<doc id="262935" url="https://sk.wikipedia.org/wiki?curid=262935" title="Teória konvergencie">
Teória konvergencie

Teória konvergencie alebo hypotéza konvergencie môže byť:
Teória konvergencie je v etnografii teória E. B. Tylora, podľa ktorej môžu analogické kultúrne prvky vznikať nezávisle v rôznych častiach sveta v rôznom čase bez nutnosti migrácie, pozri teória konvergencie (etnografia)

</doc>
<doc id="262936" url="https://sk.wikipedia.org/wiki?curid=262936" title="Gadu-Gadu">
Gadu-Gadu

Gadu-Gadu je poľský instant messaging klient. Finančný systém Gadu-Gadu spočíva na zobrazovaní reklamy. Rovnako ako pri ICQ, aj pri Gadu-Gadu sú jednotliví používatelia identifikovaní podľa čísel. Gadu-Gadu je najpopulárnejšia sieť IM v Poľsku.
Charakteristika.
Originálny klient je vyvíjaný len pre operačný systém Microsoft Windows, protokol je ale podporovaný aj inými klientmi, napr. ďalším poľským klientom Tlen.pl, programom Miranda IM, Adium, Proteus (Apple Macintosh), Pidgin, Kopete (linux), AmiGG alebo taktiež transportom cez sieť XMPP. 
Pre linux je používaný aj dobre známy u Poliakov EKG2, ktorý funguje ako plugin instant messanger s (GKT2 GUI - konzola UI)
EKG2 je opensource projekt IM aplikácie pre UNIXove systémy Linux, BSD, SunOS, Solar, MacOS, MacOS X, BeOS, ale dostupný za podmienok GPL. Oficiálny klient Gadu-Gadu ponúka aj 150 „smajlíkov“.
Klient umožňuje: doručovanie správ v off-line móde užívateľov, posielanie súborov a VoIP.

</doc>
<doc id="262937" url="https://sk.wikipedia.org/wiki?curid=262937" title="Dizzy Gillespie">
Dizzy Gillespie

Dizzy Gillespie, vlastným menom John Birks Gillespie, (* 21. október 1917, Cheraw, Južná Karolína, USA – † 6. január 1993, Englewood, New Jersey) bol americký džezový muzikant, trubkár, komponista, spevák, aranžér a kapelník. 
Spolu s Theloniousom Monkom a Charliem Parkerom patril k zakladateľom hudobného štýlu bebop.

</doc>
<doc id="262938" url="https://sk.wikipedia.org/wiki?curid=262938" title="Teória konvergencie (output)">
Teória konvergencie (output)

Teória konvergencie je teória o postupnom zmenšovaní rozdielov outputu na hlavu medzi jednotlivými ekonomickými jednotkami, štátmi či regiónmi. Podľa tejto teórie chudobnejšie ekonomiky či regióny ceteris paribus rastú rýchlejšie ako tie bohatšie, až kým sa v budúcnosti nevyrovnajú v produktivite.

</doc>
<doc id="262941" url="https://sk.wikipedia.org/wiki?curid=262941" title="Konvergencia">
Konvergencia

Konvergencia môže byť:

</doc>
<doc id="262942" url="https://sk.wikipedia.org/wiki?curid=262942" title="Hypotéza konvergencie">
Hypotéza konvergencie



</doc>
<doc id="262943" url="https://sk.wikipedia.org/wiki?curid=262943" title="Československá lidová armáda">
Československá lidová armáda



</doc>
<doc id="262968" url="https://sk.wikipedia.org/wiki?curid=262968" title="Gypsy Spirit">
Gypsy Spirit

Gypsy Spirit je ocenenie orientované na podporu všetkých, ktorí sa úsilujú zlepšiť situáciu Rómov na Slovensku a v Česku. Iniciátorom projektu je mimovládna organizácia ACEC.
Gypsy Spirit v Česku.
Patronát nad projektom v Česku má ministerstvo pre ľudské práva.

</doc>
<doc id="262969" url="https://sk.wikipedia.org/wiki?curid=262969" title="Ola Vigen Hattestad">
Ola Vigen Hattestad

Ola Vigen Hattestad (* 19. apríl 1982 v Askim Sykehus, Nórsko) je nórsky profesionálny bežec na lyžiach. Špecializuje sa najmä na šprinty. V sezóne 2007/08 vyhral malý krištáľový glóbus za prvenstvo v celkovej klasifikácii šprintu. 

</doc>
<doc id="262970" url="https://sk.wikipedia.org/wiki?curid=262970" title="Martin Johnsrud Sundby">
Martin Johnsrud Sundby

Martin Johnsrud Sundby (* 26. september 1984, v Oslo, Nórsko) je nórsky profesionálny bežec na lyžiach. 

</doc>
<doc id="262974" url="https://sk.wikipedia.org/wiki?curid=262974" title="Nejdelší noc">
Nejdelší noc

Nejdelší noc (příběh jedné nenávisti) je prílohové čítanie Signálu číslo 3/1989, ktoré vyšlo vo Vydavateľstve Naše vojsko, n.p. vo februári v roku 1989. Ide o kriminálny príbeh podľa skutočnej udalosti, ktorý sa odohral na území bývalej ČSSR hlavne v Južných Čechách a v Prahe. Mená postáv boli autormi zmenené. Autormi príbehu sú Arnošt Beneš a Karel Daněk.
Obsah.
Príbeh začína vo väzobnej cele v Prahe v roku 1974, kde zadržaný "Gabriel Gerhardt" z Českých Budejovíc čaká na nasledovné ráno, v ktorom má byť konečne proti nemu vynesený rozsudok. Zadržaný sa myšlienkovo zaoberá svojou obľúbenou hudbou americkým džezom a vracia sa do minulosti a tým čitateľovi odkrýva príbeh a udalosti, kvôli ktorým sa dostal do zadržania a pred súd. Zaoberá sa aj svojím výzorom a nakoľko je len vysoký, nosí silné dioptrické okuliare a ináč nijako nevyniká krásou, je celý život outsiderom a prechováva voči ľuďom skrytú nenávisť. Opisuje svoju mladosť, tragickú smrť vlastných rodičov, život v náhradnej rodine a po škole prácu na pošte. Tam sa prvýkrát dostáva do konfliktu zo zákonom, kvôli nedoručovaniu a vykrádaniu poštových zásielok, ktoré mal doručiť, ho prvýkrát zadržia. Pri domovej prehliadke pracovníci federálnej kriminálnej polície nájdu väčšiu hotovosť a rôzne hodnotné predmety, pochádzajúce z vykradnutých listových zásielok, ktoré Gerharda usvedčia. Súd mu vymeral 2 roky podmienečne. Gerhardtovi sa dvakrát podarí zdediť menší majetok a tým sa sčasti financuje. Z dlhej chvíle začne pod rôznymi pseudonymami prispievať do rádia Slobodná Európa i do rádia Hlas Ameriky. Tam jeho listy čítajú a odporučia mu knižnicu amerického veľvyslanectva v Prahe. Vďaka jeho pasii k džezovej hudbe i jeho znalostiam angličtiny upúta na seba pozornosť americkej tajnej služby, ktorá ho poverí získavaním informácií. Stretnutia na výmenu informácii sa najprv odohrávajú na rôznych českých zámkoch ako napríklad v Alšovej galérii na zámku Hluboká nad Vltavou a na hrade Kotnov v Tábore. Ďalšie stretnutia sa odohrali na hrádzi rybníka Jordán pri Tábore, v Třeboni a v Českých Budejoviciach, v ktorých Gerhard informoval "Andrewa Warrieho" vedúceho CIA v Prahe o českobudejovickom letisku alebo o vojenskom tankovom útvare v Písku.
Paralelne sa odvíja príbeh sanfranciského amerického študenta "Georgea Cleevera", ktorého najprv bez jeho vedomia v roku 1967, naverbovala americká tajná služby CIA prostredníctvom "Bernieho Durella" a jeho neskoršej kariéry, ktorá ho časom služobne zavedie do Grécka a neskôr v roku 1971 do Prahy ako nástupcu Andrewa Warieho. V pražských spisoch CIA George Cleever objaví "spiaceho agenta" Gabriela Gerharda, náhodne sa s ním stretne na džezovom koncerte a spontánne sa rozhodne ho reaktivovať. Vyžiada si informácie o železničných tratiach a vodnej nádrži Lipno. Stretnutia sa odohrávajú prostredníctvom spojky nemeckého starožitníka "Franza Möllera". Napriek zvýšenej opatrnosti Georga Cleevera dôjde čoskoro k odhaleniu činnosti Gabriela Gerhardta Národnou Bezpečnosťou. George Cleever chvatne opúšťa ČSSR a cestuje do Viedne, kde sa stretáva so svojí mentorom a nadriadeným Bernie Durellom. Gabriela Gerhardta zatknú na hrade Zvíkov pri stretnutí so spojkou a Pražský súd mu vynesie rozsudok 15 rokov trestu odňatia slobody. George Cleever bol preložený do Nigérie, Iraku a Pakistanu a pražskú pobočku CIA po ňom tri roky viede úspešne Bernie Durell, začo získa v Langley prepychovú kanceláriu.

</doc>
<doc id="262982" url="https://sk.wikipedia.org/wiki?curid=262982" title="Oeser">
Oeser

Oeser môže byť:

</doc>
<doc id="262984" url="https://sk.wikipedia.org/wiki?curid=262984" title="Medzinárodné letisko Johna F. Kennedyho">
Medzinárodné letisko Johna F. Kennedyho

Medzinárodné letisko Johna F. Kennedyho (; IATA: JFK, ICAO: KJFK) je najväčšie medzinárodné letisko v New Yorku. Je jedným z najväčších letísk na svete a leží v Queens pri Jamaica Bay. Prevádzkuje ho "Port Authority of New York and New Jersey", ktoré prevádzkujú aj letiská LaGuardia a Newark. Je to domovské letisko leteckej spoločnosti JetBlue Airways. Pre Delta Air Lines a American Airlines je toto letisko dôležitým bodom najmä z hľadiska medzinárodných letov. V roku 2008 letisko prepravilo 47 807 816 cestujúcich, v roku 2015 ich bolo už 56 827 154.
História.
Letisko sa začalo budovať v roku 1942 ako "Idlewild Airport". V roku 1943 bolo premenované na "Major General Alexander E. Anderson Airport". A v roku 1963 na John F. Kennedy International Airport. Nadzvukové dopravné lietadlá typu Concorde od spoločností British Airways a Air France sem lietali z Londýna a Paríža od roku 1977 do roku 2003. Dňa 19. marca 2007 tu po prvýkrát pristál Airbus A380.
Na Letisku funguje tzv. "AirTrain", dobre známy dopravný prostriedok z väčších letísk. Cestujúci, ktorých cesta na JFK končí alebo začína, sú za jeho použitie povinní zaplatiť poplatok 9 dolárov.

</doc>
<doc id="262985" url="https://sk.wikipedia.org/wiki?curid=262985" title="Lyže">
Lyže

Lyže (sg. lyža) sú dve podlhovasté ploché dosky so zdvihnutou špičkou, ktoré sa používajú na lyžovanie. Pôvodne boli drevené, dnes sa vyrábajú zo sklolaminátov alebo iných kompozitných materiálov. K chodidlám sa pripevňujú pomocou lyžiarskeho viazania.

</doc>
<doc id="262986" url="https://sk.wikipedia.org/wiki?curid=262986" title="Lyža">
Lyža



</doc>
<doc id="262988" url="https://sk.wikipedia.org/wiki?curid=262988" title="Greyhound Lines">
Greyhound Lines

Greyhound Lines je najväčšou spoločnosťou poskytujúcou diaľkovú prepravu osôb v Severnej Amerike. Patrí britskej dopravnej spoločnosti FirstGroup. Hlavné sídlo má v Dallase.
Charakteristika.
Firma založil v roku 1914 Carl Wickman. Jeho autobusom prevážal baníkov z Hibbingu do Alice. Meno spoločnosti je odvodené od psej rasy greyhound, ktorá je typickou rasou chrtov. Podľa vlastných firemných údajov je firemné logo jednou z najznámejších značiek v USA. Podľa vlastných údajov obsluhuje firma "Greyhound" 3 100 cieľov v Severnej Amerike, zamestnáva 8 400 ľudí a ročne prepraví 22 miliónov cestujúcich. Firma disponuje 1 250 autobusmi, ktoré sú v priemere staré osem rokov. Okrem prepravy cestujúcich firma ponúka aj prepravu balíkov a donáškovú službu.

</doc>
<doc id="262990" url="https://sk.wikipedia.org/wiki?curid=262990" title="10293 Pribina">
10293 Pribina

(10293) Pribina je planétka, ktorú objavil Milan Antal v skorých ranných hodinách dňa 5. októbra 1986 počas svojho pobytu na poľskom observatóriu Piwnice. Je pomenovaná po kniežati Pribinovi.
Okolnosti objavu.
Planétka sa v čase objavu nachádzala na hranici súhvezdí Baran ("Aries") a Býk ("Taurus"), neďaleko hranice so súhvezdím Perzeus, necelých 7° severozápadne od otvorenej hviezdokopy M 45, mala zdanlivú fotografickú jasnosť +17,3 mag a bola 170. planétkou objavenou v prvej polovici októbra 1986. Svedčí o tom aj jej predbežné označenie 1986 TU6, ktoré dostala krátko po objave.
Planétka bola na tomto observatóriu pozorovaná (pravdepodobne M. Antalom) aj v ďalších 3 nociach a celkovo bolo zmeraných 9 pozícií, neskôr zaslaných do MPC. Naposledy bola planétka pozorovaná ráno 12. októbra 1986.
Dráha.
Planétka obieha okolo Slnka v strednej vzdialenosti 449 mil. km po takmer kruhovej dráhe s dobou obehu 5,20 roku (1900 dní). K Zemi sa približuje na minimálnu vzdialenosť 264 mil. kilometrov a jej veľkosť je odhadovaná na necelých 16 km.
Očíslovanie planétky bolo zverejnené v cirkulári MPC č. 34134 vydanom dňa 2. apríla 1999.
Pomenovanie.
Planétka je pomenovaná po kniežati Pribinovi (800? – 861). Pribina sídlil v Nitre, kde vybudoval prvý kostol na Slovensku a založil prvý štát starých Slovákov – Nitrianske kniežatstvo. V roku 833 musel Nitru opustiť ale neskôr získal rozsiahle územia neďaleko Balatonu, kde vládol ako vojvoda. Prijal kresťanstvo a postavil tam tucet nových kostolov.
Meno planétky sa stalo oficiálnym po zverejnení v cirkulári MPC č. 43190 vydanom dňa 4. augusta 2001 Medzinárodnou astronomickou úniou.
Zaujímavosť.
Planétka (10293) Pribina bola objavená na rovnakej fotografickej platni ako planétka (4573) Piešťany, ktorá sa v tom čase nachádzala 112' severozápadne. V období od 5. do 12. októbra 1986 sa obe planétky exponovali na rovnakú platňu.

</doc>
<doc id="262992" url="https://sk.wikipedia.org/wiki?curid=262992" title="Cervantesova cena">
Cervantesova cena

Cervantesova cena ( "Premio Miguel de Cervantes") je najvýznamnejšie španielske literárne ocenenie. Udeľuje sa každoročne španielsky hovoriacim autorom za celoživotné dielo 23. apríla, v deň výročia úmrtia Miguela de Cervantesa. Porote predsedá španielsky minister kultúry.

</doc>
<doc id="262993" url="https://sk.wikipedia.org/wiki?curid=262993" title="11014 Svätopluk">
11014 Svätopluk

(11014) Svätopluk je planétka, ktorú objavil Milan Antal v skorých ranných hodinách dňa 23. augusta 1982 počas svojho pobytu na maďarskom observatóriu Piszkéstetõ. Je pomenovaná po Svätoplukovi.
Okolnosti objavu.
Planétka sa v čase objavu nachádzala v juhovýchodnej časti súhvezdia Pegas ("Pegasus"), neďaleko hranice so súhvezdím Rýb ("Pisces"), asi 6° juhozápadne od jasnej hviezdy formula_1 Peg (Algenib, +2,8 mag), mala zdanlivú fotografickú jasnosť +17,2 mag a bola 49. planétkou objavenou v druhej polovici augusta 1982. Svedčí o tom aj jej predbežné označenie 1982 QY1, ktoré dostala krátko po objave.
Planétka bola na tomto observatóriu pozorovaná (pravdepodobne M. Antalom) aj v nasledujúcich 3 nociach a celkovo bolo zmeraných 8 pozícií, neskôr zaslaných do MPC. Naposledy bola planétka pozorovaná ráno 26. augusta 1982.
Dráha.
Planétka obieha okolo Slnka v strednej vzdialenosti 397 mil. km po mierne excentrickej dráhe s
dobou obehu 4,32 roku (1576 dní). K Zemi sa približuje na minimálnu vzdialenosť 198 mil. kilometrov a jej veľkosť je odhadovaná na necelých 10,5 km.
Očíslovanie planétky bolo zverejnené v cirkulári MPC č. 35215 vydanom dňa 28. júla 1999.
Pomenovanie.
Planétka je pomenovaná po Svätoplukovi (? – 894), slávnom kráľovi starých Slovanov a kniežati Veľkej Moravy v rokoch 871 až 894. Za jeho vlády dosiahla Morava svoj najväčší územný rozmach a stala sa nezávislou od Franskej ríše. Podľa legendy zapríčinili rozpad Veľkej Moravy rozpory medzi troma synmi Svätopluka.
Meno planétky sa stalo oficiálnym po zverejnení v cirkulári MPC č. 43191 vydanom dňa 4. augusta 2001 Medzinárodnou astronomickou úniou.

</doc>
<doc id="262994" url="https://sk.wikipedia.org/wiki?curid=262994" title="Operácia Compass">
Operácia Compass

Operácia Compass bola prvou väčšou bojovou operáciou západných Spojencov v Severnej Afrike počas druhej svetovej vojny. Rýchla britská ofenzíva, ktorá sa začala po zastavení talianskeho postupu do Egypta trvala od 9. decembra 1940 do 9. februára 1941. Viedli ju jednotky tzv. Western Desert Force, ktorý bol na konci ofenzívy premenovaný na XIII. zbor. Mala za následok, že jednotky Britského spoločenstva vytlačili vojská Osi takmer z celej Líbye a obsadili skoro celú Kyrenejku, zajali asi 113 000 talianskych vojakov a ukoristili asi 700 kanónov.

</doc>
<doc id="262995" url="https://sk.wikipedia.org/wiki?curid=262995" title="Kamenné námestie (Bratislava)">
Kamenné námestie (Bratislava)



</doc>
<doc id="262996" url="https://sk.wikipedia.org/wiki?curid=262996" title="John Kristian Dahl">
John Kristian Dahl

John Kristian Dahl (* 27. marec 1981 v Kirkenes, Nórsko) je nórsky profesionálny bežec na lyžiach. 

</doc>
<doc id="263000" url="https://sk.wikipedia.org/wiki?curid=263000" title="13916 Bernolák">
13916 Bernolák

(13916) Bernolák je planétka, ktorú objavil Milan Antal v skorých ranných hodinách dňa 23. augusta 1982 počas svojho pobytu na maďarskom observatóriu Piszkéstetõ. Je pomenovaná po Antonovi Bernolákovi.
Okolnosti objavu.
Planétka sa v čase objavu nachádzala v západnej časti súhvezdia Ryby ("Pisces"), neďaleko hranice s Pegasom ("Pegasus"), asi 4,4° južne od jasnej hviezdy formula_1 Peg (Algenib, +2,8 mag), mala zdanlivú fotografickú jasnosť +17,7 mag a bola 51. planétkou objavenou v druhej polovici augusta 1982. Svedčí o tom aj jej predbežné označenie 1982 QA2, ktoré dostala krátko po objave.
Planétka bola na tomto observatóriu pozorovaná (pravdepodobne M. Antalom) aj v nasledujúcich 3 nociach a celkovo bolo zmeraných 8 pozícií, neskôr zaslaných do MPC. Naposledy bola planétka pozorovaná ráno 26. augusta 1982.
Dráha.
Planétka obieha okolo Slnka v strednej vzdialenosti 364 mil. km po stredne excentrickej dráhe
s dobou obehu 3,80 roku (1388 dní). K Zemi sa približuje na minimálnu vzdialenosť 123 mil. kilometrov a jej veľkosť je odhadovaná na necelých 6,5 km.
Očíslovanie planétky bolo zverejnené v cirkulári MPC č. 39028 vydanom dňa 20. marca 2000.
Pomenovanie.
Planétka je pomenovaná po Antonovi Bernolákovi (1762 – 1813), katolíckom kňazovi, kodifikátorovi prvej slovenčiny (neskôr nazvanej „bernolákovčina“) a zakladateľovi Slovenského učeného tovarišstva.
Meno planétky sa stalo oficiálnym po zverejnení v cirkulári MPC č. 43192 vydanom dňa 4. augusta 2001 Medzinárodnou astronomickou úniou.
Zaujímavosť.
Planétka (13916) Bernolák bola objavená na rovnakej fotografickej platni ako planétka (11014) Svätopluk, ktorá sa v tom čase nachádzala 242' západne.

</doc>
<doc id="263004" url="https://sk.wikipedia.org/wiki?curid=263004" title="Zoznam častí seriálu Hrdinovia">
Zoznam častí seriálu Hrdinovia

Nasledujúci zoznam je zoznam častí seriálu "Hrdinovia". Seriál má štyri série.

</doc>
<doc id="263011" url="https://sk.wikipedia.org/wiki?curid=263011" title="16435 Fándly">
16435 Fándly

(16435) Fándly je planétka, ktorú objavil Milan Antal večer 7. novembra 1988 počas svojho pobytu na poľskom observatóriu Piwnice. Je pomenovaná po Jurajovi Fándlym.
Okolnosti objavu.
Planétka sa v čase objavu nachádzala v severnej časti súhvezdia Orión ("Orion"), neďaleko juhovýchodného výbežku súhvezdia Býk ("Taurus"), asi 2° SSV od jasnej hviezdy formula_1 Ori (Meissa, +3,5 mag), mala zdanlivú fotografickú jasnosť +17,5 mag a bola 180. planétkou objavenou v prvej polovici novembra 1988. Svedčí o tom aj jej predbežné označenie 1988 VE7, ktoré dostala krátko po
objave.
Planétka bola na tomto observatóriu pozorovaná (pravdepodobne M. Antalom) aj v ďalších 2 nociach a celkovo bolo zmeraných 6 pozícií, neskôr zaslaných do MPC. Naposledy bola planétka pozorovaná ráno 11. novembra 1988.
Dráha.
Planétka obieha okolo Slnka v strednej vzdialenosti 378 mil. km po stredne excentrickej dráhe
s dobou obehu 4,01 roku (1465 dní). K Zemi sa približuje na minimálnu vzdialenosť 149 mil. kilometrov a jej veľkosť je odhadovaná na 6,5 km.
Očíslovanie planétky bolo zverejnené v cirkulári MPC č. 41161 vydanom dňa 13. septembra 2000.
Pomenovanie.
Planétka je pomenovaná po Jurajovi Fándlym (1750 – 1811), slovenskom osvietenskom spisovateľovi, známom učencovi a autorovi prvej knihy napísanej v bernolákovčine.
Meno planétky sa stalo oficiálnym po zverejnení v cirkulári MPC č. 43192 vydanom dňa 4. augusta 2001 Medzinárodnou astronomickou úniou.

</doc>
<doc id="263039" url="https://sk.wikipedia.org/wiki?curid=263039" title="19955 Hollý">
19955 Hollý

(19955) Hollý je planétka, ktorú objavil Milan Antal v skorých ranných hodinách dňa 28. novembra 1984 počas svojho pobytu na maďarskom observatóriu Piszkéstető. Je pomenovaná po Jánovi Hollom.
Okolnosti objavu.
Planétka sa v čase objavu nachádzala vo východnej časti súhvezdia Orión, v blízkosti hranice súhvezdí Blíženci ("Gemini") a Jednorožec ("Monoceros"), asi 3,5° juhovýchodne od hviezdy formula_1 Ori (+4,2 mag), mala zdanlivú fotografickú jasnosť +18,8 mag a bola 50. planétkou objavenou v druhej polovici novembra 1984. Svedčí o tom aj jej predbežné označenie 1984 WZ1, ktoré dostala krátko po objave.
Planétka bola na tomto observatóriu pozorovaná (pravdepodobne M. Antalom) aj v ďalších 3 nociach a celkovo bolo zmeraných 11 pozícií, neskôr zaslaných do MPC. Naposledy bola planétka pozorovaná ráno 4. decembra 1984.
Dráha.
Planétka obieha okolo Slnka v strednej vzdialenosti 459 mil. km po mierne excentrickej dráhe s
dobou obehu 5,38 roku (1963 dní). K Zemi sa približuje na minimálnu vzdialenosť 244 mil. kilometrov a jej veľkosť je odhadovaná na 8,5 km.
Očíslovanie planétky bolo zverejnené v cirkulári MPC č. 41901 vydanom dňa 9. januára 2001.
Pomenovanie.
Planétka je pomenovaná po Jánovi Hollom (1785 – 1849), známom slovenskom klasicistickom básnikovi, katolíckom kňazovi a členovi slovenského obrodeneckého hnutia.
Meno planétky sa stalo oficiálnym po zverejnení v cirkulári MPC č. 43193 vydanom dňa 4. augusta 2001 Medzinárodnou astronomickou úniou.
Zaujímavosť.
Planétka (19955) Hollý bola objavená na rovnakej fotografickej platni ako planétka (3393) Štúr, ktorá sa v tom čase nachádzala 129' južne. V období od 28. novembra do 4. decembra 1984 boli obe planétky exponované na rovnaké fotografické platne.

</doc>
<doc id="263042" url="https://sk.wikipedia.org/wiki?curid=263042" title="TV 56">
TV 56

TV 56 (pôvodný názov Žilinská televízia) bola súkromná televízna stanica zo Žiliny, ktorá zanikla v roku 2013. Na jej vysielanie nadviazala TV Fenix.
Vlastníkom licencie bola "Agentura S" a signál šírila z vlastného vysielača na kóte Hradisko na 56. kanáli a prostredníctvom káblových rozvodov.

</doc>
<doc id="263052" url="https://sk.wikipedia.org/wiki?curid=263052" title="Fíčer">
Fíčer

Fíčer (z angl. feature) je umelecky spracované rozhlasové dokumentárne pásmo. Fíčer je považovaný za žáner alebo za metodiku tvorby tzv. menej závažného spravodajstva, resp. aj závažných tém, ktoré sú spracované s odstupom a nadhľadom v širších súvislostiach. Fíčer je jednou z foriem žánrovo synkretickej (prekrývajúcej rôzne prístupy) prezentácie spravodajských tém. Východiská fíčru sú v anglosaskej žurnalistike.
Špecifikácia žánru.
Anglická novinoveda špecifikuje a člení spravodajské žánre na dva typy : 1. "hard news" a 2. "soft news". A práve "soft news" je považované za vhodné pomenovanie jednej z oblastí spravodajstva emocionálneho typu. "Soft news" poskytujú priestor na spracovanie tém menej spoločensky závažných, s nižšou časovou aktuálnosťou a s možnosťou využiť živší jazyk i štýl. V slovenskej novinovede tento žáner korešponduje s beletrizovanou správou (Tušer, 2003; Mistrík, 1997).
Najrozšírenejším typom "soft news" je fíčer. V porovnaní s "hard news" je subjektívnejšie ladený, aj napriek tomu sa v anglickej novinovede zaraďuje k spravodajstvu. Autorov subjekt sa prejavuje na úrovni pozorovaní a opisov, nie však v stanoviskách. Fíčer informuje, ale najmä zabáva, priamo nehodnotí, neposudzuje, uprednostňuje strohé a vecné fakty pred názormi. Text fíčru prináša čitateľovi autorom svojsky videné fakty, spracované ako príbehy osôb alebo epizódy – pravdivo a s nadhľadom
prerozprávané verejnosti.
Typológia a štruktúra.
Typológia fíčru vyčleňuje dva jeho typy: 1. "news feature" (viaže sa na hlavnú tému dňa), jeho obdobou je "second-day feature"; 2. "timeless feature" (nadčasový).
Fíčer nemá pevne stanovenú štruktúru. Môže sa skladať z titulku a troch základných komponentov: úvod, jadro a záver. Žurnalistické príručky uvádzajú niekoľko druhov úvodov typických pre fíčer. Najčastejšie sa využíva popisný úvod. Fíčer sa môže začínať tiež výrokom, otázkou, citátom, predpoveďou a pod. Často charakter úvodu súvisí s konkrétnym typom fíčra.
Jedno zo systematickejších členení fíčrov podľa J. Vojteka (2000) uvádza staršia anglická príručka z roku 1959 : 1. ľudsky príťažlivé, 2. historické, 3. životopisné a osobnostné, 4. cestopisné, 5. vysvetľujúce a návodové, 6. vedecké, 7. sezónne a dovolenkové. Jazyk a štýl sú porovnateľné
s beletrizovanou správou alebo riportom, ktoré nachádzame v slovenskej novinovede
ako spravodajské žánre najviac príbuzné fíčru. V závislosti od tematického rozmeru žánru je
text ladený buď smerom k subjektívnym štýlom (hovorový, umelecký), alebo k objektívnym.
Hudobný fíčer.
Najnáročnejší rozhlasový žáner využívajúci celé široké spektrum rozhlasových výrazových prostriedkov. Spracúva konkrétnu tému - problém, jav z oblasti hudobnej vedy, dejín hudby, interpretačnej a skladateľskej praxe. Relácia kladie dôraz na atraktívnu tému, originálny prístup tvorcu, netradičné - experimentálne postupy.
Fíčer ako slovo.
Niektorí ľudia sa so slovom "fíčer" nemôzu stotožniť. Je pre nich klasickým príkladom prevzatým z rozhlasáckeho argotu je podľa nich dokonca hnusné. V slovenčine sa krkolomne skloňuje a vytesňuje významovo rovnoznačné pekné slovenské slovo črta, ktoré sa v minulosti homonymicky používalo na vyjadrenie charakteristiky, rysu, ale aj literárneho, či dramatického útvaru.

</doc>
<doc id="263055" url="https://sk.wikipedia.org/wiki?curid=263055" title="11014 Svatopluk">
11014 Svatopluk



</doc>
<doc id="263069" url="https://sk.wikipedia.org/wiki?curid=263069" title="Vaňa">
Vaňa

Vaňa je nádrž, ktorá je zhora otvorená. Je vyrábaná z rôznych materiálov (kov, plast, atď.). Väčšinou má podlhovastý tvar, ale vyskytujú sa i oválne kúpeľňové vane, či vane v tvare srdca. Najčastejšie je používaná ako zariadenie kúpeľne pre kúpanie osôb, ale vane sa používajú na rôzne účely aj v priemyselných zariadeniach.
Vaňa je v súčasnosti často nahradzovaná sprchovým kútom, ktorý je menej náročný na miesto a lacnejší na prevádzku.
Dnes sú vane najčastejšie vyrábané lisovaním oceľového plechu s následným smaltovaním. Vyrábajú sa ale aj vane liatinové, plastové, nerezové a niekedy boli používané aj lacné vane z pozinkovaného plechu.

</doc>
<doc id="263079" url="https://sk.wikipedia.org/wiki?curid=263079" title="Michael Lammer">
Michael Lammer

Michael Lammer (* 25. marec 1982, Kirchberg, Švajčiarsko) je súčasný švajčiarsky profesionálny tenista.

</doc>
<doc id="263080" url="https://sk.wikipedia.org/wiki?curid=263080" title="Paolo Lorenzi">
Paolo Lorenzi

Paolo Lorenzi (* 15. december 1981, Rím, Taliansko) je súčasný taliansky tenista.

</doc>
<doc id="263081" url="https://sk.wikipedia.org/wiki?curid=263081" title="Rakúska štátna cena za európsku literatúru">
Rakúska štátna cena za európsku literatúru

 
Rakúska štátna cena za európsku literatúru (), známa aj ako Európska literárna cena (), je literárna cena v Rakúsku, ktorú udeľuje federálne ministerstvo pre vzdelanie a kultúru európskym spisovateľom. Вola zriadená vo Viedni v roku 1964 ako cena Nikolausa Lenau (Nikolaus-Lenau-Preis), v roku 1965 dostala súčasný názov. Je dotovaná sumou 25 000 € (2025).
Laureáti.
Zdroj:

</doc>
<doc id="263082" url="https://sk.wikipedia.org/wiki?curid=263082" title="Mohammed Ghareeb">
Mohammed Ghareeb

Mohammed Ghareeb (* 22. júl 1980) je kuvajtský profesionálny tenista.

</doc>
<doc id="263097" url="https://sk.wikipedia.org/wiki?curid=263097" title="Marsel İlhan">
Marsel İlhan

Marsel İlhan (* 11. jún 1987) je súčasný turecký profesionálny tenista.

</doc>
<doc id="263098" url="https://sk.wikipedia.org/wiki?curid=263098" title="Marsel Ilhan">
Marsel Ilhan



</doc>
<doc id="263100" url="https://sk.wikipedia.org/wiki?curid=263100" title="Bob Ezrin">
Bob Ezrin

Bob Ezrin (* 25. marec 1949, Toronto, Ontário, Kanada) je kanadský hudobník a hudobný producent. 
Patrí medzi navplyvnejších hudobných producentov. Počas svojej viac ako 38 ročnej kariéry spolupracoval s umelcami mnohých žánrov populárnej hudby, ako sú Alice Cooper, KISS, Pink Floyd, Lou Reed, Roberta Flack, Peter Gabriel, Dr. John, Nils Lofgren, Kansas, Rod Stewart, Berlin, Hanoi Rocks, Nine Inch Nails, The Jayhawks, 30 Seconds to Mars, The Darkness, Jane's Addiction mnohých ďalších. Jedným z jeho najvýznamnejších projektov, na ktorých významne participoval bol "The Wall" od skupiny Pink Floyd. 
V súčasnosti spolupracuje na produkcii koncertného albumu s opernými nahrávkami talianskeho orchestra L'Orchestra di Piazza Vittorio v Ríme.
Je trojnásobným nositeľom Juno Award.

</doc>
<doc id="263101" url="https://sk.wikipedia.org/wiki?curid=263101" title="Rozhlasový dokument">
Rozhlasový dokument

Rozhlasový dokument je 
Inými slovami rozhlasový dokument je umelecko-dokumentárne a umelecko-publicistické rozhlasové pásmo. 
Vrcholným tvarom rozhlasového dokumentu je rozhlasový fíčer (feature). Tento mnohotvárny rozhlasový žáner má v Slovenskom rozhlase vyše tridsaťročnú tradíciu.
Jeho autormi boli na začiatku redaktori rozhlasu Ilza Klásková, Ernest Weidler, Emil Benčík a Ivan Lehotský. K najvýraznejším predstaviteľom strednej generácie patrí Jozef Lenhart, Iveta Bognárová, Táňa Kusá a ďalší. Okrem redaktorov rozhlasu sa tvorbe fíčrov venujú aj externí autori.
Slovenský rozhlas odvysielal dosiaľ stovky fíčrov, ktoré získali ocenenia v rozhlasových žatvách i na medzinárodných festivaloch rozhlasovej tvorby. Deväťdielny fíčrový seriál Emila Benčíka Prvý muž česko-slovenskej jari Alexander Dubček, vydalo Vydavateľstvo Slovenského rozhlasu na mg. kazetách.

</doc>
<doc id="263126" url="https://sk.wikipedia.org/wiki?curid=263126" title="Štátna cesta číslo 3 (Maďarsko)">
Štátna cesta číslo 3 (Maďarsko)



</doc>
<doc id="263127" url="https://sk.wikipedia.org/wiki?curid=263127" title="Štátna cesta číslo 304 (Maďarsko)">
Štátna cesta číslo 304 (Maďarsko)



</doc>
<doc id="263128" url="https://sk.wikipedia.org/wiki?curid=263128" title="Štátna cesta číslo 7 (Maďarsko)">
Štátna cesta číslo 7 (Maďarsko)



</doc>
<doc id="263133" url="https://sk.wikipedia.org/wiki?curid=263133" title="Bezpečnostná služba">
Bezpečnostná služba

Bezpečnostná služba je služba, resp. zamestnanie, ktoré vykonávajú ľudia, ktorí spĺňajú odbornú spôsobilosť, ktorú získajú vykonaním odbornej skúšky pod kontrolou Ministerstva vnútra a vydaním preukazu odbornej spôsobilosti.
Súkromná ozbrojená bezpečnostná služba je bezpečnostná služba, ktorá získala zbrojnú licenciu skupiny F - pre výkon zamestnania alebo oprávnenia podľa osobitného predpisu podľa Zák. 190/2003 Z. z. o zbraniach a strelive a o zmene a doplnení niektorých zákonov. Zamestnanci ozbrojenej bezpečnostnej služby môžu tak plniť najrizikovejšie úlohy v oblasti súkromnej bezpečnosti.
"Delenie bezpečnej služby:"
Formy strážnej služby.
Strážením sa rozumie priamy výkon činnosti uvedených v paragrafe 3 písmeno a-f prítomnosť osoby na stráženom stanovisku v chránenom objekte na chránenom mieste alebo pri chránenej osobe alebo pri chránenom majetku, kde tieto činnosti na vykonávať
"Formy strážnej služby sú:"
vypracovanie plánu ochrany
Formy detektívnej služby.
Detektívna služba je pátracia činnosť uvedená v paragrafe 4 a priame riadenie a kontrola týchto činnosti v paragrafe 8 písmeno c
"Detektívna služba je:"
Detektívnou službou nie je vykonávanie činnosti podľa odseku 1, ak sa vykonávajú ako súčasť činnosti podľa osobitných predpisov
Formy odbornej prípravy a poradenstva.
"Formy odbornej prípravy"
Fyzická ochrana je obchádzka, stráženie prevádzkovanie zabezpečovacieho systému alebo poplachového systému a priame riadenie a kontrola týchto činnosti.
Pátranie.
Detektívna služba je pátrania činnosti uvedená a priame riadenie a kontrola týchto činnosti
"Detektívna služba je:" 
Detektívnou službou nie je vykonávanie činnosti podľa odseku 1, ak sa vykonávajú ako súčasť činnosti podla osobitných predpisov
Vecný bezpečnostný prostriedok.
Vecný bezpečnostný prostriedok je vec vrátane zvieraťa, ktorá je určená na to, aby sa použila ako zbraň alebo vec na zastavenie, pripadne obmedzenie pohybu osoby, zvieraťa alebo vozidla na obmedzenie funkcie iného technického zariadenia
Iný technický prostriedok je služobné vozidlo spojovací prostriedok, ktorý sa používa na plnenie úloh fyzickej ochrany, pátrania, odbornej prípravy a poradenstva.
Preukaz odbornej spôsobilosti je verejná listina, doklad na preukázanie odbornej spôsobilosti. Preukazy odbornej spôsobilosti vydáva MV SR osobám, ktoré spĺňajú zákonom stanovené podmienky. Teda osoba úspešne vykonala skúšku odbornej spôsobilosti a spĺňa podmienku bezúhonnosti a spoľahlivosti.
Alebo osoba spĺňa podmienku vzdelania a bezpečnostnej praxe a po vyhľadovaných týchto podmienok spolu s bezúhonnosťou a spoľahlivosťou jej ministerstvo vnútra vydá preukaz bez absolvovania odbornej prípravy a skúšky odbornej spôsobilosti
S – pre osoby poverené výkonom fyzickou ochranou a pátraním
P – pre osoby poverené výkonom fyzickej ochrany a pátrania ale aj prevádzkovateľov
Za preukaz, ktorý bol stratený, odcudzený, poškodený alebo ktorý obsahuje údaje nezodpovedajúce skutočnosti, vydá ministerstvo duplikát preukazu. Ministerstvo vydá duplikát preukazu na základe žiadosti a po preukázaní dôvodov na jeho vydanie. Duplikát preukazu stráca platnosť dňom, ktorým sa mala skončiť platnosť preukazu, za ktorý sa duplikát vydáva
"Fyzickú ochranu alebo pátranie môže vykonávať len osoba, ktorá"
Fyzickú ochranu, pátranie, odbornú prípravu a poradenstvo nesmie vykonávať osoba, ktorá vzhľadom na chorobu alebo ovplyvnenie po požití liekov alebo iných látok znižujúcich jej schopnosť konať, alebo z iných podobných príčin neposkytuje záruku, že bude riadne plniť všetky svoje povinnosti a počínať si tak, aby neohrozila okolie.

</doc>
<doc id="263142" url="https://sk.wikipedia.org/wiki?curid=263142" title="Arthur Betz Laffer">
Arthur Betz Laffer



</doc>
<doc id="263144" url="https://sk.wikipedia.org/wiki?curid=263144" title="Arthur B. Laffer">
Arthur B. Laffer



</doc>
<doc id="263145" url="https://sk.wikipedia.org/wiki?curid=263145" title="Art Laffer">
Art Laffer



</doc>
<doc id="263151" url="https://sk.wikipedia.org/wiki?curid=263151" title="Beánia">
Beánia

Beánia (iný názov: beánie [čiže pomnožné podst. m.] ; etymológiu pozri v článku beánia (stredovek)) je študentská slávnosť, na ktorej sú študenti prvého ročníka školy symbolicky prijímaní medzi študentov, presnejšie:

</doc>
<doc id="263153" url="https://sk.wikipedia.org/wiki?curid=263153" title="46 (číslo)">
46 (číslo)

46 (slovom štyridsaťšesť) je číslo, ktoré nasleduje za číslom 45 a predchádza číslu 47.
46 v matematike.
Štyridsaťšesť je okrem iného aj:

</doc>
<doc id="263156" url="https://sk.wikipedia.org/wiki?curid=263156" title="Hákový nakladač">
Hákový nakladač

Hákový nakladač je zariadenie umožňujúce nakladanie, prepravu, vyprázdňovanie odpadových kontajnerov v určených na prevážanie rôznych druhov materiálu. Sú schopné prevážať aj zariadenia ako napr. mobilné lisy odpadu alebo prepravné cisterny, pokiaľ sú prispôsobené k manipulácii hákovým nakladačom.
Je možné ich montovať na ľubovoľné úžitkové vozidlo s požadovaným užitočným zaťažením: napr. Man, Iveco, Tatra, Škoda LIAZ, Volvo, Scania, DAF, Mercedes-Benz.

</doc>
<doc id="263157" url="https://sk.wikipedia.org/wiki?curid=263157" title="Ramenový nakladač">
Ramenový nakladač

Ramenové nakladače je zariadenie slúžiace na prepravu vaňových kontajnerov. Kontajnery je možné nakladať, skladať, vysýpať a prekladať na príves.
Plošina nadstavby pozostáva z obvodového rámu, priečnikov, pozdĺžnikov a podlahy z ryhovaného plechu. Na plošine sú šírkové dorazy a polohovateľné dĺžkové dorazy kontajnera a takisto aj uchytenie hlavných hydraulických valcov. Plošina je v prednej časti opatrená vertikálnou stenou zabraňujúcou posunu náhodne vypadnutých elementov z kontajnera.
Ramená majú šesťuholníkový tvar, v spodnej časti sú spojené priečnou rúrkou, ktorá zabezpečuje ich súmerné preklápanie. Vnútri ramien sú výsuvy s hydraulickými valcami. V zadnej časti sú dva zaisťovacie háky kontajnera, ktoré sú ovládané vzduchovým valcom.
Nadstavbu pri manipulácii s kontajnermi fixujú dve zadné hydraulické podpery. Každá je zvlášť ovládaná, čo umožňuje vyrovnanie vozidla v miernom teréne, Hydraulický rozvod a zámky sú umiestnené pod plošinou, čím sa eliminuje možnosť ich poškodenia.

</doc>
<doc id="263160" url="https://sk.wikipedia.org/wiki?curid=263160" title="Webové sídlo">
Webové sídlo



</doc>
<doc id="263161" url="https://sk.wikipedia.org/wiki?curid=263161" title="Open proxy">
Open proxy

Open proxy alebo open proxy server je proxy server, ktorý je prístupný akémukoľvek internetovému používateľovi. Všeobecne platí, že proxy server umožňuje používateľom v sieti službu store and forward (komunikačná služba, ktorá prevezme správu, podrží ju a neskôr ju odošle prijímateľovi (prijímateľom)), pričom dokáže rozpoznať odpoveď a odoslať ju pôvodnému adresátovi.
Open proxy server je umiestnený medzi klientom a serverom s ktorým klient komunikuje. Proxy server sa tvári voči klientovi ako server a voči serveru ako klient. Proxy server disponuje cache pamäťou, v ktorej si ukladá odpovede serverov na požiadavky klienta. Pôvodným účelom tejto internetovej služby je nepriame používanie iných internetových služieb napr. DNS alebo HTTP s cieľom znížiť a riadiť šírku pásma, čiže rovnomernejšie využiť prenosovú kapacitu. 
Výhody.
Takzvané "anonymné" open proxy umožňujú používateľovi ukrytie jeho IP adresy z verejnej služby (anonymizácia). Tento princíp sa však dá aj zneužiť - používateľ s vedomím, že jeho IP adresa je nezistiteľná niekedy to zneužíva na znepríjemňujúce alebo aj zákon porušujúce akcie. Preto je často open proxy vnímané ako problém a mnohé internetové služby detegujú takúto anonymizáciu a blokujú vstup používateľom s IP smerujúcich z open proxy serverov (napr. aj Wikipédia). 
Na druhej strane anonymný open proxy zvyšuje anonymitu používateľa, zvyšuje stupeň zabezpečenia pri prehliadaní webu alebo používaní iných internetových služieb. Zabraňuje zistenie pôvodnej IP adresy, čím blokuje informácie o používateľovi ako súčasť pokusov o hacking. Navyše, otvorené proxy môžu byť využité k obchádzaniu úsilia o cenzúru, alebo sledovanie aktivít používateľa vládnymi alebo inými organizáciami. 
Niektoré lokality poskytujú neustále aktualizované zoznamy využiteľných open proxy. Tieto neustále menia výstupné IP adresy, aby ich nebolo možné tak jednoducho odhaliť.
Nevýhody.
Ak používateľský (klientsky) počítač pripojený k internetu nedostatočne zabezpečený, je ho možné spustiť v režime open proxy server bez toho, aby o tom jeho vlastník vedel. Takýto softvér môže pochádzať z nezabezpečeného bežiaceho proxy softvéru, alebo z infekcie - malware, vírusová nákaza, z trójskeho koňa alebo červa), určeného na tento účel. Takýto počítač sa označuje ako "zombie počítač". 
Existujú stovky tisíc otvorený proxy serverov, pričom vo väčšine prípadov fungujú ako nezabezpečený proxy server, pričom nie je známa vlastník servera. 
Neexistujú žiadne dôvody pre spustenie otvoreného open proxy pre organizácie, takže každý otvorený proxy je podozrivý. 
Tieto služby sa často používajú pre prienik do cudzích počítačových systémov, napr. pre detskú pornografiu, spam alebo iné nezákonné aktivity. Dá sa povedať, že väčšina nelegálneho obsahu sa šíri prostredníctvom takýchto proxy. Proxy servery sa využívajú tiež pre zväčšenie šírky pásma, čo má za následok vyššiu latenciu podsiete a porušovanie obmedzenia šírky pásma. Zle nakonfigurovaná open proxy môže tiež umožniť prístup do privátnej podsiete. 
Vzhľadom k tomu, že open proxy sú často spojené s rôznym zneužívaním, boli vyvinuté mnohé metódy pre detekciu a odmietnutie služby, ktoré cez ne prechádzajú. IRC siete s prísnym používaním bezpečnostnej politiky automaticky testujú klientské systémy pre známe typy open proxy. Podobne mail servery, bývajú nakonfigurované tak, aby automaticky testovali mail odosielateľa pre open proxy, pomocou softvéru ako codice_1. Stále mail servery takúto poštu automaticky označujú ako spam.

</doc>
<doc id="263162" url="https://sk.wikipedia.org/wiki?curid=263162" title="Dejiny Košíc">
Dejiny Košíc

Dejiny Košíc sú dejinami druhého najväčšieho mesta Slovenska, metropoly Východného Slovenska, niekdajšieho hlavného mesta Horného Uhorska, hlavného strediska protihabsburských stavovských povstaní a zároveň sídelného mesta sedmohradských kniežat, protitureckej pevnosti, medzinárodnej kupeckej metropoly a druhého slobodného kráľovského mesta stredovekého Uhorska.
Košice sa vyvinuli z trhovej osady slovenského pôvodu v kotli rieky Hornád (na náplavovom kúželi sútoku rieky Hornád a Čermeľského potoka) na styku Slovenského rudohoria a výbežku Panónskej panvy – ktorému neskôr mesto samo dalo meno – Košickej kotliny. "Villa Cassa" bola najdôležitejšou osadou v regióne s veľkým farským kostolom, o ktorom prvá písomná zmienka pochádza z roku 1230. Okrem pôvodného staroslovenského a maďarského obyvateľstva výraznejšie pribúdali v 13. storočí k národnostnej štruktúre mesta nemeckí osadníci, ktorým boli udeľované lokačné privilégiá už pred rokom 1249. V roku 1290 dostali Košice mestské práva a ako sídlo Kráľovskej komory sa stali najdôležitejším mestom Horného Uhorska. Ako prvé mesto v regióne obohnané hradbami sa vyvinuli v obchodnú metropolu s výnosným právom skladu.
V čase ohrozenia meštianskych slobôd a diaľkového obchodu šľachtickým rodom Aba Omodejovcov v rokoch 13111312 Košičania suverénne vystúpili na svoju obranu a pomohli kráľovi Karolovi Róbertovi oligarchov zlikvidovať. Košice sa stali oporou kráľovskej moci a boli im udelené mnohé hospodárske a právne výhody. Vrcholom kráľovskej priazne bolo Veľké privilégium Ľudovíta Veľkého pre mesto Košice z roku 1347 a udelenie erbu Košíc z roku 1369 – prvého erbu pre právnickú osobu v Európe vôbec. Za kráľa Žigmunda Luxemburského ďalej prekvitali košické remeslá a obchod, v ktorom najdôležitejším partnerom im bol poľský Krakov. Bol vystavaný nový Kráľovský dom a začalo sa s výstavbou najväčšej katedrály v Uhorskom kráľovstve – Dómu svätej Alžbety. Stredoveká konjunktúra vrcholila za vlády Mateja Korvína, kedy obývalo mesto spolu s predmestiami pod hradbami, huštákmi, okolo 10 000 obyvateľov. Košice boli najväčším stredovekým mestom na území Slovenska a druhým slobodným kráľovským mestom v hodnostnom poradí uhorských miest s mestskými výsadami, akými disponoval len Budín.
Obdobie raného novoveku poznamenalo rozdelenie Uhorska na tri časti (15411699), pričom kvôli svojej polohe a významu Košice často oscilovali medzi Habsburskou ríšou a Sedmohradskom. Bohaté mesto obohnané niekoľkovrstvovými hradbami bolo od 16. storočia budované ako silná protiturecká pevnosť s bastiónovým systémom opevnenia. Pre organizovanie vojenských operácií a finančnú správu Horného Uhorska boli v meste ustanovené úrady Hornouhorského hlavného kapitanátu a Spišskej komory. V meste sa plne ujala reformácia, pričom nemecké a slovenské obyvateľstvo vyznávalo luteránstvo a maďarské obyvateľstvo kalvínstvo. Ich spor s katolíkmi o Dóm svätej Alžbety z roku 1604 bol jednou z prvých rozbušiek vojenského súperenia o náboženskú znášanlivosť, ktoré neskôr vyústilo do celoeurópskeho konfliktu Tridsaťročnej vojny. Protestanské Košice boli v rokoch 16041606 za kniežaťa Štefana Bočkaja, v rokoch 16191626 za kniežaťa Gabriela Betlena a v rokoch 16441648 za kniežaťa Juraja I. Rákociho sídelným mestom Sedmohradska a centrom protihabsburských povstaní. V rokoch 16821685 zase centrom Tököliho hornouhorského kniežatstva, podriadeného priamo Osmanskej ríši. V rokoch 17041711 si z Košíc urobil hlavnú základňu knieža František II. Rákoci v boji za „vlasť a slobodu“ Uhorského kráľovstva.
Satmárskym mierom 1711 začala nová etapa košických dejín pod permanentnou vládou Habsburgovcov. Vojnami, epidémiami a prírodnými živlami zdevastované mesto, s tretinou obyvateľsvta oproti stavu z čias kráľa Mateja Korvína, sa pomaly zotavovalo z nepriazne politického diania a odklonu dôležitých obchodných spojení. V 18. storočí nastúpila doba rekatolizácie, štýlu baroka a osvieteneckých reforiem. V roku 1783 bol zrušený štatút Košíc ako pevnosti, čo umožnilo postupné splynutie vnútorného mesta s huštákmi. Bastióny košického mestského opevnenia sa menili v prvé manufaktúrne areály, zasypané vodné priekopy v okružné triedy. Po revolúcii v rokoch 18481849 sa mesto začalo výraznejšie spriemyseľňovať, v roku 1860 dorazil prvý vlak a v roku 1891 otvorila prevádzku konská pouličná dráha. V Košiciach pôsobilo niekoľko slovenských, ako i maďarských obrodencov. Po roku 1867 však badať výrazný vplyv maďarizácie obyvateľstva a budovania Košíc ako hornouhorského centra maďarskej kultúry. Košice sa premenili na výstavné mesto s renovovanou katedrálou, honosným divadlom, štýlovými secesnými budovami rôznych štátnych inštitúcií a meštianskych spolkov.
V roku 1918 sa mesto stalo súčasťou Česko-Slovenska. Hospodárska vyspelosť prvej Česko-slovenskej republiky sa odrazila v zdvojnásobení počtu obyvateľstva. Mnoho Košičanov sa vrátilo ku svojej slovenskej národnosti, mesto si však udržalo multikultúrny charakter až do druhej svetovej vojny, na záver ktorej stratilo početnú židovskú menšinu. V rokoch 19381945 patrili Košice Maďarskému kráľovstvu. V roku 1945 tu bol podpísaný povojnový program obnoveného Česko-Slovenska – Košický vládny program. V roku 1948 sa k moci v Česko-Slovensku dostali komunisti a mestský majetok bol znárodnený. V roku 1965 boli spustené Východoslovenské železiarne pre 25 000 zamestnancov, čo výrazne ovplyvnilo urbanistický rast mesta. Početné košické sídliská obkolesili mesto zo všetkých svetových strán a vyrástli aj na mieste zasanovaných predmestí. Košice boli piatym najväčším a najrýchlejšie rastúcim mestom federácie. Od roku 1993 sú druhým najväčším mestom Slovenska a sídlom Ústavného súdu Slovenskej republiky.
Okolie dnešných Košíc v praveku.
Okolie Košíc patrí k najvýznamnejším pravekým archeologickým lokalitám na Slovensku, hlavne vďaka nálezisku kamennej a bronzovej doby – Košice-Barca a nálezisku bronzovej doby európskeho významu – Nižná Myšľa.
Priaznivé prírodné podmienky južnej časti Košickej kotliny mali vplyv na dochovanie sa dokladov o ľudskej činnosti už z obdobia stredného paleolitu v podobe pästných klinov (Poľov, Kechnec). Mladopaleolitická kultúra Aurignacien, rozšírená od Blízkeho východu až po západnú Európu, už budovala prvé obydlia – polozemnice. Práve také sa odkrylo v archeologickej lokalite Barca. Z Barce pochádzajú aj kamenné nástroje z obdobia mezolitu, neolitu (kultúra s lineárnou keramikou, bukovohorská kultúra) a eneolitu (polgárska kultúra, badenská kultúra). Inými náleziskami kamennej doby v okolí mesta sú Košice – Červený rak, Seňa, Ružín – Medvedia jaskyňa, Milhosť, Valaliky, Čečejovce, Šebastovce (polgárska kultúra).
Stará bronzová doba bola v okolí dnešných Košíc reprezentovaná koštianskou kultúrou v jej staršej fáze. Hroby tejto kultúry boli odkryté v Košiciach pri teplárni (172 hrobov) a v Čani (162 hrobov). Vysoký stupeň rozvoja dosiahla otomanská kultúra, pre ktorú bolo typické stavanie opevnených osád. Osada Barca s prvkami urbanizácie mala jeden až trojpriestorové domy zoskupené v štyroch radoch do čiastočne vydláždených ulíc. Val okolo osady dosahoval výšku dvoch metrov. Ďalšou unikátnou osadou bola Nižná Myšľa (1700 pred Kr.1 400 pred Kr.) s okolo 760 preskúmanými hrobmi. Obyvatelia osady udržiavali čulé kontakty so Stredomorím, s ktorým obchodovali s jantárom. Archeologický výskum lokality trvá od roku 1977 za medzinárodnej účasti. Bohatý nálezový materiál obsahuje aj špecializovanú hračku – ornamentálny hlinený vozík, a obetnú jamu so štyrmi zavraždenými. Obe sú pútavými exponátmi Východoslovenského múzea v Košiciach. Nižnomyšľanské nálezisko sa pre svoju unikátnosť a rozsah označuje za „slovenské Mykény.“
V halštatskej dobe sa rozšírila keramika vyrábaná na hrnčiarskom kruhu. Najvýznamnejšou lokalitou obdobia sú Čečejovce s dokladmi ťažby a spracovania železa. Iným významným nálezom je 17 kusov poľnohospodárskych nástrojov opäť z Nižnej Myšle. Kelti sa na okolí začali usádzať okolo roku 300 pred Kr., keltské sídliská boli zistené v Trstenom pri Hornáde, Zádieli a Žarnove. Ich pohreby boli odkryté aj v Košiciach. Od polovice 1. storočia pred Kr. sa miesili s Dákmi. V 2. storočí tu prenikla przeworská kultúra (osada s hrnčiarskou dielňou v Šebastovciach) a v 3. storočí kultúra s neznámou identitou. Doba sťahovania národov je na území Košíc reprezentovaná hrobmi z Čane a Košíc (verejný cintorín a magnezitová baňa – nález striebornej pozlátenej pracky z opaska). Od 5. storočia tu začali prenikať Slovania, ktorých zmiešané slovansko-avarské hroby zo 6.8. storočia sa zachovali v Barci, Kechneci, Šebastovciach a Valalikoch.
Ranostredoveké preduhorské Košice.
Slovanské osídlenie.
Mesto Košice sa vyvinulo v geografickom styku výbežkov vnútorných Karpát a Východopanónskej panvy v údolí rieky Hornád z osady slovanského pôvodu. Slovanské osídlenie Košickej kotliny je kontinuálne dokázané od 7. storočia, čoho potvrdením sú nálezy slovansko-avarských pohrebísk z Barce, Šebastoviec, Valalík a Kechneca. Slovanské kmene si tu vybudovali v 9. a 10. storočí niekoľko hradísk, ktoré kultúrne gravitovali k Veľkej Morave, aj keď nie je dokázané, že pohanské osídlenie Košickej kotliny bolo jej integrálnou súčasťou. Hradisko "Starý Hrad" (Óvar) bol situovaný na východ od obce Seňa. Ďalšie boli lokalizované v Barci, na vrchu "Hradová" a v lokalite "Breh" (v dnešnej mestskej časti Krásna nad Hornádom) na mieste neskoršieho benediktínskeho kláštora. Slovanský pôvod názvu nie je v okolí ničím nezvyčajným, zachovali sa aj miestne názvy Blatan, Čermeľ, Pstružník, Verbelica, a napokon aj samotný názov mesta Košice. Významným archeologickým objavom z neďalekého štrkoviska v Krásnej je aj bohato zdobený meč slovanského veľmoža druhej polovice 10. storočia porýnskej proveniencie, svedčiaci o vyspelých obchodných a spoločenských stykoch Košickej kotliny.
Osada Košových ľudí a vývoj názvu mesta.
Súčasná slovenská historická a lingvistická veda sa zhoduje, že názov mesta Košice je odvodený od slovanského osobného mena "Koša". Pôvodný význam názvu bol "osada ľudu Košových". Postavenie osoby "Koša" je však neznáme. Mohol to byť starešina osady, alebo už ranofeudálny pán. Zjavne išlo o veľmi autoritatívnu osobu, keď sa jeho meno ujalo pre pomenovanie tejto čulej trhovej osady a jej okolitého zázemia. Hypotézu slovanského pôvodu mena Košíc podporuje i skutočnosť, že meno "Košice" majú aj niektoré iné obce-osady v Čechách a na Slovensku, napr. aj v Poľsku.
Názov "Koša" prevzali po svojom príchode do Košickej kotliny v 40. rokoch 11. storočia aj Maďari v paralele "Kassa", "Kossa", "Cossa", a teda ešte bez patronymickej prípony "-fa", "-patak", ktoré sú príznačné pre prevzatia do maďarčiny až v 13. storočí. Aj slovenská partonymická prípona "-ice" je neskorším dodatkom. Napokon latinčina a nemčina prevzali maďarskú formu "Cassa", z čoho vzniklo neskoršie "Cassovia" a "Kaschau". Slovenská forma sa prvýkrát objavuje v uhorských stredovekých listinách od roku 1441., ale krakovskí kronikári zapisovali názov Košíc, ako ho počuli od Košičanov, v tvare "Cosszicze" už v rokoch 13821383.
Maďarské osídlenie.
V roku 1018 sa prvý uhorský kráľ Štefan I. Svätý dohodol s rozpínavým poľským kniežaťom Boleslavom Chrabrým, ktorý od roku 1001 zaberal územie zhruba dnešného Slovenska, na spoločných uhorsko-poľských hraniciach na prirodzenom hrebeni masívu Karpát. K osídľovaniu tohto územia Maďarmi však dochádzalo iba postupne, na území Východného Slovenska ešte pomalšie, ako na jeho západe. V 10. storočí existuje doklad o maďarskej prítomnosti iba pri dolnom toku Hornádu a Slanej, nie viac severne ako súčasná obec Garadna. Posúvanie Maďarov severnejšie do Košickej kotliny spadá do konca vlády Štefana I. a do obdobia vlády jeho švagra Samuela Abu z veľmožského rodu Abovcov.
Košice za dynastie Arpádovcov.
Komitát Novum Castrum.
Rodové majetky Abovcov sa rozprestierali vo východnej časti kráľovstva v podhorí Matry. Počas svojej krátkej vlády kráľ Samuel Aba (10411044) rozširoval práve týmto smerom kráľovskú správu. V Košickej kotline nechal vystavať nový komitátny hrad "Novum Castrum" (Újvár, resp. Abaújvár) oproti bývalému slovanskému hradisku "Starému Hradu" (Óvár) v Seni – na druhom brehu Hornádu, v dnešnej obci Abaújvár. Tým bolo Pohornádie plne integrované do systému komitátov Uhorského kráľovstva. Názov novovzniknutej stolice, ktorá zahrňovala okrem Abovu Šariš a Heveš, bol totožný s menom hradu. Do latinčiny prenikol názov z maďarskej verzie, a teda "Abaujvariensis", ktorý sa vžil natoľko, že prešiel do názvu neskoršej Abovskej župy. Pre svoju rozľahlosť sa komitát rozpadol za Bela IV. na menšie župy a z hradu zostali iba ruiny.
Kristianizácia územia mesta.
Abovci boli náruživí podporovatelia kresťanstva v tejto pohanskej oblasti a jeho šírením boli zasiahnutí v jednom dobovom horizonte tak Starí Slováci ako aj Maďari. Pre šírenie kresťanstva v kraji mali slúžiť panské kostolíky, ktoré boli uhorským úzom stavané spravidla na dobre prístupnom mieste medzi jednotlivými dedinami a osadami. Takým bol aj jednoloďový románsky kostolík, datovaný do 11. storočia a prestavaný v prvej polovici 12. storočia, ktorý stál na mieste neskoršieho benediktínskeho kláštora v Krásnej nad Hornádom, a ktorého základy boli odhalené pri archeologickom výskume lokality "Breh" archeológom Belom Pollom v rokoch 19711985.
Predpokladá sa, že na území neskoršieho mesta Košice stál už pred polovicou 11. storočia väčší a významnejší kostol ako ten v Krásnej. Slúžil bohatej farnosti pri strediskovej osade trhovníkov, ktorá sa vyvinula na území potomkov Košových ľudí. Ako významná križovatka v údolí Hornádu, dobre chránená z troch svetových strán prírodnou hradbou, vynikala táto osada nad ostatnými osídleniami v kotline.
Benediktínsky kláštor v Krásnej.
Obdobie prelomu 11. a 12. storočia znamená konsolidáciu vnútropolitických pomerov v Uhorsku a ukotvenie pevných sociálnych a inštitucionálnych väzieb v kráľovstve. Do obdobia vlád podporovateľov kresťanstva vo svätoštefánskych tradíciách Ladislava I. a Kolomana I. (10771116) spadá aj príchod benediktínskych mníchov na územie Východného Slovenska. Ako znak civilizačnej vyspelosti bolo ich usadenie v regióne podporované aj Abovcami, ktorí im zverili do užívania krásňanský kostolík. Ten im však pre misijné a hospodárske potreby nepostačoval a na jeho mieste si čoskoro vybudovali trojloďovú baziliku s dvoma vežami priliehajúcu ku kláštoru s typickou benediktínskou dispozíciou. Takto vystavaný benediktínsky kláštor v Krásnej (v dnešnej mestskej časti Krásnej nad Hornádom) bol v roku 1143 zasvätený Panne Márii jágerským biskupom "Martýriuom", ako spomínajú Bratislavské anály. Kláštorné opátstvo v Krásnej bolo prvým kláštorom v priestore severovýchodného Uhorska a jedným z prvých v Uhorsku vôbec. Malo slúžiť pre trvalé zakorenenie kresťanstva na tomto území, kde stále prežívali pohanské tradície, pričom bazilika pravdepodobne slúžila aj miestnym obyvateľom. Opátstvo zaniklo pred rokom 1590, keďže podľa písomných prameňov bolo v tomto čase už v rozvalinách.
Villa Cassa.
V hornádskom údolí mestského kotla existovala čulá významná osada Košice skôr, ako sa nám zachovali prvé písomné pramene. Prvá známa písomná zmienka o Košiciach je podľa ľubinskej listiny Jágerskej kapituly z roku 1230, ktorá informuje o predaji pozemkov Košičanmi. Záznam spomína, "že Šimon, syn kňaza Gregora z osady Košice a Peter, syn Pavla tiež odtiaľ" predávajú pozemky iným vlastníkom za 9 hrivien. Medzi nehnuteľnosťami je spomínaný mlyn. Hranice pozemku sú podrobne popísané. Rozprestierali sa na juh od osady Košice a na sever od dediny "Ľubina", ktorá sa v listine spomína, a ktorá katastrálne existovala do 2. polovice 18. storočia.
Listina označuje Košice termínom "Villa Cassa", teda kráľovská osada Košice. V listine sa spomína farár, čo indikuje existenciu kostola v nej, ktorý najpravdepodobnejšie vznikol v čase stabilizovania kresťanstva v tomto regióne do polovice 11. storočia. Išlo o predchodcu neskoršieho Dómu sv. Alžbety, "románsko-gotický kostol sv. Michala", čo bolo pravdepodobne pôvodné patrocínium košického kostola. K jeho zmene došlo až v 2. polovici 13. storočia s príchodom veľkej vlny nemeckých kolonistov. Samotná osada starousadlíkov nebola dosiaľ archeologicky zistená. Existujú tri teórie o jej lokalizovaní: 
Nemeckí kolonisti a ich privilégiá.
Za vlády významného arpádovského kráľa Bela IV. v roku 1241 napadli Uhorsko Mongoli, ktorí útočili aj v okolí Košíc (Jasov). Po spustošení krajiny sa Belo IV. snažil o opätovné osídlenie vyplienenej zeme prizvanými "hosťami" zo saského Nemecka. Týmto hosťom boli zaručené výsady vymáhania dávok od usadlostí, výhody pri odvádzaní desiatkov a vymedzenie samosprávy. Vieme to podľa zachovanej listiny z roku 1249, kedy kráľ daroval "hosťom zo Sene" také privilégiá, čo dovtedy užívali len "hostia z Košíc" (libertas hospitum de Kassa). Košice teda už pred rokom 1249 disponovali prvými privilégiami.
Nemci tak zakladajú nové kolonizačné mesto so šošovkovitým námestím (Hlavná ulica) a uličnou sieťou dnešného historického jadra. Výrazne taktiež prispeli k multinárodnostnému charakteru mesta, v ktorom sa miesili so slovenským a maďarským starousadlíckym obyvateľstvom. Keďže ich rady sa rozširovali, žiadali od kráľa ďalšie pozemky, čo im bolo potvrdené darovacou listinou Štefana V. z roku 1261. V nej kráľ udeľuje "hosťom" z Košíc "Samphlebenovi" a "Oblovi" pozemky "Horných Košíc", teritórium pod vrchom "Hradová", medzi potokom Čermeľ a riekou Hornád. Zásadný význam listiny bol v tom, že sa Košičania oslobodzovali od vojenskej služby, boli vyňatí z právomoci Abaujvárskeho komitátu a mohli si voliť vlastného sudcu.
Výsadná listina, povyšujúca Košice na mesto a udeľujúca im mestské výsady, sa nezachovala. Historik Ondrej Richard Halaga predpokladal, že sa tak stalo určite okolo roku 1290. V roku 1290 totiž jágerský biskup Andrej II. vyňal Košice spod právomoci abaujvárskeho archidiakona. Košická fara tak podliehala priamo biskupskej jurisdikcii. Tejto cirkevnej autonómii musela predchádzať autonómia civilná. Podľa súčasných názorov však Košice patrili k mestám s čiastkovými privilégiami, postupne doplňovanými ďalšími v priebehu 14. storočia.
Po roku 1290 sú Košice už označované iba termínom "civitas", teda mesto, namiesto "villa", teda osada. Z obdobia po tomto roku pochádza aj najstaršia známa mestská pečať s vyobrazením sv. Alžbety Uhorskej, patrónky mesta, na pozadí košických mestských hradieb, ktoré sú svedectvom mestského štatútu Košíc. Nedochované privilégium pravdepodobne potvrdzovalo Košiciam aj právo skladu „podľa starého zvyku“, čím sa zaradili spolu s hlavným mestom Budínom (1244) a pohraničným Podolíncom (1292) k málu uhorských miest, ktorým bolo skladové právo udelené pred rokom 1300.
Na rozdiel od väčšiny slovenských miest, ktoré prevzali magdeburské mestské právo, Košice sa riadili podľa práva hlavného mesta Budín, ktoré spadalo pod norimberský právny okruh. Modifikované na miestne pomery sa košické mestské právo recipovalo ďalším mestám hornouhorskej oblasti, a to nielen tým, ktoré nepatrili pod spišské mestské právo ako Bardejov a Prešov, ale aj mestám, ktoré sa už riadili podľa práva iného okruhu, ale prešli na právny okruh košický (Stará Ľubovňa, Sabinov, Gelnica).
Urbanizmus kolonizačného mesta a jeho opevnenie.
Nemeckí kolonisti so sebou priniesli do krajiny i nové postupy pri výstavbe svojich miest. Špecificky pre región Východného Slovenska išlo o riešenie svetovo unikátne, kde sa najvýstavnejšia ulica v strede rozširovala do tvaru šošovky, aby vytvorila priestor pre sústredenie najdôležitejších mestských stavieb (kostol a neskôr radnica) a trhu. V prípade Košíc bolo šošovkovité námestie alebo ring – Hlavná ulica – budované kolmo na staršiu zástavbu Villy Cassy, ktorú Nemci pomenovali Hnilnou ulicou, ležiacou pred románskym kostolom sv. Michala.
Počiatky výstavby košických mestských hradieb spadajú do obdobia rokov 1260 – 1290, pričom okolo roku 1290 bolo hradbami obkolesené už celé mesto. Hradbový múr nemal viac ako 1 metrovú hrúbku. Dve mestské brány, Dolná a Horná, ukončovali na oboch koncoch námestie – ring, tretia umožňovala príchod od západu na Hnilnú ulicu. Opevnená plocha mala 21 hektárov, mesto ako celok 57 hektárov.
Kostoly, kláštory a inštitúcie arpádovských Košíc.
Po roku 1235, kedy Alžbeta Uhorská - Durínska bola vyhlásená za svätú, sa jej kult stal v jej domovskom regióne nesmierne populárny. Navyše v spojení s majoritným nemeckým obyvateľstvom mesto rozhodlo o zmene patrocínia hlavného farského kostola sv. Michala v prospech svätice, takže už v roku 1283 sa spomína ako kostol sv. Alžbety. Tento jednoloďový kostol dostal pravdepodobne pri tejto príležitosti aj novú gotickú absidu. Svätyňa kostola mala 11,5 x a jeho hlavná loď 27,8 x . Technické údaje o pôvodnom kostole sú známe z veľkej rekonštrukcie Dómu svätej Alžbety z konca 19. storočia.
Na konci 13. storočia sa spomína aj existencia nemocnice pre chudobných – "špitálu" pri košickej fare (1283 hospitali pauperum ville de Cassa). Špitál pri farnosti svätého Ducha stál mimo hradieb na južnom predmestí a počas 13. až 15. storočia ho mesto muselo chrániť pred nárokmi uhorských križiakov.
Žobravý rád dominikánov sa začal v Uhorsku usadzovať po roku 1220. Keďže ich misijná činnosť sa sústreďovala na väčšie mestá, neobišli ani Košice. Založili si kostol s kláštorom na okraji mesta, severne od Hnilnej ulice. Presný rok výstavby ich konventu nie je známy, ale v Guidonovom zozname dominikánskych kláštorov z roku 1303 je košický už spomínaný. Dominikáni boli známi aj zriadením vyššej školy, kde pripravovali kňazov, ale i laikov na zahraničné univerzity. Dominikánsky kostol je v súčasnosti najstarší zachovalý kostol v Košiciach. Dominikáni tu pôsobia s prestávkami rokov 1556 – 1699 a 1950 – 1990 dodnes.
Metropolné postavenie mesta v severovýchodnej časti kráľovstva – Hornom Uhorsku, označovanom ako "Parte Superioris" alebo "Oberland", dokladá existencia pobočky Kráľovskej komory, ktorá tu bola etablovaná v priebehu 13. storočia. Prvýkrát sa spomína v roku 1297 a slúžila pre potreby spravovania kráľovských majetkov a výberu daní. Dohliadala aj na výstavbu mestského opevnenia, čo bolo náročnou finančnou investíciou. Jej sídlom bola najvýznamnejšia svetská stredoveká stavba v meste – Kráľovský dom, stávajúci pred južným pásom hradieb.
Košice v rokoch 1301 – 1526.
Povstanie Košičanov proti Omodejovcom.
Po vymretí dynastie Arpádovcov v roku 1301 nastalo obdobie nestability, v ktorom sa Košice vojensky i politicky pridali na stranu kráľa Ladislava V., bojujúceho o trón s Karolom Róbertom. Mocný šľachtický rod Omodejovcov, ovládajúci rozsiahle územia Horného Uhorska, bol však prívržencom neapolského princa Karola Róberta. Košickí mešťania spolu s mešťanmi spišských miest dokonca neúspešne zaútočili na omodejovský hrad "Amadevár" pri mestečku Gönc v čase, keď sa tam mladý pretendent trónu nachádzal. Omodejovci si v tomto období začali budovať pre lepšiu kontrolu Košíc novú vojenskú pevnosť – Košický hrad. Hrad bol stavaný protiprávne na území vrchu "Hradová", ktoré patrilo mestu.
V roku 1307, keď snem uhorskej šľachty prijal za panovníka Karola Róberta, podarilo sa palatínovi Omodejovi Abovi získať košických mešťanov na stranu Karola, za čo mu ich on daroval do držby. Po potlačovaní mestských výsad Košičania v roku 1311 nenávideného oligarchu palatína Omodeja Abu zabili. Košičania, ktorí v tej dobe ešte netvorili privilegovaný stav, neboli kráľom potrestaní, hoci zabili prvého úradnika kráľovstva. Skrývala sa za tým premyslená politika podporovaná pápežským legátom "Gentilisom", ktorá počítala s vytvorením pevného kráľovstva bez šľachtických domén. Do Košíc boli povolaní vyšetrovatelia, ostrihomský arcibiskup Tomáš, jágerský biskup Martin a vesprímsky biskup Štefan, ktorí prípad uzatvorili s tým, že Omodejovci sa musia vzdať Abova a Zemplína a nesmú sa pokúšať o opätovné dobytie mesta a narúšanie jeho práv a obchodu. V meste bolo zadržaných 47 omodejovských rukojemníkov pre udržateľnosť uznesenia.
Omodejovi synovia sa však s výsledkom nezmierili a spojili sa s mocným odbojným šľachticom Matúšom Čákom Trenčianskym. V roku 1312 došlo k rozhodujúcemu vojenskému stretu, známemu ako Bitka pri Rozhanovciach. Mesto bojovalo na strane kráľa Karola Róberta ako významná meštianska sila, za čo mu boli udelené mnohé privilégiá. Preživší Omodejovci utiekli do Poľska a abovskými županmi, ako aj majiteľmi nedokončeného Košiského hradu, sa stali anjuovskí spojenci Drugetovci.
Anjuovské Košice.
Vláda Anjuovcov znamená zlatý vek rozvoja stredovekých Košíc. Strategická poloha na výnosnej obchodnej ceste Balkán – Balt podnietila rozvoj obchodu a cechovej výroby, čoho svedectvom je najstaršia cechová listina v Uhorsku, vydaná v roku 1307 richtárom a prísažnými celého mesta Košice pre kožušnícky cech. Z tohto roku pochádza aj zmienka o prvom známom richtárovi – Arnoldovi. Košice mali právo razby vlastnej meny – košických mariek. V roku 1321 sa výmena starých mincí za nové spomína ako bežný zvyk.
Za pomoc v rozhanovskej bitke sa Karol Róbert Košiciam štedro odmenil. V roku 1319 im udelil "colné privilégium" na všetky územia v kompetenčnej oblasti košickej Kráľovskej komory, t. j. medzi riekami Tisou a Slanou až po komitát Bereg. V roku 1321 boli Košičania oslobodení aj od platenia zisku kráľovskej komore, ktorý mala z výmeny starých mincí za nové ("lucrum camerae"). Zahraniční kupci boli povinní si cudzie meny vymeniť za košickú po siedmich týždňoch.
Najdôležitejšie privilégium, ktoré potvrdilo metropolné postavenie Košíc a určilo hospodársku činnosť ich mešťanov, bolo "právo skladu". Z neho mesto profitovalo najviac až do jeho zrušenia začiatkom 18. storočia. Obchodníci sa tu museli ubytovať a platiť za prenájom miesta predaja. Zároveň boli Košičania oslobodení od práva skladu v iných mestách kráľovstva, ktorým toto právo bolo prideľované zväčša až v 15. storočí. Právo skladu bolo udelené Košiciam pravdepodobne v nedochovanom privilégiu mestských práv z roku 1290. Košice ako sídlo pobočky kráľovskej komory, ktorá určovala a vyberala clá a mýta v "Predtisí", boli miestom skladovej tradície obchodníkov už pred udeľovaním skladových privilégií. Navyše ako jediné v tomto regióne opevenené hradbami poskytovali kupcom dostatočnú ochranu.
Košice sa tešili mimoriadnej priazni panovníka Ľudovíta I. Veľkého. Ich pozície značne vylepšil právne i hospodársky, čím umožnil ich premenu vo vyspelú stredoeurópsku metropolu. V roku 1347 udelil mestu Veľké privilégium, čím ho povýšil na druhé miesto v hierarchii uhorských kráľovských miest za sídelným mestom Budín. 7. mája 1369 kráľ vystavil unikátnu erbovú listinu, ktorá predstavuje prvý doložený mestský armáles v Európe. Erb Košíc je tak prvým znakom udeleným právnickej osobe, čo svedčí o kultúrnej vyspelosti Horného Uhorska v rámci stredovekej Európy.
Košické mestské právo sa stalo vzorom a odvolacou inštanciou pre okolitý región Horného Uhorska. Právo trhu a skladu podnietil rozvoj košického obchodu a remesiel. Už v roku 1344 dostali Košice čiastočné právo skladu na všetky tovary z Poľska a Ruska, ktoré bolo ďalej rozšírené v roku 1361. Od roku 1399 museli aj kupci od Veľkého Varadína a Sedmohradska skladať tovary v Košiciach. V priebehu 14. storočia získali košickí obchodníci colné výhody v celom Uhorsku a Sedmohradsku, pred polovicou 14. storočia aj v Poľsku a Rusku (tie isté ako mali ich krakovskí partneri), v roku 1364 sa rozšírili na české krajiny a Vratislav a v roku 1388 i na rakúske krajiny.
Potvrdením obľúbenosti Košíc v očiach kráľovského dvora bola častá prítomnosť kráľovského páru v regióne najmä potom, čo kráľ získal aj poľskú korunu (1370). V neďalekom "Diósgyőri" (dnes súčasť Miškovca) dal pre kráľovnú vystavať hradnú rezidenciu. Práve v Košiciach, dôležitom stredisku na kráľovskej ceste spájajúcej obe kráľovstvá, udelil kráľ poľskej šľachte rozsiahle práva, ktoré sú v poľskej histórii známe pod názvom Košické privilégium. V roku 1383 tu zase došlo k diplomatickému jednaniu poľskej šľachty s kráľovnou Alžbetou, kde bola jej dcéra Hedviga tzv. Košickou dohodou prijatá za poľskú kráľovnú.
Luxemburské Košice.
Obdobie vlády uhorského kráľa Žigmunda Luxemburského bolo poznamenané výraznou modernizačnou stavebnou aktivitou v meste obdobia vrcholného stredoveku. Ten sa ako nemecký cisár opieral v upevňovaní svojej moci v kráľovstve predovšetkým o silný nemecký patriciát zastúpený v slobodných kráľovských mestách.
Po požiari okolo roku 1380 bolo rozhodnuté vybudovať novú dôstojnú katedrálu hodnú politickej a ekonomickej sile Košíc. Nový Dóm svätej Alžbety podporil kráľ venovaním polovice výnosov košického tridsiatku na jeho výstavbu, ale aj sám pápež, vtedy "Bonifác XI.", vydaním odpustkovej buly z roku 1402 pre veriacich prispevších na Dóm. V tejto dobe sa stavala za prispenia dedičných abovských županov "Peréniovcov" aj iná významná vrcholnegotická košická stavba – františkánsky kostol s kláštorom pre konventuálov svätého Františka. Tento žobravý rád sa usadil v meste pomerne neskoro. Ich sakrálny objekt vznikol prestavbou staršieho kostola sv. Mikuláša pri severnej časti hradieb v roku 1405. Podľa bohatej kamenárskej výzdoby sa predpokladá, že tu pracovali majstri z dielne košického Dómu.
Rozsiahlou modernizáciou prešlo košické mestské opevnenie. Došlo k spevneniu fortifikácie predstupným parkánovým múrom a obkolesujúcou vodnou priekopou. K dovtedajším trom mestským bránam "Hornej, Dolnej" a "Hnilnej" pribudli dve nové, orientované na hospodárske zázemie Hornádu a jeho ramien, "Mlynská" a "Maľovaná" (pri Katovej bašte), pričom došlo k presunutiu "Hornej brány" o 50 metrov na sever. Na novovzniknutom mestskom pozemku bola založená "zbrojnica", kde sa zbrane a delá nielen skladovali, ale aj vyrábali. Dôstojnejšie umiestnenie vedľa "radnice" dostal nový Kráľovský dom vybudovaný pravdepodobne medzi rokmi 1380 – 1392. Za hradbami vznikali nechránené predmestia, tzv. huštáky.
Z roku 1394 pochádza zmienka o tzv. "Slovenskej ulici", lat. "platea Sclavorum", nem. "Vindische Gasse". Táto štvrť s prevahou slovenského obyvateľstva sa rozprestierala pozdĺž dnešnej "Kováčskej" ulice vnútri mestských hradieb. Lokálny variant kultúrnej východoslovenčiny tvoril po nemčine druhú najpoužívanejšiu hovorovú reč košických mešťanov, o čom svedčia zápisy mestskej knihy z rokov 1393 – 1405. Mnohé slovenské prvky prešli aj do úradnej nemčiny, ktorá slovenčinu označovala ako "„vulgatier“" alebo "„lingua vernacula“". Naopak maďarčina sa vyskytovala v menšej miere a do popredia sa dostala až v 16. storočí.
V luxemburskej dobe prišli do mesta prvýkrát kočovní Rómovia. V rámci putovnej vlny z Budína cez Košice a ďalej cez juh na Bratislavu sa tu usadila v roku 1417 prvá rómska skupina. Na rozdiel od iných slovenských miest Košice nemali židovskú komunitu. Židia však boli pravdepodobne usadení v okolí mesta, napríklad v Židovanoch (súčasť Drienovca). Prvé povolenie mestskej rady pre usádzanie sa Židov v Košiciach pochádza až z roku 1841.
Mimoriadne sa darilo košickým kupcom na obchodnej ceste medzi Pobaltím a Balkánom, kde odtiaľto vyvážali domáce potravinárske produkty vosk, víno, kožušiny a plátno, ďalej suroviny železo, oceľ a meď, transportované po vodných tokoch na pltiach a lodiach. Úspešným exportným artiklom bol uhorský dobytok, voly a kone. Veľkou konkurenciou na tejto severojužnej obchodnej ceste sa ukázalo byť hlavné sídlo poľských kráľov Krakov, odkiaľ sa privážal módny tovar (obuv, šatstvo), vzácne tkaniny, papier, knihy a najmä soľ. Počiatočná rivalita sa ukazovala nevýhodnou, a tak radnice oboch miest v roku 1390 podpísali dohodu o obchodnej spolupráci, tzv. "Pakt vzájomnosti". Do roku 1405 je datované privilégium Žigmunda Luxemburského vysielať mestskú delegáciu na kráľovský snem a 1411 privilégium pre košických výrobcov bavlny barchetu (bavlny) na monopolný predaj v celom kráľovstve.
Metropolitné postavenie Košíc vyústilo do sformovania právneho súručenstva piatich slobodných kráľovských miest tzv. Pentapolitany – východoslovenských miest Košice, Bardejov, Levoča, Prešov a Sabinov. 
Ján Jiskra kapitánom Košíc.
Po Žigmundovej smrti v boji o nástupníctvo na uhorský trón bol kráľovnou Alžbetou Luxemburskou na ochranu záujmov jej syna Ladisvala V. povolaný vojenský žoldnier Ján Jiskra z Brandýsa. V roku 1441 obsadil s naverbovanými českými vojakmi oblasť Horného Uhorska, pričom jeho základňou sa stali práve Košice. Nechal košických mešťanov prisahať vernosť maloletému kráľovi, čoho dokladom je nápis na stene kráľovského oratória Dómu svätej Alžbety. Jeho protivník, budúci Vladislav III. Varnenčík, Košice dvakrát neúspešne obliehal v rokoch 1441 a 1442. Jiskra v Košiciach pôsobil s prestávkou 1445 – 1447 až do roku 1462. V tomto období sa budoval na východnej strane mestského opevnenia vysunutý barbakán, dnes známy ako "Katova bašta". Dokončovala sa aj výstavba severnej veže Dómu.
Korvínovské Košice.
V rokoch 1458 – 1490 vládol kráľ Matej Korvín. V prvých rokoch svojej vlády sa sústredil na likvidáciu bratríkov, ktorí lúpežne vyčíňali po celom Hornom Uhorsku. Uhorské vojská im uštedrili vážnu porážku pri Blatnom Potoku v roku 1458. V nasledujúcich rokoch sa v bojoch proti nim zúčastňovali aj Košičania. V roku 1460 zavítal do mesta sám kráľ Matej. Oslávil tu sviatok svätej Alžbety a zapoľoval si v mestských lesoch. Vzhľadom na výdavky mestskej pokladnice v bojoch proti bratríkom daroval kráľ mestu Zlatú Idku spolu s rozsiahlym lesným majetkom a právom razby mincí z jej zdrojov. V košickej mincovni sa v korvínovskom období razili zlaté mince – dukáty.
V rokoch 1478 – 1479 tu kráľ dokonca pobýval so svojím dvorom. Výrazne podporoval dostavbu Dómu, kedy sa pracovalo na južnej tvz. Matejovej veži a na bočných kaplnkách. Vrcholom umeleckej tvorby neskorého stredoveku v Košiciach bola výstavba kamenného pastofória a prepychového hlavného oltára v rokoch 1474 – 1477 so vzácnymi gotickými maľbami znázorňujúcimi životný osud sv. Alžbety Uhorskej - Durínskej.
Okolo roku 1480 stáli Košice na vrchole rozvoja, radiacim ich svojou veľkosťou a významom k popredným európskym metropolám. V meste fungovali štyri fary popri štyroch kostoloch, pričom na predmestiach – košických huštákoch – boli ďalšie tri kostoly. S odhadovanými 10 000 obyvateľmi aj s predmestiami boli druhým najdôležitejším mestom v kráľovstve a najväčším stredovekým mestom na území Slovenska.
Košice sa stali hlavným skladom zahraničných tovarov ("depositio generalis mercium") k pomere k iným mestám regiónu. V praxi to fungovalo tak, že kupci prichádzajúci z Poľska, Pruska a Ruska mohli tovar vyložiť podľa svojho výberu buď tu, alebo v mestách Levoča, Kežmarok, Bardejov. Na druhej strane kupci prichádzajúci od juhu spoza Tisy, zo Sedmohradska, Moldavska, Valašska alebo Turecka už podliehali len generálnemu skladu v Košiciach. Výnosný diaľkový obchod bol organizovaný kupeckou gildou, združujúcou najvplyvnejších obchodníkov. Kapitál pritiahol do mesta významné podnikateľské klany, ktoré tu žiadali o priznanie mestských práv a budovali si tu svoje rezidencie. Medzi ne patril sedmohradský rod Szatmáriovcov a slovenskí Thurzovci. Usádzali sa tu aj zahraniční kupci z Nemecka, Talianska, Srbska a aj z takých ďalekých krajín ako Nizozemska, Anglicka či Španielska. 
Jagelovské Košice.
Po Matejovej smrti v rokoch 1490 – 1491 poľsko-litovský regent Ján Albrecht bojoval o uhorský trón so svojím bratom Vladislavom Jagelovským. Obsadil Horné Uhorsko a útočil na mesto prvýkrát s využitím delostrelectva, pričom došlo k ťažkému poškodeniu Dómu.
Keďže sa mesto postavilo v spore na stranu kráľa Vladislava II. Jagelovského, bolo za to patrične odmenené. Panovník udelil mestu v roku 1502 štvrtú (poslednú) erbovú listinu, ktorou košický erb značne obohatil (súčasná podoba). Košice si stále zachovávali popredné miesto medzi uhorskými mestami. V zákone Vladislava II. Jagelovského z roku 1498 sa spomínajú spolu s Budínom, Pešťou, Bratislavou, Levočou, Stoličným Belehradom, Bardejovom, Prešovom, Šopronom, Trnavou a Ostrihomom medzi desiatimi najprednejšími mestami kráľovstva.
Vláda dynastie Jagelovcov bola posledným dozvukom hospodárskej a stavebnej konjuktúry stredovekých Košíc. V roku 1508 sa ukončili práce na Dóme, pričom bol v nedokončenej podobe upravený do formy, v akej ho poznáme dodnes (ak nepočítame neskoršiu rokokovú helmicu a neogotickú rekonštrukciu). Panovníci postupne prestali opierať svoju moc o silné mestské vrstvy a uprednostňovali spoluvládu so šľachtou. Ďalším zásadným faktorom v hospodárskom poklese košického obchodu a remesiel bol presun ťažiska kontinentálneho obchodu na západné európske pobrežia v súvislosti so zámorskými objavmi a spolu so stupňujúcou sa hrozbou osmanskej rozpínavosti od Balkánu.
V roku 1514 bola vyhlásená križiacka výprava proti Turkom. Križiacki poslovia dorazili aj do Košíc s výzvou na verbovanie. Potom, čo bola výprava zmarená, mestská rada vyzvala križiakov mesto opustiť. Nadšenie križiakov sa otočilo proti šľachte a následne vzbĺklo sedliacke povstanie Juraja Dóžu. Jedným z centier povstania bola oblasť severovýchodného Maďarska a boje prebiehali aj na Východnom Slovensku. Pod ochranu košických mestských hradieb sa v strachu pred povstalcami uchýlila šľachta zo širokého okolia.
Košice v ranom novoveku (1526 – 1711).
Obdobie 16. až 18. storočia znamenalo pre Košice obdobie permanentnej nestability a postupného hospodárskeho úpadku. Mesto a jeho okolie bolo často miestom, kde sa rozhodovalo o osude na tri časti rozdeleného Uhorského kráľovstva. Prebiehal tu zápas o kráľovskú korunu medzi Jánom Zápoľským a Ferdinandom Habsburským, protiturecké boje, náboženské boje, sedliacke vzbury a protihabsburské stavovské povstania. Tieto nepokoje, zdĺhavé obliehania mesta a najmä však vytváranie nových – mesto obchádzajúcich – obchodných ciest mali za následok postupný úpadok remesiel, obchodu a celého hospodárstva mesta. Mestské hradby sa však posilňovali a z mesta sa stávala strategická vojenská pevnosť.
Boje kráľa Ferdinanda I. s kráľom Jánom I..
Po bitke pri Moháči v roku 1526 bol za uhorského kráľa zvolený jednak Ján Zápoľský, jednak Ferdinand I. Habsburský. Hoci väčšiu podporu a väčšinu územia ovládal formálne Zápoľský, nebola jeho pozícia ako uhorského kráľa istá. Mnoho jeho predchádzajúcich prívržencov sa v roku 1527 na sneme v Stoličnom Belehrade priklonila na Ferdinandovu stranu, pričom Zápoľský bol zatlačený do Sedmohradska. Pokúsil sa o protiofenzívu, ale bol v roku 1528 pri Košiciach odrazený.
Mesto sa mu podarilo obsadiť až v roku 1536. Keďže nemecké obyvateľstvo predtým podporovalo kráľa Ferdinanda I. Habsburského, nechal Zápoľský richtára a členov mestskej rady vyhnať a namiesto nich povolal zátiských a sedmohradských Maďarov. Chod mestskej správy sa pomaďarčoval, najmä chotárne názvy a mená osôb. Popri nemeckému úradovaniu sa zaviedla maďarčina. Zápoľského okupácia Košíc znamenala dočasnú stratu metropolného postavenia v Hornom Uhorsku v prospech Prešova, ktorý zostal pod správou Habsburgovcov. Ferdinand I. Habsburský dokonca preniesol do Prešova košické právo skladu. 
Keď Ferdinand I. Habsburský v roku 1552 opäť získal mesto, zaručil privilégiom prisťahovaným košickým Maďarom tie isté práva ako malo starousídlené obyvateľstvo. 13. apríla 1556 zachvátil Košice obrovský požiar. Popolom ľahli kostoly, kláštory, radnica, mestské brány, bašty, drevené časti vnútorného opevnenia, vonkajšie palisády, obranné zariadenia, ako aj celé ulice v južnej a západnej časti mesta. Mestská rada bola nútená poprosiť panovníka Ferdinanda I. Habsburského o oslobodenie od daní a iných poplatkov na osem rokov. Výnosy košického tridsiatku (triceziny) kráľ určil na obnovu Košíc v „predošlej nádhere“.
Hlavné mesto Horného Uhorska.
Od obsadenia mesta Ferdinandom I. Habsburským v roku 1552 sa Košice stali súčasťou Kráľovského Uhorska (okrem obdobia, kedy patrili pod správu sedmohradských kniežat 1604 – 1606, 1619 – 1626, 1644 – 1648 a 1682 – 1685, pozri nižšie). V rámci neho sa stali centrom, od panovníckeho sídla Viedne a dočasného uhorského hlavného mesta Bratislavy odľahlého teritória, označovaného ako Horné Uhorsko ("Hungaria Superior" alebo "Partes Superiores"). Vzhľadom na uhorské pomery neobvyklú koncentráciu kráľovských úradov (vynímajúc Sedmohradsko a Slavóniu) sa Košice označovali ako hlavné mesto Horného Uhorska ("Civitas Primaria Hungarie Superioris" alebo "Hauptstadt in Ober-Ungarn"). Svojou polohou boli strategickou, relatívne bohatou vojenskou pevnosťou na pomedzí osmanských i sedmohradských hraníc. Preto hrali rozhodújúcu rolu v protitureckých a aj protistavovských bojoch, ktoré boli odtiaľto vojensky i hospodársky organizované novozriadenými alebo staronovými inštitúciami. Na rýchlu komunikáciu s nimi bolo zavedené poštové spojenie z Viedne cez Považie, Spiš a Šariš do Košíc.
V roku 1563 tu bol ustanovený Hornouhorský hlavný kapitanát, základná vojensko-administratívna jednotka s rozsiahlymi právomocami. Košický kapitán plnil v provincii úlohu miestokráľa a okrem kráľa a palatína aj on mohol zvolávať zasadnutia provinčného snemu. Sídlom kapitanátu sa stal kráľom nevyužívaný Kráľovský dom.
V roku 1568 tu bola obnovená Kráľovská komora, zrušená Jánom Zápoľským. Dostala však nové pomenovanie, odzrkadľujúce zmeny hraníc a ťažiska hospodárskej politiky. Spišská komora zostala najvyšším správnym a finančným úradom pre Horné Uhorsko až do roku 1848. Poď ňou pracovali aj banské komory v banských mestách, soľné komory a správy colníc.
Od roku 1553 sídlil v Košiciach aj "Najvyšší kráľovský súd" pre "Partes Superiores", ten bol však preložený do Prešova od roku 1563. Už od stredovekých čias tradičnou košickou inštitúciou bol Tridsiatkový úrad s pobočkami v Levoči, Kežmarku a Bardejove.
Reformácia a protireformácia.
Náboženská reformácia, šíriaca sa z Nemecka, našla v Košiciach široký ohlas. Boli to predovšetkým politicko-sociálne príčiny, ako zbavenie sa závislosti od svetských a duchovných zemepánov a koniec daňovému zvýhodňovaniu cirkvi, ktoré viedli košických mešťanov k prijatiu protestantských cirkví. Sprvu prevládalo luteránstvo, ktoré bolo prijímané predovšetkým nemeckým obyvateľstvom. V roku 1549 luteránske kráľovské mestá Pentapolitany, na čele s Košicami, zadefinovali svoje konfesné zásady v Confessio Pentapolitana, čím sa bránili obvineniam katolíkov z podpory kacírstva. Luteráni dostali do rúk aj najhlavnejší košický kostol Dóm svätej Alžbety v roku 1556. Neskôr, od začiatku 17. storočia hlavne pod vplyvom politických udalostí, mal prevahu kalvinizmus, rozšírený medzi Maďarmi. Pozície katolíckej cirkvi značne oslabli po veľkom požiari z roku 1556, ktorý mal za následok odchod katolíckych reholí z mesta. Dominikáni a františkáni totiž nenašli v protestanskom meste peniaze na obnovu zničených kostolov a kláštorov, ktoré boli premenené na sklady obilnín a zbraní.
Náboženská atmosféra v meste sa výrazne zmenila po porážke cisárskych vojsk Turkami v bitke pri Mezőkeresztesi v boji o biskupské mesto a pevnosť Jáger v roku 1596. Hranica tureckého panstva sa tak nebezpečne priblížila ku Košiciam, čím stúpla ich vojenská úloha ako hlavnej protitureckej pevnosti Horného Uhorska v očiach cisárskeho dvora, vtedy sídliaceho v Prahe. Navyše uhorský snem, od roku 1536 sídliaci v Bratislave, rozhodol v roku 1597 o presune jágerskej diecézy práve do Košíc. Útočisko tu našiel i biskup päťkostolský a veľkovaradínsky, ktorí neboli schopní vykonávať svoj úrad v ich domovských rezidenciách. Početnosť vysokých katolíckych hodnostárov a ich administratívy vyhrocovala náboženské napätie v takmer úplne protestanskom meste.
Nástup protireformácie v Košiciach, ako aj celom Kráľovskom Uhorsku bol spojený s dvorom cisára Rudolfa II., ktorý zaujal od začiatku 17. storočia voči protestantom nekompromisné rekatolizačné stanovisko. Keďže sa protestanti nechceli vzdať Dómu, ktorý novonasťahovaná katolícka diecéza potrebovala na svoje náboženské úkony, bol do Košíc za nového hornouhorského kapitána vyslaný energický taliansky gróf Giacomo Barbiano Belgiojoso. Ten v roku 1604 rozostavil pred Dóm delá. Mesto vedené kalvínskym richtárom Jánom Bocatiom sa mu nakoniec podvolilo. Do mesta bola povolaná jezuitská misia, ktorá sa zhostila správy Dómu. Citlivý incident násilného zabratia Dómu do katolíckych rúk sa však stal jednou z hlavných rozbušiek prvého protihabsburského povstania.
Hlavné mesto Sedmohradska za kniežaťa Štefana Bočkaja.
Nepriateľná cisárska politika doviedla vplyvného sedmohradského šľachtica Štefana Bočkaja k zorganizovaniu otvoreného povstania, známeho ako povstanie Štefana Bočkaja (1604 – 1606). Na jeho potlačenie bol vyslaný košický kapitán Giacomo Barbiano Belgiojoso, ktorého však Bočkaj porazil 15. októbra 1604 v bitke pri Diószegu (Diosig, dnes Rumunsko). Belgiojoso začal ustupovať na Košice, ale mešťania ho do mesta nevpustili, ako odplatu za jeho rekatolizačnú politiku. Mesto čoskoro obsadili Bočkajovi hajdúsi pod vedením veliteľa Blažeja Lipaja. Zvyšku cisárskych jednotiek a jezuitom bol zaručený mierový odchod z mesta na Prešov.
Príchod vodcu povstania Štefana Bočkaja bol vítaný maďarskými kalvínmi, ktorí si sľubovali posilnenie pozícií v meste na úkor nemeckých luteránov. Bočkaj pricválal do Košíc na koni až do stredu kríženia lodí Dómu. Kostol bol sprvu prehlásený opäť za luteránsky, ale iba na mesiac, v novembri 1604 bol odovzdaný po prvýkrát kalvínom. Bočkaj sa v meste usadil a až do jeho smrti zostalo hlavným mestom Sedmohradska. V novembri 1604 tu s plnou pompou prijal tureckého legáta "Husseina bega" zo Solnoku. Ku koncu roka sa pod rúškom víťazstiev cisárskeho generála Juraja Bastu Bočkaj stiahol do Göncu. V meste boli na výstrahu pred zradou zinscenované popravy niektorých bývalých cisárskych dôstojníkov, ktorí mesto odmietli opustiť. Generál Basta však v decembri od obliehania Košíc upustil a odtiahol do Prešova. Bočkaj sa do mesta vrátil, pričom sa tu usadilo mnoho tureckých hodnostárov. V novovymenovanej mestskej rade získali prevahu maďarskí kalvíni. Za mestského kazateľa bol zvolený Peter Alvinci, osobný spovedník kniežaťa, ktorý sa v Košiciach usadil a slúžil tu neskôr aj na dvore Gabriela Betlena.
Po sneme v neďalekom Serenči v apríli 1605, kedy bol Bočkaj vyhlásený za uhorské knieža, a pod tlakom neželaných tureckých víťazstiev (okupácia Ostrihomu na jeseň 1605), začali sa v Košiciach vyjednávania s cisárskou stranou o mieri. Z Prahy boli do mesta vyslaní Žigmund Forgáč a Benedikt Porgáni a tu sa k nim pripojil cisársky radca a severoslovenský magnát Juraj Turzo. Vyjednávanie s povstalcami, ktoré viedol Štefan Illésházy, boli bezvýsledné. V novembri Bočkaj navštívil dvor pašu v Budíne, kde ho uznali za uhorského kráľa pod tureckou zvrchovanosťou. Členom slávnostnej delegácie bol aj bývalý košický richtár, teraz už prvý mestský senátor (podrichtár) Ján Bocatius, v diplomatických službách kniežaťa.
V júni 1606 došlo k dohode povstalcov s cisárskym dvorom známej ako Viedenský mier. Podľa tejto mierovej zmluvy pripadli Košice Bočkajovi do vlastníctva. Keďže však nemal dediča, po jeho smrti sa mali dostať opäť do cisárskych rúk. Tak sa aj stalo, keď knieža už 29. decembra 1606 skonal v Kráľovskom dome v Košiciach. Jeho smrť dávali hajdúsi za vinu jeho tajomníkovi Michalovi Kátaymu, ktorý mal knieža údajne otráviť. Kátay bol vyvedený na mestský pranier a jeho telo rozkúskovali. Bočkajovo telo bolo ešte vo februári 1607 vystavené v košickom Dóme a potom sprievodom odoslané do Juliánskeho Belehradu v centrálnom Sedmohradsku. Ako stanovila Viedenská zmluva, 15. februára 1607 mesto bez akýchkoľvek okolkov prešlo na cisársku stranu. Bočkajovo povstanie však zaručilo mešťanom náboženskú slobodu a snem v dočasnom uhorskom hlavnom meste Bratislave v roku 1608 uzákonil, aby sa richtári, senátori a iné hodnosti v slobodných kráľovských mestách volili bez ohľadu na náboženskú a národnostnú príslušnosť.
Sídelné mesto kniežaťa Gabriela Betlena.
Mierové obdobie rokov 1607 až 1618 bolo poznamenané porušovaním Viedenského mieru zo strany Habsburgovcov a rivalitou hornouhorského kapitána Juraja III. Drugeta s novozvoleným (1613) ambicióznym sedmohradským kniežaťom Gabrielom Betlenom. Betlenovým cieľom bola obnova jednoty Uhorského kráľovstva a ako aj Bočkaj pred ním, neštítil sa k tomu využiť Turkov. Vhodná príležitosť sa naskytla po vypuknutí českého stavovského povstania v roku 1618, ktoré sa rozhodol podporiť a využiť na podkopanie moci Habsburgovcov. Povstanie Gabriela Betlena (1619 – 1626) výrazne zasiahlo do následného medzinárodného konfliktu, známeho ako Tridsaťročná vojna.
Košiciam pred vypuknutím povstania velil cisársky kapitán Andrej Dóci, ktorý tu v roku 1615 povolal jezuitskú misiu. 1. septembra 1619 obsadili povstalci pod vedením Juraja Séčiho kláštor v Jasove, ktorý bol vidieckou rezidenciou jágerského biskupa. 3. septembra betlenovský veliteľ Juraj Rákoci (neskoršie sedmohradské knieža Juraj I. Rákoci) obľahol Košice, ktoré sa Dóci márne pokúšal brániť. Protestantskí mešťania nechali Dóciho zatknúť a vpustili povstalcov do mesta. Tí v noci zo 6. septembra na 7. septembra v zadnom trakte Kráľovského domu fyzicky nútili zriecť sa svojej viery jezuitských misionárov Štefana Pongráca a Melichara Grodeckého a kanonika ostrihomskej arcidiecézy Mareka Križina (Svätí košickí mučeníci). Umučené telá boli hodené do stoky ústiacej do Čermeľského potoka na Hlavnej ulici.
V polovici septembra 1619 dorazil do Košíc Betlen, ktorý tu nechal zvolať poradu hornouhorských stolíc. Stavy ho zvolili za ochráncu nekatolíckeho obyvateľstva a vydali manifest "Querela Hungariae" ("Sťažnosti Uhorska)", v ktorom sa vytýčili hlavné body betlenovskej politiky. Hornouhorským kapitánom bol menovaný Juraj I. Rákoci. Ten sa však v novembri neubránil vpádu prohabsburského Juraja III. Drugeta z Poľska v bitke pri Humennom, následkom čoho Betlen ustúpil od strategického obliehania Viedne. Druget vyzval Košice, aby sa vzdali, ale dobre opevnené mesto si trúflo vzdorovať. Vybavený iba obrnenou jazdou Druget nakoniec odtiahol.
V nasledujúcich rokoch sa Košice stali politickou, hospodárskou a vojenskou metropolou Betlenovho povstania. Tu bola v rokoch 1620 – 1622 prechovávaná aj uhorská kráľovská koruna, ktorú Betlen získal pri obsadení Bratislavy. Podľa Mikulovského mieru (1621) Betlen s titulom "ríšského kniežaťa" dostal do držby sedem hornouhorských stolíc, o ktoré rozšíril Sedmohradsko: Ugočská župa, Berežská župa, Satmárska župa, Sabolčská župa, Zemplínska župa, Boršodská župa a Abovská župa s Košicami. Jeho cieľom bolo natrvalo pripojiť tieto stolice ku Sedmohradsku, podmienky mieru však stanovili, že po jeho smrti sa vrátia do Kráľovského Uhorska.
Mesto mu ostalo verné aj v nasledujúcich rokoch, kedy už časť jeho predchádzajúcich spojencov od neho odpadla a hľadala cesty zmierenia s cisárom Ferdinandom II. Habsburským. Na 11. septembra 1623 zvolal do Košíc stavy hornouhorských stolíc, aby ho podporili v ďalšej etape boja proti Habsburgovcom, ktorá v roku 1626 vyústila do spolupráce s Haagskou koalíciou, spojenectvu protestantských mocností Holandska, Anglicka, Dánska a severských štátov proti Svätej ríši rímskej. Už od roku 1624 sa v Košiciach schádzali vyslanci z týchto štátov na rokovania s Betlenom. Knieža nariadil dostavbu schátralých budov a výstavbu nových domov na voľných parcelách opevneného mesta pre zvýšenie ubytovacích kapacít. Taktiež tu plánoval zriadiť kalvínsku univerzitu, ale na protest väčšinových košických luteránov ju umiestnil do oficiálneho sedmohradského hlavného mesta, vzdialeného Juliánskeho Belehradu. Betlen však uprednostňoval ako svoje sídlo výhodnejšie položené Košice a v renesančnom slohu si tu nechal honosne prebudovať bývalý Kráľovský dom, nazývaný už ako "Kniežací dom". V náprotivej budove prvého mestského hotela, Levočskom dome, sa konala v roku 1626 aj jeho svadba s protestantskou princeznou Katarínou Brandenburskou, ktorá odrážala kniežaciu angažovanosť v pokračujúcej Tridsaťročnej vojne. Katarína bola zároveň švagrinou švédskeho kráľa Gustáva II. Adolfa a sobášom s ňou sa Betlen stal príbuzným i anglického a dánskeho kráľa. A tak sa na košickom sedmohradskom dvore zišli pri príležitosti tejto okázalej svadby vyslanci z celej protestantskej Európy.
Sedliacke povstanie a Časárova poprava.
Po Betlenovej smrti v roku 1629 mesto a sedem hornouhorských stolíc pripadlo naspäť Kráľovskému Uhorsku. Výrazne sa tým zhoršilo postavenie hajdukov sedliackeho pôvodu, ktorí získali v Sedmohradsku za Betlena lepšie právne postavenie. Keďže sa o svoje práva obávali, začali sa v roku 1631 v abovskom Gönci organizovať do tvz. "sedliackych stolíc", namiereným proti vyčíňaniu cisárskych žoldnierskych vojakov palatína Mikuláša Esterháziho. Ďalšie sedliacke stolice vznikli v Turni, Boršode, Zemplíne, Šariši a na Gemeri a Spiši. Povstalci, vedení ich hlavným kapitánom Petrom Časárom, sa spoliehali na pomoc od nového sedmohradského kniežaťa. Bývalý Betlenov košický kapitán Juraj I. Rákoci, zvolený za sedmohradské knieža v roku 1630, bol najmocnejším uhorským magnátom a veľkým rivalom palatína Esterháziho. Hoci mohol Rákoci povstanie využiť vo svoj prospech, s podporou sedliakom váhal a dával im iba nejasné sľuby.
Hornouhorský kapitán Mikuláš Forgáč pod dojmom vyjednávania s povstalcami vlákal Časára vo februári 1632 do Košíc. Tu ho však zatkol a obvinil zo spolupráce s Rákocim, Turkami a aj Švédmi, ktorí od roku 1631 viedli protihabsburské rokovania s Rákocim. Po súdnom procese ho nechal 4. marca 1632 mučiť a nakoniec popraviť rozštvrtením. Pobúrení sedliaci začali prepadávať zemianske kaštiele a obkľúčili Košice. Skôr ako sa hornouhorská šľachta zmobilizovala, zasiahlo svojím dlhoročne budovaným delostrelectvom samo sedmohradské knieža Juraj Rákoci. Prekvapení sedliaci sa ihneď rozutekali.
Povstanie kniežaťa Juraja I. Rákociho.
Silnejúca rekatolizačná politika Ferdinanda III. Habsburského, nespokojnosť uhorskej protestantskej šľachty a priaznivá medzinárodná konštelácia vo švédskej fáze Tridsaťročnej vojny vyústili k dlho pripravovanému protihabsburskému povstaniu Juraja I. Rákociho. Po tom, čo ambície Juraja I. Rákociho spojiť Kráľovské Uhorsko a Sedmohradsko boli odobrené aj Portou, začal vo februári 1644 vojenské operácie. Hoci košický kapitán Adam Forgáč zvolal pohotovosť hornouhorských stolíc a vydal inštrukcie na povolanie šľachtickej insurekcie, 12. marca košickí mešťania aj tentoraz sedmohradskému kniežaťu otvorili brány. Príklad hlavného mesta z prezieravosti nasledovali aj ostatné mestá Pentapolitany. Tu Rákoci nazhromaždil 40 tisícovú armádu, s ktorou tiahol cez Považie, aby sa spojil so Švédmi okupujúcich Moravu. K tomu však nedošlo, navyše palatín Mikuláš Esterházi po bitke pri Hlohovci donútil knieža k ústupu, a aby skoncoval s povstaním čo najskôr, rozhodol sa dobyť najväčšiu Rákociho baštu – Košice.
Mesto bránil Urban Reöty. Ten nechal kráľovského vyslanca, žiadajúceho o kapituláciu mesta, zajať. Mal k dispozícii 4 000 mužov a dobré zásoby jedla, preto sa rozhodol vzdorovať. Cisárske vojská nielenže márne obliehali mesto, Reöty vyrazil spoza mestských hradieb a zahnal ich do zákopov. Esterházi od obliehania upustil. Hoci povstalecký snem, zvolaný do Košíc v auguste 1644, požadoval uzavrenie prímeria s cisárom, Rákoci stále pomýšľal na zásadný útok proti Habsburgovcom v spojení so Švédmi a za pomoci francúzskych subsídií. Následné neúspešné vojenské operácie na strednom a západnom Slovensku a na Morave a nesúhlas Porty so spojením so švédskou armádou generála Torstensona ho však priviedli k uzavretiu Lineckého mieru, ktorý bol cisárom podpísaný 16. decembra 1645. Podľa neho Rákoci dostal do dosmrtného dedičstva opäť sedem hornouhorských stolíc (a teda aj Košice) ako to bolo v prípade Mikulčického mieru s Gabrielom Betlenom, s tým rozdielom, že Satmárska župa a Sabolčská župa sa mali pripojiť k Sedmohradsku natrvalo.
Košice zostali až do Rákociho smrti v roku 1648 súčasťou Sedmohradska. Knieža sídlil, tak ako jeho predchodcovia Štefan Bočkaj a Gabriel Betlen, v Kniežacom dome (predtým Kráľovský dom). Bol zároveň posledným kniežaťom, ktorý tento dom obýval. Jeho smrťou význam Sedmohradska upadol na úkor Horného Uhorska, kam sa presunulo ťažisko protihabsburského odboja.
Leopoldínske Košice.
V roku 1657 nastúpil na trón Leopold I. Habsburský. Pred smrťou svojho staršieho brata Ferdinanda IV. bol tento nadaný panovník určený na cirkevnú dráhu. To v mnohom ovplyvnilo jeho zahraničnú i vnútornú politiku s absolutistickými a centralistickými črtami, pričom sa stal horlivým podporovateľom rekatolizácie, ktorá sa výrazne dotkla aj Košíc.
Už ako spoluvladár svojho otca v roku 1654 nariadil hornouhorskému kapitánovi Františkovi Vešelénimu (od 1655 palatínom), aby sa vysťahoval z Kráľovského domu a presťahoval úrad Hornouhorského hlavného kapitanátu do "Bornemisovho domu" (dnešná budova Slovenského technického múzea). Leopold I. sa rozhodol darovať dom, v ktorom boli počas Betlenovho povstania na smrť utrápení Svätí košickí mučeníci, jezuitom. Tým dal základ k vytvoreniu najvýznamnejšej protireformačnej inštitúcie v znovuzískanej východnej oblasti Kráľovského Uhorska, ktorá mala potvrdiť postavenie Košíc ako hlavnej cisárskej protitureckej bašty.
Plány na zriadenie Košickej univerzity mal už cisár Ferdinand III. Habsburský a zakladateľ Trnavskej univerzity arcibiskup Peter Pázmaň, ale plán zrealizoval až jeho priateľ jágerský biskup Benedikt Kišdy. Požiadavka cisárskeho dvora na zloženie 40 000 toliarovej fundácie na jej materiálne zabezpečenie bola splnená a po odpromovaní prvých doktorantov ju cisár Leopold I. "zlatou bulou" z roku 1660 zrovnoprávnil s ríšskymi univerzitami v Prahe, Viedni, Mohuči, Ingolstadte, Kolíne a inými. Košická univerzita, s filozofickou, teologickou a neskôr aj právnickou a lekárskou fakultou, tak bola v 17. a 18. storočí najvýchodnejšou univerzitou v Európe.
Po strate Nových Zámkov a Veľkého Varadína v novej vojne s Turkami (1663 – 1664) zostali Košice najvýznamnejšou vojenskou pevnosťou v cisárskych rukách. Leopold I. sa rozhodol vylepšiť ich obranyschopnosť vybudovaním náročného fortifikačného diela – samostatne stojacej päťramennej citadely v dolnom predbráni. Košická citadela, ako súčasť mestského opevnenia, mala slúžiť ako predsunutá vojenská základňa so sústredením cisárskych vojakov a delostrelectva, ktorého prítomnosť v stále protestantskom meste vyvolávala nepokoje. Zároveň sa z nej mala zabezpečiť ochrana mesta, ak by sa opäť dostalo do povstaleckých rúk. Začiatok výstavby citadely podľa projektov talianskej vojenskej školy sa datuje do obdobia okolo roku 1672. Na jej financovanie sa použila obrovská kaucia 200 000 zlatých florénov, ktoré zaplatila Žofia Bátoriová za prepustenie jej syna Františka I. Rákociho z väzenia po zatknutí pre účasť na Vešeléniho sprisahaní (1670).
Žofia Bátoriová, katolícka manželka sedmohradského kniežaťa Juraja II. Rákociho, sa finančne angažovala aj pri stavbe nového jezuitského kostola sv.Trojice (známy ako Jezuitský, Univerzitný alebo Premonštrátny kostol). Bol budovaný na Hlavnej ulici v ranobarokovom štýle ako súčasť univerzitného komplexu na mieste nevyhovujúceho starého Kráľovského domu v rokoch 1671 – 1681. V období rokov 1670 a 1672 sa do katolíckych rúk navrátili aj hlavný mestský chrám Dóm svätej Alžbety, ktorý bol od šírenia reformácie v meste (1556) v protestanstkom užívaní, a Kaplnka svätého Michala, ktorá od bočkajových čias slúžila pre slovenských veriacich (Windische Kirche). Dóm sv.Alžbety sa stal katedrálnym chrámom exilovej jágerskej kapituly, pričom dovtedajší kostol v jej užívaní, Františkánsky kostol, sa plne vrátil pôvodným vlastníkom františkánom. V súlade s uhorskými náboženskými výsadami bola však kalvínom umožnená výstavba úplne nového kalvínskeho kostola na Mäsiarskej ulici v rokoch 1652 – 1655.
Sedemdesiate roky 17. storočia boli veľmi hektickým a divokým obdobím v dejinách Košíc. Po Vešeléniho sprisahaní rozpútal Leopold I. ďalšiu vlnu svojej rekatolizačnej a centralizačnej politiky, ktorá sa stretla s veľkým odporom stavov. Nahradením uhorských vojakov v pevnostiach nemeckými vznikla veľká masa nespokojných ozbrojencov – kurucov, ktorí sa sústreďovali v hraničných oblastiach s Budínskym pašalíkom a Sedmohradskom. Kurucké hnutie sa nezadržateľne rozširovalo od Debrecína a na jeho potlačenie bol vyslaný košický kapitán Paris Spankau. V roku 1672 bol však porazený v bitke pri Haniske a stiahol sa naspäť do mesta, kde musel čeliť vzbure vlastných vojakov, ktorým nebol vyplatený žold. Dvadsaťtri žoldnierov nechal dokonca popraviť. Ďalšia pohroma postihla mesto 22. augusta 1674. Na "Mäsiarskej" ulici vypukol požiar, ktorý v priebehu štyroch hodín zničil 250 domov. Požiar zachvátil aj sklad pušného prachu, kde bolo uskladnených 150 ton výbušnín a iného streliva. Výbuchom skladu bol zničený sklad potravín v zrušenom Dominikánskom kostole, kde bolo tisíc meríc obilia a veľké zásoby iných potravín. Napriek tejto katastrofe pokračovala výstavba univerzitného kostola i citadely, ktorá bola okolo roku 1676 síce ešte nedokončená, ale už obranyschopná.
Tököliho povstanie. Košice centrom kurucov..
Od roku 1678 začalo opäť silnieť kurucké hnutie proti Leopoldovi I., známe ako Tököliho povstanie, medzinárodne podporované dvorom francúzskeho kráľa Ľudovíta XIV. a najmä Osmanskou ríšou. Na okolí Košíc v tomto roku už kuruci obsadili Abovskú, Zemplínsku a Spišskú župu. Hoci bolo povstanie organizované zo Sedmohradska, udržiaval si jeho hlavný veliteľ, kežmarský magnát a druhý manžel ovdovnelej Heleny Zrínskej, Imrich Tököli značnú samostatnosť a v roku 1681 predložil Porte plán na utvorenie samostatného hornouhorského kniežatstva. To malo tvoriť Tökölim ovládaných sedem stolíc, ktoré za kniežat Štefana Bočkaja, Gabriela Betlena a Juraja I. Rákociho patrili Sedmohradsku. Neskôr k nim pripojil ďalších päť stolíc patriacich pod správu Spišskej komory, na území dnešného Slovenska, za čo bol už súčasníkmi označovaný ako „slovenský kráľ“. Porta predpokladala z novovzniknutého kniežatstva vytvoriť ďalšiu osmanskú správnu jednotku a po dobytí Košíc ho menovala kniežaťom Horného Uhorska.
Dobytie pevnosti Košice bolo základným predpokladom pre splnenie kniežacích zámerov. To si veľmi dobre uvedomoval aj istý cisársky prívrženec, ktorý si zo strachu pred kurucmi zamuroval do základov meštianskeho domu na Hlavnej ulici (č.68) svoje cennosti – unikátny Košický zlatý poklad.
Tököli sa najskôr snažil mesto získať vyjednávaním. Po ich zlyhaní zvolil násilnú cestu. V roku 1682 nechal svojich vojakov pomocou množstva rebríkov (kronikári uvádzajú tisíc) preliezť nedostatočne stráženú košickú citadelu, kde zmasakrovali neveľkú posádku. Odtiaľ potom ostreľoval mesto, ktoré sa hneď vzdalo. Prvýkrát v dejinách bolo mesto obsadené aj tureckými vojakmi. Tököli nechal zbúrať hradbu citadely obrátenú ku mestu, čím ju urobil nefunkčnou ešte pred jej celkovým dokončením.
Cisárski vojaci mohli mesto dobrovoľne opustiť. Vyhnaní však boli františkáni a jezuiti, pričom Dóm sa dostal opäť do rúk kalvínom. Tí na jeho veži vymenili kríž za kalvínskeho kohúta (pôvodného ešte z roku 1589). Kostolné sakrálne nádoby v hodnote 4000 zlatých boli roztavené na mince. Košice museli vyplatiť budínskemu pašovi 30 000 toliarov ako výkupné. V roku 1684 sa tu konal uhorský snem, kde bol knieža prijatý za uhorského kráľa. Tököli si však ponechal iba kniežací titul. Obratom vo vývoji udalostí sa stala v roku 1683 bitka pri Viedni, kde Habsburgovci a ich spojenci porazili Turkov, čo ovplyvnilo aj ďalší osud Tököliho povstania. Cisárske vojská vytláčali kurucké vojská na východ a potom, čo bol Tököli zajatý samými Turkami, dobyl v roku 1685 generál Eneas Caprara pre Leopolda I. aj Košice. Mešťania opäť prisahali cisárovi vernosť.
V roku 1686 sa vrátili do mesta jezuiti a v roku 1687 prešiel Dóm svätej Alžbety do rúk katolíkov. V roku 1687 bol cisárskym generálom Antóniom Caraffom zinscenovaný súd Tököliho prívržencov v Prešove, tvz.Prešovské jatky, kde bolo popravených 24 hornouhorských aristokratov a mešťanov. Medzi nimi bol aj košický richtár za Tököliho povstania Dávid Feja, pôvodne zeman z Turca, ktorého rozštvrtené telo nechali demonštratívne priklincovať až do Košíc.
Opakujúce sa vojenské operácie pri Košiciach viedli k vyľudňovaniu predmestských vsí – huštákov, kde súpisy z roku 1686 udávajú iba 6 daňových poplatníkov. Ešte v roku 1632 to bolo 477. Počet obyvateľstva mesta aj so spustošenými predmestiami k roku 1686 je odhadovaný na okolo 3 700.
Košice za Františka II. Rákociho.
Po potlačení Tököliho povstania (1685 – 1688) a vytlačení Osmanskej ríše z Uhorska (1697 – Bitka pri Zente) pripútal panovník Leopold I. Habsburský uhorskú korunu viac ku Viedni. Neutešená hospodárska situácia viedla k vzbure roľníkov v tokajskej oblasti podporovanej kurucmi, ktorá však bola potlačená. Odpor voči Habsburgovcom bol stále prítomný, čakalo sa na vhodného vodcu, ktorý by sa zhostil vedenia nového protihabsburského stavovského povstania. Tentoraz už ale bez pomoci vytlačených Turkov.
František II. Rákoci, syn sedmohradského kniežaťa Františka I. Rákociho a grófky Heleny Zrínskej, ktorého otčimom bol druhý manžel Zrínskej Imrich Tököli bol prezieravou politikou Leopolda I. vychovávaný ako korune verný katolík v jezuitských internátoch v Čechách. Až pri pobyte na svojom panstve vo funkcii šarišského župana za prispenia užského župana Mikuláša Berčéniho „nakazil“ uhorským odbojom, ktorý bol tak charakteristický pre jeho predkov. Keď boli jeho tajné kontakty s francúzskym kráľom Ľudovítom XIV. Viedňou odhalené, bol v roku 1701 zatknutý, ale podarilo sa mu utiecť do Poľska. V roku 1703 kuruci vyzvali Rákociho do čela povstania, čím sa začalo osem rokov trvajúce povstanie Františka II. Rákociho „za vlasť a slobodu“ („Pro Patria et Libertate“), a teda za uchovanie stavovských výsad, náboženskej slobody, obnovenie uhorskej ústavy a vyriešenie právneho postavenia Sedmohradska.
Košice v cisárskych rukách sa bránili povstalcom niečo vyše roka. Kurucký generál Šimon Forgáč mesto obľahol a hospodársky blokoval až do vyčerpania 21. októbra 1704, kedy sa mesto vzdalo samo. Kapitulácia prebiehala tradičným košickým spôsobom, cisárske vojská odchádzali "Hornou bránou", zatiaľ čo povstalci vstupovali "Dolnou bránou". Kľúče od mesta Forgáčovi odovzdal samotný cisársky generál Montecuccoli. Kuruci v meste získali mnoho cisárskej vojenskej výzbroje. Mestská mincovňa poslúžila na razbu medených núdzových mincí – tvz. libertášov. V košickej tlačiarni sa začali tlačiť prvé uhorské noviny v latinčine pod názvom Mercurius Hungaricus, písané protihabsburským propagandistickým tónom.
Cisársky generál Rabutin de Bussy sa pokúšal o znovudobytie mesta v roku 1706 jeho ostreľovaním z juhozápadu. Potom sa Rákoci rozhodol modernizovať pevnostné opevnenie mesta. Jeho francúzsky vojenský inžinier Le Maire vybudoval v rokoch 1706 – 1710 nový vonkajší okruh opevnenia a štyri raveliny na južnej a východnej strane.
V Košiciach sa Rákoci počas povstania zdržiaval pomerne často. V decembri 1707 sa tu konal okázalý snem kuruckej šľachty a stolíc, na ktorom predniesol vodca povstania otváraciu reč. Celkovo sa niesol Rákociho pobyt v meste v tolerančnom duchu, náboženské trenice bočkajových a betlenových čias nebolo pociťovať. Veď sám knieža bol katolík. Na prelome rokov 1707 – 1708 prebýval Rákoci v budove Hornouhorského kapitanátu. Na bohoslužby chodieval do náprotivého Františkánskeho kostola, často chodieval na poľovačky do okolia mesta, sledoval výcvik vojska a drezúry koní. V januári 1708 tu s kráľovskou pompou prijal tureckého vyslanca. Vo svojich pamätiach označil knieža Košice za svoje najvernejšie mesto, lebo sa vzdalo zo všetkých miest cisárovi až tri dni pred Satmárskym mierom. Ten bol dohodnutý 1. mája 1711 bez Rákociho účasti v meste Satu Mare. Knieža zvolil život v poľskom, následne francúzskom, a napokon tureckom exile v mestečku Rodošto, kde aj v roku 1735 skonal.
Košice v 18. storočí.
Vek baroka.
Na sklonku povstania Františka II. Rákociho v rokoch 1710 – 1711 zúrila v meste morová epidémia. Jej dosah bol natoľko značný, až kronikár Jozef Tutkó poznamenal, že "obyvatelia mesta hľadali útočište v lesoch". V roku 1715 na návrh jezuitu Juraja Péchyho zriadili za hranicami mesta barokovú Kaplnku svätej Rozálie, v ktorej pápež Klement XI. povolil konať každoročnú odpustkovú slávnosť. Na počesť obetí moru bolo v roku 1723 vztýčené barokové súsošie Immaculaty na mieste bývalého stredovekého praniera – popraviska.
Po prekonaní morovej epidémie 1710 – 1711 nastalo obdobie mieru (až do 1848) a obnovy zničeného a vyľudneného mesta. V období rokov 1718 – 1724 bol za prispenia cisára Karola VI. zbarokizovaný Františkánsky kostol. Na jeho sochárskej výzdobe pracoval ten istý sochár ako na Immaculate – chýrny Šimon Grimming a staviteľ Tomáš Torňóši. V rokoch 1730 – 1733 bol vystavaný na južnom predmestí Kostol svätého Ducha, naväzujúci na tradíciu stredovekého, vojnami zničeného kostola so špitálom z 13. storočia. Bol to vôbec prvý kamenný kostol na huštáku a povolením na jeho výstavbu sa odštartovala obnova predmestského areálu ("vonkajšie mesto"). V roku 1731 sa do mesta vrátili uršulínky (tu usadené 1697), ktorým bol do užívania opäť pridelený pôvodne kalvínsky kostol na Mäsiarskej ulici, v čase Rákociho povstania im odobratý. Na priľahlých parcelách si vybudovali rozsiahly kláštorný komplex so školou. V roku 1741 dokončili barokovú prestavbu svojho stredovekého kostola dominikáni, ktorí boli povolaní späť do mesta Leopoldom I. ešte v roku 1697.
Najvýraznejšie sa v tomto období činili jezuiti. Venovali sa výučbe na Košickej univerzite, v roku 1713 si zriadili jezuitské kolégium a vlastnú kníhtlačiareň, vybavenú strojmi z bardejovskej a levočskej tlačiarne. Iniciovali výstavbu košickej Kalvárie v rokoch 1742 – 1758, ktorá definitívne potvrdila nástup rekatolizačného baroka. Košice však prišli o svoj kňažský seminár, ktorý v roku 1715 jágerský arcibiskup presťahoval späť do svojho sídelného mesta.
Protestanti si museli svoje modlitebne stavať za hradbami mesta na obnovovaných predmestiach. Luteráni mali popri svojom drevenom kostole na západnom predmestí (dnešná Ždiedlová ulica) tri modlitebne pre každú z košických národností – slovenskú, maďarskú a nemeckú. Vedľa nich si zriadili luteránsku školu. V roku 1747 požiadali panovníčku Máriu Teréziu o pridelenie nevyužívaneho Michalského kostola, katolíci to však odmietli. Kalvíni mali svoj kostol na juhozápadnom predmestí (na začiatku dnešnej Moldavskej ulice).
Úpadok „Pevnosti Košice“.
Pozícia Košíc ako významnej protitureckej bašty pominula. Oslobodením Budína a Pešte stratili Košice svoje prioritné postavenie na sneme a taverníckom súde. Na protest si košickí ablegáti na sneme v roku 1712 odmietli sadnúť, aby „neponížili svoje mesto“. Podľa Veľkého privilégia Ľudovíta Veľkého z roku 1347 mali zastávať po Budíne druhé miesto, po jeho obsadení Turkami dokonca prvé. Keďže sa objavili tendencie, aby aj Bratislava zastávala prednejšie postavenie, nechali si Košice písomne potvrdiť svoj protest pri otvorení taverníckeho súdu z roku 1722. Tým si poistili aspoň tretie miesto v hodnostnom poradí, aj keď to už nezodpovedalo realite vyčerpaného provinčného mesta.
Košice už neboli viac sídlom Hornouhorského hlavného kapitanátu, ktorý bol zrušený. Zostala však funkcia košického kapitána, ktorú v rokoch po Rákociho povstaní zastával tvorca Satmárskeho mieru za cisársku stranu gróf Ján Pálffy, kurucmi posmešne nazývaný „starý labanc“. Po ňom sa košickým kapitánom stal francúzsky barón generál Ján František Renaud. S Košicami sa stále rátalo ako s dôležitou pevnosťou ("Festung Kaschau") a generál tu pokračoval v zdokonaľovaní mestského opevnenia podľa francúzskych vzorov, predovšetkým budovanie glacis pozdĺž južnej a východnej stany hradieb. Po zvážení všetkých náležitých okolností však nepotrebná košická citadela mala byť z rozkazu cisára Karola VI. (1715) demolovaná, čo prebiehalo postupne desiatky rokov až do konca 18. storočia. Jej kamenné časti boli použité na dláždenie verejných priestranstiev vo vnútornom meste. Pre potreby vojska boli vybudované kasárne pri "Dolnej bráne" (1713) a "Hornej bráne" (1726), ktoré boli jedny z prvých v celej Habsburskej monarchii. V polovici 18. storočia mala cisárska armáda v meste ubytovaných zhruba 2 000 vojakov.
Tereziánske Košice.
Košice sa v polovici 18. storočia z vojenského hľadiska ocitli ďaleko od vtedajších bojových operácií, ktoré sužovali Habsburskú monarchiu a sprevádzali vládu Márie Terézie. To malo za následok opustenie všetkých predchádzajúcich stavebných aktivít, projektovaných na zdokonalenie „"pevnosti Košice"“. Armádne výdavky tak boli investované výlučne len na jej nevyhnutnú údržbu.
V roku 1755 sa zavŕšil dlhoročný zápas tereziánskej štátnej aparatúry o zjednotenie formy mestskej samosprávy slobodných kráľovských miest v celom Uhorsku. Práve Košice boli posledným mestom, ktoré sa kráľovským komisárom podvolilo. Odvolávajúc sa na stáročné privilégia, nechceli pripustiť doživotnosť zastávania úradov v samospráve (úradníci boli spravidla volení iba na jeden rok), zrušenie vymenovávania volenej obce odstupujúcou mestskou radou a nemožnosť ustanoviť za tribúna ľudu bývalého richtára. V tomto období sa mesto rýchlo hospodársky zotavovalo. Košice boli jedným z najvyhľadávanejších miest, v ktorých sa usádzali mnohí ambiciózni zahraniční remeselníci. Veľké príjmy plynuli do mestskej pokladnice z rozľahlého košického domínia, mlynov, majerov, z predaja vína a najmä piva. Mesto sa nielenže dostalo zo svojich dlhov, ale dokázalo hospodáriť s prebytkom, takže bolo schopné požičať kráľovnej Márii Terézii na vojnu s Pruskom 63 600 zlatých, čo bolo medzi slovenskými mestami čosi celkom ojedinelé.
Nástup osvietenectva priniesol vznik prvých muzeálnych zbierok, často označovaných aj ako matematické kabinety, popri významných školských inštitúciách. Prvý školský muzeálny kabinet v Košiciach vznikol už v roku 1769 popri miestnom gymnáziu. V roku 1778 bol obohatený o mineralogickú zbierku baróna Františka Berzeviczyho. Po banskoštiavnickej akademickej fyzikálno-technickej zbierke (1764) išlo o najstarší školský muzeálny kabinet na území Slovenska. V roku 1775 vznikol muzeálny kabinet aj popri Košickej univerzite. V roku 1777 bol rozpustený rád jezuitov. Ich majetok sa dostal pod štátnu kontrolu. Jezuitské nižšie školy prevzali iné rády. V rámci reformy školstva Ratio educationis z roku 1777 sa Košická univerzita premenovala na Košickú kráľovskú akadémiu. V tej dobe bola jednou z piatich akadémií existujúcich v Uhorsku. Na jej pôde vznikla prvá verejná knižnica a tlačiareň, ktorú prevádzkoval Bratislavčan Landerer. Študentom akadémie v rokoch 1785 – 1787 bol aj neskorší prvý rektor a zakladateľ univerzity v Petrohrade Michal Baluďanský.
Obdobie reforiem Márie Terézie bolo spojené so zvýšenou modernizačnou stavebnou aktivitou v meste. Tá bola nanajvýš nevyhnutná po požiari z roku 1779. Ako každé iné uhorské župné sídlo, aj Košice dostali reprezentatívny Župný dom, ktorý naprojektoval architekt cisárskej komory Ján Langer. Na tunajšie pomery vhodne riešený palácový objekt bol vystavaný v prechodnom barokovo – klasicistickom štýle v rokoch 1779 – 1780. Langer projektoval aj v tej istej dobe budovanú honosnú "mestskú radnicu", ktorej maliarsku výzdobu realizovali miestni umelci Erazmus Schrött a Ján Anton Kraus. Na mieste nevyužívanej starej stredovekej radnice vybudovali klasicistickú "redutu" (kaviareň s divadlom a kasínom), ktorú dali do užívania v roku 1787. Stala sa ústeredným miestom konania šľachtických i meštianských bálov. V roku 1782 dokončili aj novostavbu moderného barokovo-klasicistického "holeta Čierny orol" na Hlavnej ulici.
Osvietenecká vláda Márie Terézie priniesla aj prvé komplexné súpisy štatistického charakteru. V roku 1762 napočítali v meste 486 daňových poplatníkov a 379 domov, z ktorých 43 bolo drevených. Na predmestiach bolo vybudovaných 288 domov, z ktorých len 15 bolo kamenných. Až v roku 1799 dosiahol počet domov v meste (spolu "vnútorné" a "vonkajšie" mesto) číslo 1031, čo zodpovedalo stavu z obdobia najväčšej konjuktúry stredovekého mesta za vlády Mateja Korvína okolo roku 1480. Počet obyvateľstva narastal. Kým v roku 1762 mali Košice 3 990 obyvateľov, zvýšil sa ich počet v roku 1785 na 7 257 a v roku 1799 okrem 7 934.
Jozefínske Košice.
Syn Márie Terézie Jozef II. Habsburský navštívil Košice niekoľkokrát. Už ako spoluvladár svojej matky sa tu objavil v roku 1770, čím sa stal prvým Habsburgovcom od čias Ferdinanda I., ktorý zavítal do Horného Uhorska. V roku 1783 bol v Košiciach zriadený riaditeľský obvod Miestodržiteľskej rady, ktorému podliehalo 73 poštových úradov v 15 župách. V roku 1787 bol rozpustený rád františkánov. Ich košický kostol prešiel neskoršie pod správu novozriadeného biskupstva (1804). Jozef II. bol radikálnym presadzovateľom reforiem, no nie mnohé z nich prežili jeho vládu. Takou bola aj reforma verejnej správy z roku 1785, ktorou sa zrušilo staré župné zriadenie a vytvorilo sa 10 nových dištriktov. Košice sa stali sídlom jedného z nich – severovýchodného dištriktu, kde spadali Spiš, Šariš, Abov, Turňa a Zemplín.
Keď cisár mesto navštívil opäť v roku 1783, zrušil jeho štatút pevnosti ("Festung Kaschau"). Značne zanedbané hradby a pevnostný systém sa začal rozpadávať. Na cisárov rozkaz bola v roku 1784 prebúraná nová brána – "Jozefínska" (z dnešnej Alžbetinej ulice) smerom k prekvitajúcemu západnému predmestiu. Opustené areále spustnutých bášt a bastiónov poslúžili podnikavým mešťanom pre zakladanie prvých košických manufaktúr.
Od roku 1784 sa jedinou úradnou rečou stala nemčina. Naopak na nižších úrovniach, vo vzdelaní a v styku s ľudom sa podporovali jazyky obyvateľstva, a teda aj slovenčina a maďarčina. Tieto fakty viedli k zvýšenej aktivite prvých maďarských obrodencov, ktorých cieľom bolo povýšenie maďarčiny na úroveň ostatných európskych jazykov. Ich hlavným predstaviteľom bol úradník košického dištriktu František Kazinci, ktorý sa pohyboval v spoločenských intelektuálnych salónoch miestnej šľachty. V Košiciach spolu so svojimi druhmi založil prvú literárnu a kritickú revue "Magyar Museum" ("Maďarské múzeum", 1788), ktorou odštartoval obrodenie maďarského jazyka.
Kazinci bol taktiež známy ako najvýznamnejší člen košickej slobodomurárskej obce. Košice boli významným uhorským slobodomurárskym mestom. Prvá lóža tu vznikla v roku 1779, skoro však zanikla. Pod názvom "K neohrozenej cnosti" ("Zur ungefärhdeten Tugend") fungovala opäť od roku 1793 a evidovala 34 členov košickej umeleckej a ideologickej inteligencie. Od roku 1790 tu vydávali svoj široko koncipovaný časopis "Orpheus" s literárnymi, politickými, filozofickými a poetickými príspevkami. Ich pôsobnosť bola kritizovaná zo strany miestnych predstaviteľov katolíckej cirkvi, ktorá slobodomurárov označila za ateistov a kráľovrahov. Na svoju obranu vydali knihu "Slobodomurári nie sú jakobíni" (vyšla v maďarčine), ktorá je svedectvom ideového zápasu o prežitie slobodomurárskeho hnutia v uhorských pomeroch.
Košice v rokoch 1800 – 1918.
Biskupská rezidencia.
Relatívne mierové 19. storočie znamenalo pre Košice opätovný nárast ich významu. V roku 1804 pápež Pius VII. zriadil novú košickú rímskokatolícku diecézu odčlenením od jágerskej, kam mesto cirkevne spadalo od jeho počiatkov. Prvý košický biskup "Andrej Szabó" založil úrad v "biskupskom paláci", prebudovanom v barokovom slohu zo štyroch meštianskych domov na Hlavnej ulici. Skromný biskupský palác slúži svojmu účelu dodnes. Keďže mesto disponovalo biskupstva hodným sakrálnym objektom – Dómom svätej Alžbety, nedošlo k výstavbe novej katedrály.
Útočisko cisárskej rodiny pred Napoleonom.
Napoleonské vojny sa nepriamo dotkli aj Košíc. Cisár František II. (od roku 1806 ako prvý rakúsky cisár František I.) kvôli vojne s Francúzskom poslal svoje deti do bezpečných Košíc, kde zotrvali necelé dva mesiace. Medzi mini aj 12-ročný budúci cisár Ferdinand I. (rakúsky cisár) a Mária Lujza (neskôr manželka Napoleona). Na prelome rokov 1805 a 1806 tu prezimovalo aj vojsko ruského vojvodcu M. I. Kutuzova po prehranej bitke pri Slavkove. Zdržali sa tu 5 dní. Uzavretie mieru s Francúzskom sa slávilo bohatou plesovou sezónou vo viedenskom štýle. Následne panstvo odišlo naspäť do hlavného mesta. V roku 1821 Košice navštívil pri návrate z Ľubľany z kongresu Svätej aliancie ruský cár Alexander I., ktorý prespal v Dessewffyho paláci jednu noc.
Klasicistické Košice.
V súvislosti s vývojom vojenskej techniky a metód bojovania stratili mestské hradby svoj účel. Ich likvidácia prebiehala postupne od začiatku do 40. rokov 19. storočia, čo otvorilo novú cestu rozvoja mesta. V roku 1814 si v súlade s vtedajším právom postavili na mieste východnej línie búraných hradieb evanjelici svoj nový kostol, ktorý je považovaný za najkrajšiu stavbu evanjelického klasicizmu na Slovensku.. Pri "Maľovanej bráne" si svoj kostol postavili kalvíni (1805 – 1811). K zbúraniu "Dolnej brány" a otvoreniu prieťahu na hlavnú hradskú na Pešť došlo v roku 1830.
Košice prvej polovice 19. storočia boli provinčným mestom, ktorých význam však začal opätovne narastať. V meste bolo stále divadlo, plavecká, jazdecká a hudobná škola, sídlili tu správne a vojenské úrady a biskupstvo. V roku 1814 vznikla prvá "mestská nemocnica", ktorej strohá budova s klasicistickými prvkami bola postavená v roku 1831 na dnešnom Námestí osloboditeľov (sídlo VZP). Miestna šľachta si budovala v meste paláce v módnom klasicistickom (Čákiho-Dezőfiho palác), ale i empírovom slohu (Pongrácovsko-forgáčovský palác). Významnou osobnosťou klasicistických Košíc bol mestský architekt Jozef Bellaagh, ktorý navrhol množstvo výklenkovitých meštianskych domov s prvkami biedermeiera. Podľa sčítania ľudu z roku 1831 žilo v Košiciach 12 042 obyvateľov, ale európska epidémia cholery, šíriaca sa po dobu troch mesiacov do septembra toho istého roku, zabila v meste 1247 ľudí.
Občianska vojna 1848 – 49: Maďarská revolúcia a Slovenské povstanie.
Začiatkom marca 1848 začali revolučné pohyby v Habsburskej monarchii. Najprv vypukla revolúcia v hlavnom meste Viedni 13.3.1848, následne 15. marca 1848 vypukla maďarská revolúcia v Pešti, ktorá sa rozšírila po celom Uhorsku. Aktívne sa do revolúcie zapojila aj veľká časť vrchnosti mesta Košice a stoliční mocipáni. Keď revolúcia prerástla do občianskej vojny, vyslali Habsburgovci do Uhorska niekoľko armád. Do Horného Uhorska (zhruba územie dnešného Slovenska) vtiahol zo severu cez rakúsku Halič (dnes súčasť Poľska a Ukrajiny) cisársky generál podmaršal Franz H. von Schlick, ktorý sa pri Košiciach stretol 11. decembra s početnejším, ale zle vyzbrojeným košútovským vojskom. Po bojoch pri Budimíre a na predmostí Košíc Schlick mesto obsadil. 4. januára 1849 sa ho pokúsil opäť obsadiť košútovský minister vojny generál Lázár Meszáros v tzv. Košickej bitke pri Barci, ale nepodarilo sa mu zvíťaziť.
Držbu Košíc v cisárskych rukách v tomto období využili slovenskí obrodenci. 24. februára sa na rímskokatolíckej fare stretol Ľudovít Štúr a Jonáš Záborský, aby rokovali o národnom programe Slovákov. 1. marca 1849 oddiel 800 slovenských dobrovoľníkov, bojujúcich za slobodu a práva slovenského národa, pochodoval cez mesto. V Košiciach krátko pôsobili aj Ľudovít Štúr a Jozef Miloslav Hurban, aby tu verbovali ďalších dobrovoľníkov. Mestom často prechádzali vojská raz jednej (cisárskej) raz druhej (košútovskej) strany. Koncom apríla 1849 mesto obsadilo košútovské vojsko a Košice sa tak stali súčasťou Maďarskej republiky, ktorá bola vyhlásená 14. apríla v Debrecíne Ľudovítom Košútom. Detronizácia Habsburgovcov v Uhorsku mala rýchlu odozvu. Mladý cisár František Jozef I., ktorý nastúpil na trón len v decembri 1848, požiadal o pomoc ruského cára Mikuláša I. Hlavný prúd ruskej armády s vyše 200 000 vojakmi 24. júna tiahol bez boja cez Košice smerom do uhorského vnútrozemia. V Košiciach sa ubytoval veľkoknieža "Konštantín" a knieža "Paskevič". Správu v meste prevzali cisárski komisári.
Industrializácia Košíc.
Počiatky priemyselnej výroby v meste spadajú do roku 1791, kedy bola sprevádzkovaná prvá košická manufaktúra na výrobu klobúkov (v objekte "Katovej bašty"). Neskôr pribudli aj manufaktúry na výrobu kameninového riadu (v objekte "Mlynskej bašty") a súkna. V roku 1828 tu stále pracovalo 460 remeselníckych dielní v 70 cechoch. Cechové organizácie boli v Uhorsku zrušené v roku 1872.
K skutočnému spriemyselňovaniu mesta dochádzalo až po revolúcii 1848 – 1849. Prvý parný stroj do výroby v meste zaviedol cukrovar v roku 1852 a od roku 1857 fungoval mestský pivovar. Najúspešnejšími prevádzkami boli "Ungarov podnik" na liehovar a droždie a "štátna tabaková továreň".
Kumulácia kapitálu miestnych podnikateľov sa odrazila aj pod vznik prvého peňažného ústavu v meste – "Košickej sporiteľne" v roku 1844. Od roku 1850 tu mala sídlo aj pobočka "Obchodnej a priemyselnej komory" s pôsobnosťou pre celý vtedajší košický dištrikt. Na podporu miestneho priemyslu sa v roku 1857 organizovala "Prvá hornouhorská priemyselná výstava" v priestoroch mestskej jazdiarne. Zúčastnil sa jej aj panovník František Jozef I. pri príležitosti svojej druhej návštevy v slobodnom kráľovskom meste Košice (prvá 1852, tretia 1877).
Napriek postupujúcej industrializácii Košice nepritiahli väčšie investície ťažkého strojárstva a zbrojárstva, ktorých centrom sa stal k hlavnému mestu bližší Miškovec. Stále prevládala poľnohospodárska malovýroba, čo záviselo aj od surovinového zázemia. V roku 1910 sa Košice s 34 priemyselnými prevádzkami a 3 230 pracovníkmi podieľali iba necelým jedným percentom na uhorskej priemyselnej produkcii. Z väčších podnikov zamestnávala vyše tisíc pracovníkov iba "tabaková továreň" a okolo 400 pracovalo vo "Franckovej továrni na kávoviny". Ďalšie prevádzky sa sústreďovali na južnom okraji mesta ako liehovar a sladovňa, strojovňa K. Poledniaka, likérka a tehelne.
V roku 1872 založené "Vyššie strojnícke učilište" (dnešná Stredná priemyselná škola strojnícka) bolo prvým tohto typu v Uhorsku. Škola si udržovala vysokú úroveň. V roku 1878 ju navštívil i cisár František Jozef I. a porovnal ju s viedenskou školou.
Košice železničnou križovatkou.
Od roku 1838 až do príchodu železnice fungovala pravidelná dostavníková linka do Pešti a Prešova. V roku 1860 prišiel prvý vlak do Košíc od Miškovca (Miskolc), kde trať nadväzovala na železnicu do Pešti cez Nyíregyházu a Debrecín. Dobudovanie priameho spojenia Miškovec – Budapešť v roku 1870 výrazne skrátilo jazdnú dobu do hlavného mesta. 
V tom istom roku sa spustila aj časť strategickej Košicko-bohumínskej železnice v 33 kilometrovom úseku Košice – Kysak – Prešov. Mala prepravovať lacné uhorské poľnohospodárske produkty do západnej časti monarchie a umožniť kvalitné spojenie tunajšej banskej oblasti so sliezskym uhoľným revírom. S Tokajom mesto spojila železnica v roku 1873. Regionálny charakter mala "Turnianska železnica" smerujúca cez Turňu nad Bodvou a Tornanádasku do Miškovca, spustená v roku 1890. Zvýšený nápor cestujúcej verejnosti pôvodná budova Potiskej železnice nezvládala, preto ju v roku 1896 doplnila nová neorenesančná železničná stanica (zbúraná v 70.rokoch 20. storočia).
Hoci do mesta ústili koľaje až štyroch železničných spoločností, mesto sa v rámci Uhorska nestalo významným železničným uzlom. Absencia veľkých priemyselných podnikov, nevýhodné cestovné poriadky a umiestnenie riaditeľstva Potiskej železnice do Miškovca boli nesporné fakty, ktoré k tomu viedli. Túto skutočnosť kompenzoval v roku 1913 presun prevádzkovej správy Košicko-bohumínskej železnice zo sliezskeho Těšína do Košíc, pre potreby ktorej bol v roku 1915 vybudovaný nový administratívny palác (Riaditeľstvo železníc, vedľa budovy "Divízie").
Správa mesta v rokoch 1850 – 1918.
Po potlačení maďarskej revolúcie 1848/1849 bola na území Uhorska zavedená vojenská diktatúra s prvkami civilnej správy. Župné zriadenie bolo nahradené piatimi obrovskými vojenskými oblasťami – "dištriktmi", na čele s vojenským veliteľom, ku ktorému bol priradení ministerský komisár. Úradným jazykom bola výlučne nemčina. Košice sa stali sídlom Košického dištriktu, pod ktorý spadalo 9 bývalých žúp – Abov, Turňa, Zemplín, Šariš, Gemer, Uh, Boršod, Bereg, Marmaroš.
V roku 1853 sa zaviedli civilné administratívne dištrikty, ktoré sa ďalej členili na župy (nie so samosprávnou funkciou) a okresy. Župám boli podriadené aj niektoré dovtedajšie slobodné kráľovské mestá, nie však Košice, ktorým v období Bachovho absolutizmu menoval radu a úradníkov cisársky dištriktuálny komisár. Po roku 1860 bolo postupne obnovované župné zriedenie spred roka 1849, plne funkčné po rakúsko-uhorskom vyrovnaní 1867.
Po reformách v rokoch 1870, 1871 a 1876 zostali Košice od roku 1886 municipálnym mestom, t. j. mestom na úrovni župy. Mestskou radou menovaný mešťanosta podliehal hlavnému županovi, menovanému panovníkom, tak ako podžupan stojaci na čele župy.
Košice boli známe aj ako "posádkové mesto". Habsburská monarchia bola rozdelená na 15 vojenských okruhov, z ktorých 6 pôsobilo v Uhorsku. Košické vojenské veliteľstvo dostalo číslo VI. Okrem toho v Uhorsku existovala aj "Uhorská kráľovská armáda" – domobrana (Magyar Királyi Honvédség). V rámci nej Košice dostali číslo III. Spravovali 12 žúp, od Máramarošskej a Szatmárskej po Abovsko-turniansku, Zemplínsku a Boršodskú. Početné kasárne a prítomnosť nemecky hovoriacich vojakov dodávali mestu vážnosť a multikulturalitu.
Košice v plánoch slovenských národných buditeľov.
Slovenská národná elita pod vedením Ľudovíta Štúra sa v revolúcii 1848/1849 postavila na stranu Viedne. Za aktívnu pomoc v potlačovaní maďarského povstania slovenskí národní predstavitelia očakávali od rakúskej vlády upravenie štátoprávneho postavenia slovenského národa v Habsburskej monarchii.
Návrh dôverníka viedenskej vlády Jána Kollára z roku 1849 o Slovenskom vojvodstve počítal s vytvorením samostatnej slovenskej korunnej krajiny, ktorá sa mala deliť na štyri dištrikty. Jedným z nich mal byť "Torysský dištrikt" so župami Šariš, Spiš a slovenskými časťami žúp Zemplín a Abov. Súčasťou vojvodstva malo byť aj mesto Košice.
Viedenská vláda napokon požiadavku na vytvorenie samosprávneho slovenského územia neakceptovala. Rozdelila však Uhorsko na dištrikty, ktorých hranice boli vedené tak, aby vo väčšine mali prevahu nemaďarské národy. Bratislavský a Košický dištrikt tak zhruba kopírovali historicky vymedzené územie Slovenska od Dunaja po Tisu.
V roku 1850 napočítali v meste absolútnu väčšinu Slovákov – 4738. Maďarov bolo 2904 a Nemcov 1592.
Memorandum národa slovenského z roku 1861 žiadalo vytvorenie Hornouhorského slovenského okolia, pričom "slovenské čiastky stolíc – Prešporskej, Nitránskej, Tekovskej, Hontianskej, Novohradskej, Gemerskej, Torňanskej, Abaujvárskej a Zemplínskej – národopisnou čiarou označené môžu sa bez významných ťažkostí alebo ako nové župy usporiadať, alebo kde to nemožno, susedným slovenským stolicám privteliť." Nová verzia memoranda, ktorá bola predložená panovníkovi, predpokladala rozsiahlu autonómiu Okolia od Uhorska a upustila od vytvárania nových župných hraníc na etnickom princípe. Zahrňovala tak celú Abovskú župu s Košicami, naopak Zemplín bol ponechaný v Uhorsku. (Pozri Viedenské memorandum).
Modernizácia mesta.
V roku 1856 prišiel do Košíc prvý telegram z Pešti. Od roku 1870 bolo zavádzané plynové osvetlenie v uliciach mesta. Rozvoj telefónnej siete v Košiciach nastal so zriadením manuálnej prepojovacej ústredne so 40 účastníkmi v roku 1891, kedy napojili aj mestský úrad.
Na mieste východnej línie vodnej priekopy bývalých hradieb, tzv. "Glacis", vznikali široké triedy s pásmom zelene – "okružné" – lemované palácovými budovami štátnych inštitúcií, škôl a vojenských objektov. Košické okružné triedy sú jediným príkladom tohto typu urbanistického riešenia podľa vzoru veľkých európskych miest na Slovensku. Prepájali vnútorné mesto s predmestiami, ktoré podľa vzoru Budapešti a Viedne dostali nové pomenovania:
Po roku 1918 sa tieto názvy prestali používať a v 70. rokoch 20. storočia boli tieto štvrte zväčša zasanované a nahradené sídliskovou výstavbou. Ako v každom väčšom uhorskom meste boli aj v Košiciach zriadené "mestské kúpele" (1888 na dnešnej Ulici protifašistických bojovníkov, zbúrané 1967) a v rekreačnom prostredí kúpeľov "Bankov" a "Čermeľského údolia" vyrástli vilové štvrte mestských zbohatlíkov. Naopak mestská spodina sa koncentrovala v mestskej časti "Tábor" (pod Moldavskou cestou) s prevahou rómskeho etnika v provizórnych domčekoch a chatrčiach.
V priestore medzi vzdialenejšou železničnou stanicou a mestským centrom bol veľkoryso založený "Mestský park". Na spojnici, dnešnej "Mlynskej ulici", vyrástlo niekoľko hotelov a reštaurácií. Ulica bola taktiež vyasfaltovaná ako jedna z prvých v Uhorsku.
Najprestížnejším miestom spoločenského diania Košíc sa na dlhé roky stal legendárny "hotel Schalkház", ktorý stál na mieste terajšieho hotela Doubletree by Hilton. Od svojho založenia v roku 1873 bol tento luxusný hotel preslávený svojou kaviarňou, salónikmi a plesovými sálami až do zbúrania v roku 1963.
V roku 1891 bola do prevádzky uvedená "mestská koňka" zo železničnej stanice do "Čermeľa", od roku 1893 sa na prepravu používali aj parné lokomotívy. Trať mala rovnaký rozchod ako železnica a jej využívanie pre nákladnú dopravu do miestnych priemyselných prevádzok zostalo jej dôležitým atribútom až do roku 1964. V rokoch 1913 – 1914 došlo k elektrifikácii mestskej dráhy ako v poslednom meste Uhorska s verejnou koľajovou dopravou.
Zavedenie vodovodu a kanalizácie v roku 1908 bolo v Košiciach na uhorské pomery dosť omeškané. Ešte v roku 1903 boli mestskí radní presvedčení o nepotrebnosti tejto hygienickej nevyhnutnosti v meste. Išlo totiž o nemalú investíciu, spojenú s celkovou úpravou vzhľadu ulíc a ich dláždením.
Hornouhorská bašta maďarského nacionalizmu.
Obyvatelia Košíc boli už po stáročia národnostne premiešaní a multilinguálni, pričom vyhranenosť k tej ktorej národnosti nehrala v živote mesta významnú rolu. Až Rakúsko-uhorské vyrovnanie z roku 1867 znamenalo bezpodmienečný nástup idey maďarského národného štátu. Málokde prebehla maďarizácia tak úspešne, ako práve v Košiciach. V 40. rokoch 19. storočia na tzv. "Ottovom pláne Košíc" boli uvedené názvy ulíc na predmestiach ešte aj v slovenčine. V nasledujúcich rokoch sa názvy udávali výlučne v maďarčine. "Košice - kurucké mesto" predstavovali významné centrum maďarskej kultúry a histórie, a v tomto zmysle do ich výstavnosti uhorská vláda aj značne investovala. Stavebná konjunktúra trvala až do rokov 1. svetovej vojny.
Prestížnou záležitosťou velebenia slávnej uhorskej (dobovo rozumej maďarskej) histórie bola komplexná rekonštrukcia najväčšej katedrály v kráľovstve Dómu sv. Alžbety v rokoch 1877 – 1896. Gotická architektúra Dómu sa stala predmetom štúdia súdobých architektov a vedcov dejín umenia, ktorí ju povýšili na nositeľku národne orientovaného romantizmu v uhorskej architektúre presne tak, ako tomu bolo skoršie vo Francúzsku a Nemecku.
O prestavbu Dómu v duchu gotického purizmu sa výrazne zaslúžil košický rodák, člen Uhorskej akadémie vied, zakladateľ umenovedy a pamiatkovej ochrany v Uhorsku Imrich Henszlmann. Autorom projektu prestavby v duchu korvínovskej gotiky bol najvýznamnejší predstaviteľ uhorského neogotického purizmu Imrich Steindl. Pri havarijnom stave stredovekých klenieb boli tieto nahradené neogotickými, pričom chrám získal pôvodne zamýšľanú päťloďovú dispozíciu. Odvážne plány na dostavbu južnej, tzv. Matejovej veže sa však pre nedostatok finančných prostriedkov nerealizovali. Potom, čo Steindl začal práce na budapeštianskom parlamente, viedol projekt Otto Sztehló, ktorý už pri oprave južnej veže uplatnil konzervačnú metódu. Tento architekt, rodák z Dobšinej, viedol aj puristickú obnovu Kaplnky svätého Michala (1903 – 1904) a Levočského domu (1908 – 1910).
Mohutnú stavbu Dómu v strede Hlavnej ulice bolo treba vyvážiť rovnako monumentálnym umeleckým stavebným telesom, ktorým je dnešné Štátne divadlo Košice. "Stará reduta" z rokov 1786 – 1790 nepostačovala kapacitne, ani reprezentačne. O dôležitosti kvalitného prevedenia stavby nového divadla, ktoré malo architektonicky a urbanisticky citlivo zapadať do koloritu stredovekého námestia svojou prednou i zadnou fasádou, svedčil výber jedného z najprednejších architektov 19. storočia – Adolfa Langa, ktorý sa tejto úlohy zhostil brilantne. Honosná budova – štýlový mix eklektizmu, neobaroka a secesie, na vrchole kupoly korunovaná sochou múzy umenia Auróry s pochodňou v ruke – mala prezentovať Košice ako jedno z najhlavnejších centier maďarského umenia. "Národné divadlo" (Nemzeti Színház) bolo otvorené za účasti vládnych prominentov a kultúrnej elity štátu v roku 1899 uvedením známej maďarskej národnej drámy Bán Bánk.
Skutočným naplnením významu pomenovania "Košice - kurucké mesto" bolo dlho plánované rozhodnutie uhorskej vlády preniesť ostatky Františka II. Rákociho a jeho druhov z Turecka naspäť do vlasti. Potom, čo panovník František Jozef I. v roku 1904 zrušil cisársky výnos z roku 1715, označujúci povstaleckých exulantov za vlastizradcov, rákociovský historik Koloman Thaly určil za miesto posledného odpočinku čerstvo zrekonštruovaný košický Dóm. Ostatky boli z Istanbulu prevezené loďou do Konstance a odtiaľ vlakom cez Budapešť do Košíc. Slávnostný smútočný akt 29. októbra 1906 sa stal predmetom maďarskej národnej hrdosti a neúčasť panovníka Františka Jozefa I. na ňom bola ostro kritizovaná.
Máraiho Košice.
Obdobie prelomu 19. a 20. storočia má pre Košice obzvlášť formujúci charakter. Bola to doba rozvoja košickej mešťanskej kultúry, ktorú tak dokonale popísal vo svojom diele "Egy polgár vallomásai" (Vyznanie mešťana) košický rodák Sándor Márai. Narodil sa v roku 1900 a v jeho diele z roku 1934 podáva spomienky na detstvo strávené v košických uliciach. Márai, ktorého diela patria k svetovej literárnej klasike 20. storočia, sa vracal vo svojej tvorbe k svojmu rodisku aj v ďalších svojich prácach, ktoré sú jedinečným umeleckým svedectvom o súdobých Košiciach.
V roku 1900 sa Košice s okolo 44 000 obyvateľmi radilo k stredne veľkým mestám Uhorska, kde zaberali šestnáste miesto v rebríčku veľkosti miest. Prešporok, dnešná Bratislava mala okolo 66 000 a Debrecín 70 000 obyvateľov. Podľa sčítania ľudu z roku 1910 sa z populácie 44 211 až 75,4% deklarovalo Maďarmi, 14.8% Slovákmi, 7.2% Nemcami a 1.8% Poliakmi. Toto číslo však bolo neskôr spochybnené ako nespoľahlivé a nepresné.
Početnú menšinu, oficiálne nezaradenú do štatistiky z roku 1910, tvorili Židia, ktorých počet sa v roku 1910 odhadoval na 7000 mešťanov. V roku 1867 si postavili neologickú synagógu, prvú v meste vôbec (stála pred Domom umenia do začiatku 60.rokov 20.storočia). Pre ortodoxných Židov postavili v roku 1881 synagógu na dnešnej "Zvonárskej ulici", v súčasnosti rekonštruovanú na múzeum židovskej kultúry. Židia sa veľmi aktívne zapájali do mestského spolkového života. Významné osobnosti z ich radov boli zastúpené medzi podnikateľmi, lekármi, umelcami i členmi mestskej rady. 
Spoločenský život mešťanských vrstiev 2. polovice 19. storočia a začiatku 20. storočia bol organizovaný vo verejných spolkoch najrôznejšieho charakteru. Existovali spolky podporné a charitatívne, spolky cirkevné a politické, učiteľské, hospodárske (včelársky, záhradnícky) aj športové (šermiarsky, korčuliarsky). V roku 1869 bol založený "Samovzdelávací spolok košických remeselníkov", v roku 1872 bol za prispenia Imricha Henszlmanna založený "Hornouhorský muzeálny spolok" (predchodca Východoslovenského múzea). Reprezentatívnu budovu múzea v neorenesančnom slohu otvorili v roku 1901.
V novom storočí sa v košickej architektúre naplno prejavili módne vplyvy nielen budapeštianskej, ale aj viedenskej secesie. Najkrajšou ukážkou skĺbenia oboch prúdov bola "kaviareň Savoy" (neskôr Royal, dnes Slávia) z roku 1900. Budapeštiansky vplyv sa potom naplno prejavil pri výstavbe najväčšieho administratívneho komplexu v meste – Vojenského veliteľstva (1908, za 1. ČSR známeho ako "Divízia"), prvého mestského "kina Uránia" (1909, zbúrané 1940), korčuliarskeho pavilónu (1909) a na budove "Židovského kasína" (1910).
V súvislosti s reformami uhorského volebného systému prebiehala aj politizácia košickej mešťanskej verejnosti. V roku 1905 bola v meste založená "Hornouhorská sociálnodemokratická strana". Najvýznamnejšími denníkmi boli maďarské "Kassai Hírlap" a nemecké "Kaschauer Zeitung". V roku 1907 začali vychádzať legendárne robotnícke noviny "Kassai Munkás" ("Košický robotník"), ktorý sa hlásil k marxistickej ľavici a aktivizoval k vytvoreniu komunistickej strany. Tento veľmi aktívny týždenník začal vychádzať od roku 1920 denne a zanikol až v roku 1937.
Mesto za Prvej svetovej vojny.
Kvôli udalostiam Prvej svetovej vojny bol v meste v auguste 1914 zriadený "Úrad na pomoc ľudu". Od roku 1916 vznikali mestské zásobovacie úrady, ktoré mali na starosti zásobovanie obyvateľstva potravinami a koordináciu s budapeštianskymi centrálami spotrebných tovarov a surovín.. Do roku 1916 boli povolávaní Košičania na východný front proti ruskej armáde, potom boli nasadení na rumunský front a v závere vojny (júl až október 1918) na juhozápadný front. Vysiľujúca vojna mala za následok 23. októbra 1918 demonštráciu za mier a demokraciu. Až 27. októbra ministerský predseda "Sándor Wekerle" priznal prehru rozpadajúceho sa Uhorska. V 1. svetovej vojne zomrelo 86 košických mešťanov.
Košice v prvej Česko-slovenskej republike.
 
Začleňovanie Košíc do Česko-Slovenska.
30. októbra 1918 sa Slováci prihlásili ku Česko-Slovensku Martinskou deklaráciou. Na území budúceho Slovenska sa vytvárali miestne "Slovenské národné rady", v Košiciach však vznikla "Maďarská národná rada", ktorá organizovala správu v meste. Nová maďarská vláda "Mihálya Károlyiho" počítala s vytvorením autonómie pre Slovákov, ktorej územie ale nemalo siahať po mesto Košice, kde sa tri štvrtiny obyvateľstva podľa uhorských štatistík hlásilo k maďarskej národnosti. Plány česko-slovenských predstaviteľov však Košice do rámca vznikajúceho štátu definitívne zahŕňali.
O udržanie východoslovenského regiónu v maďarských hraniciach sa snažila promaďarská tvz."Východoslovenská rada" pod vedením Viktora Dvortsáka. Umelým odčlenením východoslovenského etnika – tvz."Slovjakov" – od ostatného slovenského obyvateľstva vyhlásila 11. decembra Slovjackú ľudovú republiku. Táto sa však nestretla s pochopením miestneho obyvateľstva.
24. decembra vytýčili dohodové mocnosti prvú demarkačnú čiaru nového štátu, prebiehajúcu takmer zhodne so súčasnými hranicami. Na tomto základe došlo k obsadeniu Košíc. Kým sa tak stalo, časť maďarského obyvateľstva dobrovoľne opustila mesto. Vtedajší riaditeľ Hornouhorského múzea "Elemír Kőszeghy - Winkler" nechal naložiť do vagónov najvzácnejšie exponáty, ktoré tvorili asi tri štvrtiny fondov múzea, a poslal ich do Budapešti.
29. decembra česko-slovenské legionárske vojská pod vedením podplukovníka Františka Berana vstúpili bez boja do mesta, ktoré sa stalo súčasťou Česko-Slovenska. Vo februári bola vytýčená druhá demarkačná čiara, ktorá odčleňovala v prospech nového štátu ďalšie časti Maďarska: Novohradské hory, Matru, Zemplínske hory aj s mestom Miškovec ("Miskolc"). Situácia v meste bola národnostne veľmi napätá. 14. februára vypukol všeobecný štrajk proti Česko-Slovensku. Nepokoje vyústili aj do streľby a zatýkania protičesko-slovensky zmýšľajúcich obyvateľov.
Medzitým došlo v Budapešti ku komunistickému prevratu a 21. marca bola vyhlásená Maďarská republika rád. Tá sa snažila o návrat stratených teritórií a obsadila aj Východné Slovensko, kde 6. júna 1919 vyhlásila v Prešove Slovenskú republiku rád pod vedením českého revolucionára Antonína Janouška. 12. júna boli určené definitívne česko-slovensko – maďarské hranice, takmer identické so súčasnými, zakotvenými Trianonskou mierovou zmluvou s Maďarskom (1920). Do 5. júla boli maďarské vojská z česko-slovenského územia vytlačené.
Národnostná štruktúra mesta.
Po dokončení zdĺhavého začleňovania Košíc do Česko-Slovenska začali okamžite vznikať úrady česko-slovenskej štátnej správy. V duchu čechoslovakizácie sa začalo aj s premenovaním niektorých ulíc, hlavne pripomínajúcich predchádzajúcu vládu Habsburgovcov. Tak bolo napríklad Námestie Františka Jozefa I. premenované na Husitské námestie, a námestie pomenované podľa jeho manželky (Alžbetino námestie) na Legionárske námestie. Ďalej sa v zásade premenovali všetky ulice pripomínajúce maďarizáciu. Keďže protihabsbursky vyznievali aj ulice nesúce mená miestnych uhorských a sedmohradských stavovských vodcov, k ich premenovaniu nedošlo, a to nie tak s ohľadom k maďarským obyvateľom, ako z tradície a úcte k dejinám mesta.
Národné divadlo (Nemzeti Színház) sa premenovalo na "Východoslovenské národné divadlo".
V roku 1919 bolo zriadené "slovenské reálne gymnázium" na Kováčskej ulici. Jeho riaditeľ Karol Murgaš sa výrazne pričinil o posilnenie slovenského povedomia Košičanov. Podľa sčítania ľudu z roku 1921 sa národnostná štruktúra mesta diametrálne odlišovala od stavu z roku 1910. V meste žilo 52 000 obyvateľov, z toho 60% Slovákov a Čechov, 21% Maďarov, 10% Židov a 4% Nemcov. Výraznú prevahu mali „Čechoslováci“, a to nie tak prílevom českého úradníctva, ako proklamovaním sa bilingválnych Košičanov za Slovákov.
V roku 1921 boli oslavy vzniku ČSR sprevádzané protihabsburskou demonštráciou na podporu republiky v súvislosti s pokusmi cisára Karola I. Habsburského o návrat na maďarský trón. 
Postavenie mesta v 1. Česko-slovenskej republike.
Od roku 1923 platilo nové územnosprávne členenie, ktoré vytváralo na Slovensku šesť veľkožúp. Abovsko-turnianska župa zanikla a bola vytvorená nová Košická veľkožupa, ktorá čiastočne kompenzovala stratu mestského zázemia po vytvorení štátnych hraníc v roku 1919. Toto usporiadanie však bolo v roku 1928 nahradené krajinským zriadením, ktoré degradovalo postavenie mesta na sídlo okresu. Až v roku 1936 tu bola zriadená expozitúra Krajinského úradu (Kancelária krajinského prezidenta). Ako konštatuje historik Ondrej Halaga, ""košická administratívna oblasť však bola po viac ako šiestich storočiach po prvý raz podelená tak, že názov "metropola východného Slovenska" sa už používal len z tradície pre Košice"."
Samotné mesto zostalo so štatútom municipálneho mesta volenou samosprávou, ale iba do roku 1922. Vtedy sa Košice a Bratislava stali "mestami so zriadeným magistrátom" a podliehali priamo županovi, resp. krajinskému úradu. Starosta bol menovaný vládou z volených členov predsedníctva.
Po vytýčení nových hraníc sa "Právnická akadémia", pokračovateľka Košickej univerzity, presťahovala v roku 1921 do Miškovca a neskôr Debrecína, kde sa stala základom tamojšej Právnickej fakulty. Košice ostali bez univerzity na 16 rokov až do roku 1937.
V rokoch 1922 – 1924 tu slúžil na poste veliteľa košickej divízie generál Radola Gajda, ktorý sa zaslúžil o výstavbu plaveckého bazénu na brehu Hornádu, ku ktorému bola potiahnutá aj električková trať. "Gajdove kúpele" zostali obľúbeným výletným strediskom a miestom významných mestských podujatí až do ich zániku v 60. rokoch 20. storočia.
Prvorepublikové Košice boli viacjazyčným pohraničným a posádkovým mestom – poslednou zastávkou civilizácie smerom na Podkarpatskú Rus. Ich postavenie bolo oproti uhorskému obdobiu značne degradované správne, ale i hospodársky, najmä stratou prirodzeného zázemia vytvorením novej štátnej hranice. Preto sa Praha snažila do chýbajúcej infraštruktúry investovať. V roku 1924 bola zavedená linka "Česko-slovenských aerolínií" Praha – Bratislava – Košice.
V tom istom roku sa konal 1. ročník Medzinárodného maratónu mieru a vznikla verejná knižnica (dnes "Verejná knižnica Jána Bocatia"). V rokoch 1927 – 1996 mestská knižnica sídlila v priestoroch historickej radnice. V roku 1927 začalo vysielať košické štúdium "Česko-slovenského rozhlasu" (Slovenský rozhlas). V roku 1929 sa konal 1. ročník cyklistických pretekov Košice-Tatry-Košice. Pri výstavbe novej budovy finančného riaditeľstva v roku 1935 robotníci objavili Košický zlatý poklad, ktorý bol odvezený najprv do Bratislavy a následne na odborné spracovanie do Prahy. Natrvalo sa do Košíc vrátil až v roku 1969.
Praha sa snažila z Košíc urobiť druhé centrum slovenskej kultúry, protiváhu k Bratislave. Mali takisto plniť úlohu kultúrneho sprostredkovateľa s Podkarpatskou Rusou ako najväčšie a najrozvinutejšie mesto východu Česko-Slovenska. Tieto dôvody, ako aj dobrá dopravná obslužnosť, viedli v roku 1937 k umiestneniu "Vysokej školy technickej M. R. Štefánika", prvej vysokej technickej školy na Slovensku, práve do Košíc. Kvôli udalostiam roku 1938, kedy boli Košice pripojené k Maďarsku, sa musela po začatí prvého ročníka presťahovať do Prešova, potom do Martina a následne do Bratislavy.
Rast mesta a prvorepubliková architektúra.
Po povojnovej finančnej kríze nastalo relatívne obdobie prosperity. Začiatkom 20. rokov začala výstavba obytných domov pre štátnych zamestnancov, napr. "Malá Praha". V druhej polovici 20. rokov boli postavené aj súbory činžiakov na dnešnej "Palackého-Bajzovej" a "Štefánikovej" ulici. Rozsiahle územia medzi niekdajšími predmestiami boli zastavané rodinnými domami. Mesto sa rozrástlo smerom južným (dodnes zachované štvte medzi centrom a Starou nemocnicou), západným (oblasť Rozália-Kalvária), severným (domová zástavba pozdĺž Mlynského náhonu a pod Červeným brehom) a východným (mestská časť Džungľa a Prešovská cesta). Počet obyvateľov mesta sa tak za éru prvej Česko-slovenskej republiky zdvojnásobil na 80 000.
Stopy prvorepublikovej architektúry badať v meste aj dnes. Okrem už spomínanej bytovej výstavby vznikol rad dôležitých verejných budov v štýle pražského funkcionalizmu i kubizmu, ktoré slúžia svojmu účelu dodnes. Patrí medzi ne areál "štátnej nemocnice" (1924, známy ako Stará nemocnica), "hasičská zbrojnica" (1928), komplex Poštového a telegrafného úradu (1928 – 1930), budova "policajného riaditeľstva", kubistická budova internátu Dr. J. Rumana (1927), mestské kúpalisko pri železničnej stanici (1937, známe neskôr ako ČH). Z prvej polovice 30. rokov pochádza modernistický palác Obchodnej a priemyslenej komory (roh Hlavnej a Bačíkovej) od košického rodáka Ľudovíta Oelschlägera. Ku koncu 30. rokov vznikli aj zaujímavé stavby s prvkami talianskeho racionalizmu: budova talianskej poisťovne "Assicurazioni Generali" (1938, "Osemposchoďák") a "kostol Kraľovnej pokoja" (1938).
V období prvej Česko-slovenskej republiky vznikli významné židovské stavby. V roku 1927 bola postavená neologická synagóga s elipsovitou kupolou (prestavaná na "Dom umenia" 1958 – 1962) a v maurskom štýle ortodoxná synagóga so školou (na dnešnej "Puškinovej").
Napriek nepriaznivému politickému vývoju sa ešte v roku 1938 konala pod záštitou prezidenta Edvarda Beneša Výstava východu Česko-slovenskej republiky 1938. Expozícia mala prezentovať premeny regiónu za posledných 20 rokov v podmienkach pvej Česko-slovenskej republiky.
Košice v rokoch 1938 – 1945.
Nástup Horthyho režimu.
Maďarsko sa nezmierilo s výsledkami prehranej prvej svetovej vojny a celé medzivojnové obdobie viedlo politiku revízie. Pri plánovanej likvidácii Česko-Slovenska Hitlerom sa dostalo Maďarsku zadosťučinenia. Viedenská arbitráž z 2. novembra 1938 znamenala pre Košice pripojenie k fašistickému Maďarskému kráľovstvu. Mnoho úradníkov, ale aj obyčajných obyvateľov slovenskej a českej národnosti utieklo na zvyšné územie Česko-Slovenskej republiky. V októbri 1938 v meste žilo 80 000 obyvateľov, v decembri už len 58 000. Ustupujúce česko-slovenské vojská so sebou vzali aj pamätník gen. Milana Rastislava Štefánika a svätého Václava, ktorý stál pri Urbanovej veži. Obyvatelia maďarskej národnosti a prívrženci horthyovského režimu vyzdobili mesto maďarskými vlajkami. Dňa 10. novembra 1938 do mesta dorazili maďarské vojská domobrany a po nich aj maďarské žandárstvo. 11. novembra bol do „prvého kráľovského mesta Horného Uhorska“ slávnostne uvítaný sprievod maďarského regenta Miklósa Horthyho de Nagybánya s vojenskou prehliadkou. Horthy vo svojom uvítacom prejave prehovoril aj po slovensky, pričom príslušníkom slovenskej menšiny sľuboval absolútnu slobodu jazyka a kultúry.
Bombardovanie Košíc 1941.
26. júna 1941 o 13:00 bolo pravdepodobne nemeckým alebo samotným maďarským letectvom zinscenované bombardovanie Košíc, pri ktorom zahynulo 31 osôb. Terčom útoku bola zástavba dnes už neexistujúcich rodinných domov v priestore dnešného sídliska Kuzmányho, budova kasární a hlavnej pošty. Bombardovanie Košíc poslúžilo ako zámienka vstupu Maďarska do vojny. Hneď na druhý deň, 27. júna 1941 sa Maďarsko pripojilo k nacistickému útoku proti Sovietskemu zväzu. Podľa toho boli aj mnohí Košičania povolaní na východný front. V lete 1943 došlo k ďalšiemu leteckému útoku na Košice, keď bolo spojeneckým letectvom bombardované letisko a vojenské jednotky.
Život v Horthyovskom režime a jeho legácia.
Košice ako pohraničné mesto zaznamenalo značný úbytok populácie. Uskutočnila sa výmena peňazí za značne nevýhodných podmienok pre občanov mesta – 1 pengő za 7 Kč (reálna hodnota však bola 1 pengő za 5 Kč). Následne sa objavili aj demonštrácie narážajúce na nezamestnanosť a drahotu v novom režime (známe heslo: Minden drága – vissza Prága!, Všetko drahé, späť Prahu!)
Na zvyšnom Slovensku bol v roku 1939 vytvorený samostatný štát, fašistický satelit Hitlerovského Nemecka – Prvá slovenská republika. Národnostné práva menšín na oboch stranách hraníc boli dodržiavané na princípe reciprocity. Takto mohla v Maďarskom kráľovstve pôsobiť Strana slovenskej národnej jednoty, ktorej reprezentantom vo východných častiach okupovaných území bol Emanuel Böhm. Strana sa podieľala na prežití slovenských škôl, ktorých existovalo v Košiciach v tom období päť. Jednou z nich bolo "Kráľovské uhorské štátne gymnázium s vyučovacou rečou slovenskou" (dnešné Gymnázium Poštová). Slovenské školské zariadenia boli v rokoch 1941 – 1942 pod tlakom maďarizačnej politiky Horthyho režimu postupne zatvárané, alebo bol počet tried v nich zredukovaný. Zo všetkých profesorov na slovenských školách vedel dobre po slovensky len jeden.
Život v meste pri celkovom potlačení demokratických politických práv zdanlivo pokračoval. Napriek prísnym protižidovským opatreniam sa Horthyho režim nezapojil do masových židovských deportácií. Košický maratón sa konal – okrem rokov 1938 a 1940 – počas celého vojnového obdobia. Mestu bol vrátený štatút municipálneho mesta a zriadili v ňom "Vysokú školu obchodnú" (Kereskedelmi Főiskola). Atraktívne prostredie košických lesov s horskými chatami na sever od mesta bolo turisticky propagované v dolnom Maďarsku ako stredisko zimných športov. V kúpeľoch "Bankov" vystavalo mesto Budapešť v rokoch 1941 – 1944 veľkú robotnícku zotavovňu (dnes Reedukačný domov pre deti a mládež).
V rokoch 19401943 sa skompletizovala replika exilového domu Františka II. Rákociho z tureckého Rodosta v areáli Katovej bašty, kde sa plánoval mestský muzeálny komplex. Tento zámer sa však nepodarilo uskutočniť na rozdiel od iných, ktorými bolo otvorenie expozície dejín mesta v Miklušovej väznici a zriadenie "Krajinského maďarského technického múzea" (Országos Magyar Műszaki Múzeum) v budove Riaditeľstva železníc (1943). Časť jeho zbierok po vojne v Košiciach ostala a tvorí základ Slovenského technického múzea.
Nemecká okupácia a Szálasiho teror.
Na začiatku roku 1944 pri postupe spojeneckých armád sa začal Horthy usilovať o uzatvorenie prímeria so ZSSR. Preto došlo 18. marca k vojenskej okupácii Maďarska nemeckými jednotkami. Tie mali v Košiciach sídlo policajného veliteľstva, ktorého úlohou bola aj ochrana hraníc so Slovenskom, kde od konca augusta prebiehalo Slovenské národné povstanie. Po strate dôvery Hitlera k Horthymu sa dostal do čela štátu fanatický fašista a vodca Strany šípových krížov, Ferenc Szálasi, rodený Košičan. V novoustanovenom Maďarskom štáte sa 16. októbra 1944 menoval „vodcom národa“. Nastalo obdobie krutých represálií a vojnových zločinov proti Židom, partizánom, komunistom a vôbec všetkým odporcom režimu. Nevyhli sa tomu ani Košice, kde prívrženci strany – nyilašovci – mali napriek zákazu už od roku 1940 čulú základňu.
Situácia košických Židov sa radikálne zhoršila po okupácii Maďarska Nemeckom v apríli 1944 ich sústredením do múrom obkoleseného ghetta v oblasti dnešnej "Palárikovej" a "Partizánskej" ulice. Pred deportáciami sa museli hlásiť v tehelni (stála na dnešnej Moldavskej do 60. rokov), kde bolo na malom priestore sústredených vyše 15 000 ľudí. V priebehu 15. mája až 2. júna bolo štyrmi transportmi z Košíc a Abovsko-turnianskej župy do koncentračných táborov Osvienčim a Buchenwald vyvezených asi 12 000 Židov. Organizátor deportácií, košický policajný veliteľ László Csatáry, bol v roku 2012 vedený Centrom Simona Wiesenthala ako najhľadanejší vojnový zločinec na svete.
Stupňujúce sa represie okupačného režimu v rokoch 1944 – 1945 sa dotkli nielen jeho priamych, či skrytých odporcov, ale aj širšieho obyvateľstva. Popri ideologickom, rasovom, či náboženskom prenasledovaní sa stupňoval aj národnostný útlak.
Stupňujúci sa teror krátko pred prechodom frontu prechádzal až do masových rozmerov so znakmi genocídy. Obecná kronika bývalej samostatnej obce Ťahanovce uvádza prvé popravy v areáli Gajdových kúpeľov, v takzvanej Štofkovej záhrade. Najprv tu nyilašovci popravili desať osôb a potom dvakrát po tri osoby. V lese blízko "Chvalabohu" zastrelili desiatich vojenských zbehov, ktorých zlapali pri razii v mestskej časti "Džungľa". Na prelome rokov 1944 – 1945 postrieľali nyilašovci v Čermeľskom údolí okolo polstovky ľudí.
5. januára 1945 „na výstrahu“ príslušníci nyilášiovcov verejne obesili na stromy a stĺpy elektrického osvetlenia na Hlavnej ulici 12 odporcov režimu a dva dni pred oslobodením, 17. januára 1945 stihli pri Ťahanovskom tuneli zastreliť ďalších 17 ľudí. Tesne pred príchodom frontu odvliekli smerom na Jaklovce a ďalej údolím Hnilca početnú skupinu mužského obyvateľstva (dovtedy neodvedené ročníky veľmi mladých a starších mužov) z Košíc a okolia, ktorých zhromaždili v škole na Kováčskej ulici do 15.1.1945. Bola to posledná skupina obyvateľstva odvlečená z Košíc a okolia ustupujúcimi fašistami. Pred príchodom sovietskej armády Nemci a nyilášovci mesto opustili, ale zničili niekoľko strategických zariadení a odvliekli so sebou aj desať vagónov mestskej električky.
Oslobodenie mesta.
Spojenci dohodami garantovali obnovenie Česko-Slovenska v jeho predmníchovských hraniciach (Podkarpatská Rus však bola pripojená k ZSSR). Predstavitelia Strany slovenskej národnej jednoty zorganizovali "Správnu komisiu mesta Košíc". Ráno 19. januára 1945 vstúpili do mesta bez väčších bojov príslušníci 237. a 318. streleckej divízie 18. armády (veliteľ generál Gastilovič) IV. ukrajinského frontu (veliteľ generál Petrov). Nad hromadným hrobom 30 sovietskych vojakov, ktorí padli pri oslobodzovaní priamo v meste bol postavený pietny pamätník a celé námestie dostalo podľa toho súčasný názov Námestie Osloboditeľov.
Košice boli prvým väčším oslobodeným mestom na území Česko-Slovenska a stali sa do oslobodenia Prahy de facto hlavným mestom republiky. Od 30. januára v budove riaditeľstva železníc sídlila Slovenská národná rada a od 3. apríla v Jakabovom paláci úradoval staronový prezident Edvard Beneš. Po vymenovaní novej vlády bol 5. apríla v Župnom dome prijatý Košický vládny program.
Košice v rokoch 1945 – 1989.
Nástup komunizmu v Košiciach.
Ihneď po oslobodení sa do Košíc opäť nasťahovali úrady česko-slovenskej správy. Dňa 1. júla 1945 došlo k premenovaniu mnohých ulíc. Obyvateľstvo mesta podstúpilo tzv. "národnostnú očistu". Zaistení príslušníci Gestapa, SS, nyilašiovcov a honvédov boli deportovaní do gulagov v ZSSR. Do volieb 1946 bol predsedom Mestského národného výboru komunista Július Mauer. V parlamentných voľbách v súlade s celoslovenskými výsledkami aj tu zvíťazili demokrati (Demokratická strana). V čase vládnej krízy sa komunisti intenzívne pripravovali na prevzatie moci. 21. februára 1948 sa v meste pohotovo sformovala prvá slovenská jednotka Ľudových milícií pod vedením interbrigadistu Istvána Fábryho a v nasledujúcich dňoch sa konalo niekoľko prokomunistických manifestácií. Po februárovom prevrate v roku 1948 bol zoštátnený všetok mestský majetok, prenasledovaní boli odporcovia režimu, ako aj náboženskí predstavitelia.
Centrum slovenského vysokého školstva.
V nasledujúcich rokoch sa Košice stali jedným z najvýznamnejších centier česko-slovenského vysokého školstva. Výrazne sa o to zaslúžil okruh východoslovenskej inteligencie okolo časopisu "Východoslovenský akademik", vedenom historikom Ondrejom Richardom Halagom. Vysoká škola poľnohospodárskeho a lesného inžinierstva bola zriadená v roku 1946, ale v roku 1952 ju premiestnili do Zvolena (lesníctvo), resp. Nitry (poľnohospodárstvo). Vysoká škola veterinárska (1949) bola v republike druhou školou svojho druhu po moravskom Brne. Pôvodne dočasne vyhradený areál "Komenského ústavu" jej slúži dodnes.. Podruhý raz v histórii mesta tu bola umiestnená Vysoká škola technická (1952) a zlúčením pobočky "Pedagogickej" (1947 z Prešova) a "Lekárskej" (1948) fakulty z UK v Bratislave sa vytvoril základ pre prírodovednú a humanitnú Univerzitu Pavla Jozefa Šafárika. V roku 1963 založené "Vyššie letecké učilište" bolo pretvorené v roku 1973 na "Vysokú vojenskú leteckú školu". V roku 1969 Ekonomická univerzita v Bratislave umiestnila svoju "Podnikovohospodársku fakultu" do Košíc.
50. a 60. roky.
Košice boli od roku 1949 sídlom "Košického kraja", ktorý bol v roku 1960 spojený s "Prešovským krajom" do Východoslovenského kraja. V roku 1968 boli k mestu pričlenené dovtedy samostatné obce Barca, Košická Nová Ves, Myslava, Pereš, Poľov, Šaca, Ťahanovce a Vyšné Opátske. V roku 1976 ich nasledovali Kavečany, Krásna nad Hornádom, Šebastovce a Lorinčík. Aby mohla administratíva lepšie zvládať enormný nárast obyvateľstva, samotné mesto bolo postavené na úroveň okresu (Košice-mesto). Ten bol v roku 1981 ďalej rozdelený na päť "obvodov Košice I. - V." Doba socialistickej výstavby bola charakterizovaná rozsiahlymi asanáciami a následnou výstavbou panelových sídlisk. Zbúrané boli bývalé spustnuté huštáky – predmestia zastavané rodinnými domami, stará železničná stanica, parné kúpele, budova bývalého Hotela Schalkház, tri meštianske domy na Hlavnej ulici, všetko budovy z druhej polovice 19. storočia. Rozširovala sa aj sieť mestskej hromadnej dopravy. Pribudlo množstvo električkových tratí a od roku 1950 sa objavila nová autobusová trakcia. Najväčším urbanistickým zásahom do vnútorného mechanizmu mesta bola realizácia východného okružného komunikačného ťahu do koryta "Mlynského náhonu", čím sa z centra mesta nezmyselne odstránila riečna plocha, a zrušenie centrálneho mestského okruhu v súvislosti s novou výstavbou v predstaničnom priestore a zmenou jeho dopravnej obslužnosti.
"O výstavbe sídlisk v tomto období pojednáva hlavný článok Košické sídliská"
Obdobie normalizácie.
21. augusta 1968 obsadili Česko-Slovensko vojská Varšavskej zmluvy. Keďže sa na námestí Osloboditeľov Košičania pokúšali zastaviť vojenský konvoj, došlo k streľbe a úmrtiu siedmich občanov. Tanky a vozidlá ťažkej vojenskej techniky, ktoré zostali v uliciach mesta až do 4. septembra, značne poškodili miestne komunikácie.
Priemyselné centrum.
Piate najväčšie mesto vo federatívnej republike bolo budované ako významné priemyselné centrum s koncentráciou nielen tažkého, ale ku koncu 80. rokov aj ľahkého priemyslu. Za komunizmu fungovali v 70. a 80. rokoch 20. storočia v Košiciach tieto podniky:
80. roky.
Socialistická výstavba kulminovala v polovici 80. rokov výstavbou mohutných komplexov straníckych a súdnych orgánov a satelitných sídlisk. Následne sa objavili znaky unavenia komunistickej ekonomiky, keď sa upustilo od mnohých projektovaných zámerov. Komunistom sa nepodarilo premeniť Námestie osloboditeľov na hypermoderné betónové centrum so suterénnou dopravou. Mimoúrovňový rýchlostný obchvat mesta ostal nedokončený a nenašli sa peniaze ani na dostavbu trolejbusovej siete, ktorej výstavba sa začala už v roku 1986. Mnoho objektov občianskej vybavenosti na novších sídliskách zostalo opustenými staveniskami na dlhé roky, tak ako aj od roku 1983 rozostavaný "Dom techniky" v samotnom centre Košíc. Na druhej strane 80. roky znamenali taktiež obrat v ponímaní priemyselných Košíc aj ako významného kultúrneho strediska s nesmiernymi historickými hodnotami. Oneskoreným vyhlásením rozsahovo najväčšej mestskej pamiatkovej rezervácie na Slovensku v roku 1983 sa začalo s obnovou bohatého pamiatkového fondu. Vznik pešej zóny (1984) a vylúčenie električkovej dopravy (1986) z Hlavnej ulice tento trend len podporovali. Začalo sa tiež prihliadať na ochranu životného prostredia, kedy bolo rozhodnuté presťahovať značne znečisťujúci magnezitársky závod z Ťahanoviec do prímestskej priemyselnej zóny v blízkosti obce "Bočiar", kde sa začalo s výstavbou nového závodu (od roku 1984, spustený až v roku 1997).
Nežná revolúcia.
Udalosti pádu komunistického režimu a Nežnej revolúcie v Česko-Slovensku sa prejavili aj v Košiciach. 22. novembra 1989 sa na košických vysokých školách začalo štrajkovať a bolo prerušené vyučovanie. Desaťtisíce Košičanov sa 27. novembra zúčastnilo demonštrácie pred "Štátnou vedeckou knižnicou" na dolnom konci "Hlavnej ulice" (vtedy Leninovej) v deň celorepublikového generálneho štrajku.
Košice po roku 1989.
"Zákon Slovenskej národnej rady z 1. októbra 1990 o meste Košice" upravil postavenie mesta ako samosprávneho územného celku spravovaného magistrátom, ktorý sa delí na 22 mestských častí so štatútom samosprávnych jednotiek s vlastnými miestnymi zastupiteľstvami. Po vzniku samostatnej Slovenskej republiky v roku 1993 sa Košice ako druhé najväčšie mesto v štáte stali sídlom Ústavného súdu.
Rast mesta sa po roku 1989 zastavil. Posledné sídlisko – Sídlisko Ťahanovce – zastihla revolúcia rozostavané. Druhá etapa sa dokončila až v roku 1993 a v roku 1997 bola dokončená zatiaľ posledná bytovka na tomto sídlisku. Prechod na trhovú ekonomiku a dopady privatizácie sa prejavili v prehlbovaní sociálnych rozdielov obyvateľstva. V priebehu prvej polovice 90. rokov vzniklo vo "Všešportovom areáli" na slovenské pomery mimoriadne rozsiahle trhovisko s lacným tovarom, tzv. Blšák, ktoré plnilo rolu hlavného nákupného strediska Košičanov do nástupu prvých hypermarketov. Mestská hromadná doprava trpela od 90. rokov pri chronickom nedostatku finančných prostriedkov kritickým obmedzovaním spojov. Napriek tomu sa v roku 1993 podarilo spustiť trolejbusovú trakciu mestskej hromadnej dopravy.
V rokoch 1994 až 1999 zastával funkciu primátora Rudolf Schuster. Inšpirovaný podobou Košíc zo začiatku 20. storočia inicioval nákladnú rekonštrukciu Hlavnej ulice (1995 – 1996), pričom došlo k výmene sto rokov starej siete kanalizácie a vodovodu. Veľkou udalosťou bola návšteva pápeža Jána Pavla II., počas ktorej 2. júla 1995 povýšil košické biskupstvo na arcibiskupstvo. Na oslavu mesta a jeho bohatej histórie sa zaviedli od roku 1994 Dni mesta Košice, ktorých štvrtý ročník (1998) hostil koncert Luciana Pavarottiho v priestoroch miestneho amfiteátra. Ulička remesiel ("Hrnčiarska"), námorné bitky jednotlivých mestských častí medzi sebou v rámci akcie "Košické Benátky" na Mlynskom náhone, "chodník slávy" na dlažbe pred južnou fasádou Dómu, potôčik na Hlavnej ulici, otvorenie "Archeologického múzea" pozostatkov "Dolnej brány" mestského opevnenia a celková estetizácia mesta, to všetko malo priniesť Košice späť na mapu Európy, ale za cenu neúmerného dlhu, v ktorom sa mesto v roku 1999 po Schusterovom zvolení za prezidenta a jeho odchode do Bratislavy ocitlo. Preto je dedičstvo Schusterovho primátorovania prijímané pozitívnejšie viac v zahraničí ako doma.
Nové hospodárske smery signalizovalo v roku 1996 otvorenie medzištátnej leteckej linky do Viedne. Moderný letiskový terminál s titulom "Stavba roka 2005" sa vysporiadal s nárastom nízkonákladových liniek do Veľkej Británie. V roku 1996 sa začalo s rekonštrukciou Zimného štadióna Ladislava Trojáka (dnes Steel Aréna). Tá mala trvať jednu hokejovú sezónu, ale kvôli finančným problémom bol štadión otvorený až 24. februára 2006. V tom istom roku bolo Košiciam pridelené usporiadateľské právo na Majstrovstvá sveta v ľadovom hokeji 2011. Otvorenie arény malo pre Košičanov o to väčší význam, že hostí koncerty miestnych aj svetových hviezd, ktoré sa tu predtým fakticky neusporadúvali. V roku 2009 skončila rekonštrukcia hotela "Slovan" (dnes Hotel DoubleTree by Hilton) a hotela "Hutník" (dnes Hotel Yasmin). Prebieha aj výstavba polyfunkčného komplexu Cassovar a v príprave boli mnohé ďalšie projekty hotelov, polyfunkčných a rezidenčných komplexov, najmä v centre mesta. 9. septembra 2008 mesto zvíťazilo nad Prešovom, Martinom a Nitrou o titul Európskeho hlavného mesta kultúry pre rok 2013.
Významné historické udalosti.
Postupnosť zvereneckých právomocí a významných udalostí od začiatku dvadsiateho storočia až po súčasnosť je znázornená nižšie:

</doc>
<doc id="263163" url="https://sk.wikipedia.org/wiki?curid=263163" title="Dejiny mesta Košice">
Dejiny mesta Košice



</doc>
<doc id="263165" url="https://sk.wikipedia.org/wiki?curid=263165" title="Davisov pohár 2009">
Davisov pohár 2009

Davisov pohár 2009 je 98. ročník najvýznamnejšej tímovej súťaže v mužskom tenise. Finále sa odohralo v dňoch 4. - 6. decembra 2009 v Barcelone a víťazom sa stalo domáce Španielsko.
Svetová skupina - play-off.
Dátum: 18. - 20. september
Americká zóna.
Skupina I.
Zúčastnené tímy
Skupina II.
Zúčastnené tímy
Skupina III.
Zúčastnené tímy
Skupina IV.
Zúčastnené tímy
Ázijsko-Oceánska zóna.
Skupina I.
Zúčastnené tímy
Skupina II.
Zúčastnené tímy
Skupina III.
Zúčastnené tímy
Skupina IV.
Zúčastnené tímy
Euroafrická zóna.
Skupina I.
Zúčastnené tímy
Skupina II.
Zúčastnené tímy
Skupina III.
Zúčastnené tímy
Skupina IV.
Zúčastnené tímy
Svetová skupina-pavúk 

</doc>
<doc id="263167" url="https://sk.wikipedia.org/wiki?curid=263167" title="Davisov pohár 2009 (Svetová skupina)">
Davisov pohár 2009 (Svetová skupina)



</doc>
<doc id="263196" url="https://sk.wikipedia.org/wiki?curid=263196" title="Emule">
Emule

eMule je peer-to-peer aplikácia pre Microsoft Windows na spoločné používanie súborov. Jeho používatelia v eMule zvolia nejaký súbor na voľné šírenie a ktorýkoľvek používateľ na Zemi je schopný tento súbor stiahnuť (iba ak sú obidvaja užívatelia (odosielateľ aj príjemca) pripojení). Cez eMule sa dajú prenášať všetky formáty súborov.

</doc>
<doc id="263200" url="https://sk.wikipedia.org/wiki?curid=263200" title="Constantin Frantz">
Constantin Frantz

Constantin Frantz (* 12. september 1817, Börnecke, Nemecko - † 2. máj 1891, Blasewitz) bol nemecký historik a spisovateľ.
Život.
Absolvoval štúdium matematiky a filozofie. Neskôr sa orientoval na štátovedu a praktickú politiku. Absolvoval študijné cesty po Francúzsku, Poľsku a Uhorsku. Do roku 1852 bol pracovníkom ministerstva zahraničia v Berlíne a v rokoch 1825 – 1856 v diplomatických službách. V roku 1856 odišiel zo štátnych služieb do súkromia – k vedeckej práci. Patrí medzi autorov, ktorých európske receptúry vychádzajú zo skúseností národov, ku ktorým patrili, v tomto prípade nemeckého.
Názory.
Frantz svoje predstavy vyjadril predovšetkým v spise z roku 1879 s názvom "Federalizmus". Patril medzi priekopníkov nemeckého zjednotenia a aj keď odsudzoval nacionalizmus, zisťoval akúsi "európsku misiu Nemecka". V národe nemeckom videl (slovami Schellingovými) "národ národov", a preto (nekriticky) v jeho spojení nachádzal vzor pre Európu. Podľa neho národný element v súboji s absolutizmom už dosiahol cieľa a musí preto ustúpiť do pozadia. Jadrom zjednocovanej Európy by sa mal stať spolok krajín strednej a severnej Európy. Tento blok by za pomoci Anglicka držal v šachu Francúzsko a Rusko, ako krajiny ktoré by sa mali neskôr v priaznivejšej politickej atmosfére budúcnosti k onomu spolku pripojiť. Jeho úvahy prekračovali európsky rámec, pretože počítali aj so začlenením USA – čím by vznikol svetový kresťanský spolok. Odmietal rolu veľmocí, ktoré vraj pre slobodu, pokrok a kultúru vykonali omnoho menej než štáty malé, do budúcnosti predstavujú negáciu vyšších dejinných, morálnych a civilizačných zásad, a preto musia zmiznúť. Perspektívu Európy videl teda nie v systéme časovo obmedzených a labilných mocenských aliancií, ale jednoznačne v európskej federácii štátov spojených trvalými väzbami.

</doc>
<doc id="263202" url="https://sk.wikipedia.org/wiki?curid=263202" title="Davisov pohár 2009 (Euroafrická zóna)">
Davisov pohár 2009 (Euroafrická zóna)

Euroafrická zóna Davisovho pohára je jedna z troch podoblastí, ktoré sú podsúťažami Davisovho pohára.
Skupina I.
Zúčastnené tímy
Skupina II.
Zúčastnené tímy
Skupina III.
Zúčastnené tímy
"Sekcia A"
"Sekcia B"
Formát.
Šesťnásť tímov, rozdelených na dve sekcie, bude rozdelených v každej sekcii na dve skupiny po štyroch tímoch. Víťazi skupín sa dostanú do tzv. Final four (Posledná štvorka). Tí budú bojovať od dve postupové miesta v každej sekcii, do Skupiny II. Tímy umiestnené na posledných dvoch miestach budú bojovať o dve miesta v každej sekcii na udržanie sa v Skupine III.
Skupinová fáza.
Skupina A
Miesto súťaže: Izmir, Turecko
Povrch:tvrdý (vonku)
Dátum:23. apríl - 3. máj
Skupina B
Miesto súťaže: Tunis, Tunisko
Povrch:antuka (vonku)
Dátum:1. apríl - 5. apríl
Sekcia A.
Play-off.
Postupujúci.
Zo sekcie A postupujú a Turecko. 
Zo sekcie A klesajú Rwanda a .
Sekcia B.
Play-off.
Postupujúci.
Zo sekcie B postupujú a . 
Zo sekcie B klesajú a .
Skupina IV.
Zúčastnené tímy
&lt;br&gt;
Formát.
Päť tímov, bude hrať v skupine o štyri postupové miesta do Skupiny III.
Miesto súťaže: Abidjan, Pobrežie Slonoviny
Povrch:tvrdý
Dátum:15. apríl - 19. apríl

</doc>
<doc id="263204" url="https://sk.wikipedia.org/wiki?curid=263204" title="Boleslav II.">
Boleslav II.

Boleslav II. Pobožný (* asi 932 – † 7. február 999, Praha) bol české knieža z rodu Přemyslovcov v rokoch 967/972999, podľa kronikára Kosmasa „muž nejkřesťanštější, otec sirotků, ochránce vdov, utěšitel zarmoucených“.
Pôvod.
Boleslav II. bol syn Boleslava I. Ukrutného a jeho manželky Biagoty, brat Strachkvasa, Dobravky a Mlady Márie.
Nie je známe, kedy presne sa Boleslav narodil, len že bol starší než Strachkvas, ktorý sa vraj narodil v deň smrti svätého Václava, teda asi 28. septembra 935, resp. 929. Z toho sa odvodzuje, że Boleslav sa narodil pred rokom 935.
Ako udáva kronikár Widukind z Corvey v roku 950, kedy Otto I. Veľký chystal vojenskú výpravu do Čiech, stretol sa s ním Boleslav I. so synom. Nie je samozrejme isté, či tým synom bol Boleslav II. Niektorí českí vedci predpokladajú, že ním bol starší brat Boleslava II., ktorý zomrel ešte za otcovho života.

</doc>
<doc id="263205" url="https://sk.wikipedia.org/wiki?curid=263205" title="20991 Jánkollár">
20991 Jánkollár

(20991) Jánkollár je planétka, ktorú objavil Milan Antal v skorých ranných hodinách dňa 28. novembra 1984 počas svojho pobytu na maďarskom observatóriu Piszkéstető. Je pomenovaná po Jánovi Kollárovi.
Okolnosti objavu.
Planétka sa v čase objavu nachádzala vo východnej časti súhvezdia Orión, v blízkosti hranice súhvezdí Blíženci ("Gemini") a Jednorožec ("Monoceros"), asi 2,9° juhovýchodne od hviezdy formula_1 Ori (+4,2 mag), mala zdanlivú fotografickú jasnosť +18,8 mag a bola 48. planétkou objavenou v druhej polovici novembra 1984. Svedčí o tom aj jej predbežné označenie 1984 WX1, ktoré dostala krátko po objave.
Planétka bola na tomto observatóriu pozorovaná (pravdepodobne M. Antalom) aj v ďalších 3 nociach a celkovo bolo zmeraných 11 pozícií, neskôr zaslaných do MPC. Naposledy bola planétka pozorovaná ráno 4. decembra 1984.
Dráha.
Planétka obieha okolo Slnka v strednej vzdialenosti 444 mil. km po takmer kruhovej dráhe s dobou obehu 5,11 roku (1869 dní). K Zemi sa približuje na minimálnu vzdialenosť 269 mil. kilometrov a jej veľkosť je odhadovaná na 7 km.
Očíslovanie planétky bolo zverejnené v cirkulári MPC č. 42110 vydanom dňa 8. februára 2001.
Pomenovanie.
Planétka je pomenovaná po Jánovi Kollárovi (1793 – 1852), významnom slovenskom básnikovi, hlásateľovi myšlienky slovanskej vzájomnosti a autorovi rozsiahlej básnickej zbierky "Slávy dcera".
Meno planétky sa stalo oficiálnym po zverejnení v cirkulári MPC č. 43193 vydanom dňa 4. augusta 2001 Medzinárodnou astronomickou úniou.
Zaujímavosť.
Planétka (20991) Jánkollár bola objavená na rovnakej fotografickej platni ako planétky (3393) Štúr (142' južne) a (19955) Hollý (42' VJV). V období od 28. novembra do 4. decembra 1984 boli všetky tri planétky exponované súčasne, hoci 1. decembra 1984 sa naexponovala iba planétka (3393) Štúr, ktorá bola z nich najjasnejšia.

</doc>
<doc id="263207" url="https://sk.wikipedia.org/wiki?curid=263207" title="Vratislav I.">
Vratislav I.

Vratislav I. (* 888 – † 13. február 921) bol české knieža od roku 915. 
Životopis.
Narodil sa ako syn kniežaťa Bořivoja a Ľudmily, mladší brat Spytihněva I.
Legendy Vratislava popisujú ako schopného panovníka, pravdepodobne ako prvý expandoval za hranice českej kotliny. Okolo roku 916 založil baziliku sv. Juraja na Pražskom hrade.
Zahraničnú politiku charakterizovali boje s Maďarmi.
S manželkou Drahomírou z kmeňa Stodoranov (oblasť Brandenburska), s ktorou sa oženil asi v roku 906, mal šesť detí, z toho dvoch synov – Václava a Boleslava. Jednou z ich dcér možno bola Střezislava, manželka Slavníka. Druhá teória je, že príbuzným Přemyslovcov bol Slavník. V každom prípade sa z tohto manželstva odvodzuje rod Slavníkovcov.
Kronika "Gesta Hungarorum" uvádza, že Vratislav I. zomrel v roku 921 vo vojne v čase uhorského nájazdu do Čiech a na Moravu. Pochovaný bol na Pražskom hrade v bazilike sv. Juraja, pôvodne pod podlahou pred presbytériom, dnes sú jeho pozostatky v hrobke v hlavnej lodi.

</doc>
<doc id="263208" url="https://sk.wikipedia.org/wiki?curid=263208" title="23444 Kukučín">
23444 Kukučín

(23444) Kukučín je planétka, ktorú objavil Milan Antal v skorých ranných hodinách dňa 5. októbra 1986 počas svojho pobytu na poľskom observatóriu Piwnice. Je pomenovaná po Martinovi Kukučínovi.
Okolnosti objavu.
Planétka sa v čase objavu nachádzala v severovýchodnej časti súhvezdia Baran ("Aries"), neďaleko hranice súhvezdí Perzeus ("Perseus") a Býk ("Taurus"), necelých 8° severozápadne od otvorenej hviezdokopy M 45, mala zdanlivú fotografickú jasnosť +17,3 mag a bola 171.
planétkou objavenou v prvej polovici októbra 1986. Svedčí o tom aj jej predbežné označenie
1986 TV6, ktoré dostala krátko po objave.
Planétka bola na tomto observatóriu pozorovaná (pravdepodobne M. Antalom) aj v ďalších 3 nociach a celkovo bolo zmeraných 9 pozícií, neskôr zaslaných do MPC. Naposledy bola planétka pozorovaná ráno 12. októbra 1986.
Dráha.
Planétka obieha okolo Slnka v strednej vzdialenosti 383 mil. km po takmer kruhovej dráhe s dobou obehu 4,09 roku (1495 dní). K Zemi sa približuje na minimálnu vzdialenosť 158 mil. kilometrov a jej veľkosť je odhadovaná na 7 km.
Očíslovanie planétky bolo zverejnené v cirkulári MPC č. 42549 vydanom dňa 8. apríla 2001.
Pomenovanie.
Planétka je pomenovaná po Martinovi Kukučínovi, slovenskom spisovateľovi, učiteľovi, doktorovi a prvom významnom románopiscovi v slovenskej literatúre, vlastným menom Matej Bencúr.
Meno planétky sa stalo oficiálnym po zverejnení v cirkulári MPC č. 43194 vydanom dňa 4. augusta 2001 Medzinárodnou astronomickou úniou.
Zaujímavosť.
Planétka (23444) Kukučín bola objavená na rovnakej fotografickej platni ako planétky (4573) Piešťany (79' severne) a (10293) Pribina (106' východne). V období od 5. do 12. októbra 1986 sa všetky tri planétky exponovali na rovnaké platne.

</doc>
<doc id="263214" url="https://sk.wikipedia.org/wiki?curid=263214" title="43 (číslo)">
43 (číslo)

43 (slovom štyridsaťtri) je číslo, ktoré nasleduje za číslom 42 a predchádza číslu 44. Je to prirodzené číslo a štrnáste prvočíslo.
Matematika.
43 je najmenšie prvočíslo, ktoré nie je Čenove prvočíslo.
Chémia.
43 je atómové číslo technécia.

</doc>
<doc id="263219" url="https://sk.wikipedia.org/wiki?curid=263219" title="3 (číslo)">
3 (číslo)

3 (slovom tri) je prirodzené číslo nasledujúce po čísle 2 a predchádzajúce číslu 4. Je to druhé prvočíslo. 
3 je aj číslica, v ASCII má hodnotu 51, hexadecimálne 3.

</doc>
<doc id="263226" url="https://sk.wikipedia.org/wiki?curid=263226" title="BASE jumping">
BASE jumping

BASE jumping je tzv. extrémny šport, ktorého náplňou je skákanie z pevných objektov (b.a.s.e je skratka anglických slov "building (B)" - budova , "antenna" (A) - anténa, "span (S)" – most, premostenie a "earth (E)" – zem, skala). Base jumping je spojenie horolezectva so skydivingom. Je to nebezpečný šport s množstvom zaznamenaných smrteľných úrazov. 
Osoba, ktorá sa chce tomuto športu venovať, musí byť v prvom rade dobrým parašutistom s dokonalým odhadom výšky, v ktorej je nutné padák otvoriť a s vysokou úrovňou schopností ovládania jeho letu. Pre začiatočníka je ideálnym miestom na zoskok vysoký most, pretože dáva najväčšie možnosti riadenia letu.

</doc>
<doc id="263230" url="https://sk.wikipedia.org/wiki?curid=263230" title="Salla">
Salla

Salla môže byť:

</doc>
<doc id="263237" url="https://sk.wikipedia.org/wiki?curid=263237" title="Hraničná">
Hraničná

Hraničná môže byť:

</doc>
<doc id="263245" url="https://sk.wikipedia.org/wiki?curid=263245" title="Krutý Rím">
Krutý Rím

Krutý Rím () je akčný kriminálny taliansky film z roku 1975. Doba trvania filmu je 89 minút.
Charakteristika.
Surový kriminálny film o moci a bezmocnosti polície voči každodennej zločinnosti. Film je plný drsných scén, ako znásilnenie, alebo postrieľanie detí z materskej škôlky. Pôvab tohto filmu je v myšlienke spravodlivej odplaty tvrdého akčného hrdinu, ktorý berie spravodlivosť do vlastných rúk.
Dej filmu.
Drsný kriminálny film. Dvaja hlavní hrdinovia: komisár Betti a advokát Sartori, ktorý funguje ako hlava zvláštneho komanda, ktoré je rozhodnuté vyrovnať sa so zločincami na vlastnú päsť. Obeťami zločincov, ktorí operujú v samotnom centre hlavného mesta Ríma, sa často stávajú náhodní chodci a okoloidúci nevinní občania. Zatiaľ čo polícia má nesprávnymi zákonmi zviazané ruky, stávajú sa mladí zločinci stále rafinovanejšími a drzejšími. Dokonca sa odvážia prepadnúť advokáta Sartoriho v jeho vlastnom dome a znásilnia jeho dcéru. Po tomto nasleduje spravodlivý trest zo strany zvláštneho komanda - trest ktorý z hľadiska dnešnej pseudohumanity je krutý, ale z hľadiska racionality a pragmatizmu je adekvátny. 

</doc>
<doc id="263279" url="https://sk.wikipedia.org/wiki?curid=263279" title="Proxy server">
Proxy server



</doc>
<doc id="263281" url="https://sk.wikipedia.org/wiki?curid=263281" title="Karting">
Karting

Karting je druh motoristického športu, pri ktorom sa ako prostriedok pretekania používa motokára. Riadi sa medzinárodnými pravidlami FIA - Federation Internationale de sport Automobile (FIA CIK Commision Internationale d´Karting a národnými pravidlami SAMŠ - Slovenská asociácia motoristického športu). Pretekanie si vyžaduje platnú licenciu. Jazdí sa na špeciálnych motokárových okruhoch na Slovensku a v zahraničí.

</doc>
<doc id="263283" url="https://sk.wikipedia.org/wiki?curid=263283" title="Zoznam predsedov vlády Španielska">
Zoznam predsedov vlády Španielska

Toto je zoznam predsedov vlády Španielska (od roku 1834). Do roku 1939 sa nazývali „predseda (prezident) Rady ministrov“, odvtedy „predseda (prezident) vlády“. 
"Pre zaujímavosť sú v tabuľke znova uvedené v prvom stĺpci aj hlavy štátu."

</doc>
<doc id="263284" url="https://sk.wikipedia.org/wiki?curid=263284" title="Zoznam panovníkov Aragónska">
Zoznam panovníkov Aragónska

Aragónsko vzniklo začiatkom 9. storočia v rámci reconquisty ako Aragónske grófstvo, ktoré bolo súčasťou franskej Hispánskej marky. V rokoch 925 až 1035 bolo súčasťou Navarrského kráľovstva, od roku 1035 samostatné kráľovstvo. Roku 1162 bolo k nemu pripojené Katalánsko (presnejšie Barcelonské grófstvo), odvtedy sa niekedy rozlišujú Krajiny aragónskej koruny (vrátane Katalánska a pod.) a Aragónske kráľovstvo (vlastné Aragónsko). Od roku 1516, nástupom Karola I. po Ferdinandovi Aragónskom (1506 – 1516), bolo oficiálne spojené s Kastíliou (de facto vznik Španielska). 
Prví grófi Aragónska:
"POZNÁMKA": Mená a poradie vládcov je veľmi neisté. K iným osobám spomínaným ako grófi Aragónska patria napríklad Jimeno Aznar, Galindo García a Fortun Jiménez, ktorí sa zdajú byť z kráľovstva Sobrarbe.
Grófi Aragónska a králi Navarry:
Králi Aragónska a Navarry:
Králi Aragónska:
Králi Aragónska a grófi barcelonskí; Barcelonská dynastia:
Králi Aragónska a Valencie, grófi barcelonskí; Barcelonská dynastia:
medzivládie: 1410 – 1412
Králi Aragónska a Valencie, grófi barcelonskí; Trastamárovská dynastia:
Ďalší králi boli už králi zjednoteného Španielska, ale mali až do roku 1700 vo svojom titule (Kráľ Aragónska, Kastílie a Valencie, barcelonský gróf) časť „kráľ Aragónska“, ktorú – spolu s ostatnými – roku 1700 nahradil titul „kráľ Španielska“. Aragónsko či jeho časti však ešte malo týchto protikráľov španielskych kráľov:
Barcelonskí grófi; Bourbonovci "(žiaden z nich nevládol vo Valencii alebo Aragónsku, ktoré zostalo pod vládou Filipa IV. (Španielsko))"
Kráľ Aragónska, Kastílie a Valencie, barcelonský gróf:

</doc>
<doc id="263285" url="https://sk.wikipedia.org/wiki?curid=263285" title="Radiolarit">
Radiolarit



</doc>
<doc id="263286" url="https://sk.wikipedia.org/wiki?curid=263286" title="Zoznam kráľov Astúrie">
Zoznam kráľov Astúrie

Toto je zoznam kráľov Astúrskeho kráľovstva.

</doc>
<doc id="263287" url="https://sk.wikipedia.org/wiki?curid=263287" title="Zoznam panovníkov Kastílie">
Zoznam panovníkov Kastílie

Toto je zoznam grófov, kniežat a kráľov Kastílie.
Nezávislé Kastílske grófstvo (grófi).
"Larovská dynastia:"
Kastílske kráľovstvo (králi).
"Navarrská dynastia:"
"Burgundská dynastia:"
"Trastamárovská dynastia:"

</doc>
<doc id="263288" url="https://sk.wikipedia.org/wiki?curid=263288" title="Zoznam vládcov Španielska">
Zoznam vládcov Španielska

Pozri:

</doc>
<doc id="263289" url="https://sk.wikipedia.org/wiki?curid=263289" title="Zoznam kráľov Španielska">
Zoznam kráľov Španielska



</doc>
<doc id="263290" url="https://sk.wikipedia.org/wiki?curid=263290" title="Zoznam kráľov Leónu">
Zoznam kráľov Leónu

Leónske kráľovstvo vzniklo rozdelením Astúrie medzi troch synov Alfonza III. (866-910). García vládol v Leóne, Ordoño II. v Galícii a Fruela v Astúrii.
"Astúrsko-leónska dynastia:"
"Navarrská dynastia:"
Nástupom kastílskeho kráľa Ferdinanda, manžela sestry Bermuda III., sa po porážke leónskych vojsk a smrti leónskeho kráľa vytvoril prvá kastílsko-leónska únia.
"Burgundská dynastia:"
Smrťou Alfonza VII. sa koruna rozdelila medzi jeho synov: Ferdinand II.dostal León a Sancho Kastíliu a Toledo.
Smrťou Alfonza IX. zdedil jeho syn Ferdinand, kastílsky kráľ, León, hoci ho jeho otec vydedil. Od tých čias boli Kastílske a Leónske kráľovstvo vždy pod spoločnou korunou.

</doc>
<doc id="263292" url="https://sk.wikipedia.org/wiki?curid=263292" title="Zoznam kráľov Vizigótov">
Zoznam kráľov Vizigótov

Zoznam vizigótskych kráľov zahŕňa všetkých náčelníkov a kráľov germánskeho etnika Vizigótov medzi rokmi 369 a 711.

</doc>
<doc id="263293" url="https://sk.wikipedia.org/wiki?curid=263293" title="Zoznam svébskych kráľov v Galícii">
Zoznam svébskych kráľov v Galícii



</doc>
<doc id="263295" url="https://sk.wikipedia.org/wiki?curid=263295" title="Svébi">
Svébi

Svébi alebo Svébovia () bola skupina západogermánskych kmeňov. 
Charakteristika.
Spočiatku pramene uvádzajú, že žijú pri Labe, severne od nemeckého stredohoria. V roku 71 pred Kr. prenikli do Galie, ale 58 pred Kr. ich Ceasarove vojská zatlačili späť. Časť z nich sa potom usadila aj pri rieke Neckar, iná časť bola usídlená na území Rímskej ríše naľavo od Rýna. Medzi Svébov patrili zo známych kmeňov napríklad Longobardi, Semnoni, Hermunduri, Markomani a Kvádi, ktorí sa neskôr rôznymi cestami presúvali po Európe (napríklad Kvádi tiahli do dnešného Slovenska). Podobne v 3. – 5. storočí časť Svébov odtiahla zo severu do dnešného juhozápadného Nemecka, kde sa z nich vyvinuli Alamani a Jutungovia.
Pramene však pojem Svébi používajú sčasti rôzne. Napr. Tacitus pojem Svébi chápe veľmi široko – ako všetky kmene medzi Dunajom a Baltským morom. Naopak v 4. storočí niektoré pramene ako Svébov označujú Kvádov v dnešnom Slovensku; časť z nich (označovaná dnes ako „Svébi“) potom odtiahla do dnešného Španielska (do Galície) a založila tam kráľovstvo, ktoré v 6. storočí podľahlo Vizigótom.
Podľa Svébov sa pravdepodobne dodnes volá Švábsko.

</doc>
<doc id="263303" url="https://sk.wikipedia.org/wiki?curid=263303" title="Atentát v Bologni">
Atentát v Bologni

Atentát v Bologni, prezývaný aj Bolonský masaker (tal.: "Strage di Bologna") bol veľký bombový útok na Hlavnú železničnú stanicu v talianskej Bologni z 2. augusta 1980, pri ktorom zahynulo 85 ľudí a viac ako 200 bolo zranených. Dodnes ide o najväčší teroristický útok v Taliansku po 2. sv. vojne a jeden z najväčších teroristických útokov spáchaný na území súčasnej Európskej únie. Podľa oficiálneho vyšetrovania útok spáchali členovia neofašistickej teroristickej skupiny Nuclei Armati Rivoluzionari.
Priebeh a následky útoku.
Nálož tvorila pravdepodobne 23-kilogramová zmes TNT a RDX umiestnená v cestovnom kufri odloženom v čakárenskom vestibule druhej triedy. Vybuchla o 10:25 miestneho času a úplne zničila veľkú čast budovy stanice plnej ľudí a zasiahla aj vlak na trati "Ancona-Chiasso", ktorý čakal na 1. nástupišti. Výbuch bolo počuť na vzdialenosť mnoho kilometrov. Mesto síce nebolo na podobnú udalosť vôbec pripravené, zareagovalo však rýchlo. Keďže malo málo sanitiek, zranených hromadne odvážali do nemocnice aj autobusmi a taxíkmi.
Počas útoku, resp. krátko po ňom, zomrelo 76 ľudí, ďalší podľahli zraneniam v priebehu nasledujúcich dní až týždňov. Najstaršou obeťou bol 86-ročný muž, najmladšou obeťou trojročné dievčatko (celkovo si útok vyžiadal smrť 8 detí). Okrem Talianov zahynuli aj 3 turisti z Nemecka, 2 z Francúzska, 2 z Veľkej Británie a po jednom z Japonska a Španielska.
Z útoku bola spočiatku obviňovaná ultraľavicová organizácia Červené brigády, no už zakrátko sa ukázalo, že zodpovednosť zaň nesie niektorá z ultrapravicových skupín, pričom dôkazy smerovali hlavne k neofašistickej skupine Nuclei Armati Rivoluzionari (NAR). Skupina NAR bola aktívna od roku 1977 a okrem útoku v Bologni sa jej pripisuje aj zodpovednosť za 33 ďalších vrážd. Tvorili ju predovšetkým mladí neofašistickí extrémisti úzko prepojení s rímskou zločineckou organizáciou Banda della Magliana, ktorá mala silné kontakty na tajné služby a viacerých vysoko postavených ľudí predovšetkým zo slobodomurárskej lóže Propaganda Due (P2). V tejto súvislosti došlo v roku 1981 k veľkému škandálu, keď boli odhalené sklady zbraní skupiny NAR v suteréne priamo pod talianskym Ministerstvom zdravotníctva. 
Po rokoch zložitého vyšetrovania boli v júli 1988 štyria členovia skupiny NAR odsúdení na doživotné väzenia. Išlo o vodcu skupiny Valeria Fioravantiho (v čase útoku mal 22 rokov), jeho ženu Francescu Mambrovú (v čase útoku 21-ročná), Massimiliana Fachiniho a Sergia Picciafuocu. Ďalší dvaja obvinení členovia skupiny boli zodpovednosti za útok zbavení. Vyšetrovanie celého útoku bolo komplikované aj tým, že do neho zasahovalo mnoho vplyvných ľudí, ktorí ho chceli zneužiť na vlastné záujmy. V súvislosti so zámerným podsúvaním falošných dôkazov k obvineniu nevinných osôb tak boli na niekoľkoročné tresty pre marenie vyšetrovania odsúdení aj traja členovia "Talianskej vojenskej spravodajskej agentúry" (SISMA) a vplyvný líder slobodomurárskej lože P2 Licio Gelli. V júli 1990 odvolací súd rozsudky zrušil, no v novembri 1995 kasačný súd potvrdil doživotné tresty pre Fioravantiho a Mambrovú, ktorí však zodpovednosť za útok dodnes popierajú. Mambrová bola napriek kritike verejnosti v roku 2008 podmienečne prepustená, v auguste 2009 bol prepustený aj Fioravanti. V roku 2004 bol za spoluzodpovednosť pri útoku na 30 rokov odsúdený ešte "Luigi Ciavardini", ktorý mal v čase útoku len 17 rokov.
Motívy útoku ostávajú nejasné, hoci je všeobecne známe, že Bologna ako jedna z hlavných bášt ľavicových hnutí v krajine bola dlhodobo "tŕňom v oku" talianskych neofašistov. Čo však chceli dosiahnuť až takýmto brutálnym útokom je len predmetom debát a špekulácií. K dnešnému dňu je v súvislosti s útokom v Bologni aj veľa iných nezodpovedaných otázok. Predpokladá sa, že za zorganizovaním útoku stojí oveľa viac osôb ako len spomínaní traja odsúdení, časť talianskej verejnosti navyše o ich vine pochybuje poukazujúc na to, že boli odsúdení len na základe nepriamych dôkazov. V súvislosti s marením vyšetrovania vplyvnými ľudmi a pravdepodobným prepojením skupiny NAR na tajnú organizáciou Gladio (ktorá bola pod vedením NATO) existuje mnoho konšpiračných teórií, ktoré predpokladajú, že do útoku boli zapojené aj západné tajné služby.
Zničené krídlo železničnej stanice v Bologni bolo neskôr kompletne zrekonštruované. Ako súčasť pamätníka obetiam útoku bola ponechaná časť pôvodnej dlažby poškodenej výbuchom a vonku umiestnené staničné hodiny, ktoré zastali presne v čase výbuchu. 2. august bol v Taliansku vyhlásený za deň obetí terorizmu.

</doc>
<doc id="263304" url="https://sk.wikipedia.org/wiki?curid=263304" title="Zoznam vládcov Astúrie">
Zoznam vládcov Astúrie

Pozri:

</doc>
<doc id="263305" url="https://sk.wikipedia.org/wiki?curid=263305" title="Zoznam vládcov Aragónska">
Zoznam vládcov Aragónska

Pozri:

</doc>
<doc id="263306" url="https://sk.wikipedia.org/wiki?curid=263306" title="Zoznam vládcov Kastílie">
Zoznam vládcov Kastílie

Pozri:

</doc>
<doc id="263307" url="https://sk.wikipedia.org/wiki?curid=263307" title="Zoznam vládcov Katalánska">
Zoznam vládcov Katalánska

Pozri:

</doc>
<doc id="263308" url="https://sk.wikipedia.org/wiki?curid=263308" title="Zoznam vládcov Leónu">
Zoznam vládcov Leónu

Pozri:

</doc>
<doc id="263309" url="https://sk.wikipedia.org/wiki?curid=263309" title="Zoznam vládcov Navarry">
Zoznam vládcov Navarry

Pozri:

</doc>
<doc id="263310" url="https://sk.wikipedia.org/wiki?curid=263310" title="Zoznam vládcov Valencie">
Zoznam vládcov Valencie

Pozri:

</doc>
<doc id="263311" url="https://sk.wikipedia.org/wiki?curid=263311" title="Zoznam panovníkov Galície">
Zoznam panovníkov Galície

Toto je zoznam kráľov a grófov Galície (od roku 910).
Včasný stredovek.
"Pozri: Zoznam svébskych kráľov v Galícii "
Vrcholný stredovek.
Králi.
"Astúrsko-leónska dynastia":
"Navarrská dynastia":

</doc>
<doc id="263312" url="https://sk.wikipedia.org/wiki?curid=263312" title="Zoznam kráľov Galície">
Zoznam kráľov Galície



</doc>
<doc id="263313" url="https://sk.wikipedia.org/wiki?curid=263313" title="Zoznam vládcov Galície">
Zoznam vládcov Galície

Pozri:

</doc>
<doc id="263314" url="https://sk.wikipedia.org/wiki?curid=263314" title="Leonardo Mayer">
Leonardo Mayer

Leonardo Mayer (* 15. máj 1987) je súčasný argentínsky profesionálny tenista.

</doc>
<doc id="263315" url="https://sk.wikipedia.org/wiki?curid=263315" title="Bruno Echagaray">
Bruno Echagaray

Bruno Echagaray (* 8. máj 1983) je súčasný mexický profesionálny tenista.

</doc>
<doc id="263316" url="https://sk.wikipedia.org/wiki?curid=263316" title="Santiago González">
Santiago González

Santiago González (* 24. február 1983) je súčasný mexický profesionálny tenista. Počas svojej kariéry vyhral 1 turnaj ATP vo štvorhre.

</doc>
<doc id="263317" url="https://sk.wikipedia.org/wiki?curid=263317" title="Turkológ">
Turkológ



</doc>
<doc id="263334" url="https://sk.wikipedia.org/wiki?curid=263334" title="Tenor (vysoký hlas)">
Tenor (vysoký hlas)

Tenor (z lat. "tenere"držať) je najvyšší mužský hlas.
Na základe farby tónu, rozdielov v tónovom rozsahu a ďalších charakteristík sa rozlišuje niekoľko druhov tenorov:

</doc>
<doc id="263336" url="https://sk.wikipedia.org/wiki?curid=263336" title="Čiptuning">
Čiptuning

Čiptuning (slovo pochádzajúce z anglického jazyka, slova chip tuning) je optimalizácia parametrov uložených v pamäti riadiacej jednotky motora, ktorú používa väčšina moderných automobilov. Optimalizáciou dát v riadiacej jednotke možno dosiahnuť zvýšenie výkonu a krútiaceho momentu, zároveň úsporu paliva, toto však závisí najmä od jazdného štýlu.
Čiptuningom u zážihových motorov sa dosiahne zmena charakteristického poľa, ktoré určuje okamih zážihu. Vzťažnými veličinami sú teplota motora, otáčky a zaťaženie motora (podtlak v sacom potrubí a poloha škrtiacej klapky). Charakteristické pole, ktoré vyjadruje závislosť veľkosti predstihu zapaľovania na hodnotách vzťažných veličín, je stanovené výrobcom na základe skúšok motora v skúšobni či pri jazde. Tým sú stanovené najvýhodnejšie hodnoty pre väčšinu užívateľov automobilov - ide o kompromis vo vzťahu k spotrebe paliva, výfukových splodín, jazdných vlastností, atď.
Moderné vstrekovacie systémy však pracujú na základe omnoho väčšieho poľa údajov z množstva senzorov či na motore, alebo mimo neho. Veľmi veľký vplyv na samotný chod motora má atmosférický tlak (BAP), teplota okolitého vzduchu a mnoho ďalších veličín. Tieto všetky hodnoty sumarizuje riadiaca jednotka motora (ECU) počas chodu motora a prispôsobuje sa okolitým podmienkam, čím sa v najväčšej možnej miere dá docieliť najbezpečnejšie maximum výkonu. 
Nové vstrekovacie systémy značne využívajú aj mnoho informácii na ochranu motora, teplotu nasávaného vzduchu (IAT), teplotu výfukových plynov (EGT) atď. Riadiaca jednotka motora (ECU) sleduje tieto hodnoty a v prípade prekročenia stanovených limitov kompenzuje výkon motora podla zadefinovaných hodnôt.
Vďaka takejto kontrole nad motorom a neustálemu napredovaniu vývoja zo strany automobiliek, vývoj vstrekovacích systémov napredujem míľovými krokmi, zvyšuje sa rýchlosť procesov manažmentu motora (ECU), objem kalibračných dát, množstvo kompenzačných dát. Vďaka tomu je možné dosahovať bezpečne väčší výkon motora. 
Nevýhody.
Neodborne vykonaný čiptuning môže zapríčiniť poškodenie resp. znížiť životnosť motora alebo jeho súčastí ako napríklad filtra pevných častíc (DPF).

</doc>
<doc id="263337" url="https://sk.wikipedia.org/wiki?curid=263337" title="Divadlo z Pasáže v Banskej Bystrici">
Divadlo z Pasáže v Banskej Bystrici

Divadlo z Pasáže je profesionálne komunitné divadlo, ktoré ako jediné svojho druhu na Slovensku pracuje s ľuďmi s mentálnym postihnutím. Vo svojej činnosti prepája kultúrnu, umeleckú a sociálnu oblasť. V Banskej Bystrici pôsobí od roku 1995. 
V Divadle z Pasáže, v Dennom stacionári divadla a v Chránenom bývaní pracuje 13 ľudí a 15 hercov. Tieto tri organizácie sú vzájomne organizačne, funkčne i personálne prepojené. 
Od svojho vzniku herci divadla naštudovali 14 inscenácií, natočili celovečerný hraný film („Z denníka jedného vagóna“), natočili 4 televízne dokumenty, zorganizovali tri ročníky medzinárodného bienálneho divadelného festivalu komunitného umenia, zúčastnili sa medzinárodných festivalov, divadelných prehliadok a workshopov v Dánsku, Fínsku, Litve, Lotyšsku, Nemecku, Portugalsku a Francúzsku.
Vytvorili vlastný systém vzdelávania pre ľudí s mentálnym postihnutím. Podieľali sa na vzniku neziskovej organizácie DOM, ktorej poslaním je vytvorenie chráneného bývania pre ľudí s mentálnym postihnutím. 
Divadlo prešlo vlastným vývojom, počas ktorého sa vyprofiloval profesionálny umelecký súbor, tvorený hercami s mentálnym postihnutím. Divadelné predstavenia nesú okrem umeleckej výpovede aj silné ľudské posolstvá. 
Divadlo zastrešuje príslušníkov rôznych marginalizovaných skupín – herci s mentálnym postihnutím, utečenci, rómske komunity, ľudia s telesným a zmyslovým postihnutím. 

</doc>
<doc id="263338" url="https://sk.wikipedia.org/wiki?curid=263338" title="Zoznam vládcov Rímskej ríše">
Zoznam vládcov Rímskej ríše



</doc>
<doc id="263339" url="https://sk.wikipedia.org/wiki?curid=263339" title="Zoznam vládcov starovekého Ríma">
Zoznam vládcov starovekého Ríma

Pozri:

</doc>
<doc id="263344" url="https://sk.wikipedia.org/wiki?curid=263344" title="Chiptuning">
Chiptuning



</doc>
<doc id="263353" url="https://sk.wikipedia.org/wiki?curid=263353" title="Arantxa Rusová">
Arantxa Rusová

Arantxa Rusová (* 13. december 1990, Delft, Holandsko) je súčasná holandská profesionálna tenistka.

</doc>
<doc id="263354" url="https://sk.wikipedia.org/wiki?curid=263354" title="Arantxa Rus">
Arantxa Rus



</doc>
<doc id="263356" url="https://sk.wikipedia.org/wiki?curid=263356" title="Kontinentálny pohár v ľadovom hokeji 2001/2002">
Kontinentálny pohár v ľadovom hokeji 2001/2002

Ročník 2001/2002 bol piatym ročníkom Kontinentálneho pohára v ľadovom hokeji. O trofej bojovalo 49 tímov z 26 krajín. Trval od 21. septembra 2001 do 13. januára 2002.
1. kolo.
Zápasy šiestich skupín prvého kola sa hrali v dňoch 21.-23. septembra 2001.
2. kolo.
V zápasoch druhého kola sa predstavili okrem nasadených tímov a hostiteľských celkov aj víťazi skupin z prvého kola. Zápasy sa hrali od 19. do 21. októbra 2001.
Skupina J (Osvienčim, Poľsko).
Tím Vojvodina Novi Sad nenastúpil na zápasy s predpísaným minimálnym počtom hráčov na súpiske a bol diskvalifikovaný. Výsledky jeho zápasov boli anulované.
3. kolo.
Tretie kolo sa hralo v troch skupinách, v každej sa predstavili po dvaja víťazi z druhého kola, domáci celok a jeden nasadený tím. Hralo sa 23.-25. novembra 2001.
Finálový turnaj (Zürich, Švajčiarsko).
Víťazi skupín tretieho kola a obhajca titulu, domáci celok ZSC Zürich Lions odohrali finálový turnaj 12. a 13. januára 2002. Hralo sa play-off spôsobom.
Konečné poradie.
Tím ZSC Zürich Lions obhájil prvenstvo spred roka a druhýkrát získal trofej.

</doc>
<doc id="263358" url="https://sk.wikipedia.org/wiki?curid=263358" title="Tieň (rozlišovacia stránka)">
Tieň (rozlišovacia stránka)

Tieň môže byť:

</doc>
<doc id="263361" url="https://sk.wikipedia.org/wiki?curid=263361" title="Anna Tatišviliová">
Anna Tatišviliová

Anna Tatišviliová, (* 3. február 1990, Tbilisi, Gruzínsko) je súčasná gruzínska profesionálna tenistka.

</doc>
<doc id="263362" url="https://sk.wikipedia.org/wiki?curid=263362" title="Anna Tatišvili">
Anna Tatišvili



</doc>
<doc id="263363" url="https://sk.wikipedia.org/wiki?curid=263363" title="Johanna Larssonová">
Johanna Larssonová

Johanna Larssonová (* 17. august 1988, Boden, Švédsko) je súčasná švédska profesionálna tenistka. 

</doc>
<doc id="263364" url="https://sk.wikipedia.org/wiki?curid=263364" title="Johanna Larsson">
Johanna Larsson



</doc>
<doc id="263374" url="https://sk.wikipedia.org/wiki?curid=263374" title="Davisov pohár 2009 (Americká zóna)">
Davisov pohár 2009 (Americká zóna)

Americká zóna Davisovho pohára je jedna z troch podoblastí, ktoré sú podsúťažami Davisovho pohára.
Skupina I.
Zúčastnené tímy
Skupina II.
Zúčastnené tímy
Skupina III.
Zúčastnené tímy
Formát.
Osem tímov rozelených v skupinovej fáze na dve skupiny po štyri družstvá, bude bojovať o dve postupové miesta v oboch skupinách. Prvé dva tímy v skupinách postupujú do tzv. Final Four (Finálova štvorka), z ktorej postupujú prvé dva tímy do play-off o skupinu II. Dva zostupujúce tímy budú bojovať o dve miesta, ktoré zaručia udržanie.
Skupiny.
Play-off.
Postupujúci.
Postupujú a . 
Klesajú a .
Miesto zápasov:La Libertad, Salvádor
Povrch:tvrdý (vonku)
Dátum:22.-26. Apríl
Skupina IV.
Zúčastnené tímy
Formát.
Päť tímov bude bojovať systémom „každý s každým“ v skupine. Prvé dva tímy postupujú do Skupiny III.
Miesto zápasov:La Libertad, Salvádor
Povrch:tvrdý (vonku)
Dátum:22.-26. Apríl

</doc>
<doc id="263424" url="https://sk.wikipedia.org/wiki?curid=263424" title="Zoznam vládcov Afganistanu">
Zoznam vládcov Afganistanu

Pozri:

</doc>
<doc id="263425" url="https://sk.wikipedia.org/wiki?curid=263425" title="T. Rex">
T. Rex

T.Rex (niekedy aj Trontosaurus Rex, či T-Rex) bola anglická rocková skupina, ktorá vznikla v Londýne v 60. rokoch 20. storočia. Hlavným lídrami tejto kapely boli Marc Bolan a Mickey Finn. Skupina debutovala v roku 1968 folk rockovým albumom s názvom "My People Were Fair and Had Sky in Their Hair... But Now They're Content to Wear Stars on Their Brows", ktorý sa v britských hudobných rebríčkoch dostal na 15. pozíciu. V 70. rokoch sa skupina T.Rex stala jedným z najvýznamnejších predstaviteľov hudobného žánru, nazvaného glam rock. Ich naznámejšími hitmi boli piesne „Hot Love“, „Get It On“, „Telegram Sam“ a „Metal Guru“. V druhej polovici 70. rokov popularita kapely postupne klesala, k jej rozpadu došlo po Bolanovej smrti pri dopravnej nehode v roku 1977.

</doc>
<doc id="263426" url="https://sk.wikipedia.org/wiki?curid=263426" title="T.Rex">
T.Rex



</doc>
<doc id="263428" url="https://sk.wikipedia.org/wiki?curid=263428" title="Oldřich (knieža)">
Oldřich (knieža)



</doc>
<doc id="263430" url="https://sk.wikipedia.org/wiki?curid=263430" title="T-Rex">
T-Rex



</doc>
<doc id="263434" url="https://sk.wikipedia.org/wiki?curid=263434" title="Sweet">
Sweet



</doc>
<doc id="263436" url="https://sk.wikipedia.org/wiki?curid=263436" title="Thajský box">
Thajský box

Thajský box alebo thaibox (svetovo známy ako muay thai, po thajsky "มวยไทย") je bojový šport pochádzajúci z Thajska. Thajský box je známy aj ako umenie ôsmich končatín, pretože v zápase sa využívajú údery päsťami, údery lakťami, kopy nohou a kolená. Thajský box má pôvod vo vojenskom výcviku, ktorý Thajská armáda vykonáva už niekoľko storočí, pretože tento bojový štýl vznikol vo vojnách v boji muža proti mužovi. Thajský box má bohatú kultúru a tradície, vychádzajúce z budhizmu a animizmu. 
Dejiny.
Thajský box je jedným z podobných bojových športov, ktoré vznikli v Juhovýchodnej Ázii. V Thajsku je tento štýl boja známy ako Muay Thai, v Barme je to letwei, v Kambodži Pradal Serey, v Laose Muay Lao a v Malajzii Tomoi. Prvé zmienky o tomto bojovom štýle pochádzajú z 13. stor. V minulosti existovali pomerne časté vojny medzi vtedy existujúcimi ríšami Juhovýchodnej Ázie. V 13. storočí sa v boji používali najmä ľahké sečné zbrane. Keď vojak v boji stratil svoju zbraň, využil na svoju obranu údery, kopy, škrtenie, alebo iné obdobné techniky. Postupne bol do vojenského výcviku pridaný aj tréning boja bez zbrane, ktorého hlavným cieľom bola účinnosť v reálnom boji. V čase mieru vojaci trénovali svoje schopnosti aj naďalej a v kondícii sa udržvali vzájomnými zápasmi. Tie získali veľkú obľubu u obyvateľov a stali sa tradíciou. Pôvodne sa bojovalo bez rukavíc, či inej ochrany. Bojovníci si bandážovali päste povrazmi, nebojovalo sa v ringu, obvykle nebol prítomný rozhodca a boj trval, až kým jeden z bojovníkov nebol absolútnym víťazom. Popularita týchto zápasov trvala niekoľko storočí, postupne sa zavádzali pravidlá boja a napokon v roku 1921 dostal Thajský box športovú podobu. Začalo sa zápasiť v ringu, na zápas dohliadajú rozhodcovia, určili sa povolené a zakázané techniky a bojovníci používajú boxerské rukavice a ďalšie ochranné prostriedky. V 20. storočí bolo v Thajsku postavených niekoľko štadiónov určených na zápasy v Thajskom boxe, najznámejšie z nich sú Limpinee, Radjadamnoern, Siam Omnoi, Channel 7 Stadium, One Songchai Stadium. 
Tradície a rituály v thajskom boxe.
Thajský box je šport založený na tradíciách s takmer 700-ročnou históriou. V svojom základe vychádzajú tradície Thajského boxu z budhizmu a animizmu, ktoré sú v Thajsku veľmi rozšírené. Bojovník má pri nástupe do ringu na hlave posvätnú čelenku "monkon", ktorá patrí klubu bojovníka a má ochrannú funkciu. Ďalším ochranným amuletom je tzv "praciat", ktorý bojovník nosí uviazaný na ruke a má ho počas celého zápasu. Pri vstupe do ringu a pri počiatočných rituáloch majú bojovníci okolo krku kvety. Ochranné amulety bojovníkov bývajú posvätené a preto sa ich nemôžu dotýkať ženy, ktoré by podľa budhistov mohli priniesť bojovníkom nešťastie. 
Po vstupe do ringu vykonávajú bojovníci rituálny tanec "Ram Muay", ktorým vzdávajú úctu trénerovi, rodine a všetkým, ktorí mu pomohli stať sa bojovníkom. Rituálny tanec slúži zároveň na uvoľnenie pred zápasom. 
Thajský box je založený na úcte voči trénerovi, ale aj súperovi a v Thajsku sa bojovníci tešia veľkému uznaniu zo strany verejnosti.
Pravidlá thajského boxu.
Thajský box je plno-kontaktný ringový šport. Má svoje presné pravidlá, ktoré určujú dovolené a zakázané techniky. V Thajskom boxe sa zápasí len v stoji, zápas na zemi nie je dovolený. V zápasoch sa využívajú boxerské údery, údery lakťami, kopy nohami a kolenami a špecifický štýl boja nazvaný klinč. Pri klinči bojovníci zápasia v tesnej blízkosti, je to veľmi technický súboj založený na sile, technickej vyspelosti a koordinácii. 
Profesionálne zápasy v Thajskom boxe prebiehajú na 5 kôl po 2 minúty alebo 5 kôl po 3 minúty. Amatérske zápasy prebiehajú na 3 kolá po 2 minúty. Zápasy sa odohrávajú v ringu, ktorý spĺňa predpísané rozmery. Na zápas dohliada jeden ringový rozhodca a minimálne 3 bodoví rozhodcovia, ktorí rozhodujú o výsledku zápasu. 
Zápas môže skončiť výhrou na body jedného z bojovníkov, kedy o víťazstve rozhodnú bodoví rozhodcovia. Zápas môžu skončiť Knock Outom, teda KO, v prípade keď jeden z bojovníkov nie je schopný pokračovať ďalej v boji do 10 sekúnd od inkasovania techniky od súpera. Technické KO znamená, že bojovník nie je schopný pokračovať v zápase aj keď sa postaví do 10 sekúnd. RSC znamená, že rozhodca zastavil zápas. Ringový rozhodca má právo zastaviť zápas, ak je jeden z bojovníkov viackrát počítaný, alebo ak je jeden z bojovníkov vážnejšie zranený. Rovnako aj ringový lekár má právo zastaviť zápas pre zranenie. Zápas môže skončiť anulovaním, v prípade využitia nepovolenej techniky. V prípade, že nedôjde k predčasnému ukončeniu zápasu a ani jeden z bojovníkov neskóroval viac, môžu bodoví rozhodcovia rozhodnúť o remíze. 
V zápase používajú bojovníci rôzne ochranné pomôcky, v profesionálnych zápasoch sú to boxerské rukavice o váhe 8 oz (v zápasoch do max váhy 63,5kg) alebo 10 oz (pri zápasoch vo váhe nad 63,5 kg), suspenzor, chránič na zuby, bandáže zápästí a členkov. Pri amatérskych zápasoch sa navyše používajú ochranné vesty, prilby, chrániče na píšťale a chrániče na lakte. Ženy používajú v zápase aj prsný chránič.
Technika thajského boxu.
V thaiboxe rozlišujeme základne údery päsťou a lakťom. Ďalej sú to rôzne údery pod rôznymi uhlami z rôznych pozícií: 
Údery lakťom sú efektívne najmä na krátku vzdialenosť a využívajú sa v klinči ale aj vo výmenách a kombináciách. 
V Thajskom boxe je veľmi dôležitou súčasťou boja zapojenie kopov a kolien:
Kolená sú popri lakťoch a klinči jednou z techník špecifických pre thajský box. Ide o tvrdú techniku, ktoré má využitie najmä v klinči ale využíva sa aj v kombináciách s údermi a kopmi 
Klinč je technika boja zblízka, pri ktorej stoja bojovníci tesne pri sebe a prostredníctvom techniky sa snažia kontrolovať pozíciu súpera, resp. strhnúť súpera na zem.
Thajský box na Slovensku.
Thajský box sa na Slovensko rozšíril v prvej polovici 90-tych rokov 20. storočia z Česka hlavne vďaka Dubničanom, ktorí spolupracovali s Petrom Macháčkom s Hanuman Gym Praha. V marci roku 1995 vznikol prvý klub Thajského boxu na Slovensku Gladiátor Gym Dubnica nad Váhom. Dňa 23. apríla 1996 vznikla 1 Slovenská Muay Thai Asociácia (1SMTA), ktorú založili štyria Dubničania – Milan Vánik, Ján Kvasnička, Roman Dubovský a Marian Tomčányi. Pod hlavičkou ktorej sa uskutočnilo aj niekoľko gala večerov, ktoré značne podporili rozvoj Muay Thai na Slovensku a vznik viacerých klubov na Slovensku. Thajský box sa na Slovensku začal trénovať v kluboch v Bratislave, Žiline, Dubnici nad Váhom, Novom Meste nad Váhom, Martine, Zvolene , Košiciach.a postupne začal prenikať aj do menších miest a obcí.
Neskôr (1SMTA) fungovala pod zastrešením World Muay Thai Asotiation (W.M.I.A) .
Prvý zápas Slovenského bojovníka sa uskutočnil v mesiaci máj 1996 v Prahe na Brumlovke a bol ním Peter Dvorský.
Dňa 04.03.1999 sa Slovensko prvýkrát zúčastnilo Majstrovstiev sveta v Thajskom Bangkoku.Slovensko reprezentovali –R.Kupčák,R.Šimko,J.Lihan –najlepšie sa umiestnil J.Lihan , ktorý obsadil 4 miesto.
V roku 2004 bola založená nová Asociácia Slovenský Thajský Box, ktorá je oficiálnym orgánom starajúcim sa o rozvoj tohto športu na Slovensku. Stará sa najmä o rozvoj amatérskych bojovníkov. Od roku 2005 zastrešuje amatérsku ligu nazvanú Euroliga Muay Thai, ktorá sa v posledných rokoch stala medzinárodnou ligou s účasťou bojovníkov z 5 krajín. Na Eurolige Muay Thai sa zápasí podľa plných pravidiel Muay Thai v amatérskych chráničoch. Euroliga je určená najmä pre začínajúcich bojovníkov. Je založená na systéme tabuliek, do ktorých bojovníci získavajú body na základe výsledkov v zápasoch. Na konci každej sezóny sú na základe bodových ziskov v tabuľkách určené finálové dvojice, ktoré zápasia o titul šampióna Euroligy Muay Thai v rôznych váhových kategóriách. 
Po získaní dostatočných skúseností a na základe výkonov v amatérskej úrovni sa bojovník môže dostať medzi profesionálnych bojovníkov. Začínajúci profesionálni bojovníci zápasia na malých galavečeroch pod názvom "Profiliga Youngblood", ktoré sú pod odbornou záštitou Slovenský Thajský Box. Profiliga Youngblood rovnako funguje na tabuľkovom systéme, na základe ktorého sú určované dvojice v zápasoch o titul Šampióna Profiligy Youngblood. 
Skúsení profesionáli majú možnosť zápasiť na veľkých galavečeroch s medzinárodnou účasťou s názvom Profiliga Muay Thai. Profiliga Muay Thai je organizovaná 2-3 krát ročne. V zápasoch pod pravidlami Muay Thai sa proti najlepším slovenským bojovníkom prezentujú kvalitní bojovníci zo zahraničia. 
Slovensko má štyroch profesionálnych Majstrov sveta v Thajskom Boxe:

</doc>
<doc id="263438" url="https://sk.wikipedia.org/wiki?curid=263438" title="Polovica">
Polovica

Polovica (iné názvy: polovička, zastarávajúco pola, hovorovo polka, najmä v matematike: polovina, v prvých dvoch významoch v spojení s meraným predmetom: pol, zastarano alebo nárečovo: "polovic") môže byť:
Polovica alebo polovička môže byť žartovne aj: manželka
Polovina môže byť aj miešanina dvoch druhov obilia alebo múka z tejto miešaniny, synonymum: polovník, pozri polovník

</doc>
<doc id="263442" url="https://sk.wikipedia.org/wiki?curid=263442" title="Platonická láska (láska bez zmyselnosti)">
Platonická láska (láska bez zmyselnosti)

Platonická láska (; slovo platonický je odvodené od mena Platón) je v psychológii, filozofii a bežnej komunikácii láska bez zmyselnosti, t. j. bez sexu (fyzickej intimity) a/alebo sexuálnych pocitov , teda vzťah čisto duchovný či duchovno-duševný . Podľa niektorých anglických zdrojov je definícia obmedzená najmä alebo iba na vzťah medzi mužom a ženou . Výraz láska v prvej vete tohto odseku môže byť vhodné nahradiť výrazmi vzťah, láskavý vzťah, náklonnosť, kamarátstvo a podobne, pretože intenzita citu je v tejto súvislosti vec názoru . 
Vo filozofii a literatúre má výraz platonická láska aj iné významy, pozri platonická láska.
Vznik slovného spojenia.
Použitie slovného spojenia platonická láska v modernom význame láska bez zmyselnosti sa vo svete prvýkrát vyskytlo v období renesancie . Napríklad v 15. storočí použil florentínsky učenec Marsilio Ficino termín "amor platonicus" ako synonymum pre "amor socraticus", ktorým označil lásku medzi Sokratom a jeho žiakmi (mužského pohlavia).. V angličtine sa spojenie prvýkrát vyskytlo v 17. storočí a v nemčine v 18. storočí .
Láska podľa Platóna.
Platón sám výraz láska (eros) používal v inom význame než vo význame, ktorý dnes má spojenie platonická láska. Z obsahového hľadiska láskou vo svojom diele "Hostina" myslel silu duše snažiacu sa dosiahnuť filozofické poznanie; tento pojem zahŕňa aj sex vo vzťahu dvoch ľudí. Z hľadiska toho, ktoré pohlavie najviac spomína v súvislosti s láskou, je Platónovo dielo Hostina bibliou homosexuality. "Iba tí mladí ľudia, ktorí sa telom i dušou upísali láske k mužom, stanú sa pozdejšie štátnikmi". Napriek tomu "Hostina" priniesla Platónovi povesť apoštola čistej "platonickej lásky", ktorá sa zrieka zmyselných rozkoší. Platón v "Hostine" odlišuje "nebeskú" lásku, spočívajúcu v súlade duší a v príťažlivosti ducha, od lásky "nízkej", ktorej ide iba o telesné uspokojenie. Nebeská láska pritom podľa Platóna môže existovať iba medzi mužmi. Bližšie o pojme láska u Platóna pozri v článku eros (filozofia).

</doc>
<doc id="263446" url="https://sk.wikipedia.org/wiki?curid=263446" title="Eliška Přemyslová">
Eliška Přemyslová



</doc>
<doc id="263447" url="https://sk.wikipedia.org/wiki?curid=263447" title="Mapa webu">
Mapa webu

Mapa webu alebo mapa webstránky je linkovaný zoznam všetkých stránok a podstránok webového sídla. Je to niečo ako obsah v knihe. Slúži na rýchlejšiu orientáciu v rámci webovej stránky. Mapa webu sa vytvára v stránkach so zložitejšou a menej prehľadnou štruktúrou pre rýchlu orientáciu používateľa. Umožňuje priamy skok na podstránku podľa jej názvu.

</doc>
<doc id="263450" url="https://sk.wikipedia.org/wiki?curid=263450" title="Schwarzschildova metrika">
Schwarzschildova metrika

Schwarzschildova metrika je najvšeobecnejšie statické, sféricky symetrické, vákuové riešenie Einsteinových rovníc gravitácie bez elektrického náboja. Schwarzschildova metrika teda opisuje časopriestor generovaný statickým (nerotujúcim) guľovým telesom. Geometria časopriestoru je potom označovaná ako Schwarzschildova.
Túto metriku možno použiť aj na opis pomaly rotujúcich objektov ako sú hviezdy alebo planéty. Svoj zmysel však získava až pri opise kompaktných objektov typu neutrónových hviezd alebo čiernych dier (v tejto súvislosti sa tiež hovorí o Schwarzschildovej čiernej diere). Hoci je väčšina týchto relativistických objektov dnes považovaná za (často veľmi rýchle) rotujúce objekty, hodí sa táto metrika na maximálne zjednodušenie opisu fyzikálnych procesov.
Čierna diera, ktorá by mala generovať Schwarzschildov časopriestor je hmotnou guľou, ktorá sa neprejavuje žiadnou rotáciou ani nábojom. 
Metrika.
Schwarzschildova metrika zapísaná v Boyerovo-Lindquistových súradniciach má tvar
formula_1
kde formula_2 je gravitačná konštanta, formula_3 je interpretované ako hmotnosť centrálneho objektu a formula_4 je tzv. "Schwarzschildov" (alebo "gravitačný") "polomer", ktorý možno vyjadriť ako
formula_5
Vlastnosti.
Schwarzschildova čierna diera sa vyznačuje existenciou horizontu udalostí, ktorý býva v prípade Schwarzschildovej metriky označovaný taktiež ako Schwarzschildova sféra. Schwarzschildova sféra leží na gravitačnom polomere formula_4.
Okrem Schwarzschildovej sféry existuje okolo Schwarzschildovy čiernej diery tzv. fotónová sféra. Je to taká sféra, na ktorej vykonávajú fotóny rovnomerný kruhový pohyb okolo čiernej diery.
Ak položíme vo Schwarzschildovej metrike formula_7, formula_8 a formula_9, potom vydelením formula_10 dostaneme
formula_11
Deriváciou tohoto vzťahu a aplikáciou podmienky formula_12 vyjadrujúcu rovnomernosť kruhového pohybu dostaneme pre polomer fotónovej sféry 
formula_13
Fotónová sféra teda leží vo vzdialenosti formula_14. Fotónová sféra je význačná tým, že pod touto sférou už nemôžu existovať žiadne kruhové orbity.
Schwarzschildova metrika je singulárna pre formula_15 a taktiež na Schwarzschildovej sfére formula_16. Singularita na Schwarzschildovej sfére je však dôsledkom nevhodnej voľby súradníc a môže byť odstránená prechodom k inému súradnicovému systému. Takáto singularita je označovaná ako súradnicová. Singularitu v bode formula_15 nie je možné odstrániť inou voľbou súradníc a ide teda o fyzikálnu singularitu geometrie časopriestoru.

</doc>
<doc id="263451" url="https://sk.wikipedia.org/wiki?curid=263451" title="Problém zastavenia">
Problém zastavenia

Problém zastavenia (angl. "halting problem") je úloha teórie vyčísliteľnosti, ktorá môže byť neformálne zadaná takto: "Ak poznáte zdrojový kód programu a jeho vstup, rozhodnite, či program zastaví, alebo či pobeží navždy bez zastavenia."
V roku 1936 Alan Turing dokázal, že všeobecný algoritmus, ktorý by riešil problém zastavenia pre všetky vstupy všetkých programov, neexistuje. Problém zastavenia sa preto označuje ako algoritmický nerozhodnuteľný problém.
Náčrt dôkazu.
Nerozhodnuteľnosť problému zastavenia sa dá dokázať sporom.

</doc>
<doc id="263452" url="https://sk.wikipedia.org/wiki?curid=263452" title="Kerrova metrika">
Kerrova metrika

Kerrova metrika je stacionárne, sféricky symetrické, vákuové riešenie Einsteinových rovníc gravitácie a opisuje časopriestor generovaný rotujúcim hmotným telesom. Toto riešenie objavil v roku 1963 novozélandský fyzik Roy Kerr.
Takéto riešenie je jednou z najprirodzenejších interpretácií časopriestoru v okolí kompaktných objektov ako sú neutrónové hviezdy alebo čierne diery. Toto tvrdenie takisto podporuje skutočnosť, že energetické zdroje kvazarov a aktívnych galaktických jadier sú dnes s určitou samozrejmosťou akceptované ako akrečné disky okolo supermasívnych čiernych dier a nenulový moment hybnosti u takýchto čiernych dier je teda zrejmý.
Metrika.
Kerrova metrika zapísaná v Boyerových-Lindquistových súradniciach má tvar
formula_1 formula_2
kde
formula_3
formula_4
kde
 "M" je hmotnosť telesa generujúceho tento časopriestor,
 "a" je špecifický moment hybnosti. Opisuje rotáciu čiernej diery.
 uvažujeme pritom geometrické jednotky v ktorých je "c"="G"=1.
Toto riešenie sa v prípade nulového uhlového momentu hybnosti "a" redukuje na Schwarzchildovu čiernu dieru. Na druhej strane ak "a"="M" dostávame tzv. extrémnu čiernu dieru, teda čiernu dieru, ktorej rotácia má maximálnu možnú hodnotu. Za touto hranicou "a"&gt;"M" teleso prestáva byť čiernou dierou a nazýva sa nahá singularita.
Vzhľadom na to, že Kerrovo riešenie je axiálne symetrické a stacionárne, je jeho zápis v Boyerových-Lindquistových súradniciach najjednoduchšie interpretovateľný. Horizonty udalostí Kerrovej čiernej diery nájdeme z podmienky formula_5, ide teda o miesto, kde koeficient formula_6 diverguje. Rovnako prirodzene nájdeme významnú oblasť ergosféru skrytú medzi vonkajší horizont a plochu statickej limity, tu je možné nájsť z podmienky formula_7, teda ide o miesto, kde koeficient formula_8 úplne vymizne.

</doc>
<doc id="263453" url="https://sk.wikipedia.org/wiki?curid=263453" title="Cantorov paradox">
Cantorov paradox

Cantorov paradox je poznatok publikovaný Georgom Cantorom roku 1899, ktorý spolu s ďalšími výsledkami podobného typu (označovanými ako antinómia alebo paradoxy naivnej teórie množín) viedol ku kríze klasickej naivnej teórie množín a ich následnému nahradeniu axiomatickým systémom.
Podstata paradoxu.
Uvažujeme o množine formula_1 všetkých množín. Podľa Cantorovej vety má množina všetkých jej podmnožín (ich potenčná množina) formula_2 väčšiu mohutnosť, ako samotná formula_1. Existuje teda množina, ktorá sa nedá vzájomne jednoznačne zobraziť do množiny všetkých množín, a teda ani do sebe samej – čo je samozrejme nezmysel.
Riešenie paradoxu.
V dobe publikovania nebola Cantorovmu paradoxu prikladaná veľká váha s tým, že sa odohráva na príliš veľkých množinách (množina všetkých podmnožín množiny všetkých množín). Preto sa takisto vžilo označenie paradox, napriek tomu, že v skutočnosti išlo o spor v klasickej definícii množiny ako „súboru objektov (prvkov) vymedzených pomocou operácie nájdenie“.
Až neskôr, spoločne s ďalšími „paradoxmi“, z ktorých ako najdôležitejší sa ukázal Russellov paradox, viedol tento výsledok ku kompletnému prepracovaniu základov teórie množín na axiomatickom základe – pozri Zermelova-Fraenkelova teória množín.
V axiomatickej teórii množín už nemožno skonštruovať vyššie uvedenú množinu formula_1 – súbor všetkých množín nie je množina, ale vlastná trieda, a o jej potenčnej množine teda nemá vo svete teórie množín zmysel hovoriť.

</doc>
<doc id="263454" url="https://sk.wikipedia.org/wiki?curid=263454" title="Ruby (programovací jazyk)">
Ruby (programovací jazyk)

Ruby je interpretovaný skriptovací programovací jazyk. Vďaka svojmu jednoduchému syntaxu je pomerne ľahký na naučenie, predsa však dostatočne výkonný, aby dokázal konkurovať známejším jazykom ako je Python a Perl. Je plne objektovo orientovaný – všetko v Ruby je objekt.
História.
Tvorcom Ruby je jediný človek – Yukihiro Matsumoto, známy taktiež pod prezývkou "Matz". Ten ako zástanca objektovo orientovaného programovania hľadal v prvej polovici 90. rokov skriptovací jazyk, ktorý by mu vyhovoval. Ale Perl mu pripadal v tej dobe málo výkonný a Python zase nebol natoľko objektový, ako by chcel. A tak sa rozhodol, že vytvorí vlastný jazyk. Práce na ňom začali v roku 1993, prvá verzia bola uverejnená v roku 1995. Matz svoj jazyk pomenoval podľa rubínu – anglicky Ruby.
Dnes je Ruby asi najširšie používaný v zemi svojho pôvodu – v Japonsku. Rozšíreniu do sveta dlhú dobu bránila absencia kvalitnej dokumentácie v anglickom jazyku. Dnes už je však anglických materiálov celkom dosť. V súčasnej dobe záujem o Ruby prudko rastie vďaka úspechu webového frameworku Ruby on Rails.
Oblasti použitia.
Rovnako ako iné skriptovacie jazyky, je oblasť použitia Ruby pomerne široká. Asi najčastejšie využitie nájde na platforme Linux (a iných systémoch typu Unix) pri písaní skriptov pre uľahčenie každodennej práce. Vďaka svojej prehľadnej syntaxi a striktnej objektovosti sa hodí i k písaniu veľkých projektov, CGI skriptov, ba dokonca GUI aplikácií (GTK2, TK, Qt, fxRuby atd.). Keďže podporuje regulárne výrazy, je Ruby vhodným jazykom pre spracovanie textových súborov.
Výhody a nevýhody.
Výhody:
Nevýhody:
Ukážka kódu.
Pre predstavu, ako Ruby vyzerá, ukážme si niekoľko príkladov. Pre začiatok tradičný program hello world:
Tento program je často používaný na dôkaz toho ako je kód v Ruby čitateľný:
Tento program päťkrát vypíše "ahoj!". Doslovne by sa dal brať 5-krát ("times" znamená slovensky "krát") 
vypíš ahoj (puts je skratka z put string – "daj reťazec" (na štandardný výstup)).
Tento príklad je ale stále tak jednoduchý, že nám o štruktúre nič nepovie. Nasledujúci príklad prezradí viac:
Tu je definícia metódy fib, ktorá vypíše začiatok Fibonacciho postupnosti. Na poslednom riadku je táto metóda volaná s parametrom 100, čím hovoríme, že chceme vypísať postupnosť všetkých čísel Fibonacciho postupnosti menších než 100. Výstup programu je nasledujúci:
 1 1 2 3 5 8 13 21 34 55 89
Keďže je Ruby plne objektový jazyk, ukážme i objekty:
Po spustení bude na výstupe:
 Meno: Eva
 Vek: 18
 Eva
 18
V Ruby je úplne všetko objekt (i triedy sú objekty typu Class!). Napríklad 
je vlastne zavolanie metódy + objektu 1 s argumentom 2:
Naše dva objekty 1 i 2 sú objekty triedy Fixnum, ktorá v Ruby slúži k uchovávaniu celých čísel. Veľké celé čísla sú objekty triedy Bignum, ktorých teoretická hranica je veľkosť operačnej pamäte.

</doc>
<doc id="263455" url="https://sk.wikipedia.org/wiki?curid=263455" title="Buraliho-Fortiho paradox">
Buraliho-Fortiho paradox

Buraliho-Fortiho paradox je poznatok publikovaný roku 1897, ktorý spolu s ďalšími výsledkami podobného typu (označovanými ako paradoxy alebo antinómia) viedol ku kríze klasickej naivnej teórie množín a ich následnému nahradeniu axiomatickým systémom. Buraliho-Fortiho paradox sa týka ordinálnych čísel. 
Podstata paradoxu.
Podľa definície je ordinálne číslo každá množina, ktorá je ostro dobre usporiadaná relácia "bytie prvkom" a navyše každý jej prvok je zároveň jej podmnožinou.
Uvažujme teraz na chvíľku o množine formula_1, ktorá obsahuje všetky ordinálne čísla. Taká množina je určite ostro dobre usporiadaná relácia formula_2 a navyše každý svoj prvok – ordinálne číslo – obsahuje určite aj ako podmnožinu. To samozrejme znamená, že formula_1 je sama tiež ordinálne číslo, ktoré je väčšie ako všetky ordinálne čísla a teda i ako ona sama. To je ale samozrejme nezmysel.
Riešenie paradoxu.
V dobe publikovania bol Buraliho-Fortiho výsledok často zľahčovaný s tým, že ide o „príliš veľkú“ množinu – na „rozumných“ množinách k niečomu podobnému dochádzať nemôže. Preto sa takisto vžilo označenie paradox, napriek tomu že, v skutočnosti išlo o spor v klasickej definícii množiny ako „súboru objektov (prvkov) vymedzených pomocou operácie nájdenie“.
Až neskôr, spoločne s ďalšími „paradoxmi“, z ktorých ako najdôležitejší sa ukázal Russellov paradox, viedol tento výsledok ku kompletnému prepracovaniu základov teórie množín na axiomatickom základe – pozri Zermelova-Fraenkelova teória množín.
V axiomatickej teórii množín sa mi už žiadnym spôsobom nepodarí skonštruovať vyššie uvedenú množinu formula_1 – Buraliho-Fortiho výsledok je vlastne dôkazom toho, že formula_1 nie je množina, ale vlastná trieda.

</doc>
<doc id="263456" url="https://sk.wikipedia.org/wiki?curid=263456" title="Zámok Boskovice">
Zámok Boskovice

Zámok Boskovice leží v meste Boskovice na južnej Morave asi 40 km severne od Brna. 
Zámok pochádza zo začiatku 19. storočia a stojí na mieste bývalého dominikánskeho kláštora. Po zrušení tohto kláštora tu bola krátko manufaktúra. 
Prestavba komplexu na zámok bola vykonaná v rokoch 1819 - 1826. Prvými majiteľmi boli Dietrichsteinovci, ktorým patril aj miestny hrad. Tých v roku 1856 vymenili Mensdorffovci, ktorí ho vlastnili do roku 1950, kedy im bol majetok znárodnený. Zámok bol rodine Mensdorffových vrátený v roku 1991.

</doc>
<doc id="263457" url="https://sk.wikipedia.org/wiki?curid=263457" title="Singulárne ordinálne číslo">
Singulárne ordinálne číslo

Singulárne ordinálne číslo (iné názvy: singulárne poriadkové číslo, singulárny ordinál, singulárne kardinálne číslo, singulárny kardinál) je matematický pojem z oblasti teórie množín (ordinálnej aritmetiky).
Definícia.
Limitné ordinálne číslo formula_1 je singulárne, ak je ostro väčšie ako jeho kofinálnosť (ekvivalentne - ak je regulárne). Ak je formula_1 zároveň kardinálne číslo, nazýva sa singulárne kardinálne číslo.
Príklad.
Kardinálne číslo formula_3 je singulárne, lebo pre jeho kofinál platí formula_4.
Vlastnosti.
Moti Gitik roku 1979 ukázal, že tvrdenie „"Každé nespočítateľné kardinálne číslo je singulárne"“ nie je v rozpore s axiómami Zermelovej-Fraenkelovej teórie množín.

</doc>
<doc id="263458" url="https://sk.wikipedia.org/wiki?curid=263458" title="Regulárne ordinálne číslo">
Regulárne ordinálne číslo

Regulárne ordinálne číslo (iné názvy: regulárne poriadkové číslo, regulárny ordinál, regulárne kardinálne číslo, regulárny kardinál) je matematický pojem z oblasti teórie množín (ordinálnej aritmetiky).
Definícia.
Limitné ordinálne číslo formula_1 je regulárne, ak je rovné svojej kofinálnosti (ekvivalentne - ak je singulárny).
Vlastnosti.
Pretože každá kofinálnosť je kardinálnym číslom, je každé regulárne ordinálne číslo zároveň kardinálnym číslom. Preto sa tiež častejšie ako „regulárne ordinálne číslo“ používa ekvivalentný pojem „regulárne kardinálne číslo“.
Za predpokladu axiómu výberu je každé izolované kardinálne číslo regulárne. Takisto formula_2 je regulárne limitné kardinálne číslo. Otázka, či existuje takisto nespočítateľné limitné regulárne kardinálne číslo (tzv. slabo nedosiahnuteľné kardinálne číslo) je nerozhodnuteľná v ZFC.

</doc>
<doc id="263459" url="https://sk.wikipedia.org/wiki?curid=263459" title="Regulárny ordinál">
Regulárny ordinál



</doc>
<doc id="263460" url="https://sk.wikipedia.org/wiki?curid=263460" title="Bourne shell">
Bourne shell

Bourne shell (skratka sh) bol štandardným unixovým shellom pre systém Version 7 Unix, ktorý bol uvoľnený v roku 1977 a bol distribuovaný školám a univerzitám. Jeho autorom je Steph Bourne z AT&amp;T Bell Laboratories. Bourne shell je súbor codice_1 a ostáva stále implicitným shellom v mnohých unixových distribúciách.
Pôvod.
Bourne shell nahradil pôvodný Thompson shell s rovnakým menom codice_1 v systéme Version 7 Unix v roku 1977. Pretože väčšina súčasných unixových systémov vychádza práve z "Version 7 Unix", je pôvodný Thompsonov shell považovaný za zastaraný a už sa nepoužíva. Štandardným shellom, na ktorý sa tak môžu programátori spoľahnúť, je práve "Bourne shell".
V súčasnej dobe je codice_1 často iba symbolický odkaz na bash (Bourne Again Shell), ktorý sa pri volaní týmto menom chová ako pôvodný "Bourne shell".
Primárne ciele.
Tieto mechanizmy boli pridané do "Verzie 7". Tieto súvislosti boli ustanovené na začiatku a poskytujú cestu shell skriptom k tomu, aby boli podskriptom v kontexte bez toho, aby museli užívať explicitné situačné parametre.
Významné rysy.
Aj keď je užívaný ako interaktívny príkazový interpret, bol vždy myslený ako skriptovací jazyk. S vydaním knihy "Unix" od Briana W. Kernighana a Roba Pikeho "programovacie prostredie" shell získalo popularitu. Toto bola prvá komerčne publikovaná kniha, ktorá predstavovala shell ako programovací jazyk vo forme výuky.
Bourne shell bol tiež prvý, ktorý predstavoval konvenciu použitia "file desctriptor 2" pre "error messages", dovoľujúc omnoho väčšiu programovú kontrolu behu skriptu a držania správy o chybe oddelene od dát.
Inovácie.
V priebehu rokov bol Bourne shell rozšírený v AT&amp;T. Rôzné varianty sú nazvané ako príslušné AT&amp;T Unixové verzie, ktoré boli uvolnené (dôležitými variantmi sú "Verzie7", SystemIII, SVR2, SVR3, SVR4). Pretože shell nebol nikdy verzia a jediný spôsob jeho identifikovania je otestovať jeho rysy.
Následovníci.
Ako väčšina z následníkov bolo riadenie úloh zahrnuté do neskorších verzií Bourne shellu.
Korn shell (ksh).
"Korn shell" ("ksh"), omnoho neskôr napísaný Davidom Kornom, bol strednou cestou medzi dvoma shellmi so syntaxami prebraných z Bourne shellu a riadenie úloh vyťažených z C shellu. Funkčnosť z originálneho Korn shellu bola užívaná ako základ pre POSIX shell štandard. Od roku 2000 bol daný ako otvorený zdroj v novších verziách a je použitý v niektorých Linuxových distribúciách; tam je tiež klon známy ako "pdksh".
RC.
"RC" bol vytvorený v Bell Labs od Toma Duffa ako výmena za sh pre "Unix Verzie 10". To je standard shell pre Plan 9 z Bell Labs a Inferno. Portový Unix bol súčasťou Plan 9 z User Space.
Bourne Again Shell (bash).
Bash (Bourne Again shell) bol neskôr vyvinutý pre GNU projekt a prebral rysy zo shellov Bourne shell, C shell a Korn shell.
Vplyvom autorského práva vyzerá prostredie Bourne shell rovnako, ako to bolo použité v BSD vydaniach. Kenneth Almquist vyvinul klon Bourne shell, známy ako Almquist shell a dostupný pod "BSD licenciou", ktorý sa dnes používa na niektorých BSD nasledovníkoch. Almquist shell bol portovaný Linux premenovaný na Debian Almquist shell alebo "dash". Tento shell poskytuje omnoho väčší výkon štandardných "sh" skriptov pri menšej pamäťovej záťaži než jeho bežnejší proťajšok bash. Bohužiaľ jeho použitie často odhalí "bashismy" – bash-centrické konštrukcie, ktoré v Bourne shellu nie sú dostupné a tvoria problémy, ak autor skriptu nešpecifikoval požiadavku na spustenie v "bash".

</doc>
<doc id="263461" url="https://sk.wikipedia.org/wiki?curid=263461" title="Kofinál">
Kofinál

Kofinál a kofinálnosť limitného ordinálneho čísla je matematický pojem z oblasti teórie množín (ordinálnej aritmetiky). Je to jedna zo základných charakteristík limitných ordinálnych čísel, vyjadruje „mieru prístupnosti horných úrovní ordinálneho čísla“.
Definícia.
Pojem kofinálnosti má zmysel definovať len pre limitné ordinálne čísla. Ďalej teda formula_1 budú označovať ľubovolné ordinálne čísla a formula_2 budú označovať vždy limitné ordinálne čísla.
Kofinálna podmnožina.
Povedzme, že množina formula_3 je kofinálnou podmnožinou formula_4, ak existuje pre každé formula_5 také formula_6, že formula_7. Hovoríme tiež, že "A" je kofinálne s formula_4.
Napríklad
Kofinál a kofinálnosť.
Kofinálom limitného ordinálu formula_4 rozumieme najmenšie ordinálne číslo formula_17 také, že existuje množina formula_3 kofinálna s formula_4, ktorej ordinálnym typom je formula_17 (tj. A je formula_21-izomorfná s formula_17). Kofinál limitného ordinálneho čísla formula_4 sa značí formula_24.
Kofinálnosťou formula_4 rozumieme mohutnosť (kardinalitu) formula_24. Dá sa ukázať, že pre každé formula_4 je formula_24 kardinálne číslo, a teda pojmy kofinál a kofinálnosť splývajú.
Napríklad
Regulárny a singulárny ordinál.
Limitné ordinálne číslo, ktoré sa rovná svojej kofinálnosti sa nazýva regulárne. V opačnom prípade (ak je kofinálnosť menšia) sa nazýva singulárne.
Vlastnosti.
Ďalej za predpokladu axiómu výberu:

</doc>
<doc id="263462" url="https://sk.wikipedia.org/wiki?curid=263462" title="Singulárny ordinál">
Singulárny ordinál



</doc>
<doc id="263463" url="https://sk.wikipedia.org/wiki?curid=263463" title="Kofinálnosť">
Kofinálnosť



</doc>
<doc id="263464" url="https://sk.wikipedia.org/wiki?curid=263464" title="Burali-Fortiho paradox">
Burali-Fortiho paradox



</doc>
<doc id="263465" url="https://sk.wikipedia.org/wiki?curid=263465" title="Russellova antinómia">
Russellova antinómia



</doc>
<doc id="263466" url="https://sk.wikipedia.org/wiki?curid=263466" title="Ruby">
Ruby

Ruby môže byť:

</doc>
<doc id="263467" url="https://sk.wikipedia.org/wiki?curid=263467" title="Muay Thai">
Muay Thai



</doc>
<doc id="263471" url="https://sk.wikipedia.org/wiki?curid=263471" title="Pausanias (geograf)">
Pausanias (geograf)

Pausanias alebo Pausaniás (* 115, Malá Ázia - † 180) bol grécky cestovateľ a zemepisec. Žil v druhom storočí (približne od roku 115 do roku 180).
Životopis.
O jeho živote okrem jeho cestovateľských aktivít vieme len veľmi málo. Pausanias pochádzal pravdepodobne z Lýdie. Veľmi dobre poznal západné pobrežie Malej Ázie a predtým, ako navštívil Grécko, jeho cesty ho viedli do Antiochie a Palestíny, na brehy rieky Jordán a do Egypta, kde spoznal pyramídy. V Macedónii navštívil tradičnú Orfeovu hrobku. Potom odcestoval do Talianska, kde navštívil niekoľko kampánskych miest a samozrejme aj Rím. V Ríme ako sa zdá nejaký čas býval. Jeho ďalšou cestou bola návšteva Grécka. 
Cestopisy.
Miesta.
Čo sa týka jeho najvýznamnejšej písomnosti je to opis Grécka (Helládos Periēgēsis). Dielo tvorí desať kníh. V prvej knihe opisuje Atiku a v nej Atény. Druhá oboznamuje čitateľa s historickým územím Argolis, tiež o Korinte a Sikyóne. Tu sa ako prvý vo svojom diele zmienil o tom, že videl ruiny Mykén. Lakóniu a Spartu opísal v tretej knihe a v štvrtej Messéniu. V ďalších dvoch knihách v Élide opisuje Olympiu. Na Peloponézskom severe ho cesta zaviedla do Acháje (7.kniha). Prechodil na pamätihodnosti bohatú Arkádiu (8.kniha). V deviatej knihe je opis Boiótie a v poslednej opisuje Fókidu.
Zvyky a obyčaje.
Pausanias často popisuje ceremoniálne a iné miestne zvyky, píše o histórii o legendách a folklóre miest, ktoré navštívil. Pritom sa často zameriava na opisy náboženského umenia a architektúry. Jeho dielo pomohlo aj moderným gréckym folklóristom, pri hľadaní koreňov moderného gréckeho folklóru. V topografickej časti opisuje prírodné javy ako je zemetrasenie, príliv a odliv či zaľadnené severné more. Aj keď nikdy nespochybňuje existenciu bohov a legendárnych hrdinov, občas kritizuje mýty a legendy, ktoré sa k nim vzťahujú. Jeho popisy umeleckých diel sú veľmi presné a vďaka nim sa často prevádzajú ich rekonštrukcie.
V minulosti boli jeho písomnosti z veľkej časti zamietané. Kriticky sa o nich zmieňuje Stefanos Byzantský aj mnohí iní. V dvadsiatom storočí vďaka archeológii zistili, že Pausanias bol spoľahlivým sprievodcom a plne preukázali, že miesta ktoré navštívil opísal reálne.

</doc>
<doc id="263473" url="https://sk.wikipedia.org/wiki?curid=263473" title="Limitné ordinálne číslo">
Limitné ordinálne číslo

Limitné ordinálne číslo (iné názvy: limitný ordinál, limitné poriadkové číslo, ordinálne číslo druhého druhu) je ordinálne číslo, ktoré nemá predchodcu a nie je prázdne. Formálnejšie:
Ordinálne číslo formula_1 je limitné, ak
formula_2
On tu označuje triedu všetkých ordinálnych čísel.
Príklady.
Množina formula_3 všetkých prirodzených čísel je limitná - každé menšie ordinálne číslo je konečné a nemôže byť predchodcom formula_3 v zmysle vyššie uvedenej definície.
Podobne množina formula_5 je limitná. 
Naproti tomu ordinálne čísla formula_6 nie sú limitné. 0 nie je limitné z definície a ostatné majú predchodcov formula_7. Takým ordinálnym číslam hovoríme izolované.
Použitie.
Rozdelenie ordinálnych čísel na limitné a izolované sa často používa v dôkazoch transfinitnej indukcie a v konštrukciách transfinitnej rekurzie, kde je prevádzaný zvláštny krok (z predchodcu na následníka) pre izolovaný ordinál a zvláštny krok (z množiny všetkých menších ordinálov na ich supremum) pre limitný ordinál.
Limitné ordinálne čísla majú niektoré zaujímavé vlastnosti, ktoré nemajú izolované ordinálne čísla:

</doc>
<doc id="263474" url="https://sk.wikipedia.org/wiki?curid=263474" title="Izolovaný ordinál">
Izolovaný ordinál

Izolovaný ordinál je ordinálne číslo, ktoré má predchodcu alebo je rovný prázdnej množine. Formálnejšie:
Ordinálne číslo formula_1 je izolované, ak
formula_2
On tu označuje triedu všetkých ordinálnych čísel.
Príklady.
Každý konečný ordinál (tzn. každé prirodzené číslo) je izolovaný. Stačí si uvedomiť, že
Existujú ale i nekonečné izolované ordinály, napríklad ak označím ako formula_7 množinu prirodzených čísel, ktorá je takisto ordinál, potom
formula_8 má predchodcu formula_7
Podobne má formula_10 predchodce formula_11, takže opäť ide o izolovaný ordinál.
Naproti tomu existujú i ordinály, ktoré nie sú izolované. Takým ordinálom hovoríme limitný. Najmenším takým ordinálom je práve formula_7, ale existujú i väčšie limitné ordinály – napríklad formula_13, formula_14 alebo formula_15.
Použitie.
Rozdelenie ordinálnych čísel na limitné a izolované sa často používa v dôkazoch transfinitnej indukcíe a v konštrukciách transfinitnej rekurzie, kde je prevedený zvláštny krok (z predchodcu na následníka) pre izolovaný ordinál a zvláštny krok (z množiny všetkých menších ordinálov na ich supremum) pre limitný ordinál.

</doc>
<doc id="263477" url="https://sk.wikipedia.org/wiki?curid=263477" title="Bitka pri Kressenbrunne">
Bitka pri Kressenbrunne

Bitka pri Kressenbrunne bolo ozbrojené stretnutie medzi vojskami českého kráľa Přemysla Otakara II. a uhorského kráľa Bela IV. v blízkosti dnešného mesta Marchegg (v Dolnom Rakúsku) 12. júla 1260. 
Podnetom k bitke bol záujem oboch panovníkov o štajerské dŕžavy. Přemysl si na ne nárokoval z titulu dedičstva svojej manželky Margaréty Babenberskej po jej zomrelom bratovi Fridrichovi II., Belo na základe mierovej zmluvy s Přemyslom, uzatvorenej v roku 1254 ako výsledku uhorského vpádu do Rakúska a na Moravu.
České kráľovstvo i Uhorsko predstavovali v druhej polovici 13. storočia významné stredoeurópske štáty a veľkých súperov v boji o popredné mocenské postavenie v regióne. Bolo zrejmé, že o tom, ktorá z krajín ho získa, sa rozhodne jedine na bojovom poli. Súčasne došlo k definitívnemu zastaveniu rozpínavosti Uhrov na západ.
Predohra bitky.
V auguste 1257 Přemysl Otakar II. podnikol vojenskú výpravu do Bavorska. Zámienkou vpádu bolo vybavenie si starých účtov medzi Přemyslom a bavorským kniežaťom Henrichom. Přemysl Otakar posilnený úspechom na krížovom ťažení do Pobaltia v roku 1254, nepripúšťal nezdar bavorskej výpravy. No protivník informovaný o zámeroch českého kráľa, sa na vpád dobre pripravil. České vojská narazili na nepriateľa odhodlaného zvíťaziť. Hneď ako sa Přemysl dozvedel, že proti nemu stojí presila, dal sa bez váhania na ústup, ktorý sa vzápätí zmenil na bezhlavý útek. Pri obci Mühldorf na brehu rieky Inn sa katastrofa českého vojska dovŕšila, keď sa pod utekajúcimi vojakmi zrútil most. Mnoho bojovníkov sa utopilo v rieke a mnoho ich padlo počas nasledujúcich dní. Po deviatich dňoch sa zvyšok českého vojska vzdal a o dva mesiace bol Přemysl Otakar nútený uzavrieť potupnú a preňho nevýhodnú zmluvu. 
Priebeh bitky.
Napriek nezdaru v Bavorsku bol Přemysl odhodlaný poraziť svojho uhorského protivníka. Neustále v ňom rezonovala myšlienka opätovného získania štajerských území, ktorých sa musel pred časom vzdať. Dobrú zámienku k boju mu poskytol samotný uhorský kráľ. Koncom roka 1259 vpadol do Korutánska, spojenca českého kráľa. Přemysl neváhal splniť svoju spojeneckú povinnosť. Súčasne prijal pod svoju ochranu štajerské kniežatá búriace sa proti uhorskej nadvláde. Začiatkom roku 1260 vtiahol s vojskom do Štajerska a vyhnal Bela z krajiny. Tak sa celé babenberské dedičstvo opäť dostalo do jeho rúk, ale rozhodujúcemu bojovému stretu už nemohlo nič zabrániť.
Obaja panovníci obdivuhodne rýchlo zvolali do boja svoje vojská. Po prípravách sa obe mohutné armády napriek nevhodnému ročnému obdobiu dali proti sebe na pochod. Vzhľadom k tejto okolnosti sa obaja vladári dohodli, že boj odložia na príhodnejšiu dobu. Prímerie vydržalo do 24. júna 1260 a obom vládcom poskytlo čas na dôkladnejšiu prípravu a na získanie spojencov. Českému kráľovi prisľúbili pomoc štajerské, sliezske, korutánske a brandenburské kniežatá, Belo IV. sa spoliehal na tradičných spojencov - poľské knieža Boleslava V. a ruské knieža Alexandra Nevského.
Na konci júna 1260 dorazili české vojská k rakúskej obci Kressenbrunn, ležiacej na vrchu na pravom brehu rieky Moravy. Oneskoril sa iba moravský zbor vedený olomouckým biskupom Brunom zo Schauenburgu a skoro spadol do pasce, ktorú mu pripravil uhorský následník trónu Štefan V.
Obe vojská sa sústredili na protiľahlých brehoch Moravy. Obaja králi vedeli, že kto sa prvý podujme na prebrodenie rieky, poskytne protivníkovi nesmiernu výhodu. Počas celého nasledujúceho týždňa sa obe vojská ráno čo ráno zoradili na svojich pozíciach na brehu rieky a vyčkávali na manéver súpera. Po nekonečnom čakaní napokon Přemysl túto vojnu nervov ukončil tým, že navrhol uhorskému kráľovi, aby jedna alebo druhá strana prekročila rieku za dohodnutého prímeria. Až po prebrodení a zoradení mala začať bitka ako rytiersky súboj, v ktorom má každý z protivníkov rovnaké šance. Belo IV. ponuku prijal a ponúkol sa, že rieku prekročí prvý on. 
Nadránom 12. júla sa uhorské vojsko dalo do pohybu. Dohoda o prímerí však dodržaná nebola. Ešte než skončili brodenie cez rieku, uhorské jednotky začali obkľučovať české vojsko a tým dali signál k boju. Přemyslova obrnená jazda sa vrhla na nepriateľa čelným útokom a zasadila mu tvrdý úder. Tak bolo o výsledku bitky v podstate rozhodnuté prv, než do boja zasiahli ostatné zbory. Uhorské vojsko sa pod drvivým náporom protivníka dalo na útek. 
Přemyslovi Otakarovi patrilo prvé veľké víťazstvo na bojisku a jeho rytierom korisť v uhorskom tábore. Hneď ako sa mu podarilo opäť zoskupiť rozptýlené oddiely, pustil sa do prenasledovania nepriateľa. Zastavil sa až pred Bratislavou a tam prijal ponuku uhorského kráľa na uzavretie mieru.
Počty bojovníkov.
V zachovalých kronikárskych záznamoch sa počty vojakov nasadených do bitky rozchádzajú; na Přemyslovej strane od 30 tisíc až do značne nadsadených 100 tisíc, na strane Bela IV. od 35 tisíc až do neuveriteľných 140 tisíc. O mohutnosti bitky svedčia aj počty obetí vo vojsku porazeného uhorského kráľa - viac ako 30 tisíc zabitých. 
Význam bitky.
Víťazstvom pri Kressenbrunne si Přemysl Otakar II. ešte viac posilnil svoje postavenie a získal mocenskú prevahu nad svojím uhorským protivníkom. Triumfom v tejto bitke začala mocenská kariéra Přemysla Otakara II. prudko stúpať. V osobnom živote sa víťazstvo pri Kressenbrunne stalo rozhodujúcim momentom v otázke vyriešenia rozluky jeho manželstva s Margarétou Babenberskou. Jej miesto po Přemyslovom boku zaujala mladá vnučka uhorského kráľa Kunhuta Haličská, ktorá sobášom s Přemyslom Otakarom II. spečatila spojenectvo dvoch monarchií. Uhorsko s definitívnou platnosťou stratilo Štajersko.
Pamätník.
Názov bitky pripomína pamätník, odhalený pri príležitosti jej 750. výročia v roku 2010. Pamätník sa nachádza na východnom okraji obce Groißenbrunn, pri ceste k rieke Morava (Schloßhofer Straße). Autorom výtvarného návrhu pamätnej tabule je Vladislav Plekanec. Živým pamätníkom bitky je mesto Marchegg.

</doc>
<doc id="263478" url="https://sk.wikipedia.org/wiki?curid=263478" title="Kibblove váhy">
Kibblove váhy

Kibblove váhy (-názov od roku 2017; staršie názvy: wattové váhy, výkonové váhy; angl. "watt balance") sú extrémne presný prístroj na meranie hmotnosti alebo Planckovej konštanty. V roku 1975 ich navrhol Bryan P. Kibble z britského Národného fyzikálneho laboratória (NPL).
Medzinárodná komisia pre miery a váhy s účinnosťou od 20. mája 2019 zmenila definíciu kilogramu tak, že ju urobila závislou od Planckovej konštanty. Kibblove váhy predstavujú zatiaľ najpresnejší spôsob, ako kilogram realizovať pri použití tejto definície. Kilogram bol do mája 2019 ako posledná z jednotiek definovaný konkrétnym hmotným etalónom.
Princíp merania.
Kibblove váhy sú vylepšenou verziou prúdových váh, kde sa tiaž telesa porovnáva pomocou rovnoramennej páky s magnetickou silou pôsobiacou na cievku s prúdom. Prvá (statická) fáza experimentu watt balance spočíva práve v tomto meraní. Rovnováhu možno vyjadriť ako rovnosť tiažovej a magnetickej sily
formula_1
kde formula_2 je hmotnosť telesa, formula_3 je tiažové zrýchlenie, formula_4 je prúd v cievke, formula_5 je magnetická indukcia vonkajšieho poľa a formula_6 je element dĺžky vodiča, ktorý tvorí cievku. Integrál na pravej strane sa často zapisuje ako formula_7, kde formula_8 je tzv. efektívna dĺžka vodiča:
formula_9
Práve v hodnote tohoto integrálu spočíva nepresnosť merania prúdovými váhami. Efektívnu dĺžku nemožno prakticky dosť presne určiť. Prúdové váhy sa preto musia vždy kalibrovať etalónom hmotnosti.
Kibblove váhy pridávajú k experimentu druhú oddelenú fázu (dynamickú), ktorá nezávisle od tvaru cievky stanovuje hodnotu integrálu. Cievka sa v magnetickom poli nechá pohybovať rovnomernou rýchlosťou formula_10. Pohybom sa na ňu indukuje merateľné elektrické napätie formula_11, pre ktoré platí
formula_12
Integrál potom môžeme z rovníc eliminovať a zapísať podmienku rovnováhy ako
formula_13
Na ľavej strane rovnosti je elektrický výkon, na pravej mechanický výkon. Odtiaľ pochádza názov prístroja. Žiaden z týchto výkonov viacmenej nie je v experimente priamo prítomný, pretože formula_11 a formula_10 sa merajú oddelene až v druhej fáze.
Pre dosiahnutie čo najväčšej presnosti sa napätie definuje pomocou Josephsonovho javu a prúd cez impedanciu pomocou kvantového Hallovho javu. Vo vzťahoch pre tieto javy figuruje Planckova konštanta, ktorá sa tak dostane do rovnice pre rovnováhu. Meraná hmotnosť je priamo úmerná jej hodnote. Experiment sa dá preto chápať buď ako meranie Planckovej konštanty pri známej hmotnosti telesa, alebo meranie hmotnosti pomocou známej konštanty.
Rýchlosť pohybu cievky sa meria pomocou laserovej interferometrie a atómových hodín. Tiažové (gravitačné) zrýchlenie v laboratóriu sa počas experimentu meria absolútnym gravimetrom úplne oddelene od hlavného prístroja.
Redefinícia kilogramu.
Porovnávania medzinárodného prototypu kilogramu s jeho kanonickými kópiami ukázali, že napriek všetkým snahám sa jeho hmotnosť mení medzi jednotlivými kontrolami v rádoch desiatok mikrogramov. To bolo hlavným dôvodom zmeny definície kilogramu. Hodnota konštanty definíciu určuje presne, podobne ako definíciu metra udáva hodnota rýchlosti svetla vo vákuu.
Definícia, ktorá viaže hodnotu kilogramu na Planckovú konštantu, sa realizuje pomocou Kibblových váh. Nová definícia kilogramu si vyžaduje zníženie relatívnej chyby pod formula_16, takže od formula_17 sa dá odchýliť najviac o formula_18. V júli 2008 merali najpresnejšie Kibblové váhy v americkom NIST s presnosťou formula_19.

</doc>
<doc id="263486" url="https://sk.wikipedia.org/wiki?curid=263486" title="Limitný ordinál">
Limitný ordinál



</doc>
<doc id="263551" url="https://sk.wikipedia.org/wiki?curid=263551" title="Thaibox">
Thaibox



</doc>
<doc id="263556" url="https://sk.wikipedia.org/wiki?curid=263556" title="Japonský kickbox">
Japonský kickbox

Japonský kickbox je bojové umenie, forma kickboxu, v ktorej sa využívajú k porážke súpera kombinácia boxerských úderov a kopov z tradičných bojových umení (napr. Karate). Termín "kickbox" vymyslel japonský promotér boxerských zápasov Osamu Noguči ako variantu thajského boxu a karate v 50. rokoch 20. storočia. Okrem japonského existuje i americký, indický, barmský alebo európsky kickbox.
Ľudia kickbox buď prevádzkujú ako plne kontaktný šport alebo ako spôsob zlepšenia zdravotného stavu, telesnej ale aj duševnej pohody. Bojovníci používajú pri kontaktom športe chránič holení, suspenzor, topánky, prilbu (nie je povinná). Kopy pod pás sú povolené iba vo forme low-kick. Pri zápase bojovníci stoja, keď jeden z nich padne na zem nie je povolené pokračovať.
Často sa stáva, že si ľudia mýlia kickbox s thajským boxom (Muay Thai). Tieto dva športy sú podobné, ale v thajskom boxe sú povolené kopy pod pás, údery kolenom a lakťom.
Dejiny.
Tatsuo Yamada, zakladateľ "Nihon Kempo Karate-do", sa veľmi zaujímal o Muay Thai, pretože chcel pozmeniť zápasy v Karate. V tom čase bolo totiž v Japonsku nemožné, aby jeden bojovník mohol udrieť druhého plnou silou alebo niekoľkokrát za sebou. V novembri 1959 vymyslel plán, ktorý nazval "Koncept teoretických základov založenia nového športu a jeho industrializácie", a pre tento nový druh športu navrhol dočasný názov "Karate-boxing". Dodnes nie je isté, či thajských bojovníkov pozval Yamada; na druhu stranu je isté, že bol jeden z mála majstrov karate, ktorý sa zaujímali o Muay Thai. Yamada údajne pozval thajského bojovníka, šampióna v Muay Thai (a zároveň sparing partnera jeho syna Kana Yamadu) a začal študovať Muay Thai. Ďalší, kto sa začal zaujímať o Muay Thai bol promotér boxerských zápasov Osamu Noguči. Vďaka nemu a Yamadovi sa v časopise "The Primer of Nihon Kempo Karate-do" objavili prvé fotografie thajských bojovníkov.
Od 12. februára 1963 sa začali poriadať zápasy "Karate vs Muay Thai". Traja bojovníci karate z Ojama dódžó odcestovali do boxerskej haly Lumpinee v Thajsku a bojovali proti trom bojovníkom Muay Thai. Títo traja karate bojovníci sa volali Tadaši Nakamura, Kendži Kurosaki a Akio Fudžihira (známy tiež ako Noboru Osawa). Japonsko nakoniec vyhralo 2:1.&lt;br&gt;
Osamu Noguči a Kendži Kurosaki študovali Muay Thai a vytvorili kombinované bojové umenie, ktoré Osamu Noguči nazval "kick box". Zo začiatku boli pod vplyvom Muay Thai štýlu povolené hody a údery hlavou. Obidve možnosti boli však neskôr zakázané.&lt;br&gt;
Prvé kickboxerské združenie založil Osamu Noguči už v roku 1966. V tom istom roku, presnejšie 11. apríla, sa v Osake konali prvé zápasy v kickboxe.
Tatsuo Yamada zomrel v roku 1967, ale jeho dódžó nezaniklo; zmenilo názov na Suganimi Gym a začalo vychovávať prvých kickboxerov, ktorých neskôr vysielalo podporovať a propagovať toto nové bojové umenie.
Kickbox zaznamenal v Japonsku vzostup popularity v momente, keď začal byť vysielaný v televízií. Medzi prvých mediálne obľúbených kickboxerov patril Tadaši Sawamura. Záujem však netrval dlho, po ukončení aktívnej činnosti Sawamuru značne ochladol. Kickbox sa potom v televízií objavil až v roku 1993, keď vznikla K-1. Keď Kazujoši Ishii, zakladateľ Seidokan karate), rozbehol zápasy K-1 so špeciálnymi kickboxerskými pravidlami (žiadne lakte a klinč), sa stal kickbox znova veľmi populárny. Tento bojový šport sa tak rozšíril po Európe, Amerike, Austrálii a na Nový Zéland.
Pravidlá.
Pravidla sú takmer rovnaké ako u thajského boxu:
Rozdiely:

</doc>
<doc id="263557" url="https://sk.wikipedia.org/wiki?curid=263557" title="Ján zo Salisbury">
Ján zo Salisbury

Ján zo Salisbury (ang. John of Salisbury), (* okolo 1115 – † 25. október 1180, Chartres, Francúzsko) bol anglický diplomat, právnik a scholastický filozof, tajomník biskupa Tomáša Becketa. Mnohí ho pokladajú za zakladateľa stredovekej politickej filozofie.
Život.
Narodil sa v blízkosti mesta Salisbury, asi v nemajetnej rodine. Okolo roku 1136 začal študovať v Paríži, kde medzi jeho učiteľmi bol i Thierry z Chartres a Pierre Abélard. Po ukončení štúdia teológie v roku 1147 bol vysvätený na kňaza, strávil nejakú dobu na pápežskom dvore v Ríme a v roku 1159 napísal, že „už desaťkrát prekročil Alpy“, pravdepodobne tiež v službách svojho priateľa, prvého anglického pápeža Hadriána IV. († 1159)
S odporučením Bernarda z Clairvaux vstúpil do služieb arcibiskupa z Canterbury ako právnik a sekretár. Vo funkcii pokračoval i za nového arcibiskupa Tomáša Becketa, ale z neznámych dôvodov sa dostal do konfliktu s kráľom Henrichom II. a ešte skôr než Becket odišiel do exilu do Francúzska, kde žil u svojho priateľa, opáta v Reims. Vrátil sa až v roku 1170 v čele posolstva, ktoré dohodlo Becketov návrat. Pravdepodobne nebol očitým svedkom Becketovho zavraždenia. Od roku 1174 bol pokladníkom biskupa v Exeteri a v roku 1176 bol zvolený biskupom vo francúzskom Chartres, kde o štyri roky neskôr zomrel.
Myslenie a dielo.
Ján zo Salisbury bol horlivý čitateľ antickej literatúry, z ktorej rád čerpal svoje príklady. Možnosti ľudského poznania posudzuje s miernou skepsou, odsudzuje snahy o úplnú istotu, ktorú nie je možné v pozemských veciach dosiahnuť. Preto je potrebné uspokojiť sa s pravdepodobnými súdmi a podľa nich tiež konať. V dobovom spore o univerzálie (pozri nominalizmus) zastával stredovú pozíciu Aristotela, že univerzálie sú pojmy pre všeobecné skutočnosti. Vo svojich raných spisoch hájil latinské literárne a filozofické vzdelávanie (trívium), ktoré môže človeka vybaviť zásobou vzorov konania, a neprial príliš subtilným logickým špekuláciám. V spise "Metalogicus" kritizuje súdobých učiteľov, ktorí sa uspokojujú s Boethiusovými spismi o logike, a vyžaduje, aby sa učilo podľa celého Aristotelovho "Organon".
Policraticus.
Vo svojom najznámejšom spise "Policraticus" (1159) píše o úlohe panovníka, o jeho povinnostiach a o ľudskom šťastí. Spoločnosť a štát chápe ako organický celok v troch vrstvách. Prvú tvorí panovník ako hlava, sudcovia a senát ako oči a ústa, a cirkev ako duša. Tí musia byť vzdelaní a riadiť sa dobrým svedomím. Do druhej patria vojaci a úradníci ako ruky. Tých je však veľa a nemožno predpokladať, že by všetci boli cnostní; musia sa teda motivovať odmenami a trestami, panovník je však zodpovedný za ich vzdelávanie. Do tretej vrstvy patria sedliaci, remeselníci a obchodníci ako nohy spoločnosti; prvé dve vrstvy tu sú kvôli nim a majú sa starať o ich pozemské i večné blaho.
Šťastie človeka je dvoje: pozemské a večné. Pozemské šťastie je síce obmedzené, ale napriek tomu cenné samo o sebe a človek ho má sledovať s nasadením svojich schopností. Vzťah medzi štátom a církvou je daný tým, že každý má iné úlohy a poslanie. Panovník nie je nadriadený cirkvi a cirkev nie je nadriadená panovníkovi, ale pretože úlohou cirkvi je starať sa o večný život je jej poslanie vyššie a vznešenejšie.
Zo svojich bohatých skúseností so životom na panovníckych dvoroch Ján ze Salisbury kritizuje obvyklých nemravníkov a kladie zvláštny dôraz na právo, ktoré panovník síce vyhlasuje, je však pritom viazaný povinnosťou nerušiť prirodzený zákon a raz vyhlásenému právu sám tiež podlieha. Podľa amerického historika práva H. J. Bermana je to prvá európska politická teória.
Ostatné diela.
Napísal knihu o Remešskom koncile (1148 – 1152), ktorého sa zúčastnil ako pápežský vyslanec, ďalej životopis Anselma z Canterbury a životopis Tomáša Becketa ("Vita sancti Thomae"), ktoré mali slúžiť pre ich vyhlásenie za svätých. Zachovala sa aj jeho rozsiahla korešpondencia.

</doc>
<doc id="263560" url="https://sk.wikipedia.org/wiki?curid=263560" title="Papierový model">
Papierový model

Papierové modely, známe tiež pod názvom vystrihovačky, sú výbornou zábavou pre každého a sú celoživotným koníčkom. Počiatky vzniku papierových modelov môžeme počítať od roku 1744, kedy jeden štrasburský tlačiar z Francúzska vyrobil papierové archy s figúrkami vojakov francúzskej armády a predával ich na ulici. Podnetom k tomu bol záujem občanov o vojenský sprievod kráľa Ľudovíta XV. pri návšteve tohto mesta. V roku 1802 vychádza kniha pre architektov a staviteľov, ktorá znázorňuje ako kresliť a stavať pracovné modely z papiera. Tu sa objavujú „chlopne“, bez ktorých sa vystrihovačka ťažko dá zostaviť. V histórii sa nepoužívali nielen pre zábavu ale aj na skúmanie aerodynamiky lietadiel v 2. sv. vojne. V posledných storočiach, pred príchodom plastových modelov, to bol veľmi obľúbený koníček v Európe a v Spojených štátoch. S nástupom internetu a s rozšírením počítačov v posledných desaťročiach znamená, že zabudnutá zábava znovu „ožila“.
Slovenskí autori.
Profesionálne sa tvorbou papierovým modelov na Slovensku sa venuje niekoľko autorov. 
Ladislav Jakubčo.
viacero autorov. Jeden z najstarších autorov je Ladislav Jakubčo. Tvorí pod značkou BaJ - S, ktorá vznikla spojením začiatočných písmen priezvisk Badalec a Jakubčo. Písmeno S, znamená Slovensko, keďže Badalec je český autor. Ladislav Jakubčo patrí ku prvej generácii tvorcov papierových modelov, ktorý v Česku reprezentuje Richard Vyškovský. Jeho tvorbu nájdeme v časopisoch ABC, Zenit, Svetlo, Fifík. Ladislav Jakubčo dodnes a pravidelne publikuje v časopise Fifík. 
Marián Hlaváč.
Na odkaz Ladislava Jakubča nadviazal mladý Marián Hlaváč. Jeho dominantou je najmä architektúra. V začiatkoch uverejňovania vystrihovačiek v časopise Fifík bol ich hlavným autorom. Po roku 2008 spolupracuje s časopisom sporadicky a novej tvorbe sa venuje príležitostne.
Delenie papierových modelov podľa.
rozsah formátu spravidla podľa strán A4 
rozsah podľa počtu dielov 
Najlepšie modely pre začínajúcich modelárov sú tzv. miniboxy. Minibox je zaužívaný názov pre jednoduché modely v mierke , , a . Názov sa zaužíval s modelmi od Ing. arch. Milana Weinera od roku 1989 pôvodne ako ceny pre postihnuté deti v táborovej hre Rallye Paríž-Dakar o cenu Claye Regazzoniho. Išlo o jednoduché vystrihovačky pretekárskych kamiónov z jediného dielu. 
Každý modelár si môže nájsť takú vystrihovačku, ktorá mu presne vyhovuje. Dajú sa kúpiť v obchode, nájsť v časopise, na internete za poplatok alebo zadarmo na stiahnutie. Existuje ich mnoho. V súčasnosti najviac vystrihovačky lepia Európania a Japonci ako Američania. Dodnes sa predávajú časopisy s vystrihovačkami, najznámejší z nich je časopis ABC.
Rady.
Na lepenie sa používa disperzné lepidlo. Niektoré diely je dobré pred lepením ešte podlepiť. Hrany dielov sa zľahka ryhujú nožom podľa značiek, otvory vo vnútri dielov sa vyrezávajú ostrým nožom. Po vystrihnutí sa diely v naryhovaných hranách ohnú. Následne sa podľa číslovania zlepujú dokopy. Nakoniec sa ryhy podľa potreby zatierajú farbou a model sa pre trvácnosť lakuje.
Vytlačené vystrihovačky sa odporúča tlačiť na tvrdší papier. Nie je vhodné ich tlačiť na fotografický papier, pretože rýchlo pohlcuje vodu z lepidla.

</doc>
<doc id="263564" url="https://sk.wikipedia.org/wiki?curid=263564" title="Blackgang Chine">
Blackgang Chine

Blackgang Chine je zábavný park, ktorý bol bol založený v roku 1843 viktoriánskym podnikateľom Alexandrom Dabellom na Isle of Wight. Môže byť považovaný za najstarší existujúci tematický park na svete. Blackgang Chine je umiestnený na zničenom pobreží na mäkkom kriedovom útese blízko najjužnejšieho výbežku na Isle of Wight v Anglicku.

</doc>
<doc id="263566" url="https://sk.wikipedia.org/wiki?curid=263566" title="Sea Lion Park">
Sea Lion Park

Sea Lion Park(v preklade mroží park) bol 16 akrový (65000m2) zábavný park založený v roku 1895 na Coney Island Paulom Boytonom. Park sa stal prvým zábavným parkom v Severnej Amerike. V roku 1903 bol park obnovený ako Luna Park.
Paul Boyton cestoval okolo USA s vodným cirkusom a v roku 1894 založil zábavný park v Chicagu. Rozhodol sa kolonizovať Coney Island a zaplatil zem za Hotelom Elephant ako permanentnú oblasť pre jeho vodnú show uvádzajúcu 40 mrožov.

</doc>
<doc id="263579" url="https://sk.wikipedia.org/wiki?curid=263579" title="Koncentračný tábor Sachsenhausen">
Koncentračný tábor Sachsenhausen

Koncentračný tábor Sachsenhausen bol nacistický koncentračný tábor založený 1936 severne od Berlína v miestnej časti Sachsenhausen v Oranienburgu. Kvôli jeho polohe blízko Berlína a blízko centrály Gestapa mal tento koncentračný tábor v systéme táborov výnimočnú úlohu. Tábor slúžil ako výcvikové miesto pre veliteľov a stráž do koncentračných táborov v celom nacistickom Nemecku. S koncentračným táborom Oranienburg existujúcim od 1933/34 neexistuje ani časová a ani priestorová zhoda.
Akcia Bernhard.
V zvlášť oddelených barakoch číslo 18 a 19 sachsenhausenského koncentračného tábora sa nachádzala dieľňa falšovateľov, v ktorej tajná služba fašistickej SS "Sicherheitsdienst (SD)" na rozkaz hlavného ríšskeho bezpečnostného úradu "Reichssicherheitshauptamt (RSHA)" pomocou 144 židovských väzňov, s patričným odborným vzdelaním, previedla doteraz najväčšiu známu falšovateľskú akciu v dejinách. Adolf Burger je jedným z mála žijúcich svedkov tejto akcie.

</doc>
<doc id="263580" url="https://sk.wikipedia.org/wiki?curid=263580" title="Nekonečno (matematika)">
Nekonečno (matematika)

Nekonečno (aktuálne i potenciálne) patrí k základným pojmom v matematike. Potenciálne nekonečno znamená neustále prekonávanie ľubovoľnej hranice, zatiaľ čo aktuálne nekonečno je výsledkom abstrakcie absolútnej uskutočniteľnosti.
Nekonečno je v oblasti matematiky súhrnné označenie pre niekoľko rôznych konceptov, s ktorými sa narába vo viacerých oblastiach matematiky. V matematickej analýze sa nekonečno chápe väčšinou ako tzv. potenciálne nekonečno, ktoré je číslom na tzv. rozšírenej reálnej osi (niekedy tiež nazývané hyperreálne číslo, nekonečno však v žiadnom prípade nie je reálne číslo!). V teórii množín sa zas viac narába s tzv. aktuálnym nekonečnom, ktoré vyjadruje mohutnosť nekonečných množín.
Príklad nekonečnej množiny.
Úsečka.
Všimnime si, koľko má bodov nejaká úsečka U. Je ich
rozhodne viac ako 180, viac ako 1000, viac ako milión, viac ako
trilión; žiadnym akýmkoľvek väčším číslom sa nedopočítame. Hovoríme, že úsečka U má nekonečne mnoho bodov, že množina všetkých bodov na úsečke U je nekonečná.
Množina N.
Množina N všetkých prirodzených čísel je nekonečná množina (prirodzenými číslami rozumieme celé kladné čísla, t. j. čísla 1, 2, 3, 4, atď. až do nekonečna.), lebo prirodzených čísel je viac ako 5, je ich viac ako 857, viac ako tri miliardy... žiadnym číslom sa ich nedopočítame.
História.
Práca s nekonečnom je v matematike vo všeobecnosti trochu chúlostivý pojem, v dávnej histórii považovaný za neriešiteľný. Zavedenie nekonečna do matematiky sa (aj napriek predchádzajúcim pokusom) spája s menami Isaac Newton a Gottfried Wilhelm Leibniz a diferenciálnym a integrálnym počtom. Táto udalosť však u mnohých exaktne zmýšľajúcich matematikov zdvihla vlnu nevôle a trvalo až dlhé desaťročia, kým sa nekonečno v oblasti matematickej analýzy úplne zvládlo (čo sa týka korektnosti). Aj moderná teória množín je pomerne novým vynálezom a jej vznik sa spája až s menom Georg Cantor – t. j. s prelomom 19. a 20. storočia.
Matematické chápanie nekonečna.
Matematická analýza.
V matematickej analýze sa definuje tzv. rozšírená reálna os, čo je množina všetkých reálnych čísel spolu s kladným a záporným nekonečnom. Avšak táto množina (niekedy nazývaná aj hyperreálnymi číslami) sa používa len pri výpočte limít a od nich odvodených matematických konceptov (derivácia, integrál...), t. j. iba v prípade, keď treba matematicky vyjadriť, že nejaka veličina rastie, v resp. klesá nad/pod všetky medze – nekonečno v matematickej analýze je teda vyjadrením neohraničenosti nejakej veličiny.
Práve vďaka tejto vlastnosti „analytického“ nekonečna sa tento typ nekonečna často nazýva potenciálnym nekonečnom a prirovnáva sa k horizontu – stále sa pred nami vzďaľuje, ale nikdy ho nemôžeme dosiahnuť.
Teória množín.
V teórii množín sa zavádza pojem nekonečnej množiny – to je množina, pre ktorú neexistuje bijekcia medzi ňou a množinou {0,1...,n-1} pre žiadne n. Rovnosť mohutností množín sa tiež definuje pomocou existencie bijekcie medzi danými dvoma množinami. Dá sa ukázať, že nie medzi všetkými nekonečnými množinami existuje bijekcia, t. j. existuje viac "rôznych druhov nekonečna." Napríklad množina reálnych čísel má väčšiu mohutnosť ako množina prirodzených čísel.

</doc>
<doc id="263581" url="https://sk.wikipedia.org/wiki?curid=263581" title="Kolotoč">
Kolotoč

Kolotoč je druh zábavnej jazdy pozostávajúcej z rotujúcej platformy so sedadlami pre cestujúcich. Sedadlá sú tradične vo forme drevených koní, alebo iných zvierat, ktoré sa často mechanicky posúvajú hore a dole v sprievode cirkusovej hudby. Pre takýto druh atrakcie poznáme viac názvov: kolotoč, lietajúce kone, galloper. Býva súčasťou zábavných parkov.

</doc>
<doc id="263587" url="https://sk.wikipedia.org/wiki?curid=263587" title="Isidore Lucien Ducasse">
Isidore Lucien Ducasse



</doc>
<doc id="263589" url="https://sk.wikipedia.org/wiki?curid=263589" title="Zámok Bečov nad Teplou">
Zámok Bečov nad Teplou

Zámok Bečov nad Teplou sa nachádza v meste Bečov nad Teplou v Karlovarskom kraji.
História.
Zámok bol vybudovaný v rokoch 1750 – 1753 v tesnej blízkosti stredovekého hradu v mieste bývaleho predhradia. Pre vybudovanie zámku bolo využité ranobarokové opevnenie, ktoré navrhol Jan Lacron v období tridsaťročnej vojny a z ktorého bola realizované len malá časť v podobe delostreleckej bašty.
Dvojposchodový zámok, nazývaný v dobových prameňoch Nový alebo Dolný, nechal vybudovať v polovici 18. storočia vtedajší majiteľ bečovského panstva Dominik Ondřej Kounic. Architekt barokovej budovy využil zmieňovanú baštu ako subštrukciu pre rozmernú polygonálnú vežicu a zachoval i renesančný portál predhradia z doby okolo roku 1540, ktorý využil ako vstupný portál zámku. Prístup do neho bol realizovaný murovaným mostom neseným ôsmimi hranolovými piliermi. Na moste sú umiestnené kamenné sochy svätcov Jana Nepomuckého a jezuitského Jana de Gotto z roku 1753.
Reprezentačné sály a kaplnka zámku sú situované v polygonálnej vežici, ostatná časť budovy slúžila obytným účelom. V roku 1861 bola prestavana zámocká kaplnka, v rokoch 1861 – 1875 boli upravené ostatné interiéry zámku za účasti architektov Josefa Zítka a Josefa Mockera.
Priľahlá zámecká terasovitá zahrada pochádza až z druhej polovice 19. storočia. Pod terasami sa nacháda rozsiahla pivnica bývalého pivovaru z 18. storočia.
Expozícia.
V roku 1996 bola v novo opravenom zámku otvorená expozícia gotického umenia západných Čiech. Od roku 2002 je súčasťou expozície reštaurovaný románsky relikviár svätého Maura, najvýznamnejšia románska klenotnícka pamiatka v Čechách.

</doc>
<doc id="263592" url="https://sk.wikipedia.org/wiki?curid=263592" title="Džiudžicu">
Džiudžicu



</doc>
<doc id="263594" url="https://sk.wikipedia.org/wiki?curid=263594" title="The Billboard Hot 100">
The Billboard Hot 100



</doc>
<doc id="263596" url="https://sk.wikipedia.org/wiki?curid=263596" title="Amiens">
Amiens

Amiens je mesto na severe Francúzska v departemente Somme a regióne Hauts-de-France. Má asi 135 000 obyvateľov. 
Poloha.
Mesto má rozlohu a leží približne severne od Paríža na rieke Somme. Najvyšší bod je položený a najnižší bod 
Dejiny.
Mesto bolo obývané už pred príchodom Rimanov galským kmeňom Albianov. Rimania tu vybudovali mesto "Samarobriva" (z galčiny – most cez rieku Somme).
Pri svojich bojoch v Galii tu strávil zimu na prelome rokov 54 a 53 pred Kr. Gaius Iulius Caesar. V dobe okolo začiatku letopočtu to bolo jedno z najdôležitejších rímskych miest v Galii.
V roku 287 tu bolo vytvorené biskupstvo. Práve v tomto meste sa svätý Martin podelil s chudákom o polovicu svojho odevu (338). V stredoveku bol Amiens svetoznámy pre svoje textílie.
25. marca 1802 bol na radnici v Amiens uzavretý mier medzi Anglickom a Francúzskom. Za prvej i druhej svetovej vojny bolo mesto z veľkej časti zničené.
V meste žil a zomrel známy spisovateľ Jules Verne.
Obyvateľstvo.
Počet obyvateľov obce je ().
Nasledujúci graf zobrazuje vývoj počtu obyvateľov v obci.

</doc>
<doc id="263599" url="https://sk.wikipedia.org/wiki?curid=263599" title="Ça Ira">
Ça Ira

Ça Ira s podtitulom There Is Hope („"Máme nádej"“) je opera s troma dejstvami, ktorú skomponoval bývalý člen skupiny Pink Floyd, britský hudobník Roger Waters. Album s hudbou z tejto opery vyšiel v septembri 2005. 
Pôvodné, francúzske libreto napísal spolu so svojou manželkou Nadine Étienne Roda-Gil. Libreto bolo neskôr preložené do angličtiny. Témou opery "Ça Ira" sú udalosti a idey Veľkej francúzskej revolúcie.
História.
Začiatky tvorby opery "Ça Ira" sú datované do roku 1987, kedy Étienne Roda-Gil ukázal Watersovi svoje francúzske libreto. Prvotná verzia opery bola dokončená a nahratá koncom roku 1988. Vtedajší francúzsky prezident François Mitterrand operu potom ako ju počul, chcel uviesť v júli 1989 pri oslavách 200. výročia revolúcie. Proti tomuto zámeru namietali operní režiséri. Mali výhrady voči tomu, že Waters je Angličan a predstaviteľ hudobnej scény populárnej hudby. Projekt bol odložený a Roger Waters sa k nemu vrátil až v roku 1995. Neskôr preložil pôvodné libreto do angličtiny. Štúdiová verzia nahrávky opery bola vydaná na CD nosiči v roku 2005. Sólové party na album naspievali Bryn Terfel, Huang Ying a Paul Groves. 
Krátky úryvok z opery bol hraný 1. mája 2004 vo Vallette pri príležitosti vstupu Malty do EU. V novemri 2005 boli v Ríme dva koncertné predstavenia opery "Ça Ira". Hraná premiéra opery sa konala 25. augusta 2006 v Poznani. Účinkovalo na nej viac ako 500 hercov, tanečníkov a spevákov. Cena produkcie sa vyšplhala na úroveň 2 miliónov €. Počas nasledujúcich rokov sa konalo niekoľko ďalších vystúpení v Kyjeve, Poznani a Manause.
Ohlasy kritiky na operu "Ça Ira" sú vcelku pozitívne. Kompozícia je považovaná za dobrú, miestami je hodnotená ako "brilantná" (oslobodenie otrokov, poprava Márie Antoinetty). Kritizovaná je jej vysoká náročnosť na realizáciu a, vzhľadom na osobnosť autora, až prílišná konvečnosť. 
Album dosiahol prvú priečku v rebríčkoch "Billboard's Top Classical Chart" a "Sony's Classical Chart" v USA aj Spojenom kráľovstve. Obľúbený sa stal aj v Poľsku ako aj ďalších európskych štátoch. V Poľsku album "Ça Ira" získal platinu za predaj viac ako 10 000 nosičov.

</doc>
<doc id="263600" url="https://sk.wikipedia.org/wiki?curid=263600" title="Webový audit">
Webový audit

Webový audit je spôsob komplexných testov webových stránok na internete. Jeho cieľom je analyzovať existujúcu web stránku a z vyplývajúcich výsledkov navrhnúť vylepšenie štruktúry a vzhľadu webových prezentácií.
Pri webovom audite sa prihliada na analýzu a identifikáciu návštevníkov, či spôsobu odovzdávania informácií majiteľom webovej lokality. Audit podáva vstupné informácie pre vylepšenie použiteľnosti web stránky. Testami sú zisťované odkazujúce stránky, štatistiky preklikávaných odkazov a analýzy kľúčových slov prezentácie. Výsledkom webového auditu by mala byť identifikácia potrebných krokov pre SEO optimalizáciu a údaje pre výber vhodných cieľových adries platenej reklamy (PPC). 

</doc>
<doc id="263603" url="https://sk.wikipedia.org/wiki?curid=263603" title="Mikroformát">
Mikroformát

Mikroformát (anglicky microformat, skratka μF) je spôsob, ako do webových stránok ukladať strojovo čitateľné informácie pomocou súčasného HTML alebo XHTML.
Mikroformáty ustanovujú, akým spôsobom vkladať do webových stránok metainformácie, ako sú napríklad elektronická vizitka (formát hCard), adresa (formát adr), udalosť (formát hCalendar), geografická pozícia (formát geo) a mnoho ďalších tak, aby boli zrozumiteľné nielen pre človeka, ale aj pre počítače. Samotný formát sa nijako nedotýka štruktúry webovej stránky, ale len zápisu konkrétnej informácie.
Mikroformáty zatiaľ internetové prehliadače natívne nepodporujú, zostávajú tak pre užívateľov skryté. Podpora mikroformátov sa očakáva s ďalšou generáciou majoritných prehliadačov. Objaví sa pravdepodobne vo Firefox 3.1 a špekuľuje sa o podpore mikroformátov aj v Internet Explorer 8.
Operator pre Firefox.
Do Firefoxu si možno doinštalovať interpretáciu mikroformátov pomocou rozšírenia Operator. Obsahuje elektronické vizitky, adresu a geografickú pozíciu)

</doc>
<doc id="263614" url="https://sk.wikipedia.org/wiki?curid=263614" title="Davisov pohár 2009 (Ázijsko-oceánska zóna)">
Davisov pohár 2009 (Ázijsko-oceánska zóna)

Ázijsko-Oceánska zóna Davisovho pohára je jedna z troch podoblastí, ktoré sú podsúťažami Davisovho pohára.
Skupina I.
Zúčastnené tímy
Skupina II.
Zúčastnené tímy
Skupina III.
Zúčastnené tímy
Formát.
Osem tímov, rozdelených do dvoch skupín po štyroch, bude bojovať o dve postupové miesta, z ktorých sa dostanú do Final Four (Finálovej štvorky).
Ostatné tímy budú bojovať v skupine o udržanie sa. Posledné dva tímy zostupujú do Skupiny IV.
Miesto zápasov: Aleppo, Sýria
Povrch: Tvrdý (vonku)
Dátum: 13. apríl
Play-off.
Postupujúci.
Z III. Skupiny postupujú Oceánia a Srí Lanka. 
Z III. Skupiny klesajú Tadžikistan a Singapur.
Skupina IV.
Zúčastnené tímy
Formát.
Dvanásť tímov, rozdelených do dvoch skupín, bude bojovať o jedno postupové miesto v každej skupine. Víťazi postupujú do Skupiny III.
Miesto zápasov: Dháka, Bangladéš
Povrch: Tvrdý (vonku)
Dátum: 31. marec - 5. apríl

</doc>
<doc id="263615" url="https://sk.wikipedia.org/wiki?curid=263615" title="Jazda">
Jazda

Jazda alebo jazdenie môže byť:
Jazda môže byť aj kavaléria

</doc>
<doc id="263619" url="https://sk.wikipedia.org/wiki?curid=263619" title="Stephenie Meyerová">
Stephenie Meyerová

Stephenie Meyerová (rodená Morganová, * 24. december 1973, Hartford, Connecticut, USA) je americká spisovateľka, známa svojou romantickou ságou "Súmrak" o upíroch, ktorá je určená predovšetkým mladým čitateľom. Po celom svete bolo predaných viac ako 40 miliónov kópií románov z tejto ságy, preložených do 37 rozličných jazykov sveta. Filmová adaptácia "Súmraku" vyšla v USA 21. novembra 2008, na Slovensku 15. januára 2009. Meyerová je takisto autorkou sci-fi románu pre dospelých Hostiteľ.
Meyerová bola najpredávanejšou autorkou roku 2008, s predanými viac ako 22 miliónmi knihami a "Súmrak" najpredávanejšou knihou roka.
Osobný život.
Narodila sa v Hartforde, v štáte Connecticut Stephen a Candy Morganovým. Vyrástla vo Phoenixe (Arizona) s piatimi súrodencami: Sethom, Emily, Jacobom, Paulom a Heidi. Vyštudovala strednú školu Chaparral High School v Scottsdale a vysokú školu Brigham Young University v Provo, Utah, kde získala bakalára slobodných umení v angličtine v roku 1995. Meyerová, členka cirkvi Ježiša Krista Svätých neskorších dní, stretla svojho manžela Christiana, prezývaného „Pancho“, keď vyrastala v Arizone a vydala sa zaňho v roku 1994. Majú spolu troch synov: Gabea, Setha a Eliho. 
Publikácie.
Niečo o písaní Twilightu.
Twilight ságu začala písať 2. júna 2003. Dovtedy nenapísala nič, odhliadnuc od pár kapitol nikdy nedokončených príbehov. V tento osudný deň ju inšpiroval jej sen, v ktorom sledovala intenzívny rozhovor mladej, obyčajne vyzerajúcej ženy a krásneho, v slnečnom svetle sa trblietajúceho upíra. Boli spolu na nádhernej lúke a hovorili o svojej láske a o komplikovanosti ich situácie, keďže krv mladej ženy pôsobila na upíra neodolateľne a len s problémami dokázal zabrániť tomu, aby ju zabil.
Stephenie v to ráno nechcela stratiť spomienku na tento sen a tak sa rozhodla podrobne ho zapísať. Časom dopísala k scéne z lúky celý príbeh a Stephenina staršia sestra Emily jej po prečítaní navrhla, aby sa pokúsila knihu vydať. To samozrejme nebolo jednoduché a predtým ako sa jej podarilo nájsť ochotného vydavateľa, bola odmietnutá asi v ôsmich rôznych vydavateľstvách. Odvtedy sa Twilight rozrástol na celú ságu pozostávajúcu zo štyroch kníh, bol vydaný v približne štyridsiatich krajinách sveta a príbeh o láske Belly a Edwarda sa objavil aj na plátnach a priniesol vo svete neuveriteľný úspech.

</doc>
<doc id="263620" url="https://sk.wikipedia.org/wiki?curid=263620" title="Mick Jones">
Mick Jones

Mick Jones, vlastným menom Michael Geoffrey Jones (* 26. jún 1955, Londýn, Spojené kráľovstvo) je britský gitarista a spevák, spoluzakladateľ punkovej skupiny The Clash (z ktorej bol vyhodený v roku 1983). Pôsobil aj v skupine Big Audio Dynamite, ktorá sa neskôr zmenila, kvôli zmenách v zostave na Big Audio Dynamite II a potom na Big Audio. 
Spolu so Strummerom tvorili autorskú dvojicu na väčšine piesní The Clash. Jeho najznámejšia kompozícia je skladba „Should I Stay Or Should I Go?“, ktorá sa stala jedným z najväčších hitov kapely.

</doc>
<doc id="263621" url="https://sk.wikipedia.org/wiki?curid=263621" title="When the Wind Blows">
When the Wind Blows

When the Wind Blows je soundtrack k rovnomennému animovanému filmu režiséra Jimmyho Murakamiho. Album bol vydaný na jeseň roku 1986.
Nahrávky skladieb na soundtracku filmu "When the Wind Blows" pochádzajú od viacerých hudobných umelcov. Na prvej strane pôvodnej vinylovej LP platne sa nachádzalo päť skladieb viacerých umelcov: Davida Bowieho, Hugh Cornwella, Genesis, Squeeze a Paula Hardcastla. Druhá časť albumu obsahuje desať skladieb od bývalého basgitaristu skupiny Pink Floyd, Rogera Watersa. Waters tieto piesne nahral spolu so svojou sprievodnou kapelou The Bleeding Heart Band.
Dej filmu "When the Wind Blows" je o výbuchu sovietskej jadrovej bomby v Spojenom kráľovstve z pohľadu dôchodcovského páru Jima a Hildy Bloggovcov.
Zoznam skladieb.
David Bowie
Hugh Cornwell
Genesis
Squeeze
Paul Hardcastle
Roger Waters &amp; The Bleeding Heart Band

</doc>
<doc id="263622" url="https://sk.wikipedia.org/wiki?curid=263622" title="Muzeum">
Muzeum



</doc>
<doc id="263625" url="https://sk.wikipedia.org/wiki?curid=263625" title="Michael Geoffrey Jones">
Michael Geoffrey Jones



</doc>
<doc id="263626" url="https://sk.wikipedia.org/wiki?curid=263626" title="Václavské náměstí">
Václavské náměstí



</doc>
<doc id="263627" url="https://sk.wikipedia.org/wiki?curid=263627" title="Harz (pohorie)">
Harz (pohorie)

Harz je pohorie v severovýchodnom Nemecku. Najvyšším vrchom je Brocken (). Pohorie leží na hraniciach troch spolkových krajín - Dolného Saska, Saska-Anhaltska a Durínska. Harz meria na dĺžku 95 v smere juhovýchod-severozápad, na šírku a má rozlohu približne . V mestách a obciach tohto pohoria žije asi 600 tisíc obyvateľov.
Poloha.
Pohorie Harz má dĺžku asi . Na severozápade sa začína pri meste Seesen a končí na východe pri meste Eisleben. Má šírku asi . Zaberá plochu asi . Člení sa na Horný Harz (Oberharz) na severozápade, s maximálnou výškou do , na rozdiel od masív Brocken s výškou nad . Nízky Harz (Unterharz) na východe dosahuje nadmorské výšky do . Táto pahorkatina je pomerne vhodné územie pre poľnohospodárstvo.
Podnebie.
V porovnaní s okolitými oblasťami sa pohorie vyznačuje nižšími teplotami a vyššími úhrnmi zrážok. Pre Harz sú typické vyrovnané množstvá zrážok počas celého roka. Na náveterných západných svahoch, ktoré sú vystavené vetrom z Atlantiku dosahujú ročné úhrny zrážok hodnoty do (Západný Harz, Horný Harz a Vysoký Harz); naopak, na záveternej strane ročne dopadne iba okolo zrážok (Východný Harz, Nízky Harz, Východoharzské predhorie).
Geológia.
Harz vznikol počas prvohôr v tzv. hercýnskom (variskom) vrásnení, ktoré je pomenované podľa tohto pohoria. Presnejšie patria k jeho rhenohercýnskej zóne. Tvoria ho hlavne sedimenty devónskeho pasívneho okraja (pieskovce a ílovce) s významným bimodálnym vulkanizmom a vápencami. Na ne sú nasunuté rhenohercýnske flyšové príkrovy tvorené devónskymi oceánskymi bazaltmi, hlbokovodnými bridlicami a rohovcami. Na juhu vystupujú slabo premenené sedimenty fylitovej zóny. Celá zóna je prestúpená niekoľkými granitovými intrúziami.

</doc>
<doc id="263632" url="https://sk.wikipedia.org/wiki?curid=263632" title="Manfred Mölgg">
Manfred Mölgg



</doc>
<doc id="263634" url="https://sk.wikipedia.org/wiki?curid=263634" title="United World Colleges">
United World Colleges

United World Colleges (UWC) je neziskové združenie osemnástich medzinárodných škôl, ktorých spoločným cieľom je šírenie internacionalizmu a medzinárodného porozumenia postaveného na myšlienkovom základe nemeckého pedagóga Kurta Hahna. Interakcia študentov zo širokého spektra národností, vierovyznaní, kultúrnych a politických zázemí je popri náročnom akademickom programe International Baccalaureate (IB) a ideáli služby komunite základným aspektom UWC vzdelania. Cieľom škôl je vychovávať študentov k tolerancii, globálnemu občianstvu, citlivému prístupu k ľudskej diverzite, osobnej iniciatíve, morálnej integrite a environmentálnemu povedomiu. Školy sa vyznačujú vysokou mierou študentskej iniciatívy vo vedení aktivít, organizovaní podujatí, ale tiež školskej administratíve. Navštevujú ich študenti v preduniverzitnom veku (zvyčajne 15 – 19 rokov), ktorí prechádzajú výbermi organizovanými národnými komisiami UWC vo viac než 130 krajinách sveta. Cieľom výberov je formou štipendií zabezpečiť dostupnosť vzdelania na UWC školách pre študentov bez ohľadu na ich finančnú situáciu. Väčšina škôl pozostáva z 200 – 300 študentov z približne 80 krajín sveta.
Medzinárodné hnutie UWC s centrom v Londýne zastrešuje školy v Južnom Walese (založená roku 1962), Singapure (1971), Kanade (1974), Svazijsku (1981), Taliansku (1982), Spojených Štátoch Amerických (1982), Venezuele- zavretá (1988), Hongkongu (1992), Nórsku (1995), Indii (1997), Kostarike (2006), Bosne a Hercegovine (2006), Holandsku (2009), Nemecku (2014), Arménsku (2014), Číne (2015), Thajsku (2016), Japonsku (2017) a v Tanzánii (2019). Súčasťou hnutia je okrem národných komisií tiež vyše 36 000 absolventov z vyše 181 krajín.
Misia a hodnoty hnutia.
Aj napriek veľkej miere samostatnosti jednotlivých škôl UWC a mnohým rozdielom medzi nimi (zdroje financovania, národnostné zloženie, ponúkané predmety) sa všetky školy riadia centrálnou misiou hnutia. Od roku 2006 je ňou 
„vytvárať zo vzdelania silu zjednocujúcu ľudí, národy a kultúry s cieľom dosiahnutia mieru a trvalo udržateľnej budúcnosti.“
Do roku 2006 sa hnutie riadilo pôvodnou misiou:
„UWC pomocou medzinárodného vzdelania, skúseností a služby komunite umožňuje mladým ľuďom stať sa politicky a environmentálne uvedomelými zodpovednými občanmi, zaviazanými ideálom mieru a spravodlivosti, porozumenia a kooperácie, a implementácii týchto ideálov skrz svoje činy a osobný príklad.“
Na dosiahnutie tejto misie UWC považuje za kľúčové hodnoty, ktoré sa snaží implementovať nielen vo svojom akademickom programe, ale v prvom rade v extrakurikulárnych aktivitách a projektoch. Medzi základné hodnoty patria:
História.
Hnutie UWC odštartovalo v roku 1962, kedy po prvýkrát otvorila svoje brány Atlantic College v Južnom Walese, situovaná v zámku St. Donat’s na pobreží Bristolského zálivu pri mestečku Llantwit Major. Škola bola jedným z posledných projektov Kurta Hahna, ktorý do jej ideového základu premietol povojnové skúsenosti z inštitúcii NATO, kde pozoroval súžitie rôznych národností a jeho význam vo vzdelávaní. V šesťdesiatych rokoch, v čase tuhej Studenej vojny, bolo úlohou školy budovať mosty medzi národnosťami formou vzdelávania mladých ľudí v národnostne zmiešanom prostredí. Hnutie sa neskôr pod záštitou Lorda Mountbattena rozšírilo do ďalších krajín a vďaka finančnej podpore súkromných donorov ako aj vlád boli otvorené ďalšie školy podľa vzoru Atlantic College. Od roku 1995 je prezidentkou hnutia Jordánska kráľovná Noor, od roku 1999 čestným prezidentom Nelson Mandela.
Extrakurikulárne aktivity.
Aktivity a služba komunite (vnútornej školskej komunite ako aj vonkajšej komunite, do ktorej škola patrí) sú pre mnohých najdôležitejšou súčasťou vzdelania získaného na UWC školách. Príklady aktivít:
Toto sú len niektoré príklady, na každej zo škôl typicky prebiehajú desiatky rôznych aktivít, z ktorých mnohé sú zamerané práve na službu miestnej komunite. Okrem aktivít a služieb v rámci školy študenti často iniciujú projekty po celom svete. Príkladom je spoločná iniciatíva UWC a Princetonskej univerzity v Jordánsku, kde v lete 2008 prebehla konferencia amerických a irackých tínedžerov s cieľom vzájomného zblíženia a porozumenia oboch krajín. Workshopy boli zamerané najmä na rozvojové projekty v Iraku a vysporiadanie sa oboch spoločností s vojnovým stavom. Študenti UWC ročne organizujú niekoľko desiatok podobných projektov vo svojich domovských krajinách po celom svete.
Akademický program.
Na UWC školách sa vyučuje dvojročný preduniverzitný program International Baccalaureate Diploma, považovaný za jeden z najnáročnejších stredoškolských programov vôbec. Od svojho počiatku je história UWC a IB úzko spätá, keďže United World College of the Atlantic bola jednou z pionierskych škôl, ktoré sa podieľali na vytvorení programu v 60-tych rokoch 20. storočia a dodnes má vplyv na medzinárodnú IB organizáciu so sídlom v Ženeve a pobočkách v New Yorku, Singapure a Buenos Aires. Cieľom programu je vytvorenie medzinárodne akceptovateľnej maturity a v súčasnosti je uznaný vo väčšine krajín sveta, vrátane Slovenska, vďaka čomu majú absolventi UWC škôl možnosť študovať na univerzitách na celom svete.
IB predmety.
Program pozostáva z troch povinných elementov (EE, ToK, CaS) a šiestich predmetov rozdelených do skupín:
Každý študent je povinný vybrať si jeden predmet z každej skupiny predmetov. Jedinou výnimkou je umenie, ktoré je možné substituovať za predmet z ktorejkoľvek inej skupiny (okrem matematiky). Spomedzi šiestich zvolených predmetov si každý študent musí vybrať tri, na ktoré sa bude špecializovať, tzv. "higher levels", v mnohom podobné anglickým "A-Levels" a americkým "AP". Cieľové požiadavky v týchto troch predmetoch sú podstatne vyššie, študent však strávi tiež podstatne viac kontaktného času s učiteľmi.
EE, ToK, CAS.
Okrem týchto šiestich predmetov musí každý študent naplniť požiadavky ďalších troch elementov programu:
Hodnotenie.
Predmety sú hodnotené na stupnici od 1 do 7, pričom 7 je najlepšia známka a 1 najhoršia. Maximálny počet bodov na IB diplome je teda 42 za predmety a k tomu 3 body, ktoré sa udeľujú v závislosti od kvality "Extended Essay" spolu so záverečnou prezentáciou a esejou v "Theory of Knowledge". Záverečná známka z každého predmetu je vždy kombináciou rôznych projektov, esejí a prezentácií vypracovaných počas štúdia a záverečných skúšok IB, ktoré sa uskutočňujú dvakrát ročne, vždy v novembri a máji a sú veľmi náročné (okrem portfólia prác vypracovaných počas štúdia, ústnych odpovedí a prezentácií každý študent prejde 2 – 3 písomnými skúškami z každého predmetu). Skúšky zvyčajne trvajú tri týždne.
Školy UWC sú aj vďaka veľkej selektivite považované za jedny z najkvalitnejších IB škôl na svete, čo potvrdzujú nielen dosiahnutými výsledkami, ale tiež veľkým percentom študentov prijatých na najprestížnejšie svetové univerzity (Oxford, Cambridge, americká Brečtanová Liga). Veľké percento študentov po ukončení štúdia pokračuje na amerických univerzitách, kde majú možnosť využiť štipendiá Shelbyho Daviesa, udeľované absolventom UWC.
Prijímacie konanie.
Keďže počet záujemcov v mnohých krajinách mnohonásobne prevyšuje dostupný počet štipendií, výbery študentov na UWC školy sú často veľmi náročné. Dôraz sa kladie nielen na akademické výsledky, ale tiež mimoškolské aktivity, iniciatívu a osobnostnú vyspelosť uchádzačov. Konkrétny spôsob výberov sa líši od krajiny ku krajine, vo väčšine prípadov sú však do procesu zapojení absolventi UWC žijúci v danej krajine.
Drvivá väčšina uchádzačov prechádza výbermi organizovanými národnými komisiami, vo výnimočných prípadoch niektoré UWC školy umožňujú prihlásiť sa na pohovor priamo (napríklad v prípade dvojitého občianstva, u utečencov a azylantov).
Výbery na Slovensku.
Na Slovensku výbery zabezpečuje komisia zložená z absolventov UWC škôl a v minulosti to boli aj zástupcovia Ministerstva školstva. Výber zvyčajne prebieha v dvoch kolách:
Podmienkou pre uchádzačov je slovenské občianstvo a menej ako 18 rokov v čase nástupu na školu, študenti by mali byť v druhom alebo treťom ročníku gymnázia, ovládať aspoň základy anglického jazyka a splniť ďalšie podmienky týkajúce sa prospechu na strednej škole. Posledné slovo pri výberoch majú samotné UWC školy, ktoré potvrdzujú výsledky výberového konania. Aktuálne informácie spolu so zoznamom dostupných štipendií na daný školský rok a podmienok výberov nájdete na stránke http://www.uwc.sk/stipendia/ .
Výbery v Česku.
Výbery v Česku zabezpečuje Česká národná komisia UWC. Bližšie informácie na jej stránkach.
Prominentní absolventi a prominentné absolventky.
Politika a vedenie
Biznis
Umenie
Vzdelanie
Ostatné

</doc>
<doc id="263675" url="https://sk.wikipedia.org/wiki?curid=263675" title="UNEP">
UNEP



</doc>
<doc id="263677" url="https://sk.wikipedia.org/wiki?curid=263677" title="Gaël Clichy">
Gaël Clichy

Gaël Clichy ("vyslovuje sa" Klišé) (* 26. júl 1985, Toulouse, Francúzsko) je francúzsky futbalový obranca, ktorý pôsobí klube Arsenal FC a reprezentuje Francúzsko.
Detstvo.
Clichy vyrastal vo svojom rodnom meste Toulouse. V detstve pri preliezaní cez kovový plot sa mu na ňom zachytil prsteň, ktorý nosil a odtrhol mu prst. Počas následnej sedemhodinovej operácie mu prestalo biť srdce, našťastie po 15-tich sekundách opäť naskočilo. Doktori to opísali ako zázrak, že Clichy prežil. Gaël sa však zotavil z tejto nepríjemnej skúsenosti aj vďaka svojej matke, ktorá dlhé roky pôsobila ako zdravotná sestra. 
Arsenal.
Clichy prestúpil na Highbury v auguste 2003 z AS Cannes za 250 000 libier £. V nasledujúcich troch sezónach však bol iba náhradníkom anglického reprezentanta Ashleyho Cola. V majstrovskej sezóne 2003/04 odohral 12 zápasov, čo mu stačilo na udelenie víťaznej medaily ako najmladšiemu hráčovi Arsenalu (18 rokov).
Po Coleovej zlomenine nohy v októbri 2005 sa očákavalo, že Clichy dostane šancu byť stabilnou súčasťou základnej zostavy The Gunners, navyše keď sa spomínal Coleov prestup do Španielska. Avšak Clichyho ironicky vyradilo z hry rovnaké zranenie ako Colea, čo malo za následok krízu na ľavej strane obrany Arsenalu. 
Gaël sa naplno vrátil 25. apríla 2006 v semifinálovom zápase Ligy Majstrov proti Villarrealu (0-0), keď striedal zraneného Mathieua Flaminiho. V závere tohto zápasu v hlavičkovom súboji Gaël fauloval v pokutovom území, čo znamenalo penaltu pre domáci Villarreal. Brankár Lehmann však odčinil Clichyho chybu a Riquelmeho penaltu vychytal. Potom však prišlo znovuobnovenie jeho zranenia, pre ktoré musel vynechať záver sezóny a taktiež aj finále Ligy Majstrov.
Po prestupe Ashleyho Colea do Chelsea v auguste 2006, sa Clichy stal Wengerovou prvou voľbou na ľavú stranu obrany. V predchádzajúcich troch rokoch ako náhradník odohral 57 zápasov (34 v Premiership), v sezóne 2006/07 ako súčasť základnej zostavy už 40 zápasov, z toho 27 v lige. V sezóne 2007/08 bol vybraný do Tímu roka v Premier League volenom Asociáciou Profesionálnych Futbalistou (PFA) ako najlepší ľavý obranca. Rovnako bol v 55-člennej nominácii na Hráča roka podľa FIFPro pre sezónu 2007/08. Svoj premiérový gól za Arsenal strelil 1. novembra 2008 v zápase proti Stoke City (1-2).
20. júna 2008 podpísal s klubom nový dlhoročný kontrakt. 
Francúzsko.
Clichy debutoval v seniorskom drese Francúzska 10. septembra 2008 v zápase proti Srbsku (2-1) v kvalifikácii na Majstrovstvá sveta vo futbale 2010. Ešte predtým odohral dva zápasy za "B" tím a 10 zápasov za francúzsku "dvadsaťjednotku".
Nebol nominovaný trénerom Domenechom na Majstrovstvá Európy vo futbale 2008 v Rakúsku a Švajčiarsku.

</doc>
<doc id="263678" url="https://sk.wikipedia.org/wiki?curid=263678" title="Jozef Antalovič">
Jozef Antalovič

Jozef Antalovič (* 29. máj 1975, Nitra) je bývalý slovenský futbalista, ktorý naposledy hral za klub 3. ligy KFC Komárno. Jozef Antalovič hral aj za FC Nitra, Slovan Bratislava a FK Jablonec 97.

</doc>
<doc id="263679" url="https://sk.wikipedia.org/wiki?curid=263679" title="STS-41">
STS-41

STS-41 bola jedenásta misia amerického raketoplánu Discovery. Cieľom letu bolo vypustenie sondy Ulysses určenej na výskum Slnka.
Užitočné zaťaženie.
Hlavným nákladom raketoplánu bola sonda Ulysses. Aby sa dosiahlo navedenie na plánovanú heliocentrickú dráhu, bola vybavená urýchľovacím raketovým stupňom IUS, doplneným ešte aj stupňom PAM-S. Celková zostava mala tri stupne a samotná sonda k nej bola pripojená 20. júla. Na výrobe sondy sa podieľala aj západná Európa, v ktorej bol Ulysses skonštruovaný.
Prípravy na štart.
Po predchádzajúcej misii STS-31, počas ktorej Discovery vyniesol na obežnú dráhu Hubbleov vesmírny ďalekohľad, sa stroj vrátil na chrbte Boeingu 747-SCA z Kalifornie naspäť na Floridu. Tam, v montážnej budove OPF (Orbiter Processing Facility), začala 8. mája 1990 príprava na jeho ďalší let. Počas predštartovných príprav došlo k niekoľkým malým nehodám a poruchám. Prípravy sa tak dostali do časového sklzu, ale presun na rampu 39-B sa napriek tomu odohral v pôvodne plánovanom termíne (9. septembra) a v testoch sa pokračovalo na rampe. Ulysses prechádzal predštartovnými prípravami nezávisle od Discovery a do jeho nákladového priestoru bol aj s urýchľovacou jednotkou umiestnený deň pred prevozom na štartovací komplex.
Odpočítavanie na štart 6. októbra 1990 prebiehalo bez problémov až do posledného plánovaného prerušenia v čase T-9 minút. Vtedy sa vyskytli dva problémy, jeden technického charakteru a druhý sa týkal počasia, následkom ktorých sa obnovenie odpočítavania oneskorilo. Ďalšie prerušenia odpočítavania prišli v čase T-5 minút, a T-31 sekúnd. Posledné prerušenie trvalo dve minúty a zavinili ho problémy s preplachovaním nákladového priestoru plynom z pozemných zdrojov. Po ich vyriešení odpočítavanie prebiehalo neprerušene až do konca a tak 6. októbra 1990 v čase 11:47:06 UT Discovery odštartoval. Štartovacie okno v prípade tohto letu trvalo dva a pol hodiny.
Priebeh letu.
Štart misie STS-41 prebiehal bez problémov. 124 sekúnd po svojom zažihnutí sa od nádrže ET oddelili už vyhorené štartovacie motory SRB a na padákoch pristáli v Atlantickom oceáne. Osem a pol minúty po štarte došlo k vypojeniu motorov SSME a o 14 sekúnd neskôr bola oddelená už nepotrebná hlavná nádrž ET. Raketoplán sa vtedy nachádzal na suborbitálnej dráhe s apogeom vo výške 289 km. 39 minút a 52 sekúnd po štarte došlo k zapáleniu dvojice motorov OMS a tým aj navedenie stroja na obežnú dráhu okolo Zeme.
Krátko po dosiahnutí obežnej dráhy zistili piloti raketoplánu drobnú komplikáciu týkajúcu sa jedného z palubných počítačov. Po jej odstránení sa otvorili dvere do nákladového priestoru a začala sa kontrola užitočného zaťaženia. 
Približne 5 hodín 20 minút po štarte dala posádka Discovery povel na vyklopenie IUS v uhle 20° vzhľadom na pozdĺžnu os nákladového priestoru. Tým umožnili telemetrické spojenie nákladu s pozemnými stanicami, ktoré by inak nebolo možné kvôli tieneniu nákladovým priestorom. Po skončení základných kontrol sa oddelili prívodové káble medzi IUS a raketoplánom a komplex bol vyklopený do uhla 58°. Potom dal astronaut Tom Akers povel na odpojenie komplexu od raketoplánu a ten sa vymrštený siedmimi stlačenými pružinami začal od raketoplánu vzďaľovať rýchlosťou 0,14 m/s. 45 minút vo vypustení sa prostredníctvom diaľkového povelu zažal motor stupňa IUS. Po skončení zážihových manévrov sa Ulysses vzďaľoval od Zeme rekordnou rýchlosťou 15,4 km/s. Hoci cieľom sondy sa malo stať Slnko, bola paradoxne vpyustená opačným smerom, k Jupiteru. Jeho gravitačné pole ju totiž malo vymrštiť na dráhu, po ktorej bude môcť prelietať nad pólmi Slnka.
Posádka Discovery po skončení prác súvisiacich s vypustením Ulysses spustila automatický biologický experiment Chromex-2 (Chromosome and Plant Cell Division in Space) a neskôr tiež PSE (Physiological System Experiments). Počas druhého dňa letu bolo do prevádzky uvedené zariadenie SSBUV (Shuttle Solar Backscatter Ultra Violet Experiment), ktoré umožňovalo merať obsah ozónu v zemskej atmosfére. Na palube prebiehal automatický experiment IPMP (Investigation into Polymer Membrane Proeessing) pre firmu Batelle. Prebiehali tiež testy smerujúce k plánovanej záchrannej misii družice Intelsat, ktorá sa nedostala na plánovanú obežnú dráhu, snímkovanie Zeme a ďalšie.
Experimenty prebiehali aj počas štvrtého dňa letu, kedy sa už začali prípravy na pristátie. Pristátie prebehlo 10. októbra v čase 13:57 UT na základni Edwards Air Force Base.

</doc>
<doc id="263682" url="https://sk.wikipedia.org/wiki?curid=263682" title="Vznik vesmíru">
Vznik vesmíru

Vznik vesmíru začal podľa astronómov veľkým treskom, nazývaným aj big bang. Vo veľkom tresku vzniklo všetko - priestor, energia, hmota a od tej chvíle začal plynúť aj čas. Dovtedy neexistovalo nič, všetko sa podľa astronómov začalo Veľkým treskom.
Priebeh veľkého tresku.
Inflačná éra.
Vesmír, ktorý bol dovtedy asi taký veľký ako milióntina protónu, teda jeho priemer bol okolo 10−26 metra, mal teplotu 1024 °C, čiže septilión stupňov Celzia a narástol do dĺžky asi ako futbalové ihrisko. Stalo sa tak v 100 miliardtine yoktosekundy, čiže v 10−35 sekundy.
Kvarková éra (Elektroslabá éra).
V tejto ére sa začínajú objavovať prvé kvarky a antikvarky vo vesmíre. Priemer vesmíru v tejto ére je sto metrov až milión kilometrov, táto éra trvá od sto milióntin yoktosekundy (10−32 sekundy) do jednej nanosekundy (10−9 sekundy). Teplota na konci tejto éry je 1 quintilión °C, teda 1018 oC.
V tejto ére sa formuje veľa tzv. bozónov. Počas tejto éry vznikajú bozóny X, Y, Higgsove bozóny, fotóny, gluóny, bozóny W a Z a ďalšie neskutočne malé elementárne častice.
Éra rozdeľovania sily.
V tejto ére trvajúcej od jednej nanosekundy (10−9 s) po jednu mikrosekundu (10−6 s) sa začala elektroslabá sila (vyššie vymenované častice hmoty) deliť na elektromagnetickú silu a slabú interakciu. Vesmír o priemere miliardy kilometrov mal teplotu trilión °C. V tomto momente začali platiť sily prírody a fyzikálne zákony v takej podobe, v akej pretrvali dodnes.
Hadrónová éra.
V období trvanie tejto éry, čiže v rozmedzí jednej mikrosekundy (10−6 s) a jednej milisekundy (10−3 s) vznikali hadróny, ktoré boli vytvorené spájaním sa kvarkov a antikvarkov. Vznikli tak baryóny, antibaryóny a mezóny. Mimo iného medzi baryóny patria aj protóny a neutróny, ktoré sú základnými stavebnými časticami atómov.
Leptónová éra.
Počas tejto éry boli veľmi početné leptóny (elektróny, neutrína a ich antičastice). Trvala od jednej milisekundy (10−3 s) po jednu sekundu, vesmír sa rozpäl na veľkosť priemeru bilión km a mal teplotu bilión °C.
Nukleosyntetická éra.
Neutróny sa počas chladnutia vesmíru začínajú meniť na protóny, ktorých je napokon vo vesmíre v pomere 1 : 7, pričom nadvládu získavajú protóny. Tak sa začínajú vytvárať prvé jadrá atómov, v ktorých sú dva protóny a dva neutróny. Tak vznikajú prvé jadrá hélia.
Doba trvala od 1 po 200 sekundu a vesmír má najväčší priemer okolo 1000 svetelných rokov (1000 ly). I keď vesmír pomaly chladne, stále má vysokú teplotu 100 miliónov °C.
Nepriehľadná éra.
Počas trvania nepriehľadnej éry, veľmi dlhého obdobia trvajúceho od 200-tej sekundy po 300 000 rokov veľký oceán častíc z elektrónov, protónov a jadier hélia spôsobil, že vesmír bol veľmi zahmlený. Na konci tohto obdobia nadobudol úctyhodnú veľkosť 100 mil. ly (svetelných rokov). Na konci tejto éry začína byť vesmír priehľadnejší z dôvodu vytvárania prvých atómov hélia, lítia, miestami i deutéria. Mohlo sa tak stať preto, lebo teplota konečne klesla na 2700 °C a tým sa znížilo pôsobenie fotónov, ktoré všetky pokusy o vznik atómov doteraz rozbíjali.
Éra hmoty.
Na začiatku éry sa fotóny uvoľnili z jadier a rozleteli sa svojvoľne po celom vesmíre. Väčšina elektrónov bola viazaná v atómoch a tie boli zahriate až do vzniku prvých hviezd. Vesmír má na začiatku priemer 300 ly a táto éra trvá dodnes. V tejto ére vznikajú prvé superkopy, kopy, galaxie, hviezdy, planéty a ďalšie vesmírne telesá, ktoré sú nám známe i dnes.
Odkiaľ pochádza teória o vzniku vesmíru?
Teória o vzniku vesmíru pochádza z úst Edwina Hubbla. Tento vedec zistil, že galaxie sa čím ďalej, tým viac vzďaľujú od Zeme, teda aj Zem sa čím ďalej tým viac vzďaľuje od nich. Túto zákonitosť nazývame aj Hubbleov zákon, z ktorého vyplýva, že vesmír sa rozpína.
Už z uvedenej vlastnosti, že vesmír sa rozpína, bolo evidentné, že vesmír musel niekedy s týmto rozpínaním aj začať. Tak vznikla teória o veľkom tresku, ktorým vznikol celý vesmír. Túto teóriu potvrdili aj snímky družice COBE, ktorá zaznamenala reliktové mikrovlnné žiarenie po tomto veľkom tresku.
Predchádzajúce teórie.
Kým ľudia ešte nepoznali pravdu o vzniku vesmíru, uznávali rôzne teórie často inšpirované náboženstvami, ktoré uznávali. Okrem nich však vznikali i ďalšie početné teórie, ktoré ale neboli nijako ovplyvnené náboženstvom.
Náboženské teórie o vzniku vesmíru.
Kresťanstvo, judaizmus, islam, bahaizmus.
Kresťania, Židia, Moslimovia a Bahájci uznávajú Boha, ktorý je zodpovedný za všetko v tomto svete, teda aj za jeho vznik. Podľa nich Boh stvoril svet, vesmír i všetko ostatné. Veľa ľudí i dnes, ktorí veria v kresťanstvo, islam, bahájsku vieru alebo judaizmus, neuznávajú teóriu o veľkom tresku. Židia a Moslimovia majú na tejto viere postavené náboženstvo, čiže u nich neexistuje, že by niekto toto učenie spochybňoval.
Náboženstvo Slovanov.
Slovania ako stvorenie sveta uznávajú spojenie Boha s Diablom, ktorí spoločnými silami vytvorili svet.
Neteistické náboženstvá.
Tieto náboženstvá nemajú jednoznačnú teóriu o vzniku sveta - sú to náboženstvá, ktoré povoľujú vyznávanie aj vedeckej teórie o veľkom tresku. Slovo neteistické znamená, že žiadneho "Boha" nemajú, teda nemôžu uznávať ani teóriu o vytvorení sveta Bohom.
Názory na teóriu o veľkom tresku.
Už poznáme, že cirkev sa k takmer všetkým vedeckým teóriám, ktoré sa neskôr ukázali pravdivé, stavala dosť rozhorčene. Inak to nebolo ani v prípade teórie o veľkom tresku. Keď v prvej polovici 20. storočia propagovali túto myšlienku George Gamow a Édouard Lemaître, cirkev bola veľmi pohoršená. Neskôr však verilo tejto teórii čím ďalej, tým viac ľudí, tým sa teda prehodnotil aj celkový postoj cirkvi. Uznávanie tejto teórie už nebolo rúhaním sa, aj keď pre kresťanov je dôležité, aby túto teóriu uznávali.
Použitá literatúra.
Martin Rees a kol., Vesmír, Ikar, 2005

</doc>
<doc id="263685" url="https://sk.wikipedia.org/wiki?curid=263685" title="Miroslav Baček">
Miroslav Baček

Miroslav Baček (* 22. september 1970, Veľký Krtíš) je bývalý slovenský futbalista, ktorý pôsobil na poste záložníka. Celú svoju profesionálnu kariéru odohral v Česku.

</doc>
<doc id="263687" url="https://sk.wikipedia.org/wiki?curid=263687" title="Nindžucu">
Nindžucu

Nindžucu () alebo ninpó () je bojové umenie, stratégia a taktika špionáže, sabotáže a iných druhov skrytého vedenia boja vo feudálnom Japonsku. 
Bojovník používajúci systém nindžucu sa nazýval "šinobi-no-mono" (忍の者), skrátene "šinobi" (忍 (V preklade: tieňový bojovníci). Po Druhej svetovej vojne sa rozšírilo pomenovanie "nindža", ktoré vzniklo alternatívnym čítaním znakov 忍者. Ženy bojovníčky sa nazývajú "kunoiči" (くノ一).

</doc>
<doc id="263689" url="https://sk.wikipedia.org/wiki?curid=263689" title="Majstrovstvá sveta v severskom lyžovaní 2009 – Preteky na 10 km klasicky žien s intervalovým štartom">
Majstrovstvá sveta v severskom lyžovaní 2009 – Preteky na 10 km klasicky žien s intervalovým štartom

Preteky na 10 kilometrov klasicky žien s intervalovým štartom na Majstrovstvách sveta v severskom lyžovaní 2009 bola jedna z 6 ženských disciplín na Majstrovstvách sveta v severskom lyžovaní 2009 v Liberci. Súťažilo sa 19. februára 2009. Víťazkou sa stala Fínka Aino Kaisa Saarinenová.

</doc>
<doc id="263691" url="https://sk.wikipedia.org/wiki?curid=263691" title="Underworld (skupina)">
Underworld (skupina)

Underworld je anglická elektronická skupina, ktorej členmi sú Karl Hyde a Rick Smith. Skupinu založili v roku 1980. Známa je predovšetkým vďaka hitu „Born Slippy .NUXX“, ktorý sa objavil vo filme "Trainspotting". Pôvodne bola skladba vydaná iba ako B-strana singla a nebola súčasťou ich štvrtého štúdiového albumu "Second Toughest in the Infants". Skladba „Born Slippy .NUXX“ je jednou z najznámejších skladieb skupiny Underworld a je považovaná za jednu z najlepších skladieb desaťročia. Celkovo sa predalo viac ako milión kópií a objavil sa v niekoľkých kompiláciách, mashupoch a remixoch.
História.
Hyde a Smith začínali začiatkom 80. rokov v projekte The Screen Gemz, ovplyvnený tvorbou skupiny Kraftwerk a reggae. V roku 1983 založili novú skupinu Freur, ktorú v roku 1986 premenovali na Underworld. Ako Underworld vydali dva synthpopové albumy "Underneath the Radar" a "Change the Weather", ktoré nezaznamenali veľký úspech. Toto obdobie je označované ako "Underworld Mk1". Zlom v ich tvorbe nastal po prijatí mladého techno DJa Darrena Emersona. V tvorbe skupiny začínajú prevladať tanečné rytmy a zvuk ich nahrávok smeruje hlavne do klubov a na tanečné párty. Toto obdobie je označované ako "Underworld Mk2". Po troch úspešných albumoch Emerson skupinu opúšťa, aby sa mohol viac venovať kariére DJa a svojmu vydavateťstvu Underwater Records. Underworld pokračujú ďalej vo dvojici, ku ktorej sa počas koncertov pripája DJ Darren Price. Dňa 7. júna 2010, Underworld ohnlásili detaily svojho ôsmeho štúdiového albumu, "Barking", ktorý bol vydaný dňa 13. septembra 2010 v Spojenom kráľovstve. Album obsahuje spolupráce s nemeckým trance producentom Paulom van Dykom and britskými house interpretmi Markom Knightom a D. Ramirezom.
Underworld sa stali známi hlavne svojími živými vystúpeniami, ktoré sú pokladané za to najlepšie 
v rámci elektronickej hudby.

</doc>
<doc id="263695" url="https://sk.wikipedia.org/wiki?curid=263695" title="Zámok Bruntál">
Zámok Bruntál

Zámok Bruntál, nachádzajúci sa v centre okresného mesta Bruntál, je jednou z najvýznamnejších pamiatok regiónu. 
Okolo zámku netradičnej dispozície v tvare kruhovej výseče s trojuholníkovým nádvorím s arkádami sa rozkladá zámocký park. Na zámku sa zachovalo cenné vybavenie pôvodných interiérov s bohatou obrazovou zbierkou, zbrojnicou a knižnicou. Dnes je sídlom regionálneho múzea, sú tu múzejné expozície a výstavné siene a konajú sa tu kultúrne a spoločenské akcie.
História.
Pôvodný mestský hrad z konca 15. storočia bol prestavaný v 2. polovici 16. storočia v štýle severskej renesancie pánmi z Vrbna. Po bitke na Bielej hore zámok získal Rád nemeckých rytierov a prestaval ho v rokoch 1766 — 1769 v barokovom štýle. Vznikol tak objekt ojedinele spojujúci renesančný a barokový sloh v jednom celku. Zámok bol upravovaný ešte v polovici 19. a začiatkom 20. storočia.

</doc>
<doc id="263696" url="https://sk.wikipedia.org/wiki?curid=263696" title="Vystrihovačky">
Vystrihovačky



</doc>
<doc id="263698" url="https://sk.wikipedia.org/wiki?curid=263698" title="Jiu jitsu">
Jiu jitsu



</doc>
<doc id="263699" url="https://sk.wikipedia.org/wiki?curid=263699" title="Zámok Březnice">
Zámok Březnice

Zámok Březnice je zámok v meste Březnice v okrese Příbram.
Zámok vznikol ako gotická pevnosť v 13. storočí za vlády kráľa Václava I.. Začiatky sú spájané s rodom Buzici, z tohto obdobia sa zachovala len časť opevnenia. V 15. storočí hrad prestaval Petr Zmrzlík zo Svojšína, krátko potom bol hrad dobytý katolíckymi vojskami a určitý čas bol neobývaný. V roku 1506 hrad získali Malovcovci z Chýnova, ktorí ho vlastnili do konfiškácie v roku 1548, kedy hrad získal Jiřík z Lokšan, ktorý pokračoval v nimi začatej obnove.
V 16. storočí bol prestavaný do súčasnej renesančnej podoby, opevnenie je neskorogotické. Od roku 1872 do znárodnenia v roku 1945 bol zámok majetkom Pálffyovcov, dnes je spravovaný Národným pamiatkovým ústavom ČR. Je obklopený voľne prístupnou zámockou záhradou. V zámku a okolí sa konajú svadby a ďalšie kultúrne akcie.

</doc>
<doc id="263705" url="https://sk.wikipedia.org/wiki?curid=263705" title="Buchlovice (zámok)">
Buchlovice (zámok)



</doc>
<doc id="263707" url="https://sk.wikipedia.org/wiki?curid=263707" title="Ninjutsu">
Ninjutsu



</doc>
<doc id="263710" url="https://sk.wikipedia.org/wiki?curid=263710" title="Atlantic College">
Atlantic College

Atlantic College je najstaršia zo škôl medzinárodnej siete United World Colleges. 

</doc>
<doc id="263712" url="https://sk.wikipedia.org/wiki?curid=263712" title="Zámok Abbadie">
Zámok Abbadie

Zámok Abbadie je francúzsky zámok ležiaci na baskickom pobreží v Hendaye, v departemente Pyrénées-Atlantiques, región Akvitánsko. Bol postavený podľa plánov architekta Viollet-le-Duca v neogotickom štýle v rokoch 1860 až 1870.

</doc>
<doc id="263713" url="https://sk.wikipedia.org/wiki?curid=263713" title="Džiu-džicu (rozlišovacia stránka)">
Džiu-džicu (rozlišovacia stránka)

Džiu-džicu alebo džú džucu (staršie alebo nespisovne "jiu-jitsu"):

</doc>
<doc id="263715" url="https://sk.wikipedia.org/wiki?curid=263715" title="Brazílske džiu-džicu">
Brazílske džiu-džicu

Brazílske džiu-džicu alebo brazílske jiu-jitsu (skr. BJJ) je bojové umenie a v niektorých krajinách aj bojový šport, ktorý sa sústreďuje hlavne na boj na zemi. BJJ vzniklo na začiatku 20. storočia z džuda. 
BJJ využíva princípy a techniky páky, znehybňovacie techniky a predovšetkým boj na zemi, pomocou ktorých dokáže fyzicky slabší bojovník poraziť silnejšieho protivníka. BJJ môže byť trénované pre účely sebaobrany alebo ako šport. Zápasenie a dril hrá v tréningu kľúčovú úlohu.
História.
Za zakladateľa BJJ sa považuje Micujo Maeda (tiež známy ako Conde Koma alebo Count Comba), japonský džudista a člen Kodokana. Meada bol jeden z piatich členov Kodokanu, ktorých zakladateľ džuda Kano Džigoro poslal do zahraničia, aby šírili toto bojové umenie vo svete.
&lt;br&gt;Meada odišiel z Japonska v roku 1904. Navštívil veľa krajín, v ktorých poukazoval na techniku "jiu-do" a prijímal výzvy od zápasníkov (wrestling), boxerov a rôznych ďalších bojovníkov. To všetko pred príchodom do Brazílie 14. novembra 1914.
Od jeho začiatkov bolo džudo oddelené od jiu-jitsu v cieľoch, filozofií aj výcvikovom režime. Hoci existovalo veľké súperenie medzi učiteľmi jiu-jitsu, bola to viac-menej Kanova ambícia aby zreteľne odlíšil svoje umenie. Pre Kana nebolo džudo len výhradne bojové umenie, bol to hlavne šport, metóda na propagovanie fyzickej aktivity, budovania charakteru u mládeže a vytvorenie správneho spôsobu života. Brazílske Jiu-jitsu do značnej miery ovplyvnila práve táto jeho filozofia.
Brazílske Jiu-Jitsu
BJJ sa dostalo do medzinárodného povedomia na začiatku 90-tych rokov, keď Royce Gracie, dnes považovaný za legendu tohoto športu, zvíťazil v prvom, druhom a štvrtom turnaji Ultimate Fighting Championship (UFC). Išlo o jednodňový pyramídový vyraďovací turnaj, kde víťaz zápasil tri alebo viackrát počas jedného večera. Royce mal často oveľa väčších a ťažších súperov, ktorí používali rôzne štýly ako box, shoot-fighting, džudo, taekwon-do a zápasenie. Vtedy sa BJJ stalo podstatnou zložkou výbavy mnohých ultimátnych bojovníkov a tiež upriamilo pozornosť na význam boja na zemi.
Štýl boja.
BJJ kladie dôraz na boj na zemi a techniky, ktoré donútia súpera vzdať sa (tzv. submission). Tieto techniky obsahujú aj mnohé iné bojové umenia, či už so zameraním na boj na zemi alebo nie. Vychádza sa z predpokladu, že najväčšou výhodou väčšieho a silnejšieho súpera je dosah a sila úderov, pričom pri zápasení na zemi sa tieto výhody zmiernia.
V BJJ je mnoho techník, ako dostať súpera na zem. Keď je súper už na zemi, existujú pohyby a protipohyby, ako ho dostať do pozície, z ktorej sa dá aplikovať ukončovacia technika. Práve dosahovanie dominantnej pozície na zemi je to, čím sa BJJ vyznačuje. Používa sa pri tom tzv. guard (základná obranná pozícia) a prechádzanie cez guard do výhodných pozícií ako sú tzv. side control (zaľahnutie zboku), mount (vysadnutie na súpera) a back mount (kontrola súpera od chrbta). Mnohí tento systém pohybov a protipohybov prirovnávajú k šachu, kde jeden urobí ťah a druhý naň zareaguje protiťahom, predovšetkým ak súperia dvaja skúsení bojovníci. Ukončovacia technika je ekvivalentom matu.
Väčšina submission techník sa delí do dvoch skupín – páky a škrtenia. V páke ide o izolovanie súperovej ruky alebo nohy a aplikovanie váhy tela alebo páky na túto časť, čím sa daný kĺb dostáva za svoju prirodzenú dráhu pohybu. Tlak na kĺb sa postupne zvyšuje, až kým sa súper vzdá buď slovne alebo opakovaným zaklopaním dlaňou na žinenku či súpera. V škrtení ide o dusenie a zastavenie prísunu krvi do mozgu, čo vo vzácnych prípadoch môže viesť k chvíľkovej strate vedomia, ak sa súper nevzdá dosť skoro.
Tréning.
Športové BJJ sa zameriava na submission techniky bez použitia úderov, pričom žiaci môžu cvičiť v plnej rýchlosti a nasadení, čo pripomína podmienky na skutočnej súťaži. Tréning sa zväčša delí na kondičnú prípravu, nácvik techník, kde sa súper nebráni, na zápasenie s obmedzeným počtom techník a plnohodnotné zápasenie, kde sa žiaci snažia jeden druhého donútiť vzdať sa všetkými povolenými technikami.

</doc>
<doc id="263716" url="https://sk.wikipedia.org/wiki?curid=263716" title="Brazílske jiu-jitsu">
Brazílske jiu-jitsu



</doc>
<doc id="263717" url="https://sk.wikipedia.org/wiki?curid=263717" title="Japonská červená armáda">
Japonská červená armáda

Japonská červená armáda (jap. "Nihon Sekigun", skrat. JRA z angl. "Japanese Red Army") bola japonská ultraľavicová militantná skupina založená Fusako Šigenobuovou v roku 1971 po rozštiepení pôvodnej japonskej "Frakcie červenej armády" (známej aj ako "Japonská komunistická liga"). Zatiaľ čo prvá skupina, ktorá vznikla týmto rozdelením, Spojená červená armáda ("Rengo Sekigun"), sa zaoberala aktivitami v domovskom Japonsku, "Japonská červená armáda" bola aktívna hlavne v zahraničí. Obzvlášť na Blízkom východe, kde si v Libanone jej členovia utvorili svoj hlavný štáb a udržovali úzke vzťahy s Ľudovým frontom pre oslobodenie Palestíny (PFLP). 
Skupina mala podľa jej vlastných slov okolo 40 členov, medzi najznámejších patrila spomínaná Fusako Šigenobuová, Haruo Wako, Yu Kikumura či Kozo Okamoto. "JRA" si za cieľ kládla predovšetkým zvrhnutie japonskej vlády a monarchie a spolu s ostatnými zahraničnými odbojovými skupinami spustenie svetovej revolúcie.
Prvou a najznámejšou akciou skupiny v zahraničí sa stal tzv. Masaker na letisku Lod v Izraeli, kde 30. mája 1972 traja jej členovia zabili paľbou z automatických zbraní 24 ľudí. Hoci to podľa vlastných slov síce urobili na podporu "Ľudového frontu pre oslobodenie Palestíny", neurobili to však na jeho objednávku, ako sa často uvádza, ale z vlastnej iniciatívy. Užšia spolupráca s "PFLP" sa začala až po tomto útoku. Medzi ďalšie akcie "JRA" patrí niekoľko únosov lietadiel, viacero prepadnutí budov ambasád a komerčných spoločností, často spojené so zadržiavaním rukojemníkov, či bombové útoky. V ich poslednom útoku zo 14. apríla 1988 nechali vybuchnúť bombu v americkom dôstojníckom rekreačnom klube v talianskom Neapole, pričom zabili 5 ľudí.
Neskôr bolo viacero členov "JRA" vačšinou náhodne pozatýkaných v rôznych častiach sveta (napr. v Rumunsku, Peru, Thajsku či USA), niektorí sa ale stále ukrývajú pravdepodobne na Blízkom východe či v Severnej Kórei. V novembri 2000 bola v Osake zadržaná aj Šigenobuová, ktorá v apríli 2001 z väzenia vydala prehlásenie, v ktorom deklarovala rozpustenie "Japonskej červenej armády". Krátko na to ju vláda USA vyčiarkla so zoznamu existujúcich teroristických skupín.

</doc>
<doc id="263718" url="https://sk.wikipedia.org/wiki?curid=263718" title="Jozef Holánik-Bakeľ">
Jozef Holánik-Bakeľ

Jozef Holánik-Bakeľ (* 3. júl 1863, Dlhé Pole, Rakúske cisárstvo – † 7. august 1942, Dlhé Pole) bol slovenský drotár.
V roku 1907 si nechal v Poľsku patentovať náročnú pletaciu techniku.

</doc>
<doc id="263725" url="https://sk.wikipedia.org/wiki?curid=263725" title="Finta (album)">
Finta (album)

Finta je šiesty štúdiový album, ktorý so skupinou Indigo nahral Peter Nagy. Album v roku 1990 vydalo hudobné vydavateľstvo Opus.

</doc>
<doc id="263726" url="https://sk.wikipedia.org/wiki?curid=263726" title="Revolver &amp; muzika">
Revolver &amp; muzika

Revolver &amp; muzika je ôsmy štúdiový album, ktorý so skupinou Indigo nahral Peter Nagy. Album vydalo hudobné vydavateľstvo Tommü records v roku 1993.
Zoznam skladieb.
Autorom hudby a textov je Peter Nagy (pokiaľ nie je uvedené inak).

</doc>
<doc id="263727" url="https://sk.wikipedia.org/wiki?curid=263727" title="20 roků – 20 hitů">
20 roků – 20 hitů

20 roků – 20 hitů je výberový album, ktorý so skupinou Indigo nahral Peter Nagy. Album bol vydaný v roku 2004 pri príležitosti 20. výročia od doby kedy sa stala jeho pieseň „Profesor Indigo“ česko-slovenským hitom. Na albume sa nachádza 20 najväčších hitov Petra Nagyho a jedna nová 21. skladba s názvom „Aj tak je to fajn“, ktorú nahral v roku 2004.

</doc>
<doc id="263728" url="https://sk.wikipedia.org/wiki?curid=263728" title="008">
008

008 je deviaty štúdiový album Petra Nagya. Album bol vydaný v roku 1996.

</doc>
<doc id="263729" url="https://sk.wikipedia.org/wiki?curid=263729" title="Jamaica Rum">
Jamaica Rum

Jamaica Rum je siedmy album, ktorý so skupinou Indigo nahral Peter Nagy. Album bol vydaný v roku 1991.
Zoznam skladieb.
Autorom hudby a textov je Peter Nagy.

</doc>
<doc id="263730" url="https://sk.wikipedia.org/wiki?curid=263730" title="Nové svetlo">
Nové svetlo

Nové svetlo je jedenásty album, ktorý so skupinou Indigo nahral Peter Nagy. Album bol vydaný v roku 2002.
Zoznam skladieb.
Hudba a texty: Peter Nagy

</doc>
<doc id="263731" url="https://sk.wikipedia.org/wiki?curid=263731" title="Gold (Peter Nagy)">
Gold (Peter Nagy)

Gold je album, ktorý so skupinou Indigo nahral Peter Nagy. Album bol vydaný v roku 2006.

</doc>
<doc id="263732" url="https://sk.wikipedia.org/wiki?curid=263732" title="99 watt">
99 watt

99 watt je desiaty štúdiový album Petra Nagya. Album bol vydaný v roku 1998.

</doc>
<doc id="263736" url="https://sk.wikipedia.org/wiki?curid=263736" title="Matúš Kozáčik">
Matúš Kozáčik

Matúš Kozáčik (* 27. december 1983, Dolný Kubín) je bývalý slovenský futbalista. Medzi jeho futbalové vzory patril dánsky brankár Peter Schmeichel.
V Plzni predvádzal kvalitné výkony, legendárny československý brankár Ivo Viktor o ňom vyhlásil:"„Nevidím u neho žiadnu slabinu.“" 
V máji 2014 získal v ankete Klubu sportovních novinářů ocenenie najlepší brankár Gambrinus ligy 2013/14.
Klubová kariéra.
V desiatich rokoch začal chytať v rodnom meste, v klube MFK Dolný Kubín. Ako mladší dorastenec prišiel do Košíc, do vtedajšieho 1. FC. V devätnástich rokoch prestúpil do pražskej Slavie, kde sa stal v januári 2005 po odchode Radka Černého brankárskou jednotkou. V roku 2007 po päťročnom pôsobení v Slavii prestúpil do konkurenčnej Sparty, kde hral do leta 2010. Zo Sparty prestúpil do cyperského klubu Anorthosis Famagusta FC.
Pred sezónou 2012/2013 prestúpil do Plzne, kde podpísal trojročný kontrakt. V ročníku odchytal 27 ligových stretnutí a podával stabilné výkony a s klubom vyhral ligu.
7. februára 2014 podpísal s Viktorkou nový kontrakt do 30. 6. 2017. S klubom skončil na konci sezóny na 2. mieste v lige i českom pohári, v oboch prípadoch za Spartou Praha.
Klubové štatistiky.
Aktuálne k 6. júnu 2014
Reprezentačná kariéra.
V A-mužstve Slovenska debutoval 10. decembra 2006 v Abú Zabí v priateľskom stretnutí proti domácej reprezentácii Spojených arabských emirátov. Odchytal prvý polčas, zápas skončil víťazstvom Slovenska 2:1. 
V marci 2013 figuroval v širšej nominácii slovenského národného tímu pre kvalifikačný zápas s Litvou (22. marca) a priateľské stretnutie so Švédskom (26. marca, oba zápasy sa hrali v Žiline na štadióne Pod Dubňom). Ani na jeden zápas však nenastúpil. Príležitosť dostal až od trénera Jána Kozáka 15. októbra 2013 v zápase proti Lotyšsku (remíza 2:2). 15. novembra 2013 vychytal čisté konto v priateľskom stretnutí proti domácemu Poľsku, Slovensko zvíťazilo 2:0.
9. októbra 2014 vychytal víťazstvo 2:1 v kvalifikačnom zápase na EURO 2016 proti Španielsku keď chytil niekoľko čistých šancí a Slovensko po úvodnej výhre nad Ukrajinou potvrdilo výborný vstup do kvalifikácie. O 3 dni neskôr 12. októbra proti domácemu Bielorusku pomohol k výhre 3:1, v nastavenom čase navyše založil priamočiaru akciu vedúcu k tretiemu gólu. Jeho dlhý výkop predĺžil Adam Nemec na nabiehajúceho Stanislava Šestáka, ktorý bez problémov strelil gól. Slovensko tak získalo z troch úvodných zápasov plný počet deviatich bodov.

</doc>
<doc id="263739" url="https://sk.wikipedia.org/wiki?curid=263739" title="Glykemický index">
Glykemický index

Glykemický index je bezrozmerné číslo, ktoré vyjadruje postavenie potraviny na stupnici od 0 do 100 podľa toho, ako rýchlo sa cukor v potravine vstrebáva a ako rýchlo ovplyvňuje hladinu glukózy v krvi.
Potraviny, ktoré majú vysoký glykemický index, obsahujú cukor, ktorý sa štiepi a vstrebáva rýchlo, výrazne zvyšuje hladinu glukózy a inzulínu v krvi a rýchlo vedie k pocitu hladu.
Nízky glykemický index majú potraviny, ktorých cukor má opačné vlastnosti.
Podľa glykemického indexu sa potraviny delia na potraviny:

</doc>
<doc id="263740" url="https://sk.wikipedia.org/wiki?curid=263740" title="Igor Bukovský">
Igor Bukovský

MUDr. Igor Bukovský, PhD. (* 27. august 1966, Martin) je vysokoškolský pedagóg a spisovateľ.
Titul PhD. získal v roku 1999 v odbore normálna a patologická anatómia na Fyziologickom ústave LF UK za výskum včasných štádií aterosklerózy, no v súčasnosti sa venuje hlavne otázkam výživy a trendom v oblasti zdravia a životosprávy. Známy je i vďaka konfliktu s premiérom Matovičom a inými v súvise s rizikami a opatreniami týkajúcimi sa pandémie koronavírusu SARS-CoV-2. Bukovský zľahčoval ochorenie a nabádal na rušenie opatrení.
Životopis.
V roku 1990 absolvoval Lekársku fakultu Univerzity Komenského s titulom MUDr. zo všeobecného lekárstva, v roku 1999 na rovnakej fakulte získal titul PhD. v odbore normálna a patologická anatómia. V rokoch 19901992 bol poradca Výboru NR SR pre zdravotníctvo a sociálne veci. V roku 1991 bol zamestnancom geriatrického oddelenia nemocnice v Dunajskej Strede. Od roku 1992 do roku 2004 pracoval na Fyziologickom ústave Lekárskej fakulty UK ako učiteľ.
V rokoch 1993 až 1994 bol jedným z protagonistov relácie o chudnutí "Tak už dosť" vysielaného Slovenskou televíziou, štúdio Košice, kde radil chudnúcim spoločne s Magdou Pavelekovou, MUDr. Leošom Středom a Jozefom Vajdom. V rokoch 1990 až 2001 bol spolupracovníkom Slovenského rozhlasu a autorom niekoľkých rozhlasových cyklov o zdraví a výžive. V roku 2004 otvoril "Ambulanciu klinickej výživy" v Bratislave, vydal niekoľko vlastných kníh, najmä o vegetariánskej výžive. Sám Bukovský je vegetarián. Od roku 1997 bol externým spolupracovníkom TV Markíza, v ktorej bol jeho brat Boris vedúci vydania Televíznych novín do roku 2015.
Účinkoval v rôznych televíznych reláciách, vo väčšine prípadov to boli ranné magazíny, kde radil divákom vo veciach zdravej výživ a životosprávy.
Je členom Americkej dietetickej asociácie, Americkej spoločnosti pre klinickú výživu, Britskej spoločnosti pre výživu, Slovenskej gastroenterologickej spoločnosti.
Kontroverzie.
Igor Bukovský je aktívny aj na sociálnych sieťach. Prvý účet na YouTube založil pred 6 rokmi, ale popularita jeho kanálu vzrástla počas pandémie COVID-19 a jeho úspech je údajne aj zásluhou zviditeľňovania sa prostredníctvom konfrontácie s oficiálne prijatým vedeckým poznaním. Jeho kritici tvrdia, že získava pozornosť i vďaka vypúšťaniu hoaxov alternatívnej medicíny. 
Najznámejší faux pas Igora Bukovského sa udial 1. 7. 2021, keď dodal svojim menom na dôveryhodnosti nelogickej „analýze“ tabuľky zo seriózneho zdroja, pričom táto „analýza“ bola zdieľaná antivax webmi a oproti bežnej mortalite nenarodených detí ~10 % po anglicky tvrdila, následne Bukovský po slovensky tvrdil, že to bolo u žien očkovaných v prvom trimestri tehotenstva až 82 %. Dňa 1. 7. 2021 si založil druhý Youtube kanál, ktorý používa po zneprístupnení pôvodného zo strany Youtube. Po odbornej aj laickej kritike (dve štatističky pod jeho statusom, bloger Hanajík na facebooku, genetička na facebookovej stránke Genotipo...) uverejnil 7. 7. 2021 na Facebooku status s titulkom „Ospravedlnenie a dôležitá informácia“, kde strašil pred očkovaním viac, ako sa ospravedlňoval, a v údajnom videoospravedlnení 14. 7. 2021 okrem iného vyslovil inú konšpiračnú teóriu. Obidve videá mu Youtube zhruba do týždňa od vydania zneprístupnil a to boli dve videá z troch, po ktorých Youtube podľa pravidiel služby maže účet, k čomu Youtube pristúpil v septembri 2021. 
6. septembra 2020 premiér Igor Matovič na sociálnej sieti zverejnil status, v ktorom kritizoval Bukovského aj za to, že ho Bukovský v rozhlase vyzýval, aby odstúpil z funkcie kvôli tomu, že na svadbe nemal rúško. Bukovský reagoval napríklad tým, že vyhlásil „ústna voda môže byť účinnejšia ako rúško“, a chcel zažalovať premiéra. Jedným z dôsledkov tejto konfrontácie, okrem toho, že napríklad diel o ústnej vode mal viac ako 200 000 pozretí, bolo, že Slovenský rozhlas prestal po štyroch rokoch vysielať rubriku "Vieme, čo jeme" a zrušil spoluprácu s Bukovským. Zmluva platná do konca roka 2020 bola posledná a 30. septembra 2020 bola odvysielaná posledná časť.
V septembri 2021 bol zrušený jeho prvý kanál na platforme YouTube z dôvodu „porušenia pokynov pre komunitu služby“. Už predtým Youtube niektoré jeho videá odstránil. Posledné video pred zrušením kanálu malo názov „Brutalita a zaujatosť médií je dôvodom vypnúť ich“. Uchýlil sa v ňom ku kritike niektorých médií, kde podľa jeho názoru predajných novinárov nazval novotvarom „mzdochy“. Video dosiahlo za približne tri týždne od zverejnenia po odstránenie viac ako 90 000 pozretí. Po zrušení kanálu v decembri 2021 napísal knihu „Zmazaný(í). Môj pokus vysvetliť si, čo sa deje“.
Bukovského vyjadrenia počas pandémie kritizoval vo svojich blogoch Roman Hanajík, ktorý podal na Bukovského aj trestné oznámenie. Bukovský následne blogera zažaloval na ochranu osobnosti a žiadal od neho ako nemajetkovú ujmu 50-tisíc eur. Prvé pojednávanie na Okresnom súde v Považskej Bystrici bolo v júni 2022. Následne Bukovský podal tiež trestné oznámenie na blogera. Súčasne sa Bukovský, ako sám tvrdí, sporí aj s ministrom financií Matovičom. Matovič v septembri 2020 označil Bukovského za blázna a konšpirátora. Odznelo to aj naživo vo vysielaní televízie TA3. Bukovský žiada ospravedlnenie.
V januári 2023 Bukovský neprávoplatne vyhral prvostupňový súd s blogerom. Označiť Bukovského za dezinformátora bolo podľa sudkyne neprimerané. Hanajík sa podľa rozsudku musí Bukovskému verejne ospravedlniť za sedem výrokov, ktoré o ňom napísal v roku 2021 na blogovom portáli Denníka N. Sudkyňa neskúmala pravdivosť Bukovského výrokov, ktoré verejne spochybnili viacerí vedci či lekári. Venovala sa primárne otázke, či Bukovský mohol klamať vedome a s úmyslom škodiť ľuďom. "„Nepochybne, pokiaľ niekto o inom tvrdí, že vytvára dezinformácie alebo hoax, prípadne ak obviní druhého zo zavinenia smrti niekoľko tisíc ľudí, je nevyhnutné, aby svoje tvrdenia preukázal. To v danom prípade žalovaný neučinil,“" píše sa v rozsudku.Sudkyňa však zamietla Bukovského návrh, aby mu Hanajík zaplatil aj 50-tisíc eur ako náhradu nemajetkovej ujmy. Bloger sa odvolal, aktuálne (27. 8. 2023) spor ešte prebieha.

</doc>
<doc id="263741" url="https://sk.wikipedia.org/wiki?curid=263741" title="Moravské zemské muzeum">
Moravské zemské muzeum

Moravské zemské muzeum je druhé najväčšie (po Národním muzeu v Prahe) a druhé najstaršie (po Slezském zemském muzeu v Opave) múzeum v Česku.
Múzeum bolo založené v Brne dekrétem cisára Františka I. ako Františkovo museum dňa 29. júla v roku 1817. V súčasnej dobe sa v jeho zbierkach nachádza viac ako 6 miliónov predmetov
z rôznych prírodovedných a spoločensko-vedných odborov (antropológia, archeológia praveká a stredoveká, botanika, teatrológia, entomológia, etnografia, geológia, genetika, história, mineralógia, muzikológia, paleontológia, zoológia).
Expozície múzea.
Múzeum má:

</doc>
<doc id="263744" url="https://sk.wikipedia.org/wiki?curid=263744" title="Parazitológ">
Parazitológ

Parazitológ - prírodovedec (lekár, veterinár, zoológ, entomológ, ekológ a pod.), ktorý sa amatérsky, alebo profesionálne venuje štúdiu parazitológie. 

</doc>
<doc id="263745" url="https://sk.wikipedia.org/wiki?curid=263745" title="Epidemiológ">
Epidemiológ

Epidemiológ - prírodovedec (zvyčajne lekár, ale i veterinár, prípadne zoológ, entomológ a pod.), ktorý sa amatérsky, alebo profesionálne venuje štúdiu epidemiológie. 

</doc>
<doc id="263746" url="https://sk.wikipedia.org/wiki?curid=263746" title="Sloboda a Solidarita">
Sloboda a Solidarita

Sloboda a Solidarita (skratka SaS, od 2023 prezentovaná ako SASKA) je slovenská liberálna stredopravicová politická strana, zaregistrovaná 27. februára 2009. Od marca 2024 je jej predsedom Branislav Gröhling, dovtedy bol od založenia predsedom Richard Sulík. SaS má od roku 2010 nepretržité zastúpenie v Národnej rade SR. 
Vo svojich prvých parlamentných voľbách v roku 2010, SaS získala 12,14 % (22 mandátov), a bola v rokoch 20102012 súčasťou vládnej koalície. V rokoch 20122020 pôsobila v parlamentnej opozícii. Po voľbách v roku 2020 sa opätovne stala súčasťou vládnej koalície, od roku 2023 je v parlamentnej opozícii. Na európskej úrovni sa strana prezentuje eurorealisticky až mierne euroskepticky. V Európskom parlamente nemá SaS v súčasnosti žiadneho poslanca. Posledným bol Eugen Jurzyca, vo frakcii Európski konzervatívci a reformisti.
Orgány strany.
Najvyšším predstaviteľom strany a jej štatutárnym orgánom je predseda, ktorého volí kongres na obdobie štyroch rokov s možnosťou opätovnej voľby. Od 16. marca 2024 je predsedom bývalý minister školstva, vedy, výskumu a športu SR Branislav Gröhling. Dovtedy bol 15 rokov predsedom Richard Sulík, ktorý sa následne stal čestným predsedom strany. Sulík bol pôvodne zvolený na ustanovujúcom kongrese 28. marca 2009 v Bratislave a opätovne zvolený 16. marca 2014 na kongrese strany v Prešove, pričom jeho protikandidátom bol Jozef Kollár (pomer hlasov 134:121). V septembri 2019 ho členovia strany na mimoriadnom kongrese opätovne zvolili za predsedu.
Na sneme 16. marca 2024 si členovia do predsedníctva zvolili tiež Romana Foltina, Miroslava Žiaka a Máriu Kolíkovú. V apríli 2024 si strana zvolila piatich podpredsedov, sú nimi Mária Kolíková, Jana Bittó Cigániková, Marián Viskupič a Juraj Droba. Podpredsedovia zastupujú predsedu v rozsahu jeho poverenia. Podpredsedov (dvoch až piatich) volí zo svojho stredu Republiková rada.
Najvyšším orgánom strany je kongres, ktorý zvoláva predseda strany raz ročne. V naliehavom prípade môže byť zvolaný mimoriadny kongres. Kongres schvaľuje program strany, jej stanovy a ich zmeny, volí a odvoláva predsedu a ostatných členov Republikovej rady a Dozornej a rozhodcovskej komisie, rozhoduje o zlúčení strany s inou alebo o jej zrušení. Účastníci kongresu sú členovia Republikovej rady, členovia Dozornej a rozhodcovskej komisie a delegáti zvolení na (pre tento účel zvolaných) krajských volebných zhromaždeniach.
Medzi jednotlivými kongresmi je najvyšším orgánom strany Republiková rada, ktorú tvorí predseda strany a ďalších 12 členov volených kongresom na obdobie štyroch rokov. Zvoláva ju predseda najmenej raz mesačne. V roku 2021 boli jej členmi: Richard Sulík, Karol Galek, Branislav Gröhling, Jozef Kanuščák, Miroslav Žiak, Jana Bittó Cigániková, Juraj Droba, Juraj Jevin, Milan Laurenčík, Michal Uherčík, Marián Viskupič a Roman Foltin. Najvyšším kontrolným orgánom strany je päťčlenná Dozorná a rozhodcovská komisia. Po organizačnej, administratívnej, technickej a hospodárskej stránke zabezpečuje činnosť strany sekretariát, ktorý riadi generálny manažér. K augustu 2021 túto funkciu zastával Roman Foltin.
História.
Založenie a voľby do Európskeho parlamentu 2009.
Dňa 10. novembra 2008 uverejnil Richard Sulík blog pod názvom "Zakladám stranu Sloboda a Solidarita", v ktorom oznámil svoj zámer založiť novú politickú stranu. V tom čase už existoval prípravný výbor v zložení Richard Sulík, Jozef Mihál, Richard Švihura a Robert Mistrík. Následne 20. decembra 2008 sa v Bratislave konalo prvé stretnutie zakladajúcich členov (tzv. „predkongres“).
Strana bola zaregistrovaná v registri politických strán a politických hnutí 27. februára 2009. O mesiac neskôr 28. marca 2009 sa v Bratislave konal ustanovujúci kongres, na ktorom bol za predsedu strany zvolený Richard Sulík. Zároveň boli zvolení členovia Republikovej rady a ďalších orgánov strany. Kongres navštívila aj Iveta Radičová, ktorú v tom čase SaS podporovala ako kandidátku v prezidentských voľbách 2009.
Voľby do Európskeho parlamentu na Slovensku 2009 boli prvými voľbami, v ktorých sa strana uchádzala o hlasy slovenských voličov. SaS do volieb postavila 13-člennú kandidátku na čele s ekonómom Jánom Oravcom. So ziskom 39 016 (4,71 %) platných hlasov však nezískala potrebných päť percent hlasov, a teda sa žiaden kandidát SaS v týchto voľbách nestal poslancom Európskeho paralmentu.
Referendum 2010.
V polovici roku 2009 SaS iniciovala začatie petície na vypísanie referenda, v ktorom sa chce občanov spýtať, či sú za zrušenie koncesionárskych poplatkov, obmedzenie poslaneckej imunity, zníženie počtu poslancov na 100, stanovenie maximálnej ceny vládnych limuzín, voľby cez internet a zmenu v tlačovom zákone. Petíciu chcela strana odovzdať prezidentovi SR Ivanovi Gašparovičovi 11. februára 2010, tak aby sa referendum konalo v deň parlamentných volieb. Predseda SaS nakoniec odovzdal viac ako 401 126 podpisov 9. júna 2010. Prezidentská kancelária uznala približne 368 tisíc podpisov za platných a určila termín referenda na 18. september 2010. Hlasujúci sa vyjadrovali k 6 otázkam. Zrušenie koncesionárskych poplatkov si želá 87,24 % ľudí a obmedzenie poslaneckej imunity chce 95,40 % hlasujúcich. Menej poslancov v Národnej rade (zo 150 na 100) chce 92,76 % hlasujúcich. Za stanovenie maximálnej ceny vládnych limuzín je 88,84 % hlasujúcich. Voľby cez internet by vyhovovali 70,46 % ľudí a 74,93 % občanov chce, aby sa osoby poverené výkonom verejnej moci vyňali z práva na odpoveď, ktoré zaručuje tlačový zákon. Bez ohľadu na výsledok referenda, niektoré z otázok referenda (zrušenie koncesionárskych poplatkov, zúženie imunity, zmeny v tlačovom zákone) sa dostali do základných programových téz vládnej koalície vedenej Ivetou Radičovou, ktorej bola SaS súčasťou.
Volebné obdobie 2010-2012.
V parlamentných voľbách v roku 2010 SaS skončila tretia s 307 287 hlasmi (12,15%) a získala 22 poslancov v NR SR. Strana sa po voľbách stala súčasťou vlády Ivety Radičovej so stranami SDKÚ–DS, KDH a MOST – HÍD. Vo vláde získala štyri kreslá. Jozef Mihál sa stal podpredsedom vlády a ministrom práce, sociálnych vecí a rodiny, Juraj Miškov ministrom hospodárstva, ministrom obrany bol Ľubomír Galko a ministrom kultúry Daniel Krajcer. Predseda Richard Sulík sa stal predsedom Národnej rady. Pre kauzu odpočúvania novinárov prišiel o ministerské kreslo 23. novembra 2011 Ľubomír Galko. Radičovej vláda sa rozpadla 11. októbra na téme finančnej pomoci zadlženému Grécku. Podpredseda vlády a minister financií Ivan Mikloš bol splnomocnený prezidentom Gašparovičom podpísať dodatok k rámcovej zmluve k tzv. Eurovalu. Na to bolo potrebné schválenie Národnou radou. SaS bola rázne proti, preto sa premiérka Radičová rozhodla spojiť hlasovanie o eurovale s hlasovaním o vyslovení dôvery svojej vláde. SaS napriek tomu za návrh nezahlasovala, za bolo len 55 zo 124 prítomných poslancov, a vláda tak padla. Richard Sulík po hlasovaní vyhlásil, že strana zachránila európskym daňovým poplatníkom 350 miliárd eur, ktoré by inak išli na záchranu súkromných bánk. O dva dni Sulíka odvolali z postu predsedu parlamentu.
Obyčajní ľudia.
Súčasťou kandidačnej listiny SaS pre parlamentné voľby 2010 boli na posledných štyroch miestach (147, 148, 149, 150) štyria členovia občianskeho združenia Obyčajní ľudia. Igor Matovič, Erika Jurinová, Martin Fecko a Jozef Viskupič sa vďaka preferenčným hlasom tzv. prekrúžkovali cez kandidátov nominovaných stranou a stali sa poslancami NR SR. Združenie na svojej stránke deklarovalo, že k niektorým témam zastáva iný postoj ako SaS, a čoskoro sa od strany odtrhlo a v novembri 2011 založilo vlastnú politickú stranu pod názvom OBYČAJNÍ ĽUDIA a nezávislé osobnosti.
Volebné obdobie 2012-2016.
Po páde vlády strana získala v predčasných parlamentných voľbách v roku 2012 5,88 % hlasov, čo znamenalo stratu viac než polovice voličov a polovice poslaneckých kresiel oproti situácii z roku 2010. Strana skončila v opozícii spolu so stranami KDH, OĽaNO, MOST-HÍD a SDKÚ-DS. SaS reprezentuje v parlamente 11 poslancov.
Odchod Jozefa Kollára a jeho skupiny.
V decembri 2012 ohlásil kandidatúru na predsedu SaS poslanec strany Jozef Kollár. Súťaž medzi predsedom strany Richardom Sulíkom a jeho vyzývateľom prebehla v médiách bez škandálov. Kollár sa vo svojej kritike zameral na Sulíkovu nepopulárnosť medzi voličmi. Vyčítal mu, že nie je tímovým hráčom. Program SaS označil za správny, výhrady mal voči jeho realizácii. Sulík označil Kollára za nevýrazného politika a vyjadril obavu, že strana s ním na čele sa už nedostane do parlamentu. Počas trojmesačnej volebnej kampane sa stalo verejne známym, že v poslaneckom klube SaS za Richardom Sulíkom stojí 5 poslancov (Ľubomír Galko, Peter Osuský, Lucia Nicholsonová, Jozef Mihál a Martin Poliačik) a za Jozefom Kollárom zvyšní štyria (Juraj Miškov, Daniel Krajcer, Martin Chren a Juraj Droba). Na Kongrese SaS 16. marca 2013 v Prešove bol za predsedu strany zvolený Richard Sulík, získal 134 hlasov. Jozefovi Kollárovi dalo svoj hlas 121 delegátov. Po kongrese 25. marca Republiková rada na návrh predsedu strany Richarda Sulíka odvolala Juraja Miškova a Ľubomíra Galka z funkcií podpredsedov strany. Následne Sulík navrhol zvoliť za podpredsedov Galka a Jozefa Mihála, ktorí získali dôveru väčšiny členov Republikovej rady. Jozef Kollár ponúknuté miesto podpredsedu SaS odmietol. Prekonať rozpory sa nepodarilo ani na rokovaní Sulíka s Kollárom 9. apríla. Neúspešný kandidát na predsedu strany novinárom po skončení schôdzky oznámil, že jeho predstavy a predstavy Richarda Sulíka o smerovaní strany sú „vzájomne nezlučiteľné“. Po medializovaných vyjadreniach Jozefa Kollára a predstaviteľov jeho skupiny, v ktorých dali najavo svoj úmysel opustiť stranu, ich predseda SaS Richard Sulík vyzval 11. apríla na odchod. O niekoľko dní neskôr, 16. apríla 2013, Jozef Kollár, Juraj Miškov a Daniel Krajcer oznámili, že v strane Sloboda a Solidarita skončili a zakladajú občianske združenie Liberálna dohoda. SaS tento krok vo svojom vyhlásení označila za správne rozhodnutie pre obe strany, lebo vnútrostranícky konflikt bol vyčerpávajúci a odvádzal jej pozornosť od problémov krajiny.
Voľby do Európskeho parlamentu v roku 2014.
Vo voľbách do Európskeho parlamentu 24. mája 2014 SaS so ziskom 6,66 % hlasov získala jeden mandát, europoslancom sa stal Richard Sulík.
Volebné obdobie 2016-2020.
Vo voľbách do NR SR 5. marca 2016 strana skončila druhá a získala 12,10 % hlasov, čo znamenalo 21 kresiel v parlamente. Opozičná SaS bola v opozícii spolu so stranami OĽaNO-NOVA, ĽSNS a SME RODINA. V roku 2017 sa so stranou SaS rozlúčili zakladajúci členovia Martin Poliačik a Jozef Mihál. V júni 2018 do poslaneckého klubu prestúpila Zuzana Zimenová.
Voľby do Európskeho parlamentu v roku 2019.
Vo voľbách do Európskeho parlamentu 25. mája 2019 za SaS hlasovalo 9,62 % voličov a do Európskeho parlamentu sa dostali dvaja europoslanci: Eugen Jurzyca a Lucia Ďuriš Nicholsonová.
Demokratické jadro.
V septembri 2019 sa rozhodli zo strany odísť niekoľkí poslanci a členovia, ktorí už skôr vytvorili platformu "Demokratické jadro SaS. Po tom, ako verejne predsedu Sulíka kritizovali a v médiách uvažovali aj o jeho nahradení, vyhlásil Sulík novú voľbu predsedu na" mimoriadnom kongrese. Z kritikov však nekandidoval nikto a Richard Sulík bol opäť zvolený za predsedu SaS. Po neutíchajúcich verejných kritikách takzvanej skupinky ďalší kongres zvolali samotní členovia SaS, ktorí zo strany vylúčili Natáliu Blahovú za útoky na stranu a schválili Sulíkovu kandidátku, na ktorej sa nenachádzali Kiššová, Rajtár ani Galko. 
 Platforma zdôvodnila svoj odchod zo strany na facebooku: „"Strana SaS sa totiž zmenila. Stratila morálny kompas. Nedokázali sme tomu zabrániť, pretože ešte neprecitol dostatočný počet členov. Je nám to veľmi ľúto"“. Odídenci zo strany na čele s Ľubomírom Galkom, Kiššovou a Natáliou Blahovou si v parlamente založili vlastný deväťčlenný poslanecký klub a 17. októbra 2019 vstúpili do Demokratickej strany, za ktorú kandidovali v parlamentných voľbách v roku 2020. Volebnou líderkou kandidátky mala byť Jana Kiššová, tá však veľmi skoro vystúpila a nahradil ju Jozef Rajtár.
Volebné obdobie 2020-2023.
Parlamentné voľby v roku 2020.
V novembri 2019 bola SaS otvorená dohode o širokej predvolebnej koalícii zo strán tzv. demokratickej opozície (SaS-KDH-PS-SPOLU-ZA ĽUDÍ). Rokovania, ale stroskotali a strany sa rozhodli do volieb kandidovať samostatne. V decembri 2019 sa SaS pridala k tzv. paktu o neútočení s vyššie zmienenými štyrmi stranami.
Volebná kampaň bola postavená na silnom programe, ktorý bol vo viacerých oblastiach hodnotený ako jeden z najlepších z aktuálnej ponuky. Kandidátku postavil Richard Sulík okolo osobností strany a tímlídrov pre jednotlivé oblasti. Z prvého miesta kandidoval predseda Richard Sulík, nasledovala europoslakyňa Lucia Ďuriš Nicholsonová, na treťom mieste bol podpredseda strany Branislav Gröhling ako tímlíder pre školstvo, nasledoval Alojz Baránik (spravodlivosť), Janka Bittó Cigániková (zdravotníctvo), Peter Cmorej (odvodový bonus), siedmy bol podpredseda Karol Galek (hospodárstvo a energetika), Martink Klus (zahraničné veci), šéf Združenia podnikateľov Slovenska Ján Oravec (podnikateľské prostredie) a desiatku uzatváral župan Bratislavského samosprávneho kraja Juraj Droba. Droba kandidoval iba ako podpora strany a v prípade úspechu neplánoval nastúpiť do parlamentu. 
Na kandidátnej listine je tiež bývalý elitný vyšetrovateľ NAKA Pavol Milan či úradníčka Monika Filipová, ktorú Apolitical zaradil medzi 100 najvplyvnejších mladých ľudí vo verejnej správe na svete. Odborníkom na školstvo sa stal Branislav Gröhling, má osloviť najmä študentov a mladšie publikum. 
Sloboda a Solidarita mala netypický počet kandidátov - 149. Dôvodom bolo, že kandidát číslo 102 Ján Krošlák vstúpil aj na kandidátku hnutia OĽaNO. Napokon sa rozhodol ostať na kandidátke OĽaNO a keďže SaS už svoju odovzdala, nemohla strana doplniť na 102. miesto iného kandidáta. Krošlák sa napokon dostal do parlamentu zo 40. miesta. 
Účasť vo vláde Igora Matoviča a Eduarda Hegera.
Po parlamentných voľbách vo februári 2020 vstúpila šiesta SaS s 6,22 % a 13 poslancami do rokovaní o zostavení vlády pod vedením Igora Matoviča s hnutím OĽaNO a stranami Sme rodina a Za ľudí. Hovorilo sa aj o možnosti zostavenia trojkoalície bez jednej z troch menších strán, avšak napokon sa lídri dohodli na zostavení štvorkoalície, ktorá sa v NR SR opierala o 95 poslancov, čo je na Slovensku tzv. ústavná väčšina. SaS obsadila vo vláde tri ministerstvá - hospodárstvo, školstvo a zahraničné veci. Na čelo ministerstva hospodárstva sa postavil predseda strany Richard Sulík so štátnymi tajomníkmi Karolom Galekom (energetika) a Jánom Oravcom (podnikateľské prostredie), ministrom školstva sa stal Branislav Gröhling so štátnymi tajomníkmi Monikou Filipovou (menšnové školstvo), Ľudovítom Paulisom (veda, výskum a vysoké školy) a Ivanom Husárom (šport). Na ministerstvo zahraničných vecí SaS nominovala dlhoročného diplomata Ivana Korčoka, ktorého štátnym tajomníkom sa stal Martin Klus. 
Europoslankyňa Lucia Ďuriš Nicholsonová vo februári 2021 ohlásila odchod zo SaS. Jej odchod bol spojený so sporom o eurofondoch s vicepremiérkou a predsedníčkou Za ľudí Veronikou Remišovou 22. marca 2021 podal minister hospodárstva Sulík demisiu po tom, ako SaS vyhlásila, že premiér Igor Matovič nie je schopný viesť vládu. 25. marca prezidentka SR Zuzana Čaputová postupne prijala demisiu ministra školstva Gröhlinga a ministra zahraničných vecí Korčoka. Strana taktiež pozastavila svoju účasť v koalícii dovtedy, kým sa premiér Matovič nevzdá svojej funkcie. Ten napokon tejto žiadosti vyhovel a prezidentka Čaputová 1. apríla 2021 vymenovala vládu nového premiéra Eduarda Hegera. Okrem iných zmien sa ministrom financií a podpredsedom vlády napokon stal expremiér Matovič. Do poslaneckého klubu v septembri 2021 vstúpilo 6 poslancov zo strany ZA ĽUDÍ - Vladimír Ledecký, Marek Hattas, Tomáš Lehotský, Vladimíra Marcinková, Michal Luciak a Ján Benčík, v júli 2022 bývalý poslanec z hnutia OĽaNO Juraj Krúpa a v septembri 2022 si mandát uplatnila Mária Kolíková zvolená za ZA ĽUDÍ. Koncom decembra 2022 však z poslaneckého klubu odišiel poslanec Martin Klus. 20. júna 2022 bývalá podpredsedníčka strany Za ľudí a ministerka spravodlivosti Mária Kolíková vstúpila do strany SaS. 
Dlhoročné spory medzi Igorom Matovičom a Richardom Sulíkom smerovali k tomu, že 31. augusta 2022 podal minister hospodárstva Sulík znova demisiu. SaS požadovala odchod lídra OĽANO a ministra financií Matoviča z vlády. Po odchode Sulíka pokračovali aj zvyšní traja ministri za stranu SaS. Zo svojich postov odstúpili 5. septembra ministerka spravodlivosti Mária Kolíková, minister školstva Branislav Gröhling a šéf diplomacie Ivan Korčok. 
Národná rada Slovenskej republiky vyslovila 15. decembra 2022 nedôveru vláde Eduarda Hegera. Na druhý deň prezidentka Čaputová vládu Hegera odvolala, no dočasne ju poverila vykonávaním funkcie v obmedzenom rozsahu. Návrh na vyslovenie nedôvery vláde podala opozičná SaS. Matovič skončil 23. decembra 2022 ako minister financií. Vedením ministerstva financií poverila prezidentka dočasne povereného predsedu vlády Hegera. 7. mája 2023 Eduard Heger požiadal Zuzanu Čaputovú o zbavenie poverenia viesť vládu. Prezidentka napokon 15. mája 2023 vymenovala dočasnú vládu odborníkov na čele s Ľudovítom Ódorom, ktorá mala doviezť Slovensko do predčasných parlamentných volieb v septembri. 
Volebné obdobie 2020-2023.
V predčasných parlamentných voľbách v roku 2023 SaS získala 6,32 % a skončila v opozícii spolu so stranami PS, SLOVENSKO - predtým OĽANO (kandidovala ako koalícia spolu s ZA ĽUDÍ a KÚ) a KDH. SaS spolu so stranami PS a KDH organizujú protesty proti aktivitám štvrtej Ficovej vlády. 
Vo voľbách do Európskeho parlamentu v roku 2024 sa SaS veľmi tesne nedostala do EP. Získala 4,92 %.
Richard Sulík na tlačovej konferencii 4. septembra 2024 nečakane oznámil, že sa vzdáva poslaneckého mandátu. Nahradí ho stranícky odborník na energetiku Karol Galek. Svoj návrat do politiky plánuje prehodnotiť pred ďalšími parlamentnými voľbami.
Volebné výsledky a preferencie.
Komunálne voľby.
"V tabuľke sú zahrnuté iba počty kandidátov výhradne za SaS. Vo všetkých voľbách boli utvárané aj početné koalície viacerých strán, ďalšie mandáty starostov, primátorov aj poslancov SaS získalo v koalíciách s inými stranami."

</doc>
<doc id="263748" url="https://sk.wikipedia.org/wiki?curid=263748" title="SaS">
SaS



</doc>
<doc id="263749" url="https://sk.wikipedia.org/wiki?curid=263749" title="NOVÁ DEMOKRACIA">
NOVÁ DEMOKRACIA

NOVÁ DEMOKRACIA, skratka ND, bola slovenská mimoparlamentná politická strana, aktívna najmä v Trnavskom kraji. Neoficiálne tiež používala názov "Nová demokracia – sila regiónov". Vznikla okolo nezávislého poslanca a predsedu Trnavského samosprávneho kraja Tibora Mikuša. Na Ministerstve vnútra SR bola zaregistrovaná 12. januára 2009. Ustanovujúci snem sa uskutočnil 28. marca 2009. Strana zanikla v roku 2016.
História.
Stranu založil vtedajší predseda Trnavského samosprávneho kraja, nezávislý poslanec NR SR a bývalý člen ĽS-HZDS, Tibor Mikuš. Na jej založenie vyzbierali 14 tisíc podpisov.
Na ustanovujúcom sneme ND 28. marca 2009 v Devíne za účasti 143 delegátov bol za predsedu zvolený Tibor Mikuš. Mikuš pri tej príležitosti predstavil ako devízu strany jej zameranie na občana v slovenských regiónoch cez odborníkov. Medzi ďalších predstaviteľov strany patrili primátor Holíča a podpredseda TTSK Zdenko Čambal či bývalý minister hospodárstva Milan Cagala a poslanec za ĽS-HZDS Jozef Tarčák. Významná časť členov strany pochádzala z Trnavy a okolia, resp. z kruhov karatistov, ku ktorým mal Mikuš blízko. V jej regionalizme teda prevažoval najmä Trnavský región. V prezidentských voľbách v roku 2009 strana podporila Ivana Gašparoviča. 
Strana vyhlásila, že má záujem kandidovať do volieb na všetkých úrovniach, teda do komunálnych, regionálnych, parlamentných, ako aj do Európskeho parlamentu. 
Do parlamentných volieb v roku 2010 sa rozhodla strana kandidovať sama po tom, čo zlyhali rokovania o možnej spolupráci s Hnutím za demokraciu a AZEN - Aliancia za Európu národov, teda stranami, ktoré tiež tvorili odídenci z ĽS-HZDS.
Vo voľbách do VÚC v roku 2013 za ND kandidovalo 12 kandidátov na poslancov v Banskobystrickom, Trenčianskom a Trnavskom kraji, žiaden z nich nebol zvolený. 
Ideológia.
Strana sa orientovala do stredu politického spektra, Mikuš odmietal zaškatuľovanie do pravice či ľavice. Medzi priority strany patril občan a všetko, čo ho zaujíma a čo súvisí s kvalitou jeho života. ND chcela dosiahnuť široké spektrum cieľov – pomoc štátu rodinám, starostlivosť o mladú generáciu, kvalitné vzdelanie zdarma, podporu živnostníkov a malých firiem, znižovanie odvodového zaťaženia. Filozofia strany sa niesla v duchu Mikušovho osobného hesla "Úcta k tradíciám a zodpovednosť za budúcnosť".
ND bola zameraná na občana v slovenských regiónoch, na posilnenie malého a stredného podnikania, rozvoj cestovného ruchu a infraštruktúry, ako aj na všeobecné ľudské hodnoty, ktoré sú platné v novodobej spoločnosti, zároveň rozvíjajúca spolupatričnosť a vlastenectvo." Strana tvrdila, že je demokratická ľudová strana, ktorá stavia aj na kresťanských hodnotách. Piliere tvorili spolupatričnosť, solidarita a vlastenectvo. ND sa hlásila k spolupráci s európskymi ľudovými a demokratickými stranami.

</doc>
<doc id="263751" url="https://sk.wikipedia.org/wiki?curid=263751" title="ND">
ND



</doc>
<doc id="263753" url="https://sk.wikipedia.org/wiki?curid=263753" title="Jiu-jitsu">
Jiu-jitsu



</doc>
<doc id="263754" url="https://sk.wikipedia.org/wiki?curid=263754" title="United World College of South East Asia">
United World College of South East Asia

United World College of South East Asia (UWCSEA) je nezisková medzinárodná škola v Singapure. Je najväčšou z medzinárodnej siete United World Colleges s dvomi kampusmi v Doveri a Ang Mo Kio otvorenom v roku 2008. Na rozdiel od mnohých iných UWC škôl ponúka UWCSEA programy nielen pre stredoškolákov, ale tiež žiakov od 4 rokov. 

</doc>
<doc id="263757" url="https://sk.wikipedia.org/wiki?curid=263757" title="Brettonwoodská menová sústava">
Brettonwoodská menová sústava

Brettonwoodská (menová) sústava alebo brettonwoodský (menový) systém (menej vhodne "bretton-woodská (menová) sústava, bretton-woodský (menový) systém") bola medzinárodná finančná a menová sústava po druhej svetovej vojne trvajúca do 70. rokov. Vznikla na základe tzv. brettonwoodských dohôd alebo dohôd z Bretton Woods, ktoré boli prijaté na Menovej a finančnej konferencii OSN konanej v júli 1944 v okrese Bretton Woods v New Hampshire, USA (tzv. brettonwoodská konferencia). 
Na základe brettonwoodských dohôd bol založený aj Medzinárodný menový fond. 
Brettonwoodská menová sústava stála na týchto princípoch:
1. pri súhlase väčšiny
2. pri súhlase členov, ktorých podiel na celkových vstupných vkladoch do MMF bol 10 % a viac (vtedy len USA a Veľká Británia). 
V roku 1971 došlo devalvácii dolára voči zlatu 1 trójska unca zlata = 38 dolárov, v roku 1973 1 trójska unca = 42,22 dolára. 
Trhová cena zlata začala mnohonásobne prevyšovať jeho úradnú cenu. Kríza menového systému vyvrcholila 15. augusta 1971, kedy americká vláda zrušila vymeniteľnosť dolára za zlato. Menové kurzy tak stratili zlatý základ a začali sa udržiavať na základe trhových pomerov. Padol tak základný pilier brettonwoodskej sústavy. 
Neúspech pri reforme brettonwoodskej sústavy viedli k založeniu novej medzinárodnej menovej sústavy zvanej Kingstonská menová sústava.

</doc>
<doc id="263766" url="https://sk.wikipedia.org/wiki?curid=263766" title="Bretton Woodský systém">
Bretton Woodský systém



</doc>
<doc id="263771" url="https://sk.wikipedia.org/wiki?curid=263771" title="Harz">
Harz

Harz môže byť:

</doc>
<doc id="263773" url="https://sk.wikipedia.org/wiki?curid=263773" title="Bartková (prítok Oravcovej)">
Bartková (prítok Oravcovej)

Bartková je potok na Horehroní, vo východnej časti okresu Brezno. Je to ľavostranný prítok Oravcovej, meria 2,5 km a je tokom IV. rádu.
Prameň.
Pramení na južných svahoch Nízkych Tatier, v geomorfologickom podcelku Kráľovohoľské Tatry, na južnom úpätí Kolesárovej (1 508,0 m n. m.) v nadmorskej výške cca 980 m n. m.
Opis toku.
Od prameňa tečie na hornom toku smerom na JJV, v pramennej oblasti priberá krátky ľavostranný prítok z južného úpätia Kolesárovej a na strednom toku vytvára oblúk prehnutý na východ. Na dolnom toku vstupuje do Horehronského podolia, stáča sa, tečie smerom na JJZ a koryto potoka sa výraznejšie vlní. Severoseverovýchodne od intravilánu obce Závadka nad Hronom ústi v nadmorskej výške približne 655 m n. m. do Oravcovej.

</doc>
<doc id="263785" url="https://sk.wikipedia.org/wiki?curid=263785" title="Bitka o Tarawu">
Bitka o Tarawu

Bitka o Tarawu bolo ozbrojené stretnutie americkej a japonskej armády počas druhej svetovej vojny, 20.23. novembra 1943. Vyčistenie celého atolu trvalo až do 28. novembra 1943.
Po niekoľkodennom bombardovaní vylodila americká bojová skupina 53 ("Task Force 53") na ostrove Betio 18 600 vojakov. Vybudovaná sieť bunkrov na Betiu obsadená 4800 japonskými obrancami odolala prípravnému bombardovaniu. Vylodenie bolo rušené odhodlanou posádkou a tiež tým, že vyloďovacie plavidlá sa nedokázali dostať cez pobrežné útesy obklopujúce ostrov. To znamenalo, že sa útočiaci vojaci museli dlho brodiť cez plytčiny a stali sa tak ľahkým cieľom pre paľbu obrancov. Ostrov bol dobytý 23. novembra a padlo pri tom viac ako 1000 amerických vojakov, ďalších viac než 2000 bolo ranených. Z japonskej posádky ostrova prežilo iba 110 mužov. 
Počas tejto operácie bol tiež dobytý blízky atol Makin.

</doc>
<doc id="263813" url="https://sk.wikipedia.org/wiki?curid=263813" title="Oravcová (prítok Hrona)">
Oravcová (prítok Hrona)

Oravcová je potok na Horehroní, vo východnej časti okresu Brezno. Je to pravostranný prítok Hrona, meria 3,9 km a je tokom III. rádu. Pomenovanie nesie podľa vrchu Oravcová (1 544,2 m n. m.) v hlavnom hrebeni Nízkych Tatier, severozápadne od jeho prameňa.
Prameň.
Pramení v Nízkych Tatrách, v geomorfologickom podcelku Kráľovohoľské Tatry, na JJZ úpätí Kolesárovej (1 508,0 m n. m.) v nadmorskej výške približne 940 m n. m.
Opis toku.
Od prameňa tečie severojužným smerom cez lokalitu Drôťačka, sprava priberá prítok prameniaci severovýchodne od horárne Kolesárová, prechodne sa stáča na juhovýchod a vteká do Horehronského podolia. Tu sa opätovne stáča smerom na juh, sprava priberá prítok (661,6 m n. m.) vznikajúci východne od horárne Kolesárová a tečúci cez lokalitu Vyšné rakytiny, a následne zľava priberá aj Bartkovú. Na severovýchodnom úpätí vrchu Pivarčovské (673 m n. m.) ďalej priberá pravostranný prítok prameniaci severne od obce Závadka nad Hronom, potok tečie územím východne od intravilánu spomenutej obce cez priemyselný areál, kde podteká štátnu cestu č. 66 i železničnú trať Banská Bystrica – Červená Skala. Do Hrona sa vlieva východne od centra obce Závadka nad Hronom v nadmorskej výške cca 614 m n. m.

</doc>
<doc id="263814" url="https://sk.wikipedia.org/wiki?curid=263814" title="Tarawa">
Tarawa

Tarawa je atol Gilbertových ostrovov. Administratívne je súčasťou republiky Kiribati. Je sídlom jedného z najväčších miest Bairiki.
Tarawa bola počas druhej svetovej vojny dôležitou základňou japonských vojsk na Gilbertových ostrovoch. V novembri 1943 o ňu viedli Američania tvrdé boje.

</doc>
<doc id="263819" url="https://sk.wikipedia.org/wiki?curid=263819" title="Poďme bratia do Betlehema">
Poďme bratia do Betlehema

Poďme bratia do Betlehema je šiesty štúdiový a prvý z vianočných albumov rockovo aranžovaných coververzií vianočných kolied od skupiny Tublatanka, ktorý vydalo v roku 1993 hudobné vydavateľstvo Tommü Records. Jedinou pôvodnou skladbou albumu je „Pieseň pre stratených synov“ od autorskej dvojice Martin Ďurinda / Martin Sarvaš. V roku 2007 vydalo album v reedičnej licencii Tommü Records české hudobné vydavateľstvo Monitor. Bol súčasťou dvojcdboxu, spolu s titulom "Vianočný deň".
Zoznam skladieb.
Koledy upravil Martin Ďurinda a Ďuro Černý (16)

</doc>
<doc id="263823" url="https://sk.wikipedia.org/wiki?curid=263823" title="Arius">
Arius



</doc>
<doc id="263826" url="https://sk.wikipedia.org/wiki?curid=263826" title="Karnaughova mapa">
Karnaughova mapa

Karnaughova mapa je metóda používaná na minimalizáciu logickej funkcie pri jej analýze. Jej princípom je zobrazenie n-rozmernej tabuľky hodnôt do dvojrozmernej mapy. Z tejto mapy možno potom graficky vyčítať minimálnu funkciu. 
Príklad.
Analýza logickej funkcie závislej na troch parametroch (x, y, z). Pravdivostná tabuľka je nasledovná:
Matematický vzorec pre túto funkciu by sa (bez minimalizácie) dal zapísať takto:
formula_1
Pre minimalizáciu tejto funkcie teraz použijeme Karnaughovu mapu.
Políčka v tabuľke reprezentujú len inú formu zápisu výsledku Q. Zvýraznená oblasť obsahuje výsledok Q=1 ak všetky tri premenné x,y a z = 0.
Výhoda zápisu do Karnaughovej mapy spočíva v tom, že oblasti ovplyvnené každou z premenných sú na rozdiel od pravdivostnej tabuľky súvislé. Aby toto bola pravda je potrebné vnímať mapu tak, že za posledným stĺpcom nasleduje opäť stĺpec prvý, čím sa prepoja (do tej doby nekonzistentné) oblasti formula_2. Teraz definujeme vzorec podobne ako pri pravdivostnej tabuľke, s tým, že si všímame súvislé oblasti.
Táto oblasť je celkom nezávislá od x (môže nadobúdať hodnoty 1 i 0), závisí iba od y a z. Môžeme teda zapísať
formula_3
Táto oblasť je celkom nezávislá od y (môže nadobúdať hodnoty 1 i 0), závisí iba od x a z. Môžeme teda zapísať
formula_4
Výsledná funkcia bude teda vyzerať:
formula_5

</doc>
<doc id="263827" url="https://sk.wikipedia.org/wiki?curid=263827" title="Logická mapa">
Logická mapa



</doc>
<doc id="263830" url="https://sk.wikipedia.org/wiki?curid=263830" title="Daniel Schneidermann">
Daniel Schneidermann

Daniel Schneidermann (* 5. apríl 1958, Paríž) je francúzsky novinár a autor. 

</doc>
<doc id="263831" url="https://sk.wikipedia.org/wiki?curid=263831" title="Anger">
Anger

Anger môže byť:

</doc>
<doc id="263832" url="https://sk.wikipedia.org/wiki?curid=263832" title="Arzberg">
Arzberg

Arzberg môže byť:
miesto v Nemecku:
miesto v Rakúsku:

</doc>
<doc id="263834" url="https://sk.wikipedia.org/wiki?curid=263834" title="Náučný chodník Koháryho dub">
Náučný chodník Koháryho dub

Náučný chodník Koháryho dub je náučný chodník v Štiavnických vrchoch. Začína pred základnou školou v Hontianskych Nemciach. Je lineárny, dlhý , s prevýšením . Na trase, ktorej čas prechodu pokojnou chôdzou trvá 1,5 hodiny, je nainštalovaných päť informačných zastávok s rôznou tematikou:

</doc>
<doc id="263835" url="https://sk.wikipedia.org/wiki?curid=263835" title="NCH Koháryho dub">
NCH Koháryho dub



</doc>
<doc id="263840" url="https://sk.wikipedia.org/wiki?curid=263840" title="Monterrey Open 2009">
Monterrey Open 2009

Monterrey Open 2009 bol tenisový turnaj žien, ktorý sa konal v dňoch od 2. do 8. marca 2009 na otvorených dvorcoch s tvrdým povrchom v mexickom meste Monterrey. Titul v dvojhre žien získala Francúzka Marion Bartoliová, ktorá vo finále porazila Číňanku Li Na. Bol to jej piaty titul v dvojhre na okruhu WTA. Titul vo štvorhre žien získali Francúzka Nathalie Dechyová a Talianka Mara Santangelová, ktoré vo finále porazili český pár Iveta Benešová, Barbora Záhlavová Strýcová. Pre N. Dechyovú to bol siedmy a pre M. Santangelovú deviaty titul vo štvorhre na okruhu WTA. 
Víťazi.
Dvojhra žien.
 Marion Bartoliová vs. Li Na 6-4 6-3
Štvorhra žien.
 Nathalie Dechyová / Mara Santangelová vs. Iveta Benešová / Barbora Záhlavová Strýcová 6-3 6-4

</doc>
<doc id="263841" url="https://sk.wikipedia.org/wiki?curid=263841" title="Ženská dvojhra na Monterrey Open 2009">
Ženská dvojhra na Monterrey Open 2009

Ženská dvojhra na Monterrey Open 2009 sa hrala ako súčasť Monterrey Open 2009 od 2. do 8. marca 2009. Titul získala Francúzka Marion Bartoliová, ktorá vo finále porazila Číňanku Li Na 6-4 6-3. Bol to jej piaty titul v dvojhre na okruhu WTA.

</doc>
<doc id="263842" url="https://sk.wikipedia.org/wiki?curid=263842" title="Výberový album">
Výberový album



</doc>
<doc id="263850" url="https://sk.wikipedia.org/wiki?curid=263850" title="Dave Brubeck">
Dave Brubeck

Dave Brubeck, vlastným menom "David Warren Brubeck", (* 6. december 1920, Concord, Kalifornia – † 5. december 2012, Norwalk, Connecticut) bol americký džezový klavirista. Vo svojom odbore býva považovaný za hudobného génia. Napísal viacero džezových štandardov, napríklad "In Your Own Sweet Way" alebo "The Duke". Brubeckov štýl sa pohybuje od uhladených, noblesných skladieb až po veľkolepé diela.
Pri tvorbe využili matkinu výučbu aj brilantnú schopnosť improvizácie. V mnohých svojich skladieb experimentoval s nezvyčajnými taktami. Spoločne s Paulom Desmondom, Joeom Morellom a Eugenom Wrightom tvorili vo svojej dobe populárnu skupinu The Dave Brubeck Quartet.
Jeho dlhoročný spolupracovník, altsaxofonista Paul Desmond napísal pre Brubeckovo kvarteto najznámejšiu skladbu, „Take Five“, ktorá má 5/4 takt. Experimenty s taktovaním skladieb poznačili značnú časť Brubeckovej hudobnej kariéry, napr "Pick Up Sticks" (6 / 4), "Unsquare Dance" (7 / 4), a "Blue Rondo à la Turk" (9 / 8).
Biografia.
Mladosť.
Brubeckova matka študovala hru na klavír v Anglicku, plánovala dráhu koncertnej pianistky a zarábala si tým, že učila hru na piano. Brubecka ale nijak zvlášť nebavilo neustále prehrávanie partitúr, skôr sa snažil skladať si svoje vlastné melódie. Začal študovať piano na univerzite, ale potom čo jeden z profesorov zistil, že ani poriadne nevie hrať z nôt ho chcel vylúčiť. Našťastie sa ho iní profesori zastali. Tvrdia totiž, že jeho schopnosť zvládať kontrapunkt a harmóniu je nadpriemerná. Škola sa ale stále obávala, že by jej Brubeck mohol spôsobiť škandál a nechala ho vyštudovať len pod podmienkou, že hru na piano nikdy nebude učiť.
V roku 1942 úspešne ukončil štúdium na univerzite a hneď nato narukoval do armády. Boli to vojnové roky, a tak v armáde slúžil 4 roky (zúčastnil sa dokonca aj bitky v Ardenách). Po návrate pokračoval v štúdiu, tentoraz v Kalifornii. Po skončení štúdií sa upísal kalifornskej nahrávacie spoločnosti Fantasy Records. Založil svoj vlastný oktet, ale súčasne hral aj v triu. Neskôr sa k triu pridal altsaxofonista Paul Desmond. Začali experimentovať, nahrali pár dosiek, ale stále mali málo príležitostí hrať. Brubeck tým bol dosť znechutený, a tak sa opäť vrátil k triu. Opäť bez Desmonda, ktorý si zabezpečil vystupovanie s inou zostavou. A tak Brubeck strávil niekoľko rokov len tým, že neustále prehrával džezové štandardy.
Dave Brubeck Quartet.
Po krátkej odmlke, ktorá bola spôsobená Brubeckovým poranením chrbta pri plávaní, vznikla v roku skupina 1951 The Dave Brubeck Quartet. Na saxofón v nej hral opäť Paul Desmond. Kvarteto dostalo dlhodobej angažovanosti v jednom klube v San Franciscu, viac sa ale do širšieho povedomia dostalo svojimi pravidelnými koncertami na študentských internátoch. Z týchto koncertov vzišli tri albumy: "Jazz at Oberlin", "Jazz Goes to College" a "Jazz Goes to Junior College". V roku 1954 sa Brubeckova fotografia objavila na titulnej strane prestížneho amerického časopisu Time – stal sa tak druhým džezovým hudobníkom, ktorý sa dostal na titulnú stranu tohto časopisu (prvým bol Louis Armstrong).
Dave Brubeck Quartet v roku 1967. Zľava doprava: Joe Morello, Eugene Wright, Brubeck and Paul Desmond.
V polovici päťdesiatych rokov boli pôvodné členovia kvarteta Bob Bates a Joe Dodge nahradení Eugene Wrightom a Joeom Morellom. Pretože Wright bol Afroameričan, musel Brubeck na konci päťdesiatych rokov zrušiť veľa koncertov. Majitelia klubov boli ochotní zorganizovať koncert, kládli si ale podmienku, že kvarteto musí mať bieleho kontrabasistu. Brubeck tiež zrušil televízne vystúpenie, potom čo sa dozvedel, že kamera zámerne nenatáča Wrighta.
V roku 1959 vydáva kvarteto album "Time Out". Hudobné vydavateľstvo ním síce bolo nadšené, meškali však s jeho vydaním. Album je zvláštny tým, že takmer žiadna skladba na ňom nie je v bežnom takte. Album obsahuje skladby Take Five, Blue Rondo à la Turk alebo Pick Up Sticks, ktoré sú už dnes považované za džezové štandardy. I cez experimentovanie s nezvyčajnými taktami sa album veľmi dobre predával a čoskoro sa stalo platinovými albumom.
V tejto dobe napísal Brubeck spolu so svojou ženou muzikál The Real Ambassadors, ktorý stvárňuje ich skúsenosti s koncertovaním po Spojených štátoch. Soundtrack k tomuto muzikálu bol nahraný v roku 1961. Podieľali sa na ňom Louis Armstrong, Lambert, Hendricks &amp; Ross a Carmen McRae. Samotný muzikál mal premiéru o rok neskôr.
Na úspech albumu Time Out nadviazalo kvarteto podobnými albumami: ', ', "Time Changes" a "Time In". Všetky tieto albumy sú tiež známe tým, že obal tvorili vtedajší moderní maliari – Joan Miró, Sam Francis alebo Franz Kline. V tejto dobe vznikol aj koncertný album "At Carnegie Hall", ktoré kritik Richard Palmer označil za „nepochybne Brubeckov najlepší koncert“.

</doc>
<doc id="263851" url="https://sk.wikipedia.org/wiki?curid=263851" title="Fischbach">
Fischbach

Fischbach môže byť:
miesto v Nemecku:
miesto v Rakúsku:
miesto v Švajčiarsku:
miesto v Luxembursku:

</doc>
<doc id="263854" url="https://sk.wikipedia.org/wiki?curid=263854" title="Kathrin Wörleová">
Kathrin Wörleová

Kathrin Wörleová (* 18. február 1984, Lindau, Nemecko) je súčasná nemecká profesionálna tenistka.

</doc>
<doc id="263855" url="https://sk.wikipedia.org/wiki?curid=263855" title="Kathrin Woerle">
Kathrin Woerle



</doc>
<doc id="263856" url="https://sk.wikipedia.org/wiki?curid=263856" title="Diaľnica A2 (Švajčiarsko)">
Diaľnica A2 (Švajčiarsko)

Diaľnica A2 (, ) je 295 kilometrov dlhá diaľnica vo Švajčiarsku. Začína v Bazileji na nemeckej štátnej hraniciach a smeruje ma juhovýchod cez Luzern, Altdorf, Bellinzonu a Lugano až na taliansku hranicu pri meste Chiasso. 
Diaľnica A2 patrí medzi najdôležitejšie dopravné tepny krajiny a patrí aj medzi najrušnejšie komunikácie. Je súčasťou jedného z hlavných európskych severojužných koridorov. Na celej svojej dĺžke je súčasťou európskej cesty E35, na úseku "Bazilej-Härkingen" E25 a medzi Bazilejom a Austom patrí do koridoru E60.
Popis trasy.
Diaľnica začína v meste Bazilej, v severozápadnej časti krajiny. Odtiaľ smeruje na juhovýchod cez zvlnené predhorie pohoria Švajčiarska Jura. V okolí mesta Luzern sa dostáva do značne členitého alpského terénu a prírodné prekážky sú tu prekonávané početnými tunelmi a viaduktmi. Veľmi zaujímavým je Tunel Sonnenberg medzi Luzernom a Kriensom, ktorý bol do roku 2006 najväčším protiatómovým krytom svojho druhu v Európe. Ďalším pozoruhodným objektom je Gotthardský cestný tunel, ktorý meria a je tretím najdlhším cestným tunelom na svete. 
Na západnej strane alpského masívu sa nachádzajú hlboké doliny, ktoré diaľnica prekonáva obrovskými viaduktmi, z ktorých najväčší je Viadukt Biaschina, ktorý je s výškou 110 metrov druhou najväčšou stavbou v krajine. Diaľnica postupne klesá z horského terénu do kantónu Ticino a okolo jazera Luganersee pokračuje do mesta Chiasso, kde prekračuje štátnu hranicu do Talianska. Tam na ňu nadväzuje diaľnica A9.
Diaľničné križovatky.
Nasledujúca tabuľka ponúka prehľad diaľničných križovatiek na A2:
Doprava.
A2 je v prevažnej miere vybudovaná ako štvorpruhová smerovo rozdelená komunikácia. Výnimkou je len úsek "Göschenen–Airolo" (Tunel Sankt Gotthard), ktorý je len polprofilový a bez smerového rozdelenia a cesta je tu označená ako rýchlostná cesta. Pri zvýšenej hustote dopravy, počas sviatkov a letných prázdnin tu nastávajú problémy s tvorbou kolón, ktoré sú čiastočne vyriešené premenlivým dopravným značením a semaformi. Tie do tunela púšťajú vozidlá postupne, aby sa predišlo jeho zahlteniu. 
Ďalším problémom sú peážne úseky pri Bazileji a medzi križovatkami Härkingen a Wiggertal, kde diaľnica A2 zdieľa spoločnú trasu s diaľnicami A3 a A1.

</doc>
<doc id="263859" url="https://sk.wikipedia.org/wiki?curid=263859" title="Floing">
Floing

Floing môže byť:

</doc>
<doc id="263863" url="https://sk.wikipedia.org/wiki?curid=263863" title="Kathrin Wörle">
Kathrin Wörle



</doc>
<doc id="263866" url="https://sk.wikipedia.org/wiki?curid=263866" title="Zoznam zámkov v Česku">
Zoznam zámkov v Česku

Toto je zoznam zámkov v Česku:

</doc>
<doc id="263867" url="https://sk.wikipedia.org/wiki?curid=263867" title="Suprematizmus">
Suprematizmus

Suprematizmus (rus. "супрематизм") je umelecké hnutie, ktoré sa zameriava na fundamentálne geometrické tvary, predovšetkým na štvorec a kruh, ktorý vznikol v Rusku v rokoch 1915 – 1916.

</doc>
<doc id="263869" url="https://sk.wikipedia.org/wiki?curid=263869" title="Kathrin Woerleová">
Kathrin Woerleová



</doc>
<doc id="263870" url="https://sk.wikipedia.org/wiki?curid=263870" title="Defibrilátor">
Defibrilátor

Defibrilátor je lekársky prístroj, používaný na liečbu závažných porúch srdcového rytmu krátkym elektrickým výbojom. Pôvodne sa používal len k defibrilácii - liečbe smrteľnej poruchy srdcového rytmu - fibrilácie komôr (odtiaľ pochádza jeho názov) v rámci kardiopulmonálnej resuscitácie. Princíp liečby elektrickým výbojom spočíva v súčasnej depolarizácii všetkých častí prevodového systému srdca, po ktorom sa môže aktivovať prirodzený udávač srdcového rytmu. Týmto spôsobom je možné previesť aj niektoré iné arytmie (poruchy srdcového rytmu) na normálny sínusový rytmus; tento liečebný výkon sa nazýva elektrokardioverzia a vykonáva sa tiež pomocou defibrilátora, spravidla s automatickou synchronizáciou časovania výboja so srdcovým rytmom.
História.
Experimenty v súvislosti s defibriláciou prebiehali na mnohých pracoviskách a nie je možné všetky obsiahnuť. Uvádza sa, že už v roku 1899 fyziológovia Prevost a Batelli zistili, že dostatočne intenzívny elektrický výboj preruší fibriláciu komôr a potom nastúpi normálny sínusový rytmus. Prvá defibrilácia, ktorá zachránila ľudský život, bola údajne vykonaná chirurgom Claudem S. Beckom v roku 1947. V Sovietskom zväze na defibrilácii pracoval N.L.Gurvič a pod jeho vedením začala v roku 1952 prvá sériová výroba defibrilátorov. Nie je bez zaujímavosti, že prvý československý defibrilátor získal v roku 1958 cenu na výstave Expo 1958 a až potom nasledoval Lown-Berkowitsov defibrilátor v USA. Používanie defibrilácie sa v nasledujúcich desaťročiach výrazne rozšírilo v súvislosti s rozpoznaním komorovej fibrilácie ako častej bezprostrednej príčiny smrti pacientov s akútnym infarktom myokardu. Ďalší technický vývoj umožnil miniaturizáciu zariadenia a jeho vybavenie EKG monitorom. Poznanie, že pacienti s chorobami srdca často umierajú na náhle fatálne arytmie, viedlo k vývoji implantovateľného kardiovertera - defibrilátora, ktorý bol po prvý raz implantovaný u človeka v roku 1980.
Technický princíp.
Princíp defibrilácie je veľmi jednoduchý. Po neuspokojivých výsledkoch experimentov so striedavým prúdom sa stal štandardom krátky impulz jednosmerného prúdu, v princípe aplikovaný pripojením nabitého kondenzátora na povrch tela pacienta (zriedkavejšie priamo na povrch srdca, odhaleného pri operácii) pomocou elektród, priložených na oblasť srdcového hrotu a stred hrudníka nad bázou srdca tak, aby bola prúdová hustota v oblasti srdca čo najvyššia. Elektródy mávajú povrch okolo 50 cm2, výboj jednosmerného prúdu je v intenzite desiatok ampérov a trvá v desiatkach milisekúnd. Generovaný je nabitým kondenzátorom a jeho priebeh tvarovaný sériovo zapojenou indukčnou cievkou. Aplikovaná energia výboja býva regulovateľná v rozsahu od desiatok až po 360 joulov. Moderné prístroje generujú výboj presne určeného priebehu, spravidla bifázického, ktorý je účinnejší a stačí použiť približne polovičnú energiu. Pri elektrokardioverzii prístroj dokáže aplikovať výboj synchronizovane so srdcovým rytmom, v čase niekoľkých desiatok milisekúnd po QRS komplexe na EKG, aby nevyvolal fibriláciu komôr.
Druhy defibrilátorov.
Existujú rôzne druhy defibrilátorov podľa ich určenia, technických vlastností, spôsobu ovládaniu a uloženia. 
Použitie.
Správne aplikovaný defibrilačný výboj je sprevádzaný kontrakciou všetkých svalov a teda nekontrolovateľným záškubom celého tela, ktorý je pre pacienta pri vedomí nepríjemný (popisovaný ako zásah elektrickým prúdom zo zásuvky). Pri fibrilácii komôr je pacient v bezvedomí a nepociťuje ho, pri elektrokardioverzii je potrebná krátkodobá ľahká celková anestéza.
Aplikácia výboja sa vykonáva veľkoplošnými defibrilačnými elektródami, ktoré sú natreté elektricky vodivým gélom a vybavené izolovanými rukoväťami. Modernejšie prístroje a automatizované externé defibrilátory sú vybavené nalepovacími jednorazovými elektródami. Výboj je aplikovaný tlačidlami na elektródach, na prístroji, alebo automaticky v prípade AED alebo ICD. Počas výboja je potrebné zabezpečiť, aby sa pacienta nikto nedotýkal. Výboj implantovaného kardiovertera - defibrilátora (ICD) je pre pacienta nepríjemný a môže ho pocítiť aj osoba, ktorá sa ho dotýka, prípadne resuscituje. Defibrilačný výboj je pre ňu tiež nepríjemný, ale nie ohrozujúci. Môže ojedinele poškodiť pripojené lekárske prístroje, ale tie modernejšie sú pred jeho účinkom chránené.
Výboje je možné podľa potreby opakovať bez závažného rizika poškodenia pacienta. V prípade resuscitácie treba dbať, aby bola prerušovaná kvôli defibrilácii čo najmenej a na čo najkratší čas.
Perspektíva.
Včasná defibrilácia pri kardiopulmonálnej resuscitácii, vykonávanej u pacienta s komorovou fibriláciou, podstatne zvyšuje jeho šance na prežitie. V súčasnosti patrí defibrilátor k štandardnému resuscitačnému vybaveniu zdravotníckych zariadení a je snaha, aby boli automatické externé defibrilátory dostupné všade, kde je pravdepodobné, že by mohli byť potrebné a podľa možnosti bol vyškolený dostatočný počet potenciálnych dobrovoľných záchrancov, ktorí ich dokážu použiť bez nadmerného časového oneskorenia.

</doc>
<doc id="263871" url="https://sk.wikipedia.org/wiki?curid=263871" title="4781 Sladkovic">
4781 Sladkovic



</doc>
<doc id="263872" url="https://sk.wikipedia.org/wiki?curid=263872" title="4408 Zlata Koruna">
4408 Zlata Koruna



</doc>
<doc id="263873" url="https://sk.wikipedia.org/wiki?curid=263873" title="2619 Skalnate Pleso">
2619 Skalnate Pleso



</doc>
<doc id="263874" url="https://sk.wikipedia.org/wiki?curid=263874" title="4573 Piestany">
4573 Piestany



</doc>
<doc id="263880" url="https://sk.wikipedia.org/wiki?curid=263880" title="Ženská štvorhra na Monterrey Open 2009">
Ženská štvorhra na Monterrey Open 2009

Ženská štvohra na Monterrey Open 2009 sa hrala ako súčasť Monterrey Open 2009 od 2. do 8. marca 2009. Titul získali Francúzka Nathalie Dechyová a Talianka Mara Santangelová, ktoré vo finále porazili český pár Iveta Benešová, Barbora Záhlavová Strýcová 6-3 6-4. Pre N. Dechyovú to bol siedmy a pre M. Santangelovú deviaty titul vo štvorhre na okruhu WTA. 

</doc>
<doc id="263886" url="https://sk.wikipedia.org/wiki?curid=263886" title="Zoznam ruských jazier">
Zoznam ruských jazier



</doc>
<doc id="263896" url="https://sk.wikipedia.org/wiki?curid=263896" title="Mariana Duqueová Mariñová">
Mariana Duqueová Mariñová

Mariana Duqueová Mariñová (* 12. august 1989, Bogotá, Kolumbia) je súčasná kolumbijská profesionálna tenistka.

</doc>
<doc id="263897" url="https://sk.wikipedia.org/wiki?curid=263897" title="Mariana Duque Marino">
Mariana Duque Marino



</doc>
<doc id="263898" url="https://sk.wikipedia.org/wiki?curid=263898" title="Mariana Duqueová Marinová">
Mariana Duqueová Marinová



</doc>
<doc id="263902" url="https://sk.wikipedia.org/wiki?curid=263902" title="Majstrovstvá sveta v severskom lyžovaní 2009 – Skiatlon mužov">
Majstrovstvá sveta v severskom lyžovaní 2009 – Skiatlon mužov

Skiatlon mužov (15 km klasicky + 15 km voľnou technikou) na Majstrovstvách sveta v severskom lyžovaní 2009 bola jedna z 6 mužských disciplín na Majstrovstvách sveta v severskom lyžovaní 2009 v Liberci. Súťažilo sa 22. februára 2009. Víťazom sa stal Nór Petter Northug.

</doc>
<doc id="263906" url="https://sk.wikipedia.org/wiki?curid=263906" title="Tore Ruud Hofstad">
Tore Ruud Hofstad

Tore Ruud Hofstad (* 9. august 1979 v Lørenskog, Nórsko) je nórsky profesionálny bežec na lyžiach. 

</doc>
<doc id="263913" url="https://sk.wikipedia.org/wiki?curid=263913" title="Mona Lisa">
Mona Lisa



</doc>
<doc id="263926" url="https://sk.wikipedia.org/wiki?curid=263926" title="Dokonavé sloveso">
Dokonavé sloveso



</doc>
<doc id="263927" url="https://sk.wikipedia.org/wiki?curid=263927" title="Nedokonavé sloveso">
Nedokonavé sloveso



</doc>
<doc id="263928" url="https://sk.wikipedia.org/wiki?curid=263928" title="Vid">
Vid

Vid môže byť:
VID môže byť:

</doc>
<doc id="263930" url="https://sk.wikipedia.org/wiki?curid=263930" title="Dokonavosť">
Dokonavosť



</doc>
<doc id="263931" url="https://sk.wikipedia.org/wiki?curid=263931" title="Nedokonavosť">
Nedokonavosť



</doc>
<doc id="263932" url="https://sk.wikipedia.org/wiki?curid=263932" title="Dokonavý vid">
Dokonavý vid



</doc>
<doc id="263933" url="https://sk.wikipedia.org/wiki?curid=263933" title="Nedokonavý vid">
Nedokonavý vid



</doc>
<doc id="263934" url="https://sk.wikipedia.org/wiki?curid=263934" title="Obojvidové sloveso">
Obojvidové sloveso



</doc>
<doc id="263935" url="https://sk.wikipedia.org/wiki?curid=263935" title="Majstrovstvá sveta v severskom lyžovaní 2009 – Individuálny šprint mužov">
Majstrovstvá sveta v severskom lyžovaní 2009 – Individuálny šprint mužov

Individuálny šprint mužov na Majstrovstvách sveta v severskom lyžovaní 2009 bola jedna z 6 mužských disciplín na Majstrovstvách sveta v severskom lyžovaní 2009 v Liberci. Súťažilo sa 24. februára 2009. Víťazom sa stal Nór Ola Vigen Hattestad.

</doc>
<doc id="263936" url="https://sk.wikipedia.org/wiki?curid=263936" title="Perfektívum">
Perfektívum



</doc>
<doc id="263937" url="https://sk.wikipedia.org/wiki?curid=263937" title="Imperfektívum">
Imperfektívum



</doc>
<doc id="263938" url="https://sk.wikipedia.org/wiki?curid=263938" title="Perfektívne sloveso">
Perfektívne sloveso



</doc>
<doc id="263939" url="https://sk.wikipedia.org/wiki?curid=263939" title="Imperfektívne sloveso">
Imperfektívne sloveso



</doc>
<doc id="263940" url="https://sk.wikipedia.org/wiki?curid=263940" title="Perfektívny vid">
Perfektívny vid



</doc>
<doc id="263941" url="https://sk.wikipedia.org/wiki?curid=263941" title="Imperfektívny vid">
Imperfektívny vid



</doc>
<doc id="263950" url="https://sk.wikipedia.org/wiki?curid=263950" title="Harold Dwight Lasswell">
Harold Dwight Lasswell

Harold Dwight Lasswell (13. február 1902 - 18. december 1978) bol popredný americký politický vedec a komunikačný teoretik. Bol členom Chicagskej školy (Chicago school) sociológie a profesorom práva na Yalskej Vysokej Škole (Yale University). Taktiež bol prezidentom Svetovej akadémie vied a umenia a Americkej politickej asociácie. Spolu s ďalšími významnými liberálmi tohto obdobia, ako bol Walter Lippmann, tvrdil, že demokracia potrebuje propagandou udržať civilných občanov v súlade so zameraním skupiny rozhodne to bolo v ich najlepšom záujme. 
Lasswell študoval na Chicagskej Vysokej Škole v roku 1920 a bol tam značne ovplyvnený vyučovaným pragmatizmom, obzvlášť ako ho navrhovali John Dewey a George Herbert Mead. Viac ovplyvňovaný však bol Freudovskou filozofiou, ktorú uplatňoval pri mnohých jeho analýzach propagandy a komunikácie. 
Pred začiatkom Druhej svetovej vojny v roku 1937 Harold Dwight Lasswell priniesol do politológie termín "Kasárenský štát" a neskôr v rovnomennej knihe z roku 1941 upozornil na to, že najnebezpečnejším je taká spoločnosť kde je najvplyvnejšou skupinou sú odborníci na násilie využívajúci moderné prostriedky pre udržanie moci. Protikladom „kasárenského štátu“ je spoločnosť, v ktorej sú mocenskou elitou podnikateľské kruhy. Prechodnými typmi spoločnosti sú: 1) štát riadený aparátom straníckej propagandy; 2) štát straníckej propagandy; 3) rôzna kombinácia monopolov straníckych a trhových monopolov.
Počas druhej svetovej vojny Lasswell zastával pozíciu šéfa experimentálnej divízie pre štúdium vojny. Analyzoval nacistické propagandistické filmy na identifikáciu mechanizmov presviedčania, ktoré boli používané na zabezpečenie tichého súhlasu a podpory nemeckej populácie pre Hitlera v krutom vojnovom období.

</doc>
<doc id="263951" url="https://sk.wikipedia.org/wiki?curid=263951" title="Denis McQuail">
Denis McQuail

Denis McQuail (* 12. apríl 1935, Londýn – † 25. jún 2017) bol anglický vedec, venujúci sa oblasti komunikačných teórií a spisovateľ. Od roku 1968 napísal viac ako 12 kníh, väčšinou sa venujúcich masovým médiám. Hlavnou témou jeho prác je užitočnosť a nebezpečenstvá masovej komunikácie.
Život a dielo.
Pôsobil dve desaťročia na Amsterdamskej univerzite. Pred rokom 1980 publikoval knihu "Komunikačné modely", ktorá popisuje detailné základy komunikačných modelov (Lasswellov model, Shannonov a Weaverov model, Gerbnerov model), teórie médií a masové médiá. Kniha je kompiláciou existujúcich komunikačných teórií s autorovými vlastnými myšlienkami.
McQuailova druhá kniha "Masovo-komunikačné teórie" prejednáva vo väčšej miere koncept masovej komunikácie. Obzvlášť hovorí o význame masových médií a ich ovplyvňovaní jednotlivcov a skupín.

</doc>
<doc id="263963" url="https://sk.wikipedia.org/wiki?curid=263963" title="Spin doctoring">
Spin doctoring

Spin doctoring - prekrúcanie reality, resp. povedaného predtým, v snahe presvedčiť cieľové publikum o tom, že niečo je inak než si toto publikum myslí. V USA sú „spin doctors“ nazývaní tí, čo sú majstri v manipulácii názorov, tí, čo nekladú dôraz na zmenu reality a správania sa svojich šéfov, organizácií, klientov, ale na odlišnú interpretáciu skutočnosti tak, aby vyznela pozitívne alebo tak, ako si to niekto želá.

</doc>
<doc id="263981" url="https://sk.wikipedia.org/wiki?curid=263981" title="Remment Lucas Koolhaas">
Remment Lucas Koolhaas



</doc>
<doc id="263985" url="https://sk.wikipedia.org/wiki?curid=263985" title="Hur (Mojžiš)">
Hur (Mojžiš)

Hur bol blízky spoločník Mojžiša počas 40-ročného putovania Izraelitov po púšti z egyptského zajatia do Palestíny. Žil v 15. alebo 13. storočí pred Kr. Biblia ho priamo spomína dva razy, zakaždým ako jedného z vodcov Izraelitov: podľa knihy Exodus počas bitky Izraelitov s Amalekitmi držal Hur spoločne s Mojžišovým bratom Áronom Mojžišove ruky, každý z jednej strany, aby mohli Izraeliti takto s Božou pomocou Amalekitov poraziť. Ďalej podľa knihy Exodus ustanovil Mojžiš po svojom odchode na horu Sinaj za svojich zástupcov svojho brata Árona a Hura. V jeho neprítomnosti mali dočasne dozerať na Izraelitov a súdiť ich vzájomné spory.
Židovský historik Jozef Flavius tvrdí, že Hur bol Mojžišovým a Áronovým švagrom. Mal za manželku ich sestru prorokyňu Máriu (Mirjam). Keď sa postavil proti uctievaniu zlatého teľaťa, vzbúrení Izraeliti ho zabili.

</doc>
<doc id="263989" url="https://sk.wikipedia.org/wiki?curid=263989" title="Zámok Bučovice">
Zámok Bučovice

Zámok Bučovice je renesančný zámok v centre juhomoravského mesta Bučovice.
Dal ho postaviť v rokoch 1566 – 1582 pán Ján Šember z Boskovíc, v tom čase jeden z najbohatších moravských šľachticov. Staviteľom zámku s renesančnými arkádami bol severotaliansky majster Pietro Gabri, stavbu realizoval s využitím plánov Jacopa Strada (nie – ako sa často chybne uvádza – Pietra Ferrabosco di Lagno).
Zámok má priestorný dvor lemovaný z troch strán arkádami. Štíhlych stĺpov a arkád s hlavicami (iónskymi, rímskymi i korintskými) je celkom 96. Sokle stĺpov sú ozdobené emblémami, kamenné veraje dverí nesú znaky zakladateľa zámku a jeho manželiek. Na barokových úpravách zámku (od 1633) sa podieľal Giovanni Giacomo Tencalla, ktorý pre Maximiliána Lichtenštajnského (manžela dcéry Jána Šembera Kataríny) vytvoril i manieristickú fontánu (1637) uprostred zámku. Vodotrysk je vysoký 8,5 metra, predstavuje kalichovitú vázu s lupienkovito ohnutou hlavicou, ktorá prechádza do štyroch vyhĺbených dračích hláv opierajúcich sa o bedrá drepiacich morských panien. Hore je zakončený sochou bacchanta. V tom čase boli pristavané i štyri rohové veže s kovovými "lucernami", ktoré však pre veľkú váhu museli byť z veží postupne zvesené.
Od roku 1681 prestal zámok slúžiť ako panské sídlo a stal sa administratívnym centrom panstva, od roku 1720 sídlom centrálnej lichtenštajnskej učtárne. Odvtedy žiadne závažnejšie stavebné úpravy nenarušili jeho taliansky renesančný charakter.

</doc>
<doc id="263995" url="https://sk.wikipedia.org/wiki?curid=263995" title="Zámok Ctěnice">
Zámok Ctěnice

Zámok Ctěnice leží v osade Ctěnice, ktorá od roku 1950 patrí do katastrálneho územia Vinoř a od roku 1974 je súčasťou Prahy.
História zámku.
Prvá písomná zmienka pochádza z roku 1372. V dobe husitských vojen, v roku 1421, bol hrádok zabratý pražskou obcou. Počas 17. storočia vlastnili zámok Boryňovci z Lhoty, Valdštejnovci a Losyovci z Losinthalu. Posledným významným rodom, ktorý zasiahol do podoby zámku, boli Windischgrätzovci.
Zámok bol pôvodne gotickým hrádkom. Okolo roku 1550 bol prestavaný na renesančný zámok. V 18. storočí dostal zámok klasicistický barokový vzhľad. Ten sa dochoval s drobnými úpravami až dodnes. Od roku 1945 objekt chátral, až bol v roku 1993 bezplatne prevedený do majetku hlavného mesta Prahy. Objekt bol zverený Pražskej informačnej službe, ktorá celý areál zrekonštruovala.
Súčasnosť.
Zámok je v súčasnej dobe po rekonštrukcii a je prístupný v návštevných hodinách. Súčasťou areálu je zámocký park, hospodárske budovy a jazdiareň. V areáli je stála expozícia historických kočov, výstava týkajúca sa histórie Vinoře a expozícia venujúca sa dobe vlády Habsburgovcov.

</doc>
<doc id="263997" url="https://sk.wikipedia.org/wiki?curid=263997" title="Tučniak obrovský">
Tučniak obrovský

Tučniak obrovský (iné názvy: tučniak cisársky, tučniak veľký, ) je najväčší a najťažší zo všetkých žijúcich druhov tučniakov, výskytovo obmedzený na Antarktídu, kde ako jediný vták prezimuje. Tvarom aj sfarbením je veľmi podobný tučniakovi kráľovskému, ale je vyše dvojnásobne ťažší.
Anatómia a vzhľad.
Samec a samica sú si podobní operením a veľkosťou. V dospelosti dosahujú 110 –  výškovo a hmotnosťou 22 – , pričom samci vážia viac než samice. Hmotnosť závisí od toho, ako ďaleko sa dostali v reprodukčnom cykle. Obaja, samci aj samice, strácajú značnú hmotnosť počas vychovávania mláďat a inkubácie vajec. Tak, ako všetky druhy tučniakov, aj tučniak cisársky má telo prispôsobené na minimalizovanie odporu pri plávaní a krídla, z ktorých sa stali tuhé, ploché plutvy. Nie je schopný letu.
Jazyk je vybavený drobnými ostňami smerujúcimi do zadnej časti, slúžiacimi na zamedzenie úniku koristi po ulovení. Dospelý jedinec má tmavočierne chrbtové perie pokrývajúce hlavu, bradu, hrdlo, chrbát, chrbtovú časť krídel a chvost. Čierne operenie je výrazne ohraničené od svetlo sfarbeného operenia na iných častiach tela.
Spodná časť krídel a brucha sú biele, prechádzajúce do bledožltej na vrchu pŕs, zatiaľ čo ušné škvrny sú svetložlté. Horná čeľusť 8 centimetrového zobáka je čierna a spodná môže byť ružová, oranžová alebo fialová.
Mláďatá.
Mláďatá majú ušné škvrny, bradu a hrdlo biele, zatiaľ čo zobák je čierny. Zvyčajne sú pokryté strieborno-sivým perím a majú čiernu hlavu a bielu masku. Čisto biely jedinec bol nájdený v roku 2001, ale keďže nemal ružové oči, nebol považovaný za albína. Po vyliahnutí váži mláďa okolo 315 g a operí sa po dosiahnutí 50% váhy dospelého jedinca.
Operenie.
Tmavé operenie tučniaka cisárskeho bledne a ustupuje do hnedej počas zimných mesiacov, od novembra do februára, pred každoročným pĺznutím v januári a prvej polovici februára. Pĺznutie je v porovnaní s ostatnými druhmi vtákov rýchle, trvá len približne 34 dní. Perie tučniakov sa objavuje na pokožke potom, čo dosiahne tretinu celkovej dĺžky a pred tým, než sa staré perie stratí, aby sa znížili tepelné straty. Nové perá potom vystrčia staré pred ukončením svojho rastu.
Charakteristika.
Dorozumievanie.
Vzhľadom na to, že druh nemá pevne stanovenú lokalitu hniezdenia, ktorú by jedinci mohli využiť na lokalizovanie vlastného partnera alebo mláďaťa, sa musí tučniak cisársky kvôli identifikácii spoliehať na hlasové signály. Používa komplexný súbor zvukových prejavov, ktoré sú veľmi dôležité pre individuálne rozpoznanie sa medzi rodičmi, potomkami a priateľmi, zobrazujúc najrozšírenejšie variácie jednotlivých zvukov spomedzi všetkých druhov tučniakov. Dorozumievajúce sa tučniaky cisárske využívajú dve frekvenčné pásma súčasne. Mláďatá používajú frekvenčne modulované hvízdanie pri žobraní o jedlo a kontaktovaní rodičov.
Prispôsobenie sa chladu.
Tučniak cisársky sa rozmnožuje v najchladnejšom prostredí zo všetkých vtákov; teplota vzduchu môže dosiahnuť −40 °C, rýchlosť vetra /hod. Teplota vody je mrazivých −1,8 °C, čo je oveľa nižšie ako priemerná telesná teplota tučniaka cisárskeho (39 °C). Tento druh, schopný vydržať aj teplotu −62 °C, sa proti tepelným stratám prispôsobil niekoľkými spôsobmi: 
Spôsob obživy.
Prevažnú časť jeho potravy tvoria ryby, kryl, kôrovce a hlavonožce, napríklad sépia. Potravu si zaobstaráva v antarktických moriach, mimo ktorých sa zvyčajne nevyskytuje. Pri love dokáže zostať ponorený až 20 minút a potopiť sa do hĺbky 530 metrov. Počas lovu prepláva aj . Disponuje niekoľkými prispôsobeniami pre uľahčenie ponárania, vrátane pevných kostí na zníženie barotraumy a schopnosti redukovať metabolizmus a tak pozastaviť nepodstatné funkcie orgánov. Činnosť srdca sa znižuje na 15 – 20 úderov za minútu, čo tiež napomáha tučniakom stráviť viac času pod hladinou.
Ich hemoglobín a myoglobín je schopný viazať a transportovať kyslík pri nízkej koncentrácii krvi, čo umožňuje týmto vtákom zotrvať v činnosti pri nízkej hladine kyslíka, pričom v iných prípadoch by to viedlo k strate vedomia.
Rozmnožovanie.
Tučniak cisársky je snáď najznámejší pre sled púti, ktoré dospelí vykonajú každý rok kvôli páreniu a kŕmeniu svojich potomkov. Jediný druh tučniaka, ktorý sa rozmnožuje počas antarktickej zimy putuje 50 až po ľade ku chovným kolóniám. Tieto kolónie môžu zahŕňať tisíce jedincov. 
Samica kladie jediné vajce, ktoré býva inkubované samcom, zatiaľ čo sa samica vracia k moru aby zohnala potravu. Rodičia sa neskôr striedajú v zháňaní potravy a starostlivosti o mláďa v kolónii.
Životný cyklus.
Hniezdne obdobie tohto druhu začína v marci a apríli po tom, ako sa tučniaky vrátia na svoje ľadové hniezdiská, vzdialené niekedy až od mora. Počas pobytu v hniezdnej kolónii neprijímajú žiadnu potravu a žijú iba z tuku, nahromadeného počas leta. Začiatkom zimy znesie samica jedno vajce, ktoré od nej prevezme samec a inkubuje ho 62 – 67 dní. Samce sa zomknú k sebe a v antarktickej noci zohrievajú vajcia. Každý samec má vajce položené na nohách a prekryté kožným záhybom. Počas toho, ako samec zahrieva vajce, sa samica vykrmuje v mori. Počas dva mesiace trvajúcej inkubácie neprijímajú samce vôbec potravu a schudnú na polovicu pôvodnej váhy. Po vyliahnutí mláďaťa ho samec kŕmi mliekovitým výlučkom, bohatým na tuk. Keď sa nakrmená samica vráti z mora, preberie výchovu o mláďa a samec odchádza na more, aby sa prvý raz po takmer 4 mesiacoch nakŕmil. V období, kedy sa začína topiť ľadový príkrov pobrežných morí a prístup k moru sa skráti, začnú nosiť potravu potomkovi obaja rodičia.
Priemerná ročná miera prežitia tučniaka cisárskeho je 95,1%, s priemernou dĺžkou života 19,9 rokov. Tí istí výskumníci, ktorí to vypozorovali odhadujú, že 1% narodených mláďat by reálne mohlo dosiahnuť vek 50 rokov. Naopak, len 19% mláďat prežije svoj prvý rok života. Z toho dôvodu 80% populácie tučniaka cisárskeho tvoria dospelí jedinci starší ako 5 rokov.
Taxonómia.
Tučniak cisársky bol opísaný roku 1844 anglickým zoológom Georgeom Grayom, ktorý odvodil jeho všeobecné pomenovanie zo starej gréčtiny: "a/α" „bez“ "pteno-/πτηνο-" „schopný lietať“ alebo „okrídlený“ a "dytes/δυτης" „potápač“.
Jeho konkrétny prívlastok je na počesť nemeckému prírodovedcovi Johannovi Forsterovi, ktorý sprevádzal kapitána Jamesa Cooka na jeho druhej plavbe Tichým oceánom a oficiálne pomenoval päť ďalších druhov tučniakov.
Spolu s podobne sfarbeným, ale menším tučniakom kráľovským ("Aptenodytes patagonicus") je tučniak cisársky jedným z dvoch zachovaných druhov rodu "Aptenodytes".
Fosílny dôkaz o treťom druhu – tučniak Ridgenov ("Aptenodytes ridgeni") – bol nájdený vo fosílnych záznamoch z neskorého pliocénu z pred asi troch miliónov rokov na Novom Zélande. 
Štúdie o správaní tučniakov a ich genetike navrhli, že rod "Aptenodytes" je bazálny; inými slovami, že sa oddelil od odvetvia, z ktorého pochádzajú všetky ostatné žijúce druhy tučniakov. Dôkaz z mitochondriálnej a jadrovej DNA naznačuje, že toto rozdelenie nastalo zhruba pred 40 miliónmi rokov.

</doc>
<doc id="263998" url="https://sk.wikipedia.org/wiki?curid=263998" title="Zámok Dobříš">
Zámok Dobříš

Zámok Dobříš v stredočeskom meste Dobříš je rozsiahla rokoková trojkrídlová stavba s takmer štvorcovým dvorom a zaujímavým francúzskym a rozsiahlym anglickým parkom na južnej strane. Nachádza sa vo východnej časti mesta oproti kostolu.
História.
Súčasná podoba zámku pochádza z rokov 1745 – 1765, kedy Henrich Pavol Mansfeld uskutočnil rokokovú prestavbu. Až do 2. svetovej vojny ho vlastnil šľachtický rod Colloredo-Mansfeld. V roku 1942 ho vyvlastnili nacisti a bolo v ňom sídlo ríšskeho protektora. V roku 1945 ho získal československý štát a od tejto doby až do 90. rokov 20. storočia slúžil Klubu českých spisovatelů ako Domov spisovateľov. V roku 1998 bol vrátený potomkom bývalých vlastníkov, rodine Colloredo-Mansfeld.
Súčasnosť.
Zámok i parky sú prístupné verejnosti, anglický celoročne bez vstupného. V zámku sa mimo iné nachádza múzeum motocyklov a časť zbierok mestského múzea. Miestna koniareň je využívaná pre svadby, zrkadlová sála je okrem honosnejších svadieb (vrátane celebrít) využívaná ako koncertná sála. V zámku sa koná veľa rôznych akcií, vrátane časti programu kulturného festivalu "Dobříšské záření".
Často sa tu natáčajú rôzne filmy, napr:
Externé odkazy.
Oficiálna stránka

</doc>
<doc id="264000" url="https://sk.wikipedia.org/wiki?curid=264000" title="Zámok Hluboká">
Zámok Hluboká

Zámok Hluboká (po nemecky "Frauenberg") leží na návrší nad Vltavou v meste Hluboká nad Vltavou asi severne od Českých Budějovic. Je verejnosti prístupný a patrí k turisticky najatraktívnejším pamiatkam v Česku. V bývalej zámockej jazdiarni sídli Alšova jihočeská galerie, ktorá spravuje zbierku sôch a obrazov holandských a flámskych maliarov 17. a 18. storočia.
Dejiny.
Na mieste ranogotickej tvrdze z druhej polovice 13. storočia dnes stojí gotický hrad ktorý vybudoval koncom 
15. storočia Vilém z Pernštejna.
Majiteľom hradu sa neskôr stal kráľ Ferdinand I. Habsburský ktorý ho predal roku 1562. Tak prešla Hluboká do majetku pánov z Jindřichova Hradce, ktorí ho prestavili na renesančný zámok. O storočie neskôr zakúpil panstvo Hluboké Jan Adolf I. z rodu Schwarzenbergovcov, zakladateľ juhočeskej vetvy rodu ktorá tu sídlila po temer tri storočia. Z iniciatívy kniežaťa Adama Františka bol zámok začiatkom 18. storočia prestavaný v barokovom slohu podľa plánov staviteľa P. I. Bayera a jeho nasledovníka A. E. Martinelliho.
V tridsiatych rokoch 19. storočia sa rozhodol knieža Jan Adolf II. Hlubokú od základu strhnúť a vybudovať nový zámok v romantickom štýle. Projekt vypracoval architekt Franz Beer, ktorý tiež od roku 1840 dvadsať rokov sám viedol stavebné práce. Nové budovy, ktoré stoja dodnes, boli postavené v štýle tudorovskej gotiky podľa vzoru anglického kráľovského zámku Windsor. Náročné exteriéry a interiéry boli dokončené až v roku 1871 pod vedením D. Deworetzkého. Zámok je obklopený anglickým parkom so sochárskou výzdobou.
Interiéry.
Steny a stropy interiérov sú bohato zdobené drevorezbami a obložené ušľachtilým drevom. Najcennejší nábytok sa nachádza v Rannom salóne. Niektoré miestnosti sú zdobené obrazmi európskych majstrov 16. až 18. storočia, lustrami, vitrážami a keramikou z Delft – predovšetkým spálňa a šatňa kňažnej Eleonóry, tzv. Hamiltonov Kabinet a čitáreň. Portréty na stenách znázorňujú najvýznamnejších členov rodu Schwarzenbergov. Najväčšou miestnosťou je sála knižnice s kazetovým stropom preneseným zo Schwarzenbergu. Návštevníkov zaujme aj zbrojnica zámku. V neogotickej kaplnke sa nachádza oltár s veľkou neskorogotickou archou.

</doc>
<doc id="264003" url="https://sk.wikipedia.org/wiki?curid=264003" title="Zámok Jindřichův Hradec">
Zámok Jindřichův Hradec

Zámok Jindřichův Hradec, pôvodne gotický hrad v Jindřichově Hradci bol založený v 13. storočí.
Jeho zakladateľom bol Jindřich z Nového Hradca, z rodu Vítkovcov, ktorých hradnej línii patril až do začiatku 17. storočia, kedy rod vymrel po meči.
Predchodcom hradu bolo přemyslovské hradisko. Pôvodnú stavbu neveľkého hradu dokončil Oldřich I. z Hradca. Za neho bola tiež postavena valcovitá veža, ktorá mala chrániť vstup do jeho komnát. Za Jindřicha IV. z Hradca, ktorý pôsobil ako najvyšší pražský purkrabí, dosiahol hrad zlepšenie ochranných prvkov.
Hrad sa stal postupne komfortným renesančným zámkom prispôsobeným moderným trendom. O najväčšiu prestavbu sa zaslúžil Adam z Hradca a jeho syn Jáchym, ktorí čerpali z prostriedkov, ktoré získal Adam keď pomohol Ferdinandovi I. Habsburskému na trón, vďaka čomu získal vysoké postavenie.
V roku 1602 prešiel zámok do rúk rodu Slavatovcov sobášom medzi Luciou Otíliou, sestrou Jáchyma Oldřicha z Hradca, a 
Vilémom Slavatom z Chlumu a Košumberka. Rodu Slavatovcov patril zámok do konca 17. storočia a počas tejto doby neprišlo k žiadnym zásadným zmenám.
V roku 1694 po ich vymretí prešiel do rúk rodu Černínovcov z Chudenic, počas sedemročnej vojny sa z neho stala vojenská nemocnica a v roku 1773 vyhorel. Pri tomto požiari bola poškodená veľká časť zámku a rekonštrukcia sa uskutočnila až za Evžena Černína v 19. storočí, kedy sem premiestnil aj rodinný archív.
V roku 1945 boli zámok, hospodárstvo i archív zoštátnené. V rokoch 1976 – 1993 bola vykonaná rozsiahla renovácia. So svojou architektúrou a cenným vnútorným vybavením, ku ktorému patrí aj obrazáreň, patrí k najzaujímavejším pamiatkam južných Čiech.

</doc>
<doc id="264004" url="https://sk.wikipedia.org/wiki?curid=264004" title="Zámok Konopiště">
Zámok Konopiště

Zámok Konopiště je zámok v rovnomennej časti Benešova v stredných Čechách, 40 km juhovýchodne od Prahy. Leží asi 2 km na západ od centra Benešova. Preslávil sa ako posledné sídlo Františka Ferdinanda d'Este, dediča trónu Rakúsko-Uhorska. Atentát na neho sa pokladá za jednu z historických udalostí, ktoré viedli k začatiu prvej svetovej vojny.
Bol vybudovaný ako gotický hrad v 13. storočí, neskôr ho prestavali na zámok v barokovom slohu.
František Ferdinand d’Este zámok kúpil v roku 1887 a rozsiahle ho prestaval. Zaviedol na zámok vodovod a elektrinu. Je tu aj jeden z prvých elektrických výťahov.
Rozšíril i zámocký park v ktorom vášnivo lovil. Steny chodieb a izieb sú plné jeho trofejí. 

</doc>
<doc id="264007" url="https://sk.wikipedia.org/wiki?curid=264007" title="Zámok Litomyšl">
Zámok Litomyšl

Zámok Litomyšl sa nachádza v meste Litomyšl na východe Čiech v Pardubickom kraji, severozápadne od okresného mesta Svitavy. 
Dejiny.
Je jedným z najväčších renesančných zámkov v Česku, jeho začiatky siahajú do stredoveku, súčasnú podobu však získal až počas 16. storočia. Na mieste pôvodného hradu nechal najvyšší kancelár Království českého, Vratislav (1530 – 1582) z Pernštejna, postaviť svoje reprezentatívne sídlo. Kompletnú rozsiahlu prestavbu navrhol Giovanni Battista Aostalli (1510 – 1575) v rokoch 1568 – 1581. 
V 18. storočí bolo na zámku postavené, doteraz zachované, klasicistické divadlo. V tomto období bola aj podstatne rozšírená priľahlá záhrada, ktorá dnes tvorí dôležitú súčasť celého areálu. 
Od roku 1999 je zámok zapísaný na Zozname svetového dedičstva UNESCO.

</doc>
<doc id="264008" url="https://sk.wikipedia.org/wiki?curid=264008" title="Wrangelov ostrov">
Wrangelov ostrov

Wrangelov ostrov (, čukot. Умкилир – v preklade: Ostrov bielych medveďov) je ostrov v Severnom ľadovom oceáne asi od severovýchodného pobrežia Ruska, na rozhraní Čukotského a Východosibírského mora. Ostrov je bez trvalej populácie, administratívne spadá do Čukotského autonómneho okruhu v Rusku, ku ktorému patrí od 20. augusta 1924. Bol pomenovaný podľa baróna Ferdinanda von Wrangela, nemeckého objaviteľa a námorníka v službách ruského cára, ktorý sa v rokoch 18201824 zorganizoval expedíciu neúspešne sa pokúšajúcu objaviť ostrov na základe starších správ. V roku 2004 bol prírodný systém na Wrangelovom ostrove zapísaný do zoznamu Svetového dedičstva UNESCO.
Wrangelov ostrov sa považuje za posledné miesto na svete, kde žili mamuty. Podľa všetkého sa tam vyskytovali ešte v roku 2000 pred Kristom. Ostrov je cca dlhý a má rozlohu . Najvyšším bodom ostrova je hora Sovetskaja () vysoká . 
Podľa tlačovej správy Ministerstva obrany Ruskej federácie 20. augusta 2014 na ostrove pristála transportná loď "Maršal Gelovani", pod velením korvetného kapitána Jevgenija Onufrieva, ktorá má za úlohu vykonať hydrografické práce v súvislosti so zriadením námornej základne Tichomorskej flotily.

</doc>
<doc id="264010" url="https://sk.wikipedia.org/wiki?curid=264010" title="Zámok Lednice">
Zámok Lednice

Zámok Lednice () sa nachádza v moravskej obci Lednice na pravom brehu rieky Dyje, približne východne od mesta Mikulov.
Zámok s rozľahlou záhradou patrí medzi najkrajšie pamiatkové komplexy v Česku. Lednické panstvo získali v roku 1249 Lichtenštajnovci a patrilo im takmer 700 rokov.
Dnešnú podobu získal zámok pri rozsiahlej rekonštrukcii z polovice 19. storočia v slohu imitujúcom anglickú tudorovskú gotiku. Došlo tak k rekonštrukcii pôvodnej renesančnej stavby zo 16. storočia, okolo ktorej bola už vtedy rozsiahla záhrada. Významnou úpravou prešiel zámok koncom 17. storočia, kedy bol barokovo upravený podľa plánov významného talianskeho architekta Domenica Martinelliho a Johanna Bernharda Fischera z Erlachu. Zámocká budova je veľmi bohato novogoticky zdobená.

</doc>
<doc id="264011" url="https://sk.wikipedia.org/wiki?curid=264011" title="Hromadný oznamovací prostriedok">
Hromadný oznamovací prostriedok



</doc>
<doc id="264012" url="https://sk.wikipedia.org/wiki?curid=264012" title="Prostriedok hromadnej komunikácie">
Prostriedok hromadnej komunikácie



</doc>
<doc id="264013" url="https://sk.wikipedia.org/wiki?curid=264013" title="Prostriedok masovej komunikácie">
Prostriedok masovej komunikácie



</doc>
<doc id="264014" url="https://sk.wikipedia.org/wiki?curid=264014" title="Masové médium">
Masové médium



</doc>
<doc id="264017" url="https://sk.wikipedia.org/wiki?curid=264017" title="ALU">
ALU



</doc>
<doc id="264018" url="https://sk.wikipedia.org/wiki?curid=264018" title="Hur">
Hur

Hur môže byť:
HUR môže byť:

</doc>
<doc id="264021" url="https://sk.wikipedia.org/wiki?curid=264021" title="Spin doctor">
Spin doctor



</doc>
<doc id="264022" url="https://sk.wikipedia.org/wiki?curid=264022" title="Nosič informácie">
Nosič informácie



</doc>
<doc id="264023" url="https://sk.wikipedia.org/wiki?curid=264023" title="Informačný nosič">
Informačný nosič



</doc>
<doc id="264024" url="https://sk.wikipedia.org/wiki?curid=264024" title="Komunikačné médium">
Komunikačné médium

Komunikačné médium môže byť:

</doc>
<doc id="264025" url="https://sk.wikipedia.org/wiki?curid=264025" title="Zámok Buchlovice">
Zámok Buchlovice

Zámok v Buchloviciach je barokový zámok v štýle talianskej vily nachádzajúci sa v obci Buchlovice v okrese Uherské Hradiště v Zlínskom kraji.
História zámku.
V stredoveku stávala na mieste dnešného zámku opevnená usadlosť, ktorú v 16. storočí prestavali na hospodárske objekty. Zámok mal od svojho počiatku spojitosť s neďaleko ležiacim hradom Buchlov. Po vymretí jeho majiteľov, pánov zo Zástřizl, ho zdedili ich príbuzní Petřvaldskí z Petřvaldu. Keď v 17. storočí prestal hrad Buchlov vyhovovať svojím komfortom vtedajším nárokom na bývanie a súčasne strácal strategický význam, začal jeho majiteľ, Ján Dětřich Petřvaldský, v obci ležiacej pod hradom s výstavbou sídla zodpovedajúceho duchu doby - zámku Buchlovice. Impulzom k stavbe bola tiež jeho láska k manželke Eleonóre, pochádzajúcej z talianskeho Tirolska. Výstavbu, ktorú zveril talianskym projektantom, preto poňal v štýle talianskej vidieckej vily. Projekt vypracoval architekt Domenico Martinelli a stavba prebiehala v rokoch 1707 - 1738. Iróniou osudu bolo, že jeho mladá manželka sa dokončenia zámku nedočkala, pretože čoskoro po svadbe zomrela. 
Ako prvý bol postavený tzv. dolný zámok, ktorý mal uspokojiť spoločenské a reprezentačné nároky svojich majiteľov. Využitie mierneho svahu predom určilo stavebné dispozície budúceho zámku. Dolný zámok je tvorený zo strany čestného dvora prízemnou, v záhradnom priečelí jednoposchodovou budovou kruhového pôdorysu s centrálnou sálou uprostred a mohutnou kupolou.
Tzv. horný zámok, neskôr nazývaný Flóra, predstavoval súbor hospodárskych budov.
Súčasne so stavbou zámku prebiehali i parkové úpravy okolia. Najprv v štýle talianskej záhrady, neskoršie vo francúzskom štýle. Na prelome 18. a 19. storočia bol park obohatený o exotické dreviny a neskôr rozšírený o park anglického typu.
Po dokončení stavby striedali jeho majitelia letný pobyt v Buchloviciach so zimným na Buchlove. 
Na konci 18. storočia sa buchlovické panstvo dostalo do vlastníctva pôvodne tirolského rodu Berchtoldovcov. Gróf Leopold Berchtold († 1809) vyštudoval vo Viedni filozofiu a právo a podnikol mnoho zahraničných ciest po Európe, Afrike a na Blízky východ. Bol známy svojím sociálnym cítením a na cestách všemožne pomáhal trpiacim (liečil chorých, vykupoval kresťanských otrokov a pod.). I na svojom panstve sa snažil o zdravotné a kultúrne povznesenie. Svoje humanistické poslanie premietol i do zriadenia vojenskej nemocnice, ktorá počas napoleonských vojen poskytovala starostlivosť raneným a chorým. Súčasne zriadil v neďalekej Smraďavke kúpele. Pôsobil tiež ako zdravotný inšpektor, čo ho napokon stálo život, keď sa pri návšteve chorých nakazil týfusom a zomrel.
Panstvo po ňom zdedil jeho syn, Žigmund, ktorý sa po absolvovaní vojenskej akadémie stal členom uhorskej šľachtickej gardy. Vojenská kariéra ho priviedla k účasti na protihabsburskej revolúcii v roku 1848. Po kapitulácii povstaleckých vojsk v roku 1849 bol v jednej z bitiek zajatý a uväznený. Pred popravou ho zachránila jeho manželka, ktorá mu u cisára Františka Jozefa I. vyprosila milosť. Natrvalo sa usadil na zámku a spolu so svojím strýkom Bedřichom Všemírom, lekárom a prírodovedcom, sa venoval zhromažďovaniu archeologických a prírodovedeckých zbierok.
Ďalší významný príslušník rodu, Leopold, Žigmundov vnuk, ako rakúsko-uhorský vyslanec v Petrohrade, zorganizoval v roku 1908 na zámku spoločné rokovanie ministrov zahraničia Ruska a Rakúsko-Uhorska.
Berchtoldovci vlastnili buchlovické panstvo až do roku 1945, kedy ho prevzal do svojej správy štát.
Popis zámku.
Interiér zámku zaujme svojou bohatou freskovou a štukovou výzdobou (diela B. Fontanu) v štýle raného baroka. Salóny su vybavené nábytkom a mobiliárom v štýle Ľudovíta XV. a Ľudovíta XVI. Rodinné portréty Petřvaldovcov a Berchtoldovcov a množstvo umeleckých diel zdobí miestnosti tohto jedinečného panského sídla.
Zámok je obklopený nádherným parkom so schodiskami, terasami, obeliskom, bazénmi a kamennými vázami. Jeho veľkou ozdobou je množstvo vzácnych exotických stromov a krov.
Zámok Buchlovice bol v roku 2001 zapísaný do zoznamu národných kultúrnych pamiatok Českej republiky.

</doc>
<doc id="264026" url="https://sk.wikipedia.org/wiki?curid=264026" title="Kalvíni">
Kalvíni



</doc>
<doc id="264027" url="https://sk.wikipedia.org/wiki?curid=264027" title="Majstrovstvá sveta v severskom lyžovaní 2009 – Tímový šprint mužov">
Majstrovstvá sveta v severskom lyžovaní 2009 – Tímový šprint mužov

Tímový šprint mužov na Majstrovstvách sveta v severskom lyžovaní 2009 bola jedna z 6 mužských disciplín na Majstrovstvách sveta v severskom lyžovaní 2009 v Liberci. Súťažilo sa 25. februára 2009. Víťazmi sa stali Nóri Johan Kjølstad a Ola Vigen Hattestad.

</doc>
<doc id="264030" url="https://sk.wikipedia.org/wiki?curid=264030" title="Majstrovstvá sveta v severskom lyžovaní 2009 – Tímový šprint žien">
Majstrovstvá sveta v severskom lyžovaní 2009 – Tímový šprint žien

Tímový šprint žien na Majstrovstvách sveta v severskom lyžovaní 2009 bola jedna z 6 ženských disciplín na Majstrovstvách sveta v severskom lyžovaní 2009 v Liberci. Súťažilo sa 25. februára 2009. Víťazkami sa stali Fínky Aino Kaisa Saarinenová a Virpi Kuitunenová.

</doc>
<doc id="264033" url="https://sk.wikipedia.org/wiki?curid=264033" title="Ecommerce">
Ecommerce



</doc>
<doc id="264036" url="https://sk.wikipedia.org/wiki?curid=264036" title="Digital Object Identifier">
Digital Object Identifier

Digital object identifier, skratka DOI, je komerčný centralizovaný systém na identifikáciu autorsky chránených diel prístupných v digitalizovanej podobe, ako sú napríklad články z vedeckých zborníkov.
V roku 1966 ho založila Asociácia amerických nakladateľov s cieľom zabezpečiť ochranu autorských práv (intelektuálneho vlastníctva), od roku 1998 ho ďalej rozvíja nezisková organizácia International DOI Foundation (skr. IDF). Stará sa o bežné prevádzkové funkcie DOI, chráni všetky práva duševného vlastníctva vzťahujúce sa k systému DOI a podporuje rozvoj samotného systému.
Výhody DOI
Systém DOI bol navrhnutý, aby vykonával formu pretrvávajúcej identifikácie, v ktorom každý názov DOI jednoznačne a trvale identifikuje objekt, na ktorý je priradený. Združuje metadáta s objektmi, čo mu umožňuje poskytnúť používateľom príslušné informácie o objektoch a ich vzťahoch. Zahrnuté ako súčasť metadát sú tiež sieťové akcie, ktoré umožňujú systému byť jednoduchým premostením na webové lokality, kde môžu dané objekty, ktoré DOI popisujú nájsť.
Povinnou súčasťou DOI sú metadáta, čo je podstatná výhoda, pretože samotné dielo nemusí byť používateľom dostupné.
Príklad DOI
Tvorené predponou a príponou:
DOI 10.1000/9780110002224,
“10” je číslo pridelené identifikátorom digitálnych objektov,
“1000” je číslo žiadateľa,
“ 9780110002224” rad čísel za lomkou obsahuje čísla ISBN.

</doc>
<doc id="264037" url="https://sk.wikipedia.org/wiki?curid=264037" title="Digital object identifier">
Digital object identifier



</doc>
<doc id="264042" url="https://sk.wikipedia.org/wiki?curid=264042" title="John F. Kennedy International Airport">
John F. Kennedy International Airport



</doc>
<doc id="264043" url="https://sk.wikipedia.org/wiki?curid=264043" title="Delta Air Lines">
Delta Air Lines

Delta Air Lines, Inc. je americká letecká spoločnosť, ktorá má svoje sídlo v Atlante v Georgii. Lieta na domácich a medzinárodných linkách do Severnej Ameriky, Južnej Ameriky, Karibiku, Afriky, Stredného Východu, Ázie a Európy. Plánuje sa, že v roku 2009 zaháji lety do Austrálie, čím by sa stala jedinou americkou aerolinkou, ktorá by lietala na všetky kontinenty s výnimkou Antarktídy. V súčasnosti lieta do 375 destinácií v 66 krajinách (5 kontinentov). Delta je jedinou hlavnou americkou aerolinkou, ktorá lieta do Afriky.
Jej hlavným letiskom (hubom) je Hartsfield-Jackson Atlanta International Airport v Atlante. Operuje tiež na letiskách Cincinnati/Northern Kentucky International Airport, JFK International Airport v New York City, a Salt Lake City International Airport.
29. októbra 2008 sa skončila fúzia spoločnosti s Northwest Airlines, čím sa vytvorila najväčšia svetová letecká spoločnosť. Delta oznámila 14. januára 2014 že všetky lietadlá typu Airbus 319-100, 320-200, Boeing 737-800, 757-200 dostanú úplne nový interiér, vrátanie sedačiek s dotykovým displejom, každé lietadlo bude ponúkať 3 triedy - First Class, Economy Comfort a Economy. Lietadlá na diaľkovú flotilu Airbus 330-200, A330-300, Boeing 767-300, 767-400, 747-400, 777-200 postupne prechádzajú na nový interiér 3 tried. Všetky lietadlá budú obnovené do konca roka 2016.

</doc>
<doc id="264044" url="https://sk.wikipedia.org/wiki?curid=264044" title="Delta Airlines">
Delta Airlines



</doc>
<doc id="264045" url="https://sk.wikipedia.org/wiki?curid=264045" title="Buchlov (hrad)">
Buchlov (hrad)

Buchlov je pôvodne románsky hrad prestavaný v gotickom a renesančnom slohu na vysokom návrší () uprostred lesnatého pásma Chřibov západne od okresného mesta Uherské Hradiště v Zlínskom kraji.
Dejiny hradu.
K histórii hradu sa viaže viacero legiend a povestí. Podľa jednej z nich je Buchlov najstarším moravským hradom. Údajne už na konci 4. storočia počas markomanských vpádov sa v tunajších hlbokých lesoch začalo so stavbou opevneného sídla. I za svoje meno vďačí legende, podľa ktorej v jednej z jaskýň stával kamenný oltár zasvätený pohanskému bohovi lovu. Keď toto územie osídľovali Slovania začali tu stojaci hrad volať podľa tohto oltára boha lovu, Bůh - lov, teda Buchlov. Ďalšia legenda hrad spája s rádom templárov, ktorí na ňom údajne sídlili.
V skutočnosti bol vybudovaný v prvej polovici 13. storočia ako kráľovské sídlo, ktoré plnilo funkciu hospodársku i strategickú. V prvej písomnej zmienke z roku 1300 sa spomína istý purkgróf Protiva z Buchlova. Najstaršiu neskororománsku časť postavila stavebná huta cisterciánskeho kláštora na Velehrade.
Až do roku 1425 bol hrad v kráľovskom majetku. Od tohto roku bol hrad zastavovaný. Ako prví ho dostali do zástavy Lichtenštajnovci. V 90-tych rokoch 15. storočia ho dali Ctibor a Adam Tovačovskí z Cimburgu prestavať v neskorogotickom stavebnom štýle. Prestavba sa súčasne diala s celkovou opravou hradu po predchádzajúcom poškodení vojskom kráľa Mateja Korvína. Začiatkom 16. storočia hrad získal Archleb z Boskovíc a po ňom Žerotínovci. V roku 1520 sa hrad dostal do držby prvého príslušníka významného vladyckého rodu pánov zo Zástřizl, Jána Ždánskeho, ktorý hrad začal prestavovať v duchu nastupujúceho renesančného stavebného slohu. Hrad doplnil hodinovou vežou a novým opevnením.
Po vymretí rodu hrad získali ich príbuzní Petřvaldskí z Petřvaldu, ktorí počas svojho panstva v rokoch 1644 - 1800 hrad účelne adaptovali. Poslední majitelia hradu, Berchtoldovci, už sídlili na neďalekom zámku Buchlovice, ale ich význam pre hrad Buchlov bol nemalý. Dvaja príslušníci rodu, Leopold a Bedřich, naplnili hrad cennými zberateľskými predmetmi zo svojich početných zahraničných ciest. V roku 1848 tu dokonca zriadili múzeum. V roku 1931 bol hrad veľmi poškodený požiarom; vzápätí bol opravený. Od Berchtoldovcov získal hrad v roku 1945 štát.
Opis hradu.
Exteriér.
Prvé nádvorie, prístupné barokovou bránou s bastiónom, sa zachovalo v pôvodnej podobe zo 17. storočia. Po drevenom moste sa cez barokový prejazd v budove purkgrófstva prechádza na druhé nádvorie tvorené hospodárskymi budovami a renesančnou vežou zv. Andělka (za svoje meno vďačí priezvisku istého Josefa Anděla, zlodeja, ktorý sa vlámal do buchlovického zámku. Po dolapení bol uväznený práve v tejto veži).
Vpravo sa nachádza jadro pôvodného stredovekého hradu; v popredí vystupuje renesančná budova z roku 1602. Vedľa nej je terasa s hodinovou vežou, ktorej prízemím sa vstupuje na vnútorné nádvorie obklopené budovami viacerých stavebných slohov.
Interiér.
Miestnosti hradu predstavujú dokonale zachovaný súbor obytných priestorov dokumentujúcich bývanie šľachty z obdobia gotiky a renesancie. Rovnako vybavenie miestností zaujme ukážkami nábytku a umeleckých diel pochádzajúcich z uvedených období. Vzácna je plastika tzv. Buchlovskej madony z polovice 14. storočia a diela barokového maliara P. Brandla. Ranogotická kaplnka v poschodí juhovýchodnej vstupnej veže patrí k najvzácnejším sakrálnym priestorom na južnej Morave. Expozícia zahŕňa i výstavu prírodovedných a archeologických zbierok.
Organickou súčasťou hradu je i neďaleko stojaca kaplnka sv. Barbory, miesto uloženia ostatkov niektorých príslušníkov rodov Petřvaldských a Berchtoldovcov.
Hrad Buchlov je od roku 2001 zapísaný v zozname národných kultúrnych pamiatok Českej republiky.

</doc>
<doc id="264046" url="https://sk.wikipedia.org/wiki?curid=264046" title="Cuan na Gaillimhe">
Cuan na Gaillimhe



</doc>
<doc id="264047" url="https://sk.wikipedia.org/wiki?curid=264047" title="Loch Lurgain">
Loch Lurgain



</doc>
<doc id="264049" url="https://sk.wikipedia.org/wiki?curid=264049" title="Majstrovstvá sveta v severskom lyžovaní 2009 – Individuálny šprint žien">
Majstrovstvá sveta v severskom lyžovaní 2009 – Individuálny šprint žien

Individuálny šprint žien na Majstrovstvách sveta v severskom lyžovaní 2009 bola jedna z 6 ženských disciplín na Majstrovstvách sveta v severskom lyžovaní 2009 v Liberci. Súťažilo sa 24. februára 2009. Víťazkou sa stala Talianka Arianna Follisová.

</doc>
<doc id="264052" url="https://sk.wikipedia.org/wiki?curid=264052" title="Cristina Fernándezová Kirchnerová">
Cristina Fernándezová Kirchnerová

Cristina Elisabet Fernándezová Kirchnerová (), rodená Cristina Elisabet Fernándezová () (* 19. február 1953, La Plata, Argentína) je argentínska politička a právnička. 10. decembra 2007 sa stala 46. prezidentkou Argentínskej republiky. Vzhľadom na rôzne štátne zriadenia Argentíny v minulosti je považovaná za 51. prezidentku krajiny. Pred tým pôsobila ako poslankyňa v provinčnom parlamente provincie Santa Cruz, následne ako federálna poslankyňa a neskôr senátorka, v oboch prípadoch za túto provinciu. Po zvolení jej manžela Néstora Kirchnera za prezidenta v roku 2003 sa stala prvou dámou Argentíny, o dva roky neskôr bola zvolená opäť za federálnu senátorku, no tento raz za provinciu Buenos Aires. Po odchode z funkcie prezidentky bola v roku 2017 opäť zvolená do senátu.
Po Isabele Martínezovej Perónovej bola iba druhou ženou na čele Argentíny, no prvou zvolenou ženou do funkcie prezidenta v dejinách krajiny. Jej predchodcom vo funkcii bol jej manžel Néstor Kirchner, s ktorým založila v rámci Peronizmu nový politický smer nazývaný Kirchnerizmus. Po Carlosovi Menemovi a Juanovi Perónovi je treťou najdlhšie slúžiacou prezidentkou v dejinách Argentíny. Časopis Forbes ju v roku 2015 zaradil na 15. miesto v rebríčku 100 najvplyvnejších žien sveta.
Podobne ako jej manžel, bola aj ona počas svojej vlády obviňovaná z populizmu, tiež sa objavovali obvinenia z korupcie a iných finančných machinácii, vďaka čomu mal narásť majetok manželov Kirchnerovcov. Taktiež ju počas jej vlády začali viniť zo snahy zakryť skutočných páchateľov teroristického útoku na židovské centrum AMIA v Buenos Aires z roku 1994 v snahe získať pre Argentínu výhodné ropné kontrakty. Bola tiež obvinená z viacerých prípadov korupcie, ktorých sa mala dopustiť spolu so svojím manželom počas ich vlád. Má tiež dlhodobé konflikty s najväčším argentínskym denníkom Clarín.
Prvé obdobie života.
Mladosť a profesionálne začiatky.
Narodila sa 19. februára 1953 v meste "Ciudad Eva Perón", čo bol názov hlavného mesta provincie Buenos Aires La Plata v rokoch 1952 až 1955. Bola staršou dcérou otca španielskeho a matky nemeckého pôvodu, ktorí ale v čase narodenia Cristiny neboli ešte zosobášení, pričom sa vzali o niekoľko rokov neskôr. Okrem Cristiny mali ešte jednu dcéru Gisele. Rodina však bola pomerne chudobná, otec pracoval na rôznych miestach, predovšetkým ale v poľnohospodárstve, neskôr ako vodič autobusu. Matka pracovala ako sekretárka v miestnej odborovej organizácii. Kým otec bol odporca vtedajšieho prezidenta Juana Peróna, matka bola jeho podporovateľkou. Detstvo prežila medzi troma mestami a to La Plata, Tolosa (dnes už predmestie La Platy) a Ringuelet. Jej prvým kontaktom s politikou bola kandidatúra blízkeho priateľa rodiny a suseda Roberta Guarestiho na starostu La Platy, ktorého naplno podporovala aj Fernándezova. Stredoškolské štúdium absolvovala na škole mníšok La Misericordia. Následne v roku 1972 pokračovala v štúdiu na Národnej univerzite v La Plate, kde študovala psychológiu. Po jednom roku štúdia psychológie sa však rozhodla pre štúdium práva a prestúpila na Fakultu právnych a spoločenských vied danej univerzity. V marci 1973 umožnila vojenská chunta konanie slobodných volieb, ktoré jednoznačne vyhral Perónista Héctor José Cámpora, keďže Juan Perón bol stále v nútenom exile a chunta mu nedovolila kandidovať. Perón sa o niekoľko mesiacov vrátil do krajiny, vyhral nové voľby a v októbri sa stal prezidentom. To zintenzívnilo činnosť krajne pravicovej teroristickej organizácie Triple A, ktorá sa zameriavala na ľavicovo zmýšľajúcich ľudí. Triple A tak zavraždila aj niekoľko jej priateľov.
V septembri 1974 nadviazala vzťah s Néstorom Kirchnerom, ktorý na tamojšej univerzite taktiež študoval právo. Vďaka Kirchnerovi sa začala zapájať do politických diskusii, keďže Kirchner bol už v tej dobe presvedčeným Perónistom. V tej dobe sa mnoho Perónistov zo strachu pred Triple A a komandami ozbrojených síl uchýlilo do ilegality, ale Kirchner a Fernándezová nie, keďže nesúhlasili s ozbrojeným odporom. V tomto období sa už naplno začínala tzv. špinavá vojna. V máji 1975 sa Kirchner a Fernándezová po pomerne krátkom vzťahu zosobášili. Manželia sa dohodli, že sa presťahujú do Kirchnerovho rodného mesta Río Gallegos, no kým žili ešte v La Plate, ukrývali u seba členov Montoneros, ktorým hrozil únos a zavraždenie. V januári 1976 navštívili Kirchner a Fernándezová Río Gallegos, kde boli na krátko uväznení, následne sa o mesiac vrátili do La Platy. V marci 1976 ozbrojené sily zosadili prezidentku Maríu Estelu Martínezovú Perónovú, čím začala nová vojenská diktatúra. Kirchnerovci však odmietali ozbrojený boj proti vojenskej diktatúre a verili v politické riešenie. Manželia sa tak radšej presťahovali hneď po tom, čo Kirchner v júli 1976 ukončil štúdium, do Río Gallegos, kde si Kirchner založil advokátsku kanceláriu, ktorej súčasťou sa v roku 1979 po ukončení štúdia stala aj Cristina, ktorá bola podľa pamätníkov lepšia právnička ako jej manžel. Ale Fernándezová v čase odchodu do Río Gallegos ešte nemala ukončené svoje štúdium, ktoré následne dokončila diaľkovo. Ich klientmi boli najmä banky, ktoré chceli zabavovať majetok neplatiacich klientov. Zastupovali dokonca vojakov, ktorí boli obvinení zo zločinov v rámci špinavej vojny. Práve táto ich činnosť neskôr vyvolala veľkú kritiku z nedostatočného boja proti diktatúre a obviňovala ich z pokrytectva. Vo februári 1977 sa presťahovali späť do La Platy, lebo Cristina mala o krátky čas rodiť. Mesto však už bolo v tom čase silne militarizované, armáde sa podarilo úplne potlačiť niekdajšie revolučné hnutia, ktoré tu pôsobili. Po narodení ich prvého dieťaťa sa tak radšej vrátili späť do Río Gallegos. Napriek tomu bol Kirchner krátko na to na tri dni uväznený, keďže ho chunta podozrievala z podpory Montoneros. Stalo sa tak iba mesiac po narodení ich prvého dieťaťa.
Vstup do politického života.
Na začiatku 80. rokov 20. storočia založili Kirchnerovci politické združenie "Ateneo Juan Domingo Perón", ktoré slúžilo ako platforma v rámci miestnej organizácie Justicialistickej strany. Advokátskej kancelárii Kirchnerovcov sa postupne začalo pomerne dariť, pričom vďaka zarobeným peniazom si manželia v Río Gallegos postupne kúpili až 22 nehnuteľností. V roku 1983 sa stala právničkou Justicialistickej strany, bolo to práve v dobe politického uvoľňovania, kedy sa pomaly končila vojenská diktatúra. Diktatúra ešte v tom roku padla a boli umožnené slobodné voľby. V roku 1987 sa stal Kirchner intendantom (starostom) mesta Río Gallegos, pričom v orgánoch mesta začala následne pracovať aj Cristina. V roku 1989 bola zvolená do parlamentu provincie Santa Cruz v rámci frakcie strany s názvom Front za santacruzské víťazstvo (Frente para la Victoria Santacrucena). Ambície Kirchnera však boli vyššie, než iba starosta, chcel byť guvernérom provincie Santa Cruz, čo sa mu po voľbách v roku 1991 skutočne podarilo, pričom Fernándezová Kirchnerová bola manažérkou jeho kampane. Pred tým ale v júli 1990 guvernér Ricardo Jaime del Val kvôli veľkej finančnej kríze provincie rezignoval, jeho funkciu prevzal viceguvernér José Ramón Granero, no ešte pred tým niekoľko dní provinciu dočasne viedla práve Fernándezová Kirchnerová. Provinciu tak Kirchner preberal v katastrofálnom ekonomickom stave, deficit rozpočtu bol 1,2 miliardy dolárov a provincia nemala peniaze ani na výplaty pre vlastných zamestnancov. Fernándezová Kirchnerová sa následne stala vedúcou právneho a technického sekretariátu provincie. V roku 1994 bola zvolená do ústavodarného zhromaždenia, ktoré prejednávalo zmeny ústavy presadzované prezidentom Carlosom Menemom v jeho snahe o presadenie možnosti opätovnej kandidatúry na post prezidenta.
Sám Kirchner bol proti týmto ústavným zmenám, ktoré však prezident Menem nakoniec presadil a v roku 1995 bol opätovne zvolený za prezidenta. Aj Kirchner bol opätovne zvolený za guvernéra, čo iba potvrdilo jeho popularitu v provincii, ktorej sa pod jeho vedením finančne darilo. Fernándezová Kirchnerová sa týchto volieb zúčastnila tiež, kandidovala do federálneho senátu za provinciu Santa Cruz a bola úspešná, vďaka čomu vstúpila do veľkej politiky. Guvernér Kirchner bol spočiatku spojencom prezidenta Menema, ktorý vďaka tomu aj výraznejšie finančne a legislatívne podporoval provinciu Santa Cruz. Postupne sa ale ich vzťah úplne zmenil a stali sa politickými nepriateľmi, čo malo vplyv aj na politické pôsobenie Fernándezovej Kirchnerovej v senáte. Táto začala v senáte otvorene kritizovať členov vlády, ale aj samotného prezidenta kvôli podozreniam z korupčných praktík. Tým sa stala problémovou a bola odvolaná zo všetkých výborov, v ktorých pôsobila. Na pozíciu senátorky sa tak rozhodla v decembri 1997 radšej rezignovať a sústredila sa na kampaň na svoje zvolenie do federálnej poslaneckej snemovne, kde bola skutočne aj zvolená a stala sa tak poslankyňou. V roku 1999 sa konali ďalšie voľby, prezidentom sa stal Fernando de la Rúa z Radikálnej občianskej únie, Kirchner vyhral tretie voľby na guvernéra a vyhlásil, že je to jeho posledné funkčné obdobie v tejto funkcii s tým, že jeho ambíciou je kandidovať na prezidenta. Už počas druhého funkčného obdobia prezidenta Menema sa ekonomická situácia štátu začala postupne zhoršovať. V roku 2001 skončila Fernándezová Kirchnerová v poslaneckej snemovni a kandidovala znova do senátu, pričom bola znova úspešná. V senáte bola zvolená za predsedkyňu ústavnoprávneho výboru. Na konci roka 2001 už Argentínu naplno zasiahli dôsledky ekonomickej krízy, krajina sa dostala do veľkých ekonomických problémov. Tieto následne vyvolali masové celonárodné násilné protesty, po ktorých 21. decembra rezignoval prezident De la Rúa. Keďže krajina v tej dobe nemala viceprezidenta, ktorý rezignoval rok pred tým, právomoci prezidenta prevzal dočasný predseda senátu Ramón Puerta. Ten okamžite zvolal zasadnutie legislatívneho zhromaždenia, ktoré 23. decembra zvolilo za nového prezidenta Adolfa Rodrígueza Saá, ktorý mal zostať prezidentom až do volieb. Prezident Saá vyhlásil očakávaný štátny bankrot, no jeho ostatné opatrenia na riešenie krízy iba vystupňovali protesty a tak aj Saá o krátky čas odstúpil. 30. decembra sa tak právomocí prezidenta mal opätovne ujať dočasný predseda senátu Ramón Puerta, ktorý však v tento deň ohlásil svoju rezignáciu zo zdravotných dôvodov. Ďalším v poradí, ktorý podľa ústavy mal prevziať právomoci prezidenta bol predseda poslaneckej snemovne, ktorým bol Eduardo Camaño. Aj on, podobne ako pred tým Puerta, okamžite zvolal legislatívne zhromaždenie, ktoré 2. januára 2002 zvolilo nového prezidenta, ktorým sa stal Eduardo Duhalde. Ten mal byť v úrade až kým funkciu neprevezme prezident, ktorý vyhrá voľby v roku 2003.
Prvá dáma Argentíny.
Kvôli tzv. Avellanedskému masakru z júna 2002, pri ktorom boli pri demonštrácii tzv. piqueteros zabití dvaja demonštranti a ďalších 33 bolo zranených sa Duhalde rozhodol zvolať prezidentské voľby skôr o šesť mesiacov. Na začiatku roka 2003 si Justicialistická strana vyberala kandidáta do prezidentských volieb, hlavnými kandidátmi sa stali bývalí prezidenti Carlos Menem a Adolfo Rodríguez Saá a práve Néstor Kirchner. Strana sa však rozdelila na dve veľké skupiny, jedna podporovala Menema a druhá prezidenta Eduarda Duhaldeho, ktorý však nechcel kandidovať a naopak podporoval Néstora Kirchnera, ktorý sa tak stal s Menemom hlavným favoritom. Primárne voľby nakoniec členovia strany obišli a do volieb išli všetci traja hlavní kandidáti samostatne. Každý kandidoval súčasne za Justicialistickú stranu, no tiež za vlastný volebný koaličný front, v prípade Kirchnera išlo o Front za víťazstvo (Frente para la Victoria). Na konci apríla 2003 sa uskutočnilo prvé kolo prezidentských volieb, toto vyhral Carlos Menem s viac ako 24% hlasov, druhý Kirchner získal 22%. Druhé kolo sa malo konať v máji, ale predvolebné prieskumy naznačovali, že Kirchner drvivo vyhrá, keďže mal získať všetky hlasy, ktoré získali zvyšní kandidáti. Znova sa začali objavovať obvinenia z korupcie voči Menemovi a tak sa Menem rozhodol odstúpiť z volieb, prezidentom sa tak automaticky bez druhého kola stal Kirchner. Kirchner sa počas kampane profiloval ako sociálny demokrat, vďaka čomu postupne získal širokú podporu.
Fernándezová Kirchnerová sa tak stala prvou dámou Argentíny, no súčasne bola aj senátorkou. Hľadala teda možnosti, ako zvládnuť obe funkcie a tak obmedzila mieru svojho pôsobenia v senáte. Postupne sa ale spolupráca prezidenta Kirchnera s bývalým prezidentom Duhaldem narušila, keď prezident z vlády odvolal Duhaldeho prívržencov. Duhaldeho vplyv v strane bol stále silný a tak sa Kirchner od Duhaldeho dištancoval a snažil sa o získanie dominancie pre seba. Pri voľbách v roku 2005 sa už ich vzájomné spory prejavili naplno. Prezident Kirchner vtedy na post senátorky za provinciu Buenos Aires navrhol práve svoju manželku Cristinu a Duhalde zas svoju manželku Hildu. Voľby nakoniec vyhrala Fernándezová Kirchnerová, ale do senátu sa dostala aj Gonzálezová Duhaldeová. Ako senátorka a súčasne prvá dáma sa zasadzovala predovšetkým o dodržiavanie ľudských práv v Argentíne ale aj celej Latinskej Amerike. Súčasne podporovala väčšiu angažovanosť žien v politickej činnosti na všetkých úrovniach. Krajinu taktiež zastupovala na rôznych medzinárodných fórach, kde dokonca podpisovala v mene Argentíny aj niektoré medzinárodné zmluvy.
Prvé prezidentské volebné obdobie (2007 – 2011).
Prezidentské voľby v roku 2007.
Od roku 2003 pomerne úspešne vládol Néstor Kirchner, no napriek tomu, že argentínska ústava už od vlády prezidenta Menema umožňovala aj druhé funkčné obdobie bezprostredne po sebe, začali sa objavovať náznaky, že by Kirchner nemusel v ďalších voľbách kandidovať. Už v júni 2007 naznačovali niektorí členovia vlády, že Kirchner podporí kandidatúru svojej manželky Cristiny Fernándezovej Kirchnerovej na funkciu prezidentky. Už v tej dobe sa uvažovalo, že Kirchner sa rozhodol nekandidovať a naopak podporiť svoju manželku, aby obišiel limity na počet prezidentských mandátov po sebe, keďže manželia sa mali pravidelne v prezidentskej funkcii striedať. Oficiálne oznámila Fernándezová Kirchnerová svoju kandidatúru na prezidentku 19. júla 2007 v divadle Argentino vo svojom rodnom meste La Plata. Voľby sa konali v októbri, Fernándezová Kirchnerová získala viac ako 45% hlasov pri účasti 76% oprávnených voličov, čo iba potvrdilo popularitu Kirchnera a jeho vlády najmä medzi chudobou a robotníkmi. Fernándezová Kirchnerová síce nebola prvou prezidentkou Argentíny, keďže ňou bola v roku 1974 María Estela Martínezová Perónová, no táto sa stala prezidentkou po smrti prezidenta Juana Peróna z pozície viceprezidentky. Až Fernándezová Kirchnerová bola do úradu zvolená, ako vôbec prvá žena v dejinách Argentíny.
Už krátko po voľbách predstavila Fernándezová Kirchnerová budúcich ministrov svojej budúcej vlády. Z dvanástich boli siedmi už vo vláde Néstora Kirchnera, čo iba potvrdzovalo náznaky, že Kirchner si zachová významný vplyv aj počas vlády svojej manželky. Ani zvolená prezidentka sa netajila, že mieni pokračovať v politike svojho manžela, takže výber ministrov bol očakávateľný. Fernándezová Kirchnerová prevzala oficiálne funkciu prezidenta podľa tradície 10. decembra 2007. Napriek nesporným úspechom vlády jej predchodcu, ktorý preberal Argentínu v katastrofálnom ekonomickom stave po štátnom bankrote, musela aj nová prezidentka už na začiatku čeliť opakujúcim sa problémom a to inflácii, chudobe, či vysokej kriminalite. Na to nadväzovali veľmi zlé vzťahy s medzinárodnými finančnými inštitúciami. Medzi prvé vážne problémy, ktorým prezidentka musela čeliť boli protesty poľnohospodárov, ktorí protestovali proti výraznému nárastu exportných poplatkov.
Konflikt s farmármi a prvé roky vlády.
Už krátko po zvolení musela Fernándezová Kirchnerová čeliť obvineniam z nelegálneho financovania svojej kampane. Obvinenia vychádzali priamo z vládnych kruhov v USA, ktoré naznačovali, že nelegálne financovanie prichádzalo z Venezuely. Škandál dostal pomenovanie "maletinazo", teda "kufríkový škandál", čo bol spôsob, akým mali byť z Venezuely prepravované peniaze. To súčasne znamenalo zhoršenie vzťahov s USA, keď argentínska aj venezuelská vláda obvinili amerických predstaviteľov z pokusu o rozdelenie Latinskej Ameriky. Fernándezová Kirchnerová následne prikázala obmedziť činnosť amerického veľvyslanca iba na stretnutia s predstaviteľmi ministerstva zahraničných vecí. V januári 2008 sa prezidentka strela s americkým veľvyslancom, ktorý uviedol, že tieto obvinenia nevychádzajú z vlády USA, čo konflikt zmiernilo. Nová prezidentka nechala krátko po svojom nástupe do úradu vytvoriť nové ministerstvo vedy, technológii a výrobnej inovácie, na čelo ktorého bol menovaný renomovaný molekulárny biológ Lino Barañao. V marci 2008 prijala vláda nový systém zdaňovania poľnohospodárskeho exportu, čo citeľne zvýšilo príjmy štátu, no súčasne aj výdavky poľnohospodárov. Tí reagovali veľkými celoštátnymi demonštráciami a dvojtýdňovým štrajkom v snahe nové dane zvrátiť. Na nespokojných farmárov začali počas protestov útočiť stúpenci Kirchnerovcov, pričom vláda bola obviňovaná, že polícia na tieto útoky úmyselne nereagovala. O mesiac neskôr vláda reagovala zvolaním vlastnej demonštrácie na podporu nových daní, ktorej sa taktiež zúčastnili tisíce ľudí. S presadím daní v kongrese však mala vláda problémy aj vďaka nehlasovaniu niektorých poslancov a senátorov, vrátane viceprezidenta Julia Cobosa, ktorý sa tak pre množstvo stúpencov Kirchnerovcov stal zradcom a jeho postavenie vo vláde bolo veľmi zložité. Popularita samotnej prezidentky sa po konflikte s farmármi prepadla na polovicu. Znova silneli kritické hlasy o tom, že vládu v skutočnosti ovláda Néstor Kirchner.
V tomto období, počas výročia Falklandskej vojny, prezidentka Fernándezová Kirchnerová potvrdila nároky Argentíny na Falklandské ostrovy. Vláda tiež presadila prevod finančných prostriedkov zo súkromných dôchodkových fondov do štátneho systému. V júni 2009 sa konali voľby do časti poslaneckej snemovne a senátu, kde síce Front za víťazstvo vyhral, no stratil absolútnu väčšinu v oboch komorách kongresu. V reakcii na slabší volebný výsledok rezignoval Néstor Kirchner na post predsedu Justicialistickej strany. O niekoľko mesiacov neskôr sa začal dlhý spor Kirchnerovcov s denníkom Clarín, ktorý bol spôsobený krokmi prezidentky ohľadne povinného zaisťovania DNA obetí poslednej vojenskej chunty, čo malo postihnúť aj majiteľku mediálnej skupiny Clarín Ernestinu Herrerovú Nobleovú, ktorá bola podozrivá z podvodnej adopcie dvoch detí po obetiach chunty, pričom rodičov týchto detí armáda zavraždila. Vláda sa tak následne snažila presadiť zákony, ktoré by obmedzili počet mediálnych licencii na jedného majiteľa a súčasne by povinne získali väčší počet mediálnych licencii štát a mimovládne organizácie. Práve tieto opatrenia sa mali dotknúť najväčších mediálnych spoločnosti v krajine Clarín a La Nación. V októbri 2009 obvinil aktivista a právnik Enrique Piragini Kirchnerovcov z podvodu, následne sudca nariadil finančnú kontrolu majetku Kirchnerovcov. Už z verejných zdrojov však bolo známe, že majetok Fernándezovej Kirchnerovej sa od roku 2003, kedy sa k moci dostal jej manžel, zvýšili o 572%. Oficiálne vyšetrovanie však konštatovalo, že podobné údaje sa nezhromažďujú, čo viedlo k zastaveniu vyšetrovania. Vláda v tomto období pristúpila tiež k prijatiu nového systému detských prídavkov v snahe znížiť mieru chudoby u detí.
Smrť Néstora Kirchnera a koniec prvého volebného obdobia.
Rok 2010 začal konfliktom prezidentky a guvernéra centrálnej banky, ktorý nesúhlasil s poslednými krokmi vlády, ktoré mali riešiť infláciu. Prezidentka chcela totiž na riešenie ekonomických problémov využívať aj devízové rezervy štátu. Prezidentka následne guvernéra centrálnej banky odvolala dekrétom, no tento sa obrátil na súd v snahe svoje odvolanie zvrátiť ako neústavné. Kvôli tomuto problému dokonca mimoriadne zasadal kongres, čo vyvolalo ďalšiu polemiku, nakoľko prezidentka bola presvedčená, že iba prezident republiky môže podľa ústavy zvolať mimoriadne zasadnutie kongresu. Súd nakoniec predbežným opatrením zakázal vláde využívať devízové rezervy štátu, voči tomu sa však vláda odvolala. Následne súd zrušil aj odvolanie guvernéra centrálnej banky a vrátil ho do pôvodnej funkcie. Opozícia začala požadovať kvôli tomuto konfliktu konanie o odvolaní prezidentky z funkcie, čo sa však neuskutočnilo. Súčasne sa znovu otvorila téma podozrivého zbohatnutia Kirchnerovcov v rokoch 2007 a 2008. To vyvolalo nové podozrenia z korupcie, následne odstúpili dvaja zo štyroch asistentov prezidentky.
Prezidentka Fernándezová Kirchnerová navštívila v marci 2010 Peru, s ktorým mala Argentína pomerne zlé vzťahy ešte od 90. rokov 20. storočia kvôli tomu, že administratíva vtedajšieho argentínskeho prezidenta Menema tajne dodávala zbrane do Ekvádoru. Následne sa strela aj s vtedajšou ministerkou zahraničných vecí USA Hillary Clintonovou, ktorá vyjadrila podporu politike argentínskej vlády ohľadne riešenia zahraničného dlhu krajiny a súčasne sa obe političky zhodli, že vzájomné vzťahy oboch štátov sú na dobrej úrovni. Neskôr sa strela tiež s ruským prezidentom Dmitrijom Medvedevom, či uzatvorila nové dohody s Venezuelou. Neskôr sa v Buenos Aires konala vojenská prehliadka pri príležitosti 200-ročného výročia nezávislosti Argentíny, na ktorej sa zúčastnili tiež zahraničné jednotky, no prezidentka sa prehliadky nezúčastnila. To vyvolalo ďalší škandál, keďže absencia prezidentky bola považovaná za pohŕdanie ozbrojenými silami. V júni 2010 dokončila jej administratíva optimalizáciu zahraničného dlhu, ktorú začal ešte predchádzajúci prezident Kirchner. Tým sa optimalizovalo až 92% pôvodného zahraničného dlhu. Zahraničný dlh Argentíny sa tak znížil na 30% HDP krajiny a devízové rezervy dosiahli 49 miliárd amerických dolárov. V júli 2010 podpísala prezidentka Fernándezová Kirchnerová zákon, ktorý legalizoval manželstva ľudí rovnakého pohlavia. To zhoršilo už tak napäté vzťahy s katolíckou cirkvou.
V tomto období sa začal zhoršovať zdravotný stav stav Néstora Kirchnera, ktorý musel aj podstúpiť operáciu. Na konci októbra 2010 odišli manželia Kirchnerovci do do svojho bydliska v meste El Calafate v provincii Santa Cruz kvôli plánovanému sčítaniu ľudu. Tu náhle Néstor Kirchner 27. októbra 2010 zomrel vo veku 60 rokov. Bol ešte rýchlo prevezený do miestnej nemocnice, kde však bola v čase 9:15 hod. konštatovaná smrť z dôsledku zástavy srdca. Napriek srdcovým problémom však bola pre verejnosť smrť bývalého prezidenta veľmi neočakávaná. Neskôr bolo upresnené, že prezident zomrel v dôsledku infarktu myokardu.
Druhé prezidentské volebné obdobie (2011 – 2015).
Prezidentské voľby v roku 2011.
Podľa pôvodného plánu Kirchnerovcov mal v nasledujúcich prezidentských voľbách znova kandidovať Néstor Kirchner. Jeho smrť ale tieto plány zhatila a tak sa začali objavovať náznaky, že prezidentka sa bude zrejme uchádzať o svoje znovuzvolenie. Smrť manžela však prezidentku veľmi zasiahla a začali sa objavovať informácie, že jej psychický stav nemusí byť uspokojivý. Americké ministerstvo zahraničných vecí nechalo dokonca tajne preverovať zdravotný stav Fernándezovej Kirchnerovej, či táto neužíva lieky proti úzkosti a stresu. Americká vláda sa obávala, že zdravotný stav argentínskej prezidentky by mohol zvrátiť posledné zlepšenie vzájomných vzťahov. V júni 2011 oznámila Fernándezová Kirchnerová, že sa bude uchádzať o znovuzvolenie v nasledujúcich voľbách. O niekoľko dní neskôr tiež oznámila, že za viceprezidenta bude s ňou kandidovať Amado Boudou, bývalý minister financií. To vyvolalo prekvapenie, pretože na post viceprezidenta sa objavovali iné mená, navyše Boudou nebol považovaný za typ klasického politika. Voľby sa konali v októbri 2011, pričom Fernándezová Kirchnerová získala až 54% hlasov pri účasti skoro 80% oprávnených voličov a obhájila tak prezidentský post. Druhý v poradí bol kandidát socialistov, ktorý získal iba 16% hlasov. Prezidentkina strana získala tiež až osem z deviatich guvernérov a získala väčšinu v kongrese, ktorú stratila v posledných voľbách do kongresu v roku 2009.
Začiatok druhého funkčného obdobia, nové reformy a nové konflikty.
Hneď začiatok jej druhého funkčného obdobia však bol poznačený správou, že prezidentka trpí rakovinou štítnej žľazy. Počas následných lekárskych zákrokov sa však ukázalo, že prezidentka rakovinu nemá a tak sa do úradu veľmi rýchlo vrátila. Jedným z prvých opatrení vlády bolo prijatie zákona, ktorý obmedzoval predaj pôdy cudzincom na presne stanovenú mieru. V nasledujúcich 60. dňoch po nadobudnutí účinnosti tohto zákona boli všetky provincie povinné federálnej vláde nahlásiť presný počet pôdy, ktorú vlastnia cudzinci. Súčasne sa Argentína dostala do konfliktu s Brazíliou kvôli obchodným kvótam a taktiež s USA kvôli zadržaniu amerického nákladného vojenského lietadla, ktoré malo podľa argentínskej vlády nelegálne prevážať zbrane a iné vybavenie. Súčasne vláda znova začala vo väčšej miere snahy o získanie Falklandov. Keďže vládna strana mala v oboch komorách kongresu väčšinu, začala s fiškálnou reformou, ktorá bola postavená na zvýšení niektorých daní, obmedzení rastu miezd a zvýšení štátneho protekcionizmu. Vláda tiež otvorene podporila úvahy o znárodnení argentínskej ropnej spoločnosti YPF.
K ďalším opatreniam patrilo výrazné sprísnenie menovej politiky. Prístup k cudzím menám umožnila vláda iba osobám, ktoré cestovali mimo krajiny. To však vyvolalo masívny nárast čierneho obchodu s cudzími menami. Rok 2012 bol poznačený konfliktom medzi prezidentkou a perónistickým guvernérom provincie Buenos Aires Danielom Sciolim. Ten najprv oznámil svoj úmysel kandidovať v ďalších voľbách na prezidenta, následne ho prezidentka kritizovala pre zlú rozpočtovú politiku jeho provincie, kvôli čomu nemala provincia peniaze na mzdy pre svojich zamestnancov. Podľa kritikov tým chcela Scioliho hlavne politicky poškodiť. Politika prezidentky však v septembri 2012 vyvolala celoštátne protesty, ktorých sa zúčastnili státisíce ľudí. K tomu sa pripojilo varovanie Medzinárodného menového fondu, ktorý naznačil, že vládne údaje o miere inflácie sú značne podhodnotené a v skutočnosti je táto úroveň dvakrát vyššia. Prezidentka však tieto obvinenia odmietla, rovnako odmietla aj požiadavky MMF na nový odhad inflácie štátu. Na medzinárodnej úrovni sa vláda zamerala na zvýšenie miery obchodu s africkými štátmi a Iránom. Keďže však bol Irán podozrivý z organizovania teroristického útoku na židovské centrum AMIA v Buenos Aires v roku 1994, zhoršili sa vzťahy vlády so židovskou obcou. Na druhej strane kritizovala Fernándezová Kirchnerová pri svojom prejave Veľkú Britániu za Falklandy, no súčasne kritizovala aj Irán kvôli útoku AMIA.
Obnovenie ekonomickej krízy a koniec vo funkcii.
Na začiatku roka 2013 sa argentínskej vláde podarilo uzatvoriť s Iránom dohodu, podľa ktorej umožnil Irán vypočúvanie podozrivých osôb z útoku AMIA. Podľa tejto dohody však podozrivé osoby mali byť vypočuté v Iráne, podľa iránskeho práva a iba tie, ktoré boli stotožnené Interpolom. To však vyvolalo odpor opozície a kritiku židovskej náboženskej obce. Po záplavách z apríla 2013, ktoré postihli hlavné mesto Buenos Aires, ako aj provinciu Buenos Aires, kritizoval starosta hlavného mesta Mauricio Macri vládu, lebo podľa neho bránila mestám prijímať pôžičky, čo komplikovalo obnovu. Ďalšou reformou, ktorú vláda presadila, sa týkala justície. Reforma obmedzovala pôsobnosť súdov na štát, či vytvárala nový súd, ktorý mal odbremeniť najvyšší súd od časti jeho agendy. To vyvolalo kritiku opozície, ktorá tvrdila, že vláda sa iba snaží získať kontrolu nad justíciou. Tieto zmeny ale nakoniec zrušil najvyšší súd ako protiústavné. Neskôr prezidentka čelila ďalšiemu podozreniu z korupcie, ktoré vyplynulo z novinového článku a vyvolalo nové veľké protesty, ktorých sa zúčastnili skoro dva milióny ľudí.
Ďalšie zdravotné problémy prekonala v septembri 2013, kedy podstúpila operáciu mozgu. Už od roku 2012 dochádzalo postupne k spomaleniu ekonomického rastu krajiny, na základe čoho začali znova narastať dlhy štátu. Tento stav sa negatívne prejavil v priebehu roka 2014, keď sa Argentína znova dostala na pokraj bankrotu, keďže nemala dostatok prostriedkov na splácanie svojich dlhov. Veľmi negatívny vplyv malo predovšetkým rozhodnutie new yorského súdu, ktorý ukladal Argentíne povinnosť vyplatiť najprv tzv. hedžové fondy a až potom zvyšných veriteľov. Po kríze z roku 2001 sa totiž Argentína dohodla s veriteľmi na tom, že im vyplatí iba časť ich pohľadávok pod podmienkou, že iní veritelia nebudú voči nim zvýhodnení. Toto súdne rozhodnutie však túto dohodu narušilo. Na konci júla 2014 tak Argentína vyhlásila tzv. technický bankrot, teda neschopnosť splatiť dlh vo výške 29 miliárd amerických dolárov. To znamenalo, že k oficiálnemu vyhláseniu bankrotu nedošlo, vláda iba vyhlásila, že dlh nesplatí. To viedlo k zníženiu HDP Argentíny, čím začala nová kríza. V priebehu roka 2014 čelila prezidentka ďalšiemu korupčnému škandálu, ktorý bol spojený s podozrivým financovaním hotelov v meste El Calafate, ktoré mali byť spravované jej deťmi. Škandál dostal pomenovanie "Hotesur", v zmysle obvinení mali byť tieto zariadenia využívané na pranie špinavých peňazí. Znova sa tak začalo hovoriť o odvolaní prezidentky.
V januári 2015 mala byť podaná prokurátorom Albertom Nismanom obžaloba na Fernándezovú Kirchnerovú a ďalšie osoby za sprisahanie za údajné zakrývanie účasti Iránu na teroristickom útoku AMIA z roku 1994. Iba pár hodín pred tým, než mal prokurátor Nisman vystúpiť s obvineniami v kongrese, bol nájdený zastrelený vo svojom byte. Pri vyšetrovaní sa ukázalo, že Nisman spáchal samovraždu, no stále sa objavali hlasy, ktoré výsledky vyšetrovania spochybňovali. Prezidentka však vyhlásila, že Nisman bol zavraždený agentmi tajnej služby a navrhla kongresu, aby tajnú službu rozpustila. Počas vyšetrovania bol medzi dokumentmi Nismana nájdený aj návrh na zadržanie prezidentky. Žalobu voči prezidentke nakoniec podal iný prokurátor, pričom vláda tento krok označila za súdny prevrat. Prezidentku nakoniec obvinení za krytie páchateľov teroristického útku AMIA ešte počas jej funkcie zbavili. Vo funckií nakoniec zostala do riadneho konca svojho funkčného obdobia v decembri 2015. Nahradil ju pravicový prezident Mauricio Macri.
Život po odchode z funkcie prezidentky.
Senátorka a viceprezidentka.
Odovzdanie moci však nebolo úplne štandardné. Fernándezová Kirchnerová sa odmietla zúčastniť na inaugurácii nového prezidenta, čo sa od roku 1983 nestalo. Taktiež viacero jej verných štátnych úrádníkov odmietlo odstúpiť a umožniť tak úrady prevziať novými ľuďmi. Nový prezident Marci tiež prezidentku obviňoval, že na konci svojho mandátu prijala vláda viacero ekonomických opatrení, ktoré mohli jeho vláde skomplikovať fungovanie. 
Fernándezová Kirchnerová bola v roku 2017 zvolená za senátorku Argentínskeho senátu za Buenos Aires.
V roku 2019 bola zvolená za viceprezidentku, čím sa stala prvou bývalou hlavou štátu v tejto funkcii.
Pokus o atentát.
Dňa 1. septembra 2022 bol na ňu spáchaný neúspešný atentát. Fernando Sabag Montiel sa na ňu pokúsil strieľať, ale zbraň zlyhala. Jeho vtedajšiu priateľku Brendu Uliarteovú súd uznal za vinnú za podnecovania k útoku prostredníctvom SMS správ.
Korupčné škandály.
Na jar 2016 bola Fernándezová Kirchnerová obvinená v dvoch rôznych kauzách korupcie a prania špinavých peňazí. V apríli 2016 vyšlo najavo, že manželia Kirchnerovci mali byť zapojení do škandálu Panama Papers, keďže aj oni mali byť klientmi spoločnosti Mossack Fonseca.
V decembri 2016 prijal súd obžalobu na Fernándezovú Kirchnerovú pre obvinenie z korupcie v súvislosti so zadávaním verejných obstarávaní. Na jeseň 2017 zverejnila polícia správu, podľa ktorej bol prokurátor Nisman, ktorý chcel bývalú prezidentku stíhať, v roku 2015 zavraždený. V októbri 2017 sa konali voľby do časti kongresu, v ktorých kandidovala aj Fernándezová Kirchnerová. Podporovala novú koalíciu s názvom Frente de la Unidad Ciudadana, teda Front občianskej jednoty. Bývalá prezidentka nakoniec nevyhrala vo svojej provincii, no druhé miesto jej zaručilo miesto v senáte. Vďaka tomu získala imunitu, keďže v tomto období čelila viacerým obvineniam z korupcie, ktoré sa týkali jej prezidentskej vlády. V auguste 2018 boli zverejnené nové obvinenia voči Fernándezovej Kirchnerovej, ktoré vyvolali veľké demonštrácie za jej zbavenie imunity. Kirchnerovci mali počas svojich vlád vytvoriť systém úplatkov, ktoré poskytovali veľké spoločnosti vysokým štátnym úradníkom v snahe obstáť v rámci verejného obstarávania. Peniaze mali v taškách rozvážať vodiči úradníkov, pričom práve svedectvo jedného z nich odhalilo podrobnosti kauzy. Fernándezová Kirchnerová však všetky obvinenia označila za politicky motivované. V septembri 2018 bolo súdom oznámené, že súdne konanie voči Fernándezovej Kirchnerovej kvôli jej obvineniu z korupcie sa začne vo februári 2019.
V decembri 2022 bola právoplatne odsúdená za korupciu na šesť rokov väzenia. Dostala tiež doživotný zákaz vykonávať verejnú funkciu. Odvolala sa, ale v roku 2024 federálny odvolací súd v Buenos Aires rozsudok potvrdil. Trest si odpykáva v domácom väzení.
V marci 2025 ministerstvo zahraničných vecí Spojených štátov zakázalo Fernándezovej Kirchnerovej vstup na územie Spojených štátov kvôli jej korupčným škandálom a za „výraznú korupciu“.
V novembri 2025 sa začal súdny proces za zosnovanie korupčného systému so štátnymi zakázkami. Okrem Fernándezovej Kirchnerovej bolo obinených ďalších 86 osôb.

</doc>
<doc id="264053" url="https://sk.wikipedia.org/wiki?curid=264053" title="Cristina Fernández de Kirchner">
Cristina Fernández de Kirchner



</doc>
<doc id="264054" url="https://sk.wikipedia.org/wiki?curid=264054" title="Slovenské filozofické združenie pri SAV">
Slovenské filozofické združenie pri SAV



</doc>
<doc id="264058" url="https://sk.wikipedia.org/wiki?curid=264058" title="DOI">
DOI



</doc>
<doc id="264066" url="https://sk.wikipedia.org/wiki?curid=264066" title="Čierny kašeľ">
Čierny kašeľ

Čierny kašeľ () alebo divý kašeľ je výlučne ľudské ochorenie, ktoré spôsobuje baktéria "Bordetella pertussis". Dnes sa vďaka očkovaniu v rozvinutých krajinách vyskytuje ojedinele, hoci jeho incidencia pomaly stúpa. V krajinách tretieho sveta naďalej spôsobuje veľa úmrtí najmenších detí (ročne umiera podľa WHO viac než 200 tisíc detí.)
Priebeh ochorenia.
Ochorenie sa prenáša kvapôčkovou infekciou, jeho inkubačný čas je 6 až 20 dní. Baktéria B. pertussis infikuje sliznice dýchacích ciest, spôsobuje ich zápal, ktorý vedie k nadmernej sekrécii hlienu. Zmeny na sliznici spôsobujú zvýšenú dráždivosť, čo vedie k prejavom dýchavičného kašľa. Prvé príznaky môžu pripomínať obyčajnú nádchu s horúčkami a pokašliavaním. Po piatich až desiatich dňoch horúčky ustupujú, ale mení sa charakter kašľa, ktorý je dráždivejší a opakuje sa v záchvatoch často v noci. Záchvaty kašľa sú kŕčovité, človek až nemôže dýchať. Typický je prudký nádych pripomínajúci hlas kohúta. Kašeľ sa opakuje a končí vykašľaním hlienu alebo vracaním. Záchvatov môže byť v najhoršom štádiu aj niekoľko desiatok, čo znemožňuje spánok, dieťa sa nemôže najesť a je celkovo vyčerpané. Toto štádium trvá dva týždne až mesiac, potom kašeľ spontánne ustupuje. Najviac sú ohrozené najmenšie deti a dojčatá. Kvôli nedostatočne vyvinutému kašľaciemu reflexu sa dusia a často sa dostávajú do komplikovaných stavov spojených s otitídami (zápaly stredného ucha) a pneumóniami (zápaly pľúc). Najmä pneumónie majú smrteľný priebeh.
Výskyt.
V súčasnosti sa výskyt čierneho kašľa na území Slovenska minimalizoval, ale aj napriek tomu sa občas ojedinele objavuje (desiatky prípadov ročne). Najčastejšie postihuje deti a mládež vo veku 12 – 18 rokov a dospelých. Celosvetovo sa uvažuje o odporúčaní preočkovania adolescentov aj dospelých.
Prevencia.
Očkovanie proti čiernemu kašľu je na Slovensku zavedené od roku 1959. Deti absolvujú očkovanie v rámci 1. roku života hexavalentnou vakcínou proti záškrtu, tetanu, čiernemu kašľu, obrne, invazívnym hemofilovým ochoreniam a hepatitíde typu B a v 6. roku života sú preočkované proti záškrtu, tetanu a čiernemu kašľu. V súčasnosti sa používa acelulárna vakcína, ktorá je menej reaktogénna ako pôvodne používaná celobunková vakcína proti čiernemu kašľu.

</doc>
<doc id="264068" url="https://sk.wikipedia.org/wiki?curid=264068" title="Pertussis">
Pertussis



</doc>
<doc id="264070" url="https://sk.wikipedia.org/wiki?curid=264070" title="Majstrovstvá sveta v severskom lyžovaní 2009 – Skiatlon žien">
Majstrovstvá sveta v severskom lyžovaní 2009 – Skiatlon žien

Skiatlon žien (7,5 km klasicky + 7,5 km voľnou technikou) na Majstrovstvách sveta v severskom lyžovaní 2009 bola jedna z 6 ženských disciplín na Majstrovstvách sveta v severskom lyžovaní 2009 v Liberci. Súťažilo sa 21. februára 2009. Víťazom sa stal Poľka Justyna Kowalczyková.

</doc>
<doc id="264077" url="https://sk.wikipedia.org/wiki?curid=264077" title="Justyna Kowalczyková">
Justyna Kowalczyková

Justyna Kowalczyk-Tekieli (* 19. január 1983, Limanowa, Poľsko) je poľská bežkyňa na lyžiach. Svoje prvé víťazstvo vo Svetovom pohári dosiahla 27. januára 2007 v Otepää v pretekoch na 10 km klasickou technikou. Doposiaľ vyhrala 26 pretekov svetového pohára.

</doc>
<doc id="264086" url="https://sk.wikipedia.org/wiki?curid=264086" title="Sergiev Posad">
Sergiev Posad



</doc>
<doc id="264097" url="https://sk.wikipedia.org/wiki?curid=264097" title="Stanica (kozáci)">
Stanica (kozáci)

Stanica (rusky: стани́ца; ukrajinsky: станиця) je kozácka sídelná jednotka nižšieho rádu v Rusku, teda zhruba kozácka dedina. Pôvodne boli stanice základnými sídelnými jednotkami vo vnútri kozáckych vojsk, centrami ekonomickej a politickej organizácie Kozákov v danej oblasti. Časté sú najmä v južných regiónoch Ruska.

</doc>
<doc id="264236" url="https://sk.wikipedia.org/wiki?curid=264236" title="Kanevskaja">
Kanevskaja

Kanevskaja (, ) je stanica v severnej časti Krasnodarského kraja v Rusku. Bola založená Kozákmi v roku 1794 a patrí k najstarším staniciam v Kubánskej oblasti. Žije tu približne 45 000 ľudí a podľa počtu obyvateľov je to najväčšie sídlo dedinského typu v kraji a druhé najväčšie v Rusku. Leží na rieke Čelbas (povodie Azovského mora).

</doc>
<doc id="264255" url="https://sk.wikipedia.org/wiki?curid=264255" title="Zámok Žinkovy">
Zámok Žinkovy

Zámok Žinkovy sa nachádza v rovnomennej obci, asi západne od Nepomuku v okrese Plzeň-juh v Plzenskom kraji.
Zámok bol postavený na mieste pôvodného hrádku v druhej polovici 17. storočia v ranobarokovej podobe. V roku 1897 bol prestavaný do pseudorenesančnej podoby viedenskou architektonickou kanceláriou Fellner a Helmer. Po roku 1948 bolo zo zámku rekreačné zariadenie odborov. 
V roku 1981 tu vznikli niektoré scény z kultového slovenského muzikálu Neberte nám princeznú.
V súčasnej dobe sa zámok rekonštruuje a nie je verejnosti prístupný. V budúcnosti by mal slúžiť ako kongresový a hotelový komplex so zázemím pre rekreáciu.

</doc>
<doc id="264279" url="https://sk.wikipedia.org/wiki?curid=264279" title="Zámok Zlín">
Zámok Zlín

Zámok Zlín je štvorkrídlový zámok s vnútorným nádvorím uprostred sadu Svobody v centre Zlína. Zámok bol pôvodne gotický hrádok prestavaný v druhej polovici 16. storočia do renesančnej podoby. V 2. polovici 18. storočia prebehla prestavba do barokovej podoby. Naposledy bol necitlivo zmenený vzhľad začiatkom 20. storočia. 25. júna 1929 kúpilo zámok mesto Zlín. Na konci 50. rokov 20. storočia do neho bolo umiestnené múzeum a výstavné priestory.
V zámku sídli Múzeum juhovýchodnej Moravy a Krajská galéria výtvarného umenia. Medzi stále výstavy patrí expozícia 
"S inženýry Hanzelkou a Zikmundem pěti světadíly", "Pamětní síň Františka Bartoše" a "Zlínské filmové studio od reklamy k tvorbě pro děti". V prízemí západného krídla je Zámocká reštaurácia a vináreň.

</doc>
<doc id="264292" url="https://sk.wikipedia.org/wiki?curid=264292" title="Rob Thomas (spisovateľ)">
Rob Thomas (spisovateľ)

Rob Thomas (* 15. augusta 1965, Sunnyside, Washington, USA) je úspešný americký spisovateľ, producent a scenárista, známy ako autor novelou "Rats Saw God" a ako tvorca televízneho seriálu Veronika Marsová.
Životopis.
V desiatich rokoch sa s rodičmi presťahoval do Texasu, kde roku 1983 maturoval na San Marcos High School a roku 1987 promoval na Texaskej univerzite v Austine.
Po dokončení štúdia pracoval päť rokov ako učiteľ žurnalistiky na John Marshall High School v San Antoniu v Texase, pracoval v študentskom magazíne Texaskej univerzity a pracoval pre Channel One News, čo ho priviedlo k napísaniu novely "Sattelite Down" roku 1998.
Thomas sa stal v marci 2004 otcom - dcéra Greta Mae Thomas. Za manželku má Katie Orr, manažérku v kníhkupectve.
Televízna kariéra.
Jeho prvou skúsenosťou s televíziou je napísanie jednej časti k animovanému seriálu "Space Ghost Coast to Coast" roku 1996.
Záľuby.
Počas strednej školy bol v basketbalovom tíme i v rockových kapelách "Public Bulletin", "Hey Zeus", a "Black Irish", kde hral na basovú a rytmickú gitaru.

</doc>
<doc id="264299" url="https://sk.wikipedia.org/wiki?curid=264299" title="Zámok Vyškov">
Zámok Vyškov

Zámok Vyškov sa nachádza v okresnom meste Vyškov v Juhomoravskom kraji.
Dejiny hradu.
Bol prestavaný z pôvodne gotického hradu. Impulzom pre jeho vznik bolo pravdepodobne zničenie biskupského 
hradu Melice po roku 1423 husitmi a v roku 1449 sa už vo Vyškove spomína nový hrad. Pri obsadení mesta vojskom kráľa Jiřího z Poděbrad bol hrad poškodený a následne po roku 1470 obnovený olomouckým biskupom Protasiem Černohorským z Boskovic. Z tejto doby pochádzajú tri erbové tabule na veži zámku. Ďalšie stavebné úpravy zadal biskup Stanislav I. Thurzo. Do dnešnej podoby bol zámok prebudovaný za biskupa Karola II. Lichtenštajnského z Kastelkornu podľa projektu architekta Giovanniho Pietra Tencallu. Prestavba prebiehala v dvoch etapách, dvojposchodový trakt zámku bol upravovaný v rokoch 1665 až 1675, nový trakt vznikol v rokoch 1680 až 1682. V zámku vtedy bola obrazáreň a divadelná sála. Slávne obdobie ukončil požiar v roku 1753. V roku 1774 tu bola vojenská nemocnica. V roku 1928 zámok kúpila zem Moravskoslezská a bola tu zriadená Zemská hospodyňská škola. V roku 1948 v zadnej budove otvorili obrazáreň a od roku 1954 sú tu muzejné expozície.

</doc>
<doc id="264307" url="https://sk.wikipedia.org/wiki?curid=264307" title="Zámok Kratochvíle">
Zámok Kratochvíle

Zámok Kratochvíle je renesančný zámok ležiaci asi od mesta Netolice v okrese Prachatice v Juhočeskom kraji.
Do súčasnej podoby zámok nechal prestavať Vilém z Rožmberka v rokoch 1583 až 1589.

</doc>
<doc id="264311" url="https://sk.wikipedia.org/wiki?curid=264311" title="Yohkoh">
Yohkoh

Yohkoh alebo Yoko (jap. "slnečné svetlo"), predštartovný názov Solar A, bolo slnečné observatórium na obežnej dráhe Zeme. Výrobcom a prevádzkovateľom sondy bola ISAS (Institute of Space and Astronautical Science, neskôr JAXA – Japan Aerospace Exploration Agency). 
Družica obiehala Zem po dráhe vo výške 500 – , ktorá sa postupne znižovala, s inklináciou asi 31°. Cieľom jej misie bolo snímať Slnko hlavne v oblasti röntgenového žiarenia. Teleskop mäkkého röntgenového žiarenia SXT (Soft X-ray Telescope), ktorý bol súčasťou jej vybavenia, dokázal robiť snímky Slnka s rozlíšením až . Na príprave observatória a jeho pozorovaniach sa podieľali tiež USA a Veľká Británia. 
Yohkoh fungovala do decembra 2001, kedy v priebehu prstencového zatmenia Slnka vypadol jej orientačný a stabilizačný systém. Kvôli nedostatku energie boli prerušené vedecké pozorovania. Napriek opakovaným pokusom o oživenie sa družicu nepodarilo znova uviesť do prevádzky a 12. septembra 2005 zhorela v atmosfére Zeme. Počas desiatich rokov svojej činnosti získala veľmi cenné informácie o slnečnej koróne a erupciách.

</doc>
<doc id="264312" url="https://sk.wikipedia.org/wiki?curid=264312" title="Solar A">
Solar A



</doc>
<doc id="264313" url="https://sk.wikipedia.org/wiki?curid=264313" title="Solar-A">
Solar-A



</doc>
<doc id="264315" url="https://sk.wikipedia.org/wiki?curid=264315" title="Vilém z Rožmberka">
Vilém z Rožmberka

Vilém z Rožmberka (* 10. marec 1535, Schützendorf – † 31. august 1592, Praha) bol významný český politik a predstaviteľ českých stavov zo šľachtického rodu Rožmberkovcov. V nábožensky citlivom českom predbielohorskom prostredí patril k predným vodcom umiernených katolíkov. Jeho mladší brat Petr Vok z Rožmberka bol posledným mužským príslušníkom rodu.
O význame tohto muža nielen v rámci českého kráľovstva, ale i v širšom stredoeurópskom priestore, svedčí kandidatúra na poľský trón, ktorá mu bola ponúknutá poľskými stavmi v roku 1573, a najvyššie ríšske vyznamenanie Rád Zlatého rúna, ktoré získal v roku 1585 ako jediný Rožmberk a štvrtý nositeľ rádu z českého kráľovstva (po Jindřichovi IV. z Plavna, Vratislavovi z Pernštejna a Jáchymovi z Hradca).
Rodina.
Hoci bol štyrikrát ženatý, nemal žiadne deti:

</doc>
<doc id="264319" url="https://sk.wikipedia.org/wiki?curid=264319" title="1259 Ogyalla">
1259 Ogyalla



</doc>
<doc id="264320" url="https://sk.wikipedia.org/wiki?curid=264320" title="13916 Bernolak">
13916 Bernolak



</doc>
<doc id="264321" url="https://sk.wikipedia.org/wiki?curid=264321" title="16435 Fandly">
16435 Fandly



</doc>
<doc id="264322" url="https://sk.wikipedia.org/wiki?curid=264322" title="Zámok Český Krumlov">
Zámok Český Krumlov

Zámok Český Krumlov je významná architektonická pamiatka, zámok v okresnom meste Český Krumlov v Juhočeskom kraji.
Svojou rozlohou ide o druhý najväčší hradný a zámocký komplex v Česku (po Pražskom hrade). V roku 1989 bol vyhlásený za prísne chránenú kultúrnu pamiatku a v roku 1992 bol zapísaný na zoznam svetového dedičstva Organizácie Spojených národov pre vzdelávanie, vedu a kultúru (UNESCO).
Jeho pôvod siaha do 14. storočia, ale posledné prestavby trvali až do 19. storočia. V 13. storočí na zámku okrem iných sídlil významný šľachtický rod Vítkovcov (tiež "Pánov z Ruže").

</doc>
<doc id="264325" url="https://sk.wikipedia.org/wiki?curid=264325" title="1849 Kresak">
1849 Kresak



</doc>
<doc id="264328" url="https://sk.wikipedia.org/wiki?curid=264328" title="19955 Holly">
19955 Holly



</doc>
<doc id="264329" url="https://sk.wikipedia.org/wiki?curid=264329" title="20991 Jankollar">
20991 Jankollar



</doc>
<doc id="264330" url="https://sk.wikipedia.org/wiki?curid=264330" title="23444 Kukucin">
23444 Kukucin



</doc>
<doc id="264331" url="https://sk.wikipedia.org/wiki?curid=264331" title="3003 Koncek">
3003 Koncek



</doc>
<doc id="264332" url="https://sk.wikipedia.org/wiki?curid=264332" title="Geld oder Leber">
Geld oder Leber

Geld oder Leber! je nemecká filmová komédia z roku 1986. Výstižné pre túto komédiu je neobyčajne hviezdne obsadenie nemeckých a rakúskych hercov. Film videlo v roku 1986 milión divákov.
Dej.
Mike a Susanne sú do seba zamilovaní, no úplne bez peňazí, a tak skúsia všelijaké darebáctva ako prepadnutie banky alebo pouličné krádeže. Konečne úspešne prepadli klenotnícky obchod. Lup ukryjú na úteku do jednej mrazenej husi. Avšak hus bude predaná, a to štartuje skoro nekonečnú, vražednú honbu po ľuďoch, ktorí si v ten deň kúpili v obchode hus.
Miesto natáčania.
Film produkoval Karl Spies, preto sa natáčalo hlavne v Rakúsku v okolí Wörthersee.
Ako kulisa koncertu Falca slúžila Burgarena Finkenstein pri Faaker See.
Piesne.
 * EAV: Ba…Ba…Banküberfall, Märchenprinz, Geld oder Leben, Küss die Hand Herr Kerkermeister 

</doc>
<doc id="264333" url="https://sk.wikipedia.org/wiki?curid=264333" title="3393 Stur">
3393 Stur



</doc>
<doc id="264335" url="https://sk.wikipedia.org/wiki?curid=264335" title="3017 Petrovic">
3017 Petrovic



</doc>
<doc id="264338" url="https://sk.wikipedia.org/wiki?curid=264338" title="3168 Lomnicky Stit">
3168 Lomnicky Stit



</doc>
<doc id="264339" url="https://sk.wikipedia.org/wiki?curid=264339" title="Helianthus tuberosus">
Helianthus tuberosus



</doc>
<doc id="264340" url="https://sk.wikipedia.org/wiki?curid=264340" title="Helianthus tomentosus">
Helianthus tomentosus



</doc>
<doc id="264341" url="https://sk.wikipedia.org/wiki?curid=264341" title="Helianthus esculentus">
Helianthus esculentus



</doc>
<doc id="264342" url="https://sk.wikipedia.org/wiki?curid=264342" title="Helianthus subcanescens">
Helianthus subcanescens



</doc>
<doc id="264343" url="https://sk.wikipedia.org/wiki?curid=264343" title="I. G. Farbenindustrie">
I. G. Farbenindustrie

I. G. Farbenindustrie A.-G. (o názvoch pozri nižšie) bol v rokoch 19251945 najväčší chemický podnik na svete so sídlom vo Frankfurte nad Mohanom. V modifikovanej forme existoval po druhej svetovej vojne do roku 2012.
Názvy.
Dlhý názov sa uvádza ako I. G. Farbenindustrie A.-G., I.G. Farbenindustrie A.-G. [t.j. bez medzery pred G] alebo I. G. Farbenindustrie A. G.. Po druhej svetovej vojne sa koniec názvu písal novším pravopisom AG a niekedy sa aj vynechávali bodky na začiatku názvu, v dôsledku čoho sa celý názov niekedy uvádzal ako IG Farbenindustrie AG. Názov znamená „Interessengemeinschaft Farbenindustrie Aktiengesellschaft“., čiže doslova „Záujmové združenie právnických osôb Priemysel farieb akciová spoločnosť“. Po druhej svetovej vojne bol podnik v nemeckom obchodnom registri vedený pod názvom I.G. Farbenindustrie Aktiengesellschaft i. L. (i. L. znamená v likvidácii)
Skrátene sa názov uvádza ako I. G. Farben, I.G. Farben či IG Farben.
Charakteristika.
I. G. Farben bol svojho času najväčší chemický podnik na svete so sídlom vo Frankfurte nad Mohanom, ktorý vznikol 2. decembra 1925 spojením početných chemických podnikov. Počas druhej svetovej vojny sa spoločnosť I. G. Farben neslávne preslávila výrobou chemickej látky Cyklón B pre koncentračný tábor Auschwitz I a Auschwitz-Birkenau. Po druhej svetovej vojne bol podľa uznesenia a na príkaz spojencov tento podnik zrušený z dôvodu zapletenia sa do nacistického režimu. Podnik bol rozčlenený na samostatné podniky. Oficiálne podniky vzniknuté rozpadom I. G. Farben boli júni v roku 1952: Agfa, BASF, Cassella Farbwerke, Huels (Chemische Werke Hüls AG, Marl), Bayer AG, Hoechst AG, Duisburger Kupferhütte AG, Kalle, Wacker-Chemie München, Dynamit AG Troisdorf, Wasag Chemie AG. Zvyšok podniku bol vedený pod novým názvom "I.G. Farbenindustrie Aktiengesellschaft i. L." (; ). Napriek vyhlásenia úpadku podniku koncom roku 2003 boli akcie tejto firmy ešte po roku 2010 stále na burze, ale v roku 2012 bol podnik oficiálne zrušený.
Na Slovensku.
Na Slovensku koncern v rokoch 19391945 ovládal spoločnosť Dynamit Nobel v Bratislave a niekoľko ďalších chemických podnikov.

</doc>
<doc id="264344" url="https://sk.wikipedia.org/wiki?curid=264344" title="Koncentračný tábor Bergen-Belsen">
Koncentračný tábor Bergen-Belsen

Koncentračný tábor Bergen-Belsen bol nacistický koncentračný tábor pri Bergene v okrese Celle pri Hannoveri v Nemecku. Vznikol v roku 1940 z tábora pre vojnových zajatcov nemeckého Wehrmachtu. V roku 1944 sa uskutočnili takzvané „evakuačné transporty“, v ktorých boli do tábora privezení vyhladovaní, chorí a slabí zajatci z okolitých táborov. V posledných týždňoch pred oslobodením sa tu nachádzalo asi 41 000 väzňov. Celkovo tu bolo zavraždených alebo zahynulo v dôsledku podvýživy, nedostatočných sanitárnych podmienok, ťažkej práce, chorôb alebo brutálneho zaobchádzania asi 35-40 000 osôb. Bergen-Belsen sa týmto stal symbolom najukrutnejších skutkov systému nacistických koncentračných táborov.
Zahynuli tu viaceré známe osoby, medzi nimi napríklad Anna Franková a Josef Čapek. 
Veliteľom tábora bol Josef Kramer. Tábor bol oslobodený 15. apríla 1945 britskou 11. obrnenou divíziou.

</doc>
<doc id="264345" url="https://sk.wikipedia.org/wiki?curid=264345" title="Béguinages">
Béguinages

Béguinages (flámsky: "begijnhof") sú špecifické architektonické objekty, skupiny menších domov obohnaných múrom, ktoré boli v stredoveku obývané bekyňami. Bekyne tvorili ženské náboženské združenie vo vnútri rímskokatolíckej cirkvi, založené v 13. storočí v Holandsku pre ženy, ktoré chceli slúžiť Bohu bez toho, aby sa odlúčili od sveta.
V roku 1184 založil kňaz Lambert de Begue (prezývaný Kokta) v Liège ženské náboženské spolky, ktoré po ňom prijali meno béguines – bekyne. Toto hnutie bolo pôvodne vyvolané veľkým populačným nepomerom mužov a žien v dôsledku križiackych výprav. Voľné združenie osôb sa postupne pretvorilo v rád, ktorý však nebol tak prísny ako iné uzavreté rády. Členovia neskladali rehoľný sľub a svojim členom rád prikazoval síce poslušnosť a pokánie, ale nie chudobu, ako tomu bolo u mníšok. Mnohé členky boli vdovy, či slobodné ženy z bohatých a vážených rodín. Ich cieľom bola modlitba, rozjímanie a charitatívna činnosť. Väčšinou sa starali o chorých a starých ľudí a tiež vyrábali krajky a oblečenie, čo bol jeden zo zdrojov financií. Postupne vznikla i mužská obdoba Rádu – beguini alebo tiež berghardovia.
Od začiatku 13. storočia sa hnutie šírilo z Belgicka cez Francúzsko a Nemecko. Aj v Česku sa značnou mierou podieľali na charitatívnej činnosti tej doby (napr. Brno, Český Krumlov, Kolín). Ekonomická nezávislosť Rádu priniesla i myšlienkovú voľnosť a vo vnútri hnutia sa šírili názory nezlučiteľné s oficiálnymi stanoviskami katolíckej cirkvi.
Bekyne napr. hlásali, že prostopašnosť nemôže poškvrniť ľudského ducha a neskôr popierali i Kristove božstvo a panenstvo Matky Božej. Preto všeobecný cirkevný snem vo Viedni v roku 1311 nariadil ich potlačenie. Veľa členov tejto sekty sa uchýlilo do Čiech a na Moravu. Pretože sa schádzali v jaskyniach a jamách, hovorilo s im tu „jamníci“. Po čase boli potlačení i tu. Dnes existujú už len v Belgicku.
Veľmi zachovalé béguinages sa nachádzajú najmä v Belgicku a v roku 1988 boli zaradené na Zoznam svetového dedičstva UNESCO.

</doc>
<doc id="264346" url="https://sk.wikipedia.org/wiki?curid=264346" title="Koncentračný tábor Dachau">
Koncentračný tábor Dachau

Koncentračný tábor Dachau ležal asi 20 kilometrov severne od Mníchova. Na nariadenie Henricha Himmlera, vtedajšieho mníchovského policajného prezidenta, bol takto zriadený prvý trvalý koncentračný tábor v Nemeckej ríši na pozemku bývalej fabriky na výrobu munície východne od mestečka Dachau. Zomrelo tu viac než 43 000 ľudí. Telá väzňov z Dachau prezlečených do nemeckých uniforiem mali doložiť prepadnutie vysielača v Gliwiciach v auguste 1939.
V dnešnej dobe je bývalý tábor spomienkovým múzeom, vzdelávacím a učebným priestorom, ktorý ročne navštívi okolo 800 000 tisíc návštevníkov.

</doc>
<doc id="264347" url="https://sk.wikipedia.org/wiki?curid=264347" title="Koncentračný tábor Oranienburg">
Koncentračný tábor Oranienburg

Koncentračný tábor Oranienburg bol založený v roku 1933 na pozemku bývalého pivovaru v strede brandeburského mesta Oranienburg prostredníctvom SA Oranienburg. Týmto sa stal jedným z prvých nacistických koncentračných táborov. Do zatvorenia v roku 1934 tu zadržiavali do 3000 mužov a 3 ženy. Najmenej 16 zajatcov bolo zavraždených, medzi ktorých patrí aj nemecký spisovateľ Erich Mühsam.

</doc>
<doc id="264348" url="https://sk.wikipedia.org/wiki?curid=264348" title="Katedrála Notre-Dame (Tournai)">
Katedrála Notre-Dame (Tournai)

Katedrála Notre-Dame v Tournai je jedna z najznámejších pamiatok Belgicka. 
Katedrála má špecifickú sivomodrú farbu danú použitím stavebného materiálu z miestnej rieky Šelda. Bola postavená v 12. storočí a zahŕňa väčšinou gotické a románske stavebné prvky. 
Od roku 2000 je katedrála zapísaná na zoznam svetového dedičstva UNESCO.

</doc>
<doc id="264349" url="https://sk.wikipedia.org/wiki?curid=264349" title="Alfred Naujocks">
Alfred Naujocks

Alfred Helmut Naujocks (* 20. september 1911, Kiel, Nemecko – † 4. apríl 1966, Hamburg) alias "Hans Müller", alias "Alfred Bonsen", "Rudolf Möbert" bol nemecký dôstojník SS. Účastník viacerých tajných a špeciálnych operácií.
Životopis.
Narodil sa ako syn Richarda Naujocksa a jeho manželky Therese, rod. Pahlke. V Kieli navštevoval od roku 1917 reálnu školu. V roku 1925 školu nechal a začal so vzdelávaním sa v jemnej mechanike. Od 1. augusta 1931 bol člen v NSDAP. V roku 1933 vstúpil do SS a od roku 1934 bol pridelený k tajnej službe Sicherheitsdienst (SD) Reinharda Heydricha. Potom ako najprv pracoval ako šofér a bežný pracovník mu čoskoro pridelili špeciálne úlohy. V roku 1935 vycestoval s Wernerom Göttschom do Česko-Slovenska, kde zavraždili inžiniera Rudolfa Formisa, pracovníka organizácie "Schwarze Front", ktorý z Česko-Slovenska pomocou krátkovlnného vysielača a rádiovej stanice vysielal protinacistickú propagandu na územie Tretej ríše. V roku 1937 prešiel do zahraničného oddelenia "SD-Auslandsnachrichtendienst".
Podieľal sa na zorganizovaní fingovaného prepadu vysielača v Gliwiciach (), ktorý bol zámerom pre zámienku na začiatok agresie voči Poľsku a bol fakticky začiatkom druhej svetovej vojny. V septembri 1939 sa zúčastnil incidentu vo Venle, kedy sa nacistom podarilo uniesť dvoch agentov britskej tajnej služby pri holandskom pohraničnom meste Venlo. Akcia zmarila činnosť britskej špionážnej siete v západnej a strednej Európe. V dôsledku tohto spojeneckého neúspechu odstúpil šéf holandskej tajnej služby. Hitler použil tento incident v máji 1940 ako zámienku na okupáciu Holandska.
Od roku 1939 do 1941 bol vedúcim oddelenia sprostredkovania správ a spravodajskotechnického nasadenia v zahraničí "Amt VI J" od začiatku roka 1940 pod menom "Amt VI B". Medzi iným spočívala jeho úloha v organizácii falošných pasov, preukazov a bankoviek pre zahraničných agentov SD. Viedol akciu Bernhard, v ktorej sa nacistické Nemecko zaoberalo falšovaním prevažne anglických libier neskôr i dolárov, dokumentov, pasov so zámerom takto poškodiť ekonomiku Anglicka.
V roku 1941 bol prevelený zo Sicherheitsdienstu k Waffen-SS kvôli spochybneniu jedného z Heydrichových rozkazov. Slúžil na východnom fronte až do roku 1943, kedy bol v dôsledku zhoršenia zdravotného stavu presunutý na západ. Slúžil ďalej v ekonomickom oddelení SS v Belgicku. Tu sa podieľal na bojoch proti odbojovému hnutiu. Po povýšení na Obersturmführera SS (nadporučíka) sa od decembra 1943 do jesene 1944 zapájal do boja proti dánskemu hnutiu odporu ako člen skupiny "Peter" vedenej Ottom Schwerdtom.
V novembri 1944 sa dobrovoľne vzdal do rúk amerických jednotiek. Okamžite bol zatknutý. Po vojne vypovedal ako svedok na Norimberskom procese. Potvrdil, že útok na nemecký vysielač Gleiwitz, bol zorganizoval Heinrich Müller, vtedajší veliteľ Gestapa. 
Po vojne žil a pracoval ako podnikateľ v Hamburgu. Podľa niektorých zdrojov bol v spojení s Ottom Skorzenym a podporoval organizáciu ODESSA. 
Zomrel na infarkt v Hamburgu 4. apríla 1966.

</doc>
<doc id="264351" url="https://sk.wikipedia.org/wiki?curid=264351" title="Katedrála Notre Dame v Tournai">
Katedrála Notre Dame v Tournai



</doc>
<doc id="264352" url="https://sk.wikipedia.org/wiki?curid=264352" title="Katedrála Notre Dame">
Katedrála Notre Dame



</doc>
<doc id="264356" url="https://sk.wikipedia.org/wiki?curid=264356" title="Justyna Kowalczyk">
Justyna Kowalczyk



</doc>
<doc id="264361" url="https://sk.wikipedia.org/wiki?curid=264361" title="Majstrovstvá sveta v severskom lyžovaní 2009 – Preteky na 30 km voľnou technikou žien s hromadným štartom">
Majstrovstvá sveta v severskom lyžovaní 2009 – Preteky na 30 km voľnou technikou žien s hromadným štartom

Preteky na 30 kilometrov voľnou technikou žien s hromadným štartom na Majstrovstvách sveta v severskom lyžovaní 2009 bola jedna z 6 ženských disciplín na Majstrovstvách sveta v severskom lyžovaní 2009 v Liberci. Súťažilo sa 28. februára 2009. Víťazkou sa stala Poľka Justyna Kowalczyková.

</doc>
<doc id="264371" url="https://sk.wikipedia.org/wiki?curid=264371" title="Zoznam hudobných článkov/9">
Zoznam hudobných článkov/9

Tento index bol automaticky vygenerovaný podľa tejto . Obsahuje 6 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
9.
9 Easy Pieces and Other Songs
99.
99 Luftballons99 watt99 zápaliek
9p.
9pm (Till I Come)

</doc>
<doc id="264373" url="https://sk.wikipedia.org/wiki?curid=264373" title="Zoznam hudobných článkov/Ç">
Zoznam hudobných článkov/Ç

Tento index bol automaticky vygenerovaný podľa tejto . Obsahuje 2 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ça.
Ça IraÇa plane pour moi

</doc>
<doc id="264378" url="https://sk.wikipedia.org/wiki?curid=264378" title="Pan American World Airways">
Pan American World Airways

Pan American World Airways, známa od svojho založenia až do roku 1950 ako Pan American Airways a tiež pod skráteným názvom Pan Am, bola americká letecká spoločnosť, jedna z najväčších medzinárodných leteckých spoločností a jedna z prvých, ktorá ponúkala medzikontinentálne lety. Bola založená 14. marca 1927 v meste Key West na Floride majorom Henrym „Hap“ Arnoldom a jeho partnermi. Časom sa vypracovala medzi najväčšie letecké spoločnosti sveta prichádzajúce na letecko-prepravný trh s mnohými inováciami, ktoré formovali medzinárodný letecký priemysel, vrátane širokého použitia obrích prúdových lietadiel alebo počítačového systému rezervácií miesteniek. Od roku 1973 však s rastúcimi cenami ropy rástli aj náklady spoločnosti, ktorá veľa investovala do modernizácie flotily, pretože na nové lietadlá nemala prostriedky. V roku 1991 musela spoločnosť lety úplne zastaviť. Pan Am oficiálne ukončil činnosť 4. decembra 1991. V rokoch 1996 a 1998 bol podnik založený znovu, ale v roku 2008 opäť zrušený. 
História.
Spoločnosť Pan American World Airways bola založená ako "Pan American Airways" ("PAA") dňa 14. marca 1927 majormi Henrym „Hap“ Arnoldom, Carlom A. Spaatzom a John H. Jouettom. Ich spoločnosť si zaistila zmluvu o preprave americkej pošty na Kubu, čo bolo v tom čase a vzťahoch medzi oboma krajinami veľmi výnosné. Chýbal však dostatočný kapitál, konexie a politická moc. Firma sa preto spojila so spoločnosťou Juana Trippea "Aviation Corporation of America"', ale získala malú leteckú linku z floridského Key West do Havany. Potom prebehla v roku 1928 ešte fúzia s firmou "Aviation Corporation of the Americas" ("ACA"), čo spoločnosti zabezpečilo dobrú finančnú stabilitu pre následné podnikanie.
Za pomoci vlády USA firma rýchlo expandovala a riaditeľ spoločnosti, Juan Trippe, postupne realizoval svoj plán zavedenia spojenia medzi USA a celou Južnou Amerikou. Koncom 20. a začiatkom 30. rokov kúpila Pan Am niekoľko juhoamerických leteckých spoločností, ktoré nedokázali čeliť nátlaku trhu, a s niekoľkými silnými vytvorila nové, čím si získala juh Ameriky a firemné akcie Pan Amu začali patriť medzi najžiadanejšie.
V 60. rokoch spoločnosť Pan American zneužil vo svoj prospech Frank W. Abagnale, ktorý sa vydával za pilota. Vďaka tomu mohol dva roky lietať zadarmo po celom svete ako „mŕtva duša“. Jeho kariérou podvodníka je inšpirovaný film "Chyť ma, ak to dokážeš".
Nehody a teroristické akcie.
Lietadlá Pan Am boli účastníkmi celkovo sedemdesiatich piatich pozoruhodných udalostí.
Jedna z nehôd lietadla Pan Am viedla k inštalácii v tej dobe nových bezpečnostných zariadení v lietadlách. Boeing 707, pomenovaný "Clipper Tradewind" a operujúci 8. decembra 1963 pod označením Let 214 ako skúšobný let z Baltimore do Philadelphie, zachvátili plamene a lietadlo sa zrútilo. Z vyšetrovania sa zistilo, že vzplanuli pary v palivových nádržiach lietadla. To malo za následok prehodnotenie stavu bezpečnosti komerčných lietadiel a sprísnenie noriem.
Najväčšia letecká katastrofa v dejinách sa udiala 27. marca 1977 na ostrove Tenerife. Boeing 747 spoločnosti Pan Am operoval ako letecký špeciál z Los Angeles do Las Palmas na Kanárskych ostrovoch. Dňa 27. marca bol tento let presmerovaný na letisko v Tenerife kvôli hrozbe bombového útoku v Las Palmas. Po niekoľkých hodinách v Tenerife sa lietadlo Pan Am malo vrátiť na pôvodné letisko, ale pri rolovaní Boeingu Pan Am vinou zlej komunikácie štartoval bez povolenia ďalší obrí Boeing 747 holandskej spoločnosti KLM a došlo tak ku katastrofe s bilanciou 583 mŕtvych, z toho 335 cestujúcich Boeingu spoločnosti Pan Am. Nehoda viedla k ďalším reformám vrátane zlepšenia v komunikácii medzi posádkami letu a riadením letovej prevádzky.
Lietadlá Pan Am boli tiež niekoľkokrát cieľom teroristických akcií. Dňa 17. decembra 1973 odpálila palestínska teroristická skupina bomby v Boeingu 707 v talianskom Ríme počas nastupovania cestujúcich do lietadla. Zahynulo 30 ľudí.
V roku 1982 bola 11. augusta odpálená nálož na linke 830 nad Tichým oceánom. Zomrel jeden človek a lietadlo bezpečne pristálo v Honolulu.
Celkovo 20 obetí si vyžiadal útok teroristov 5. septembra 1986 v Karáči (Pakistan), kedy únoscovia odpálili nálože v lietadle linky 73 na jeho pravidelnej zastávke na pevnine.
Posledná fatálna teroristická udalosť sa udiala pri lete číslo PA 103 z Londýna do New Yorku dňa 21. decembra 1988. Na palube lietadla, v jeho prednom nákladnom priestore, bola vtedy odpálená plastická trhavina nad škótskym mestečkom Lockerbie a následný sled udalostí viedol k zničeniu stroja a úmrtiu 270 ľudí.
Flotila.
Flotila v roku 1990.
Nasledujúce lietadlá slúžili u spoločnosti Pan Am a Pan Am Express v marci 1990, rok a pol pred kolapsom spoločnosti:

</doc>
<doc id="264379" url="https://sk.wikipedia.org/wiki?curid=264379" title="Zoznam osobností Košíc">
Zoznam osobností Košíc

Toto je zoznam osobností spätých s mestom Košice.

</doc>
<doc id="264385" url="https://sk.wikipedia.org/wiki?curid=264385" title="Košické osobnosti">
Košické osobnosti



</doc>
<doc id="264387" url="https://sk.wikipedia.org/wiki?curid=264387" title="Kostol svätého Jána Nepomuckého (Žďár nad Sázavou)">
Kostol svätého Jána Nepomuckého (Žďár nad Sázavou)

Pútnický kostol sv. Jána Nepomuckého na Zelenej hore pri meste Žďár nad Sázavou patrí medzi najvýznamnejšie stavby barokového staviteľa Jana Blažeja Santiniho-Aichela. 
Tento vrcholný Santiniho výtvor bol roku 1994 zaradený na zoznam svetových kultúrnych a prírodných pamiatok UNESCO.

</doc>
<doc id="264390" url="https://sk.wikipedia.org/wiki?curid=264390" title="Zoznam kozmonautických článkov/Y">
Zoznam kozmonautických článkov/Y

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
yo.
Yohkoh

</doc>
<doc id="264391" url="https://sk.wikipedia.org/wiki?curid=264391" title="Veľká cena Eurovízie 2009">
Veľká cena Eurovízie 2009



</doc>
<doc id="264393" url="https://sk.wikipedia.org/wiki?curid=264393" title="Gross Raden (archeológia)">
Gross Raden (archeológia)

Gross Raden je archeologická lokalita na mieste slovanského sídliska z prelomu 9. a 10. storočia. Nachádza sa niekoľko kilometrov severne od mesta Sternberg v Meklenbursku-Predpomoransku. Sídlisko s plochou sa zachovalo hlavne vďaka tomu, že celý čas slúžilo ako pasienky. Tak sa v zemi zakonzervovali mnohé nálezy. V rokoch 1973 – 1980 tu nemecký archeológ Ewald Schuldt so svojim tímom uskutočnil rozsiahly archeologický prieskum s nečakane úspešnými objavmi.
Vznik.
Sídlisko malo dve hlavné stavebné fázy. V prvej polovici 9. storočia tu vzniklo hradisko, ktoré však bolo iba o niekoľko desaťročí neskôr zničené. Pri výskumoch sa ukázalo, že západní Slovania tu uskutočnili veľké terénne úpravy.
Dejiny.
Hradisko pôvodne stálo na ostrove, ktorý z veľkej časti vybudovali jeho obyvatelia, a bolo prístupné po drevenom moste, čo zvyšovalo jeho úroveň ochrany. Dnešný polostrov teda ešte pred tisícročím nemusel existovať. Zvyšok osady bol takisto chránený priekopou a palisádou s jediným vstupom cez most. Táto priekopa bola asi 4 metre široká a hlboká 1,5 metra. V prvých desaťročiach pozostávalo hlavné sídlo z približne 40 vedľa seba stojacich domov. Tie boli jednopriestorové s pôdorysom obdĺžnika s rozmermi 4 x 5 metrov. V juhovýchodnej časti stála veľká budova s rozmermi 7 x 11 metrov, postavená z fošní. Nie je známe, či bola zastrešená, no podľa obetných darov sa usudzuje, že ide o svätyňu. Niekedy pred rokom 900 bolo toto osídlenie zničené, archeológovia objavili stopy po požiari vstupnej brány i palisády. Svätyňa bola takisto zničená.
Krátko nato sa začala druhá stavebná fáza, boli postavené ďalšie domy, ale už nie s prútenými stenami, ale zrubové. Tieto domy boli tiež väčšie, zaberali plochu až 45 m². Nová svätyňa bola postavená na ostrove a pre jej ochranu obyvatelia vybudovali kruhový val vysoký 10 metrov, s vnútorným priemerom 25 metrov. Navyše bola v polovici cesty k chrámu postavené ochranné stanovisko. Na konci 10. storočia bolo sídlisko opustené, zrejme bolo znovu zničené. Príčiny jeho skazy nie sú celkom jasné, zrejme však jeho zánik súvisel s ťažením Otta III. proti Slovanom v Meklenbursku v roku 995.
Každodenný život.
Archeológovia objavili množstvo predmetov s charakteristickým slovanským zdobením, ktoré sa dá ľahko odlíšiť od germánskeho. Boli to najmä kopije, sekery, kosáky, nože, korálky, hrebene, brúsne kamene a mnohé iné úžitkové predmety a tovary. Z cenností to boli hlavne strieborné šperky a mince, ktoré poukazujú na obchodné styky obyvateľov Gross Radenu. Súčasťou sídliska boli okrem zrubových domov, domov z prútia a svätyne aj kováčska dielňa, vodný mlyn, a pece. Obyvatelia chovali hovädzí dobytok, svine a tiež ovce. Pestovali rôzne plodiny, z obilnín to bola hlavne raž.
V súčasnosti je sídlisko zrekonštruované do pôvodnej podoby a je v ňom zriadené múzeum. Vodná priekopa naznačuje, pokiaľ v čase rozkvetu osídlenia siahala voda. Lokalita je jedným z najväčších lákadiel pre turistov v regióne.

</doc>
<doc id="264394" url="https://sk.wikipedia.org/wiki?curid=264394" title="Guido Bodländer">
Guido Bodländer

Guido Bodländer (* 31. júl 1855, Vroclav, Poľsko – † 25. december 1904, Braunschweig, Nemecko) bol nemecký chemik. Po ukončený štúdia na Univerzite v Braslau (1882) sa stal asistentom Moritza Traubera v jeho laboratóriu v Breslaue. Po ukončení spolupráce, Bodländer začal pracovať na farmakologickom inštitúte v Bonne a na fyzikálno chemickom inštitúte v Göttingene. V roku 1899 sa stal profesorom chémie v Braunschweigu a neskôr pôsobil ako nasledovník Walthera Nernsta na katedre fyzikálnej chémii v Göttingene.
Známy je vďaka svojej práci na poli valenčnej teórie na základe elektrických afinít. Spolu s Richardom Abeggom vynašiel gravimeter.

</doc>
<doc id="264396" url="https://sk.wikipedia.org/wiki?curid=264396" title="Bioprvok">
Bioprvok



</doc>
<doc id="264398" url="https://sk.wikipedia.org/wiki?curid=264398" title="Hasan Podorovič">
Hasan Podorovič



</doc>
<doc id="264400" url="https://sk.wikipedia.org/wiki?curid=264400" title="Majstrovstvá sveta v severskom lyžovaní 2009 – Preteky na 50 km voľnou technikou mužov s hromadným štartom">
Majstrovstvá sveta v severskom lyžovaní 2009 – Preteky na 50 km voľnou technikou mužov s hromadným štartom

Preteky na 50 kilometrov voľnou technikou mužov s hromadným štartom na Majstrovstvách sveta v severskom lyžovaní 2009 bola jedna z 6 mužských disciplín na Majstrovstvách sveta v severskom lyžovaní 2009 v Liberci. Súťažilo sa 1. marca 2009. Víťazom záverečnej disciplíny na 49. majstrovstvách sveta , sa stal Petter Northug z Nórska. Z tria Slovákov bol najlepší Martin Bajčičák, ktorý obsadil 21. miesto. Michal Malák dobehol na 46. pozícii, Ivan Bátory preteky nedokončil.

</doc>
<doc id="264410" url="https://sk.wikipedia.org/wiki?curid=264410" title="Stopový prvok">
Stopový prvok

Stopový prvok môže byť:

</doc>
<doc id="264413" url="https://sk.wikipedia.org/wiki?curid=264413" title="Grand canyon du Verdon">
Grand canyon du Verdon

Grand canyon du Verdon alebo Gorges du Verdon je jeden z najhlbších kaňonov Európy. Nachádza sa v juhovýchodnom Francúzsku, na hranici Provensálskych a Prímorských Álp. Dosahuje maximálnu hĺbku vyše 700 m a vápencové steny sú v najužšom mieste od seba vzdialené iba 6 m. Tiahne sa v dĺžke 21 km od mestečka Castellane až k priehrade Lac de Sainte-Croix. Preteká ním rieka Verdon. Samozrejme, patrí do zoznamu UNESCO.

</doc>
<doc id="264415" url="https://sk.wikipedia.org/wiki?curid=264415" title="Samson (pivo)">
Samson (pivo)

Samson je značka českého piva vyrábaného v českobudějovickom pivovare Budějovický měšťanský pivovar. Firma bola založená v roku 1795 .

</doc>
<doc id="264417" url="https://sk.wikipedia.org/wiki?curid=264417" title="3571 Milanstefanik">
3571 Milanstefanik



</doc>
<doc id="264418" url="https://sk.wikipedia.org/wiki?curid=264418" title="Budějovický Budvar">
Budějovický Budvar

Budějovický Budvar alebo Budvar je obchodná značka českého piva vyrábaného v českobudějovickom pivovare Budějovický Budvar, n. p.
Druhy piva značky Budějovický Budvar.
Objem výroby piva Budvar je 1 200 000 hl ročne.
Známkoprávne problémy.
Pivovar je vlastníkom 308 ochranných známok v 101 krajinách. Medzi najznámejšie patrí "Budweiser Budvar", "Budweiser", "Budvar", "Bud" a "Budějovický Budvar". V USA a Kanade sa pivo predáva pod obchodnou značkou "Czechvar" Od začiatku 20. storočia trvá spor medzi pivovarom Budějovický Budvar a americkým pivovarom Anheuser-Busch o vlastníctvo ochranných známok. V súčasnej dobe prebieha viac než 40 súdnych sporov a 70 správnych konaní pred patentovými úradmi.

</doc>
<doc id="264419" url="https://sk.wikipedia.org/wiki?curid=264419" title="Grand Canyon du Verdon">
Grand Canyon du Verdon



</doc>
<doc id="264422" url="https://sk.wikipedia.org/wiki?curid=264422" title="Primárne biogénne prvky">
Primárne biogénne prvky



</doc>
<doc id="264424" url="https://sk.wikipedia.org/wiki?curid=264424" title="Primárny biogénny prvok">
Primárny biogénny prvok

Primárny biogénny prvok (iné názvy: primárny prvok, biogénny prvok/bioprvok prvého rádu, primárny makrobiogénny prvok/makroprvok/makroelement, makrobiogénny prvok, makroprvok, makroelement, hlavná živina, biogénny prvok (v užšom zmysle)) je biogénny prvok tvoriaci viac ako 0,1 % hmotnosti každého organizmu, konkrétne vodík, kyslík, uhlík, dusík, sodík (zaraďovaný aj ako sekundárny biogénny prvok), fosfor a vápnik. Všetky primárne biogénne prvky sú invariabilné biogénne prvky. 
Niektoré primárne prvky u človeka.
Uhlík 
Má priemerné zastúpenie 18% v ľudskom organizme. Zdrojom uhlíka pre živú prírodu je atmosférický oxid uhličitý, ktorý rastlinné organizmy v priebehu fotosyntézy menia na organické zlúčeniny. 
Ľudské telo obsahuje uhlíka, je súčasťou a tvorí kostru každej organickej zlúčeniny. 
Kyslík 
Má význam hlavne v oxidačno-redukčných reakciách, ktoré sú hlavným zdrojom energie živej hmoty. Zúčastňuje sa na látkovej premene a biochemickej prestavbe organizmu.Dospelý človek normálne v pokoji spotrebuje asi 20 – 25 litrov kyslíka za hodinu. Kyslík je jediný prvok, ktorý môžu mikroorganizmy, ale aj vyššie rastliny a živočíchy prijímať v elementárnej forme. 
Vodík 
Zúčastňuje sa oxidačnoredukčných procesoch v živej hmote. Základnou formou oxidácie v živej hmote je dehydrogenácia. Vodík odobratý substrátom sa pri oxidácii prenáša v dýchacom reťazci na kyslík a energia ktorá sa pritom uvoľňuje, sa využíva na tvorbu ATP. Jeho význam spočíva aj v schopnosti tvorby vodíkových väzieb, ktoré sú nevyhnutné v štruktúrach polynukleotidov a polypeptidov, teda nukleových kyselín a bielkovín. 
Dusík 
Je stavebnou jednotkou aminokyselín, nukleových kyselín a bielkovín všetkých organizmov. Je absolútne nevyhnutný pre život. Telo človeka obsahuje asi 2,5 % dusíka. 
Fosfor
Dospelý človek spotrebuje 1,3 – 1,5 g denne. Fosforečné soli sa zúčastňujú na fosforylačných reakciách a výstavbe kostí, na výstavbe štruktúr a na metabolických reakciách. Fosfor je súčasťou mnohých organických zlúčenín (nukleotidy, nukleové kyseliny, fosfolipidy, fosfoproteíny). Fosforečnany sa v alkalickom moči môžu zrážať a vytvárať obličkové kamene.

</doc>
<doc id="264425" url="https://sk.wikipedia.org/wiki?curid=264425" title="Biogénny prvok prvého rádu">
Biogénny prvok prvého rádu



</doc>
<doc id="264426" url="https://sk.wikipedia.org/wiki?curid=264426" title="Sekundárne biogénne prvky">
Sekundárne biogénne prvky



</doc>
<doc id="264427" url="https://sk.wikipedia.org/wiki?curid=264427" title="Makrobiogénny prvok">
Makrobiogénny prvok

Makrobiogénny prvok alebo makroprvok alebo makroelement alebo hlavná živina môže byť:

</doc>
<doc id="264428" url="https://sk.wikipedia.org/wiki?curid=264428" title="Makroprvok">
Makroprvok



</doc>
<doc id="264429" url="https://sk.wikipedia.org/wiki?curid=264429" title="Makroelement">
Makroelement



</doc>
<doc id="264430" url="https://sk.wikipedia.org/wiki?curid=264430" title="Hlavná živina">
Hlavná živina



</doc>
<doc id="264431" url="https://sk.wikipedia.org/wiki?curid=264431" title="Mikrobiogénny prvok">
Mikrobiogénny prvok

Mikrobiogénny prvok alebo mikroprvok alebo mikroelement môže byť:

</doc>
<doc id="264432" url="https://sk.wikipedia.org/wiki?curid=264432" title="Mikroprvok">
Mikroprvok



</doc>
<doc id="264433" url="https://sk.wikipedia.org/wiki?curid=264433" title="Mikroelement">
Mikroelement



</doc>
<doc id="264434" url="https://sk.wikipedia.org/wiki?curid=264434" title="Primárny prvok">
Primárny prvok



</doc>
<doc id="264435" url="https://sk.wikipedia.org/wiki?curid=264435" title="Ultramikrobiogénny prvok">
Ultramikrobiogénny prvok



</doc>
<doc id="264436" url="https://sk.wikipedia.org/wiki?curid=264436" title="Biogénny prvok tretieho rádu">
Biogénny prvok tretieho rádu



</doc>
<doc id="264438" url="https://sk.wikipedia.org/wiki?curid=264438" title="Stopový prvok (biochémia)">
Stopový prvok (biochémia)

Stopový prvok (iné názvy: ultramikrobiogénny prvok, biogénny prvok/bioprvok tretieho rádu, oligobiogénny prvok, mikrobiogénny prvok, mikroprvok, mikroelement) je biogénny prvok, ktorý tvorí menej ako 0,005 % hmotnosti organizmov (podľa iných zdrojov menej ako 0,001 % hmotnosti organizmov alebo 0,001 % hmotnosti sušiny a podobne). 
Stopové prvky v tomto (širšom) zmysle sú tieto prvky:
Niektorí autori rozlišujú namiesto týchto stopových prvkov v širšom zmysle dve hmotnostné skupiny:

</doc>
<doc id="264441" url="https://sk.wikipedia.org/wiki?curid=264441" title="Oligobiogénny prvok">
Oligobiogénny prvok

Oligobiogénny prvok môže byť:

</doc>
<doc id="264442" url="https://sk.wikipedia.org/wiki?curid=264442" title="Sekundárny biogénny prvok">
Sekundárny biogénny prvok

Sekundárny biogénny prvok (iné názvy: sekundárny prvok, biogénny prvok/bioprvok druhého rádu, sekundárny makrobiogénny prvok/makroprvok/makroelement, mikrobiogénny prvok, mikroprvok, mikroelement, oligobiogénny prvok) je biogénny prvok tvoriaci menej ako 0,1 % a viac ako 0,005 % hmotnosti organizmov (podľa iných zdrojov: viac ako 0,001 % hmotnosti organizmov alebo 0,001 % sušiny a podobne). Sú to konkrétne tieto prvky:

</doc>
<doc id="264443" url="https://sk.wikipedia.org/wiki?curid=264443" title="Sekundárny prvok">
Sekundárny prvok



</doc>
<doc id="264444" url="https://sk.wikipedia.org/wiki?curid=264444" title="Biogénny prvok druhého rádu">
Biogénny prvok druhého rádu



</doc>
<doc id="264445" url="https://sk.wikipedia.org/wiki?curid=264445" title="Sekundárny makrobiogénny prvok">
Sekundárny makrobiogénny prvok



</doc>
<doc id="264446" url="https://sk.wikipedia.org/wiki?curid=264446" title="Primárny makrobiogénny prvok">
Primárny makrobiogénny prvok



</doc>
<doc id="264447" url="https://sk.wikipedia.org/wiki?curid=264447" title="Stopové prvky">
Stopové prvky



</doc>
<doc id="264448" url="https://sk.wikipedia.org/wiki?curid=264448" title="Invariabilný biogénny prvok">
Invariabilný biogénny prvok

Invariabilný biogénny prvok alebo stály biogénny prvok je biogénny prvok obsiahnutý bez výnimky vo všetkých organizmoch. Konkrétne to sú tieto prvky: vodík, kyslík, uhlík, dusík, sodík, vápnik, horčík, draslík, železo, síra, chlór, fosfor, meď, zinok, mangán, fluór, jód, molybdén, bór, kremík. Všetky ostatné biogénne prvky sú tzv. variabilné biogénne prvky či nestále biogénne prvky. Variabilné biogénne prvky sú také, ktoré sú obsiahnuté len v niektorých organizmoch.

</doc>
<doc id="264449" url="https://sk.wikipedia.org/wiki?curid=264449" title="Stály biogénny prvok">
Stály biogénny prvok



</doc>
<doc id="264450" url="https://sk.wikipedia.org/wiki?curid=264450" title="Variabilný biogénny prvok">
Variabilný biogénny prvok



</doc>
<doc id="264451" url="https://sk.wikipedia.org/wiki?curid=264451" title="Nestály biogénny prvok">
Nestály biogénny prvok



</doc>
<doc id="264453" url="https://sk.wikipedia.org/wiki?curid=264453" title="Samson">
Samson

Samson môže byť:

</doc>
<doc id="264454" url="https://sk.wikipedia.org/wiki?curid=264454" title="Vyrovnanie">
Vyrovnanie

Vyrovnanie (vyrovnávanie) môže byť:
Vyrovnanie (vyrovnávanie) alebo nespisovne alebo zastarano vysporiadanie (vysporadúvanie) môže byť:
Vyrovnanie môže byť:
Vyrovnávanie pri obrábaní kovového materiálu: pozri vyrovnávanie (materiál)

</doc>
<doc id="264455" url="https://sk.wikipedia.org/wiki?curid=264455" title="Vyrovnávanie">
Vyrovnávanie



</doc>
<doc id="264456" url="https://sk.wikipedia.org/wiki?curid=264456" title="Princeton University">
Princeton University

Princeton University alebo po slovensky aj Princetonská univerzita je univerzita v mestečku Princeton v štáte New Jersey. Je štvrtou najstaršou univerzitou v USA a zakladateľským členom Asociácie amerických univerzít (Association of American Universities), od roku 1900 existujúcej asociácie vedúcich severoamerických univerzít s vysokým podielom výskumu. Princeton je jedna z najrenomovanejších a najbohatších univerzít sveta.
Fakulty.
Výučba študijných odborov s cieľom bakalár je rozdelená na 34 odborných oblastí. Bakalárske štúdium je možné ukončiť s titulom "Bachelor of Arts" alebo "Bachelor of Science in Engineering". Mimo bakalára je možné na univerzite dosiahnuť vzdelanie s titulmi "Master of Arts", "Master of Architecture (M.Arch.)", "Master of Engineering (M.Eng.)", "Master in Finance (M.Fin.)", "Master of Science in Engineering (M.S.E.)", "Master of Science (in Chemie, M.S.)", "Master in Public Affairs (M.P.A.)", "Master in Public Policy (M.P.P.)" a "Master in Public Affairs and Urban and Regional Planning (M.P.A.-U.R.P.)". Titul doktor je možné obdržať vo všetkých študijných odboroch. Každý profesor musí aj vyučovať, nie je možné, aby sa uvoľnil iba pre vedeckú činnosť.
Napriek tomu, že Princetonská univerzita patrí medzi popredné elitné vysoké školy USA, nemá právnickú fakultu. Tento fakt je často neznámy, takže aj vo filmoch a seriáloch sa často spomínajú študenti práva z Princetonskej univerzity, aj keď takíto študenti v skutočnosti vôbec neexistujú.

</doc>
<doc id="264457" url="https://sk.wikipedia.org/wiki?curid=264457" title="Vysporiadanie">
Vysporiadanie



</doc>
<doc id="264458" url="https://sk.wikipedia.org/wiki?curid=264458" title="Vysporadúvanie">
Vysporadúvanie



</doc>
<doc id="264459" url="https://sk.wikipedia.org/wiki?curid=264459" title="McFly">
McFly

McFly sú pop rock/pop punková skupina, ktorá vznikla v roku 2004. Kapela bola založená Tomom Fletcherom (spev, gitara) a patria tam aj Danny Jones (spev, gitara), Dougie Poynter (basgitara, vokály) a Harry Judd (bicie). Od začiatku ich kariéry mali podpísanú zmluvu s Island Records, ale to len dovtedy, kým si v decembri 2007 nezaložili svoje vlastné vydavateľstvo Super Records.
Debutový album McFly, "Room on the 3rd Floor", sa dostal na prvé miesto v UK album chart a bol double platinový. Toto viedlo k tomu, že Mcfly boli najmladšia kapela vôbec, ktorej debutový album bol #1 – prevzali titul po kapele Beatles. Kvôli tomuto sú aj zapísaní v Guinnessovej knihe rekordov. Mesiac potom ako bol album vydaný, kapela mala svoje prvé vlastné turné (predtým boli raz ako predkapela/predskokan na turné Busted).
Ich druhý album, "Wonderland", bol taktiež #1 vo Veľkej Británii, a bol vydaný v roku 2005. Ich tretí album, "Motion in the Ocean", vyšiel 6.novembra 2006 a umiestnil sa na #6 v UK. McFly vydali aj svoju "All the Greatest Hits" výberovku 5.novembra 2007, ktorá sa umiestnila na #4 v UK. Štvrtý štúdiový album, "", kapela ponúkla zadarmo ako prílohu k angickým novinám "The Mail on Sunday" 20. júla 2008, predtým ako ho vydali v bežnej (hmotnej) forme 22.septembra 2008. K decembru 2008, McFly mali 16 po sebe nasledujúcich top 20 singlov (čiže KAŽDÝ singel čo vydali, bol v top 20 UK singles charts), z ktorých sedem dosiahlo #1 UK Singles Chart a 15 bolo v top 10.
McFly sa objavili v romantickej komédii "Just My Luck", spolu s Lindsay Lohan a Chrisom Pineom, v roku 2006. Chalani hrali vo filme sami seba a popri filme taktiež vydali aj album "Just My Luck", ktorý bol použitý ako soundtrack k filmu.
História.
"Formácia".
McFly založil a pomenoval frontmen Tom Fletcher, po tom ako sa zúčastnil konkurzu do Busted, ale neuspel. Vydavateľstvo si myslelo, že kapele sa bude viac dariť keď budú len traja a nie štyria, ale aj napriek tomu boli nadšení tým, aké úžasné texty písal. Tak mu ponúkli miesto v tíme skladateľov piesní pre Busted.
V tej dobe ako Fletcher pomáhal kapele Busted s ich druhým albumom A Present For Everyone, ho vydavateľstvo požiadalo, aby sa zúčastnil konkurzu do novej kapely V. A v tomto čase sa Danny Jones a Tom Fletcher stretli po prvýkrát; Jones prišiel na konkurz, lebo si myslel, že V. bude kapela podobná Busted a nie boy band, kde všetci museli spievať, tancovať a počúvať, čo im povie vydavateľstvo. Fletcher bol ohromený Jonesovým unikátnym štýlom, a preto ho poprosil a pozval aby začal písať spolu s ním a Bourneom. Keď chalani prestali písať pre Busted, začali pracovať na vlastných piesňach pre svoju zatiaľ ešte nepomenovanú kapelu. Napokon sa presťahovali do InterContinental Hotel v Londýne (izba 363) kde strávili 2 mesiace písaním spoločných piesní. Basgitarista Dougie Poynter a bubeník Harry Judd boli neskôr nájdení cez inzerát v časopise NME. Názov McFly navrhol Tom Fletcher podľa jeho obľúbenej americkej science-fiction komédiálnej trilógie "Back to the Future" a postave Martyho McFly, ktorého si zahral Michael J. Fox.
"Room on the 3rd Floor".
Prvotný McFly sound bol popový. Ich debutový singel, "5 Colours in Her Hair", ktorý vyšiel 29.marca 2004, sa dostal v UK Singles Chart na #1 v apríli 2004 a zostal tam po celý nasledujúci týždeň. V júli 2004 sa ich druhý singel, "Obviously", tiež dostal na vrchol rebríčka. Neskôr sa aj album "Room on the 3rd Floor" dostal na #1 v UK Albums Chart. Album zlomil rekordy predajnosti a McFly boli zapísaný do Guinnessovej knihy rekordov za to, že boli tou najmladšou kapelou, ktorej debutový album sa dostal na vrchol rebríčkov. Nápad, aby sa album volal Room on the 3rd Floor prišiel od Jonesa a Fletchera, ktorí strávili 2 mesiace v izbe 363 na 3. poschodí (!) hotela InterContinental, kde písali takmer všetky piesne pre tento album. Tretí singel, "That Girl", vyšiel 6.septembra 2004, ale boj o vedúce miesto prehral a nakoniec skončil na #3. Štvrtý singel, Room on the 3rd Floor, bol vydaný 15.novembra 2004 a dosiahol #5. McFly mali svoje prvé vlastné turné v decembri 2004 a volalo sa Room On The 3rd Floor Tour.
"Wonderland".
V marci 2005, McFly vydali double A-side singel "All About You/You've Got a Friend" z ich druhého albumu, "Wonderland", na ktorom spolupracoval 60-členný orchester. Singel dosiahol #1 13.marca 2005, pričom všetky výťažky z predaja boli darované charite Comic Relief. Video k "You've Got a Friend" bolo natáčané v Ugande, Afrika, ktorú Mcfly navštívili na žiadosť charity. O niekoľko mesiacov neskôr, 2. júla, sa McFly zúčastnili akcie Live 8 v Japonsku, spolu s Björk a Good Charlotte. Druhý singel, "I'll Be OK", vyšiel 15. augusta 2005 a dosiahol #1. Tretí singel "I Wanna Hold You", vyšiel 17.októbra 2005 a skončil na #3 UK Singles charts. Štvrtý a posledný singel z tohto albumu, "Ultraviolet/The Ballad of Paul K" vyšiel on 12.decembra 2005 a dosiahol #9. McFly turné Wonderland Arena Tour, začalo 15.septembra 2005 a DVD, ktoré bolo natáčané live v MEN Aréne v Manchestri, vyšlo 28.novembra. Kapela taktiež hrala na Royal Variety Performance v roku 2005, kde vystupovala pred očami celej kráľovskej rodiny.
"Just My Luck".
V roku 2006, sa McFly preslávili aj v Amerike tým, že si zahrali vo filme "Just My Luck" spolu s Lindsay Lohan. Film vyšiel 12. mája, tri dni po vydaní soundtracku, ktorý obsahoval piesne z "Room on the Third Floor" a "Wonderlandu" ako aj novú verziu piesne "Five Colours In Her Hair". Kapela mala niekoľko koncertov v Los Angeles a New Yorku, a taktiež sa zúčastnila americkej premiéry filmu Just My Luck v Hollywoode.
"Motion in the Ocean".
Prvý McFly singel roku 2006 bol "Please, Please", ktorý v UK vyšiel ako double A-side spolu s McFly verziou hitu "Don't Stop Me Now" od Queenu dňa 17. júla ako oficiálna pieseň pre Sport Relief. Dosiahol #1 v UK charts, čo už bol piaty num.1 singel v McFly kariére. 14.septembra 2006 bolo potvrdené, že nasledujúci (už tretí) bude niesť názov "Motion in the Ocean". Album vyšiel 6.novembra 2006, a dosiahol #6 priečku. Druhý singel z albumu, "Star Girl" vyšiel 23.októbra 2006 a dosiahol #1 hneď v prvý týždeň. Tretí singel "Sorry's Not Good Enough/Friday Night", bol vydaný 18. december 2006, a dosiahol #3 v UK singles charts. "Friday Night" je súčasťou soundtracku k filmu "Night at the Museum", ktorý sa začal premietať 22.decembra 2006 v Kanade a v USA a 26. december 2006 vo Veľkej Británii. Ďalší singel "Baby's Coming Back/Transylvania", vyšiel 7. mája 2007, a stal sa už siedmym #1. Pôvodný dátum vydania bol stanovený na 26. februára, ale skupina prijala ponuku vrátiť sa späť do mesta Kamwokya v Uganda, ktoré už raz navštívili pre Comic Relief v roku 2005.
McFly turné Motion in the Ocean Tour začalo 17.septembra 2006 (predkapely: The Click Five a Nylon). Taktiež mali "Up Close and Personal tour" (predkapela: Lil' Chris), ktoré začalo 20.marca 2007, a pozostávalo z 34 koncertov po celej Británii. "Motion in the Ocean" bol vydaný druhýkrát 14. mája 2007 spolu s piesňou "Baby's Coming Back" (ktorá na originálnom CD nie je) a s DVD-čkom z koncertu vo Wembley; dosiahol 14. priečku.
"All the Greatest Hits".
McFly výberovka (kompilácia) "All the Greatest Hits" vyšla 5.novembra 2007 a dosiahla #4 v rebríčkoch. Prvý singel z albumu, The Heart Never Lies, ktorý dosiahol #3 v UK singles chart, bol prvýkrát zahratý na V Festivale už v auguste. Tento album spolu s The Heart Never Lies obsahoval ešte dve nové piesne a to "The Way You Make Me Feel" a "Don't Wake Me Up". Kapela mala ďalšie tuné s názvom Greatest Hits Tour, ktoré začalo koncom septembra 2007 a spolu malo 26 koncertov (predkapely: Elliot Minor a Saving Aimee). 23. februára a 1.marca 2008, mali McFly 2 menšie koncerty v Annandale Hoteli v Sydney, v Austrálii zatiaľ čo tam nahrávali svoj nový album"Radio:Active". Zahrali tie isté piesne čo aj na ich Greatest Hits Tour. Na jednom z koncertov nahrávali keď ľudia spievali/kričali "we don't care", čo bolo neskôr použité v piesni "One for the Radio". Výberovka Mcfly B-sidov, , bola vydaná 3. december 2007 a pozostávala z dvanástich piesní.
"Radio:ACTIVE".
20. mája 2008 McFly potvrdili, že sa ich štvrtý štúdiový album bude volať "" ("Radio:ACTIVE"). Album bol rozdaný zadarmo ako príloha k novinám "The Mail on Sunday" 20. júla 2008. V tento deň sa predalo celkovo 2,4 milióna výtlačkov časopisu, čo bolo o prekvapujúcich 300 000 viac ako priemerný predaj. Neskôr (22.septembra 2008) bol vydaný už poriadne – do predajní (HMV, Amazon, atd.) spolu so 4 novými skladbami, DVD a 32-stranovým bookletom (knižočka/brožúrka v CD). Vydanie albumu bolo oznámené po tom ako kapela opustila vydavateľstvo Island Records, pretože boli nešťastní a nespokojní s niektorými rozhodnutiami, ktoré za nich robilo vydavateľstvo. Prvý singel z "Radio:Active" bol "One for the Radio", ktorého premiéra bola na BBC Radio 1 v relácii BBC Switch s Nickom Grimshawom 1. júla 2008 a singel vyšiel 14. júla 2008. 25. júna 2008 sa "One for the Radio" dostalo na A list "Radia 1", čo znamená, že pieseň bola jednou z každodenne najhranejších. Singel sa dostal na #2 v rebríčku. Album bol celý nahrávaný aj vyrobený v Austrálii. McFly vystúpili 10. júla 2008 v Shepherds Bush Empire a taktiež v KOKO 24. júla 2008 ako súčasť iTunes Live Festival '08. Druhý singel, "Lies" vyšiel 15.septembra 2008 dostal sa na #4 v rebríčku.
Ďalšie turné s názvom Radio:Active Tour začalo 7.novembra 2008 a malo 14 koncertov (predkapely: Avenue a Reemer). Mcfly taktiež zahrali 4 koncerty v Brazílii od 5. do 11.októbra 2008. Tretí singel "Do Ya/Stay With Me" vyšiel 23.novembra 2008. Pieseň vyšla na podporu Children In Need a dosiahla #18 v UK Singles Chart, čo je najnižšie miesto v rebríčku aké McFly kedy dosiahli a taktiež je to prvý singel, ktorý nebol v Top 10. 
Vo februári sa kapela po 4 rokoch vrátila do Japonska kde zahrali 2 koncerty a porobili veľa proma v rádiách. V tomto čase sú opäť v Austálii, kde "opäť" plánujú nahrávať nový album.
McFly idú mať ďalšie turné s názvom 'Up Close...And This Time It's Personal Tour', ktoré začína v apríli 2009 a bude pozostávať zo 14 koncertov (predkapela: americký spevák David Archuleta). Záznam z McFly Radio:Active Tour vyjde 11. mája 2009 na DVD, ktoré sa natáčalo vo Wembley Aréne 27.novembra 2008.
Super Records.
Super Records Ltd. je nezávislé vydavateľstvo riadené a vlastnené kapelou Mcfly. Pôvodne mali McFly podpísanú zmluvu s Universal Island Records. Aj keď opusitili Universal, ich single sú distribuoané firmou "Absolute", ktorá taktiež distribuuje pre Cascadu alebo Jaya Seana a je súčasťou Universal Group.
Cover songs (Prespievané piesne).
McFly nahrali a zaspievali množstvo oficiálne vydaných alebo nevydaných cover verzií známych piesní.
2003 – 2004.
McFly spolupracovali s Busted na piesni "Lola" od The Kinks (ktorá bola B-sideom na singli "5 Colours in Her Hair") a na verzii "Build Me Up Buttercup" od The Foundations (ktorá bola B-sideom na Busted singli "Crashed the Wedding"). Ich cover piesne "Help!", originálne od The Beatles, bol na singli "Obviously", zatiaľ čo "She Loves You", taktiež od The Beatles, bola na "That Girl". Novoročná koleda "Deck the Halls", a "Crazy Little Thing Called Love", originálne od Queenu, boli súčasťou "Room on the Third Floor". V decembri 2004 McFly vytsúpili v show EastEnders Christmas Special s piesňou "Little Saint Nick", v origináli od The Beach Boys.
2005.
McFly vydali pieseň "You've Got a Friend", originálne od Carole King, ktorá bola nahratá ako oficiálna Comic Relief 2005 pieseň, spolu s "All About You", v ktorej videu možno vidieť ako kapela navštívila deti v Ugande postihnuté AIDS. McFly taktiež nahrali hit "Mr Brightside" od The Killers, ktorý je na singli "I Wanna Hold You". Pieseň "I Predict a Riot" od Kaiser Chiefs bola zaspievaná na BBC Radio 1 Live Lounge session a je na "Ultraviolet" singli. McFly sa taktiež spojili s Rogerom Dalterym z The Who v septembri 2005 a znovu-nahrali (re-recorded) hit z roku 1965 "My Generation" aby zarobili peniaze pre charitu Teenage Cancer Trust a aby spustili nový HMV Digital download service. Taktiež vydali cover piesne "Pinball Wizard" od The Who, ktorý je na singli "I'll Be OK".
2006.
McFly zaspievali Thin Lizzynu pieseň "The Boys Are Back in Town" na The Prince's Trust 20. mája 2006. Vydali aj cover "Don't Stop Me Now", od Queenu, ktorý bol nahraný pre Sport Relief 2006. Keď túto pieseň hrali live na svojom Motion In The Ocean Tour vo Wembley Aréne, na pódiu sa k nim pridal giratista Queenu Brian May, ktorý zahral aj začiatočný riff z "5 Colours in Her Hair". Spevák Busted Matt Willis sa taktiež pridal k McFly v piesni "Don't Stop Me Now" vo Wembley Aréne (2.koncert) a tiež aj v Manchester Evening News Arena. Na turné kapela hrala aj "Fight for Your Right (To Party)", od Beastie Boys a "Ghostbusters" (zvučka z filmu Ghostbusters) od Raya Parkera Jr. O niekoľko týždňov neskôr otvorili show Children in Need 2006 s piesňou "I Want to Hold Your Hand" od The Beatles. Taktiež naspievali "Happy Xmas (War Is Over)" od Johna Lennona pre BBC Radio 1's Live Lounge. Pieseň "Rockin' Robin" v origináli od Bobby Day zahrali na Top of the Pops Christmas Special a bola súčasťou singlu "Sorry's Not Good Enough/Friday Night".
2007.
23. februára 2007, McFly spolu s Charlotte Church zaspievali pieseň "Rocks" od Primal Scream na jej "The Charlotte Church Show". Pieseň "Baby's Coming Back", od Jellyfish vydali ako double A-side spolu s Transylvaniou". Mcfly nahrali pieseň "You're the One That I Want" z filmu "Pomáda" na album pre charitu The Association of Children's Hospices s názvom "Over the Rainbow". Kapela bola jedna zo 40 umelcov, ktorí nahrali pieseň pre BBC Radio 1 narodeninovú oslavu ("Town Called Malice" od The Jam), ktorá sa objavila na výberovke Radio 1 Established 1967. Rihannin hit "Umbrella" bol taktiež prepievaný McFly pre ich singel "The Heart Never Lies" a bol aj vytvorený pre tento účel. Prespievali aj Bruceovu Springsteenovu pieseň "Born to Run" pre BBC Radio 1's Live Lounge.
2008.
McFly zaspievali "The Winner Takes It All", od skupiny ABBA na London 2012 Olympic Visa Party 24. augusta 2008, ktorej akustická verzia bola na singli Lies. Kapela naspievala cover piesne "I Kissed a Girl" od Katy Perry pre BBC Radio 1's Live Lounge 10.septembra 2008. Prespievali aj Rodovu Stewartovu pieseň s The Faces "Stay With Me", ktorá bola vydaná ako double A-side s "Do Ya" ako oficiálny singel pre Children in Need 2008. McFly taktiež zaspievali Michaelovu Jacksonovu pieseň "Black or White" na ich Radio:Active Tour (pieseň spieval len sám Danny Jones).
Televízne a filmové vystúpenia.
V januári 2005, boli hosťami jedného dielu v anglickom seriáli "Casualty". V máji 2006 si zahrali v komédii "Just My Luck" s Lindsay Lohanovou a Chrisom Pineom. McFly mali 19. mája 2005 koncert v londýnskom Hammersmith Apollo kde sa nahrávali všetky časti z "Hard Rock Café" pre film JML. Anglická premiéra filmu sa konala 28. júna 2006 v Londýne. Film nedostal veľmi dobré hodnotenia, dostal len 13 % na Rotten Tomatoes. 23. júna 2007 McFly hosťovali v seriáli "Doctor Who". 22.októbra 2007 McFly moderovali Nickelodeon UK Kids Choice Awards. Taktiež sa objavili v show Ghosthunting with... v roku 2007. 27. mája 2008 boli McFly na Gordon Ramsayovom The F Word ako celebritný hosť, ktorý varí 3 jedlá pre 50 zákazníkov. Ich skóre bolo celkom dobré, 115 jedál zo 150 bolo zaplatených. 20. júla 2008 McFly hrali na T4 on the Beach vo Weston-super-Mare.
McFly koncert v KOKO (24. júla 2008), ktorý bolo súčasťou iTunes Live Festival '08, bol ešte v ten istý deň vysielaný vo "Vue cinemas" (v kinách) po celej Veľkej Británii.
25. augusta 2008, McFly vystúpili na London 2012 Olympic Visa Party, ktorú sledovali milióny divákov.
14.decembra boli McFly hlavným hudobným hosťom na Miss World v Juhoafrickej republike, ktorá očakávala sledovanosť nad 2 miliardy divákov. Na show zahrali svoje hity 5 Colours In Her Hair a Lies.
Ocenenia.
2004
2005
2006
2007
2008

</doc>
<doc id="264460" url="https://sk.wikipedia.org/wiki?curid=264460" title="Rakúsy">
Rakúsy

Rakúsy môže byť:

</doc>
<doc id="264464" url="https://sk.wikipedia.org/wiki?curid=264464" title="Princeton university">
Princeton university



</doc>
<doc id="264480" url="https://sk.wikipedia.org/wiki?curid=264480" title="3636 Pajdusakova">
3636 Pajdusakova



</doc>
<doc id="264486" url="https://sk.wikipedia.org/wiki?curid=264486" title="Škoda Yeti">
Škoda Yeti

Škoda Yeti je model automobilu, ktorý sa vyrábal vo výrobnom podniku v Kvasinách od 22. kalendárneho týždňa roku 2009 do roku 2017. Štúdiu tohto vozidla predstavila v roku 2005 spoločnosť Škoda Auto na ženevskom autosalóne. Koncept tohto automobilu bol predstavený v dvoch variantoch – Yeti (modré SUV) a Yeti II (oranžový kabriolet s kombináciou pevnej a plátenej strechy, predstavený v roku 2005 na autosalóne vo Frankfurte). Zaujímavosťou je, že dizajnéri pri výrobe modrého konceptu zabudli na vnútorné spätné zrkadlo. Ešte týždeň pred predstavením nového modelu sa na internete objavili fotky vyhotovené pri skúškach.
Na Slovensku sa predáva od 4.9.2009
Výroba automobilu.
Škoda Yeti vyrábaná českou automobilkou Škoda Auto je 5 – dverové SUV, ktoré bolo na trh uvedené v roku 2009 a neskôr predstavené na Ženevskej Motor Show. výroba automobilu zaznamenala až 100 000 predaných kusov vozidla do polovice roku 2011. Výroba Škody Yeti sa sústredí najviac v českom meste Kvasiny, ale aj v Oskemene v Kazachstane či v Solomonove na Ukrajine. Výroba automobilu je dostupná v troch verziách a to: Experience, Ambition a Track. Predaj automobilu sa sústreďuje najviac vo Veľkej Británií ako aj Indii, kde sa vyrába v prevedeniach: Active, Ambition a Elegance
Výbava.
Škoda Yeti, ktorej výroba vychádza prevažne z platformy Volkswagen A5, kladie dôraz na objem úložného priestoru, čo umožňuje sklopenie zadných sedadiel a tým zväčšenie batožinovej plochy až na 1760 litrov. V bezpečnostných testoch NCAP dosiahla Škoda Yeti maximálny počet piatich hviezdičiek. Vysokú bezpečnosť zaručujú systémy ABS, HBA, ASR a ESP ako aj 11 airbagov – dvojité predné, predné bočné, okenné, zadné bočné a tiež kolenné airbagy pre vodiča.
Ocenenia.
Škoda Yeti sa pýši viacerými oceneniami. Jedným z nich je cena populárneho internetového magazínu Honestjohn, kde vyhrala cenu auta roka, alebo cena magazínu Top Gear kde vozidlo vyhralo ocenenie – Najlepšie rodinné auto – Best family car. 
Motory.
Vozidlo disponuje dvojakým typom štvorvalcových motorov a to na diesel a benzín, ktoré pracujú s technológiou vstrekovania paliva. Oba typy motorov spĺňajú štandardy Euro 5. Benzínové motory sú k dispozícií: 1.2 L s výkonom 77 kW, 1.4 L s výkonom 90 kW a 1.8 L s výkonom 118 kW. Všetky motory sa vyrábajú s pohonom 4 x2 alebo 4 x 4.
Vnútorný dizajn auta dopĺňa 6 – stupňová manuálna prevodovka, avšak u modelov s pohonom vpredu a s výkonom motora 81 kW nájdeme 5 – stupňovú manuálnu prevodovku. Pre verziu 1.2 je dostupná aj 7 – stupňová prevodovka s názvom Direct – Shift – Gearbox (DSG) dodávaná od sesterskej spoločnosti Volkswagen.
Stupne výbavy.
V základnej výbave ponúka Yeti 4 airbagy (vodiča, spolujazdca, bočné), možné je doobjednať aj hlavové a kolenný airbag vodiča. Samozrejmosťou je systém ABS, ESP. Podobne ako Roomster aj tu sa nachádza koncept zadných sedadiel VarioFlex. Od základu sú štandardom sú elektricky ovládané vonkajšie spätné zrkadlá, predné okná, či centrálne zamykanie.
Motorizácia.
Všetky motory sú preplňované a spĺňajú emisné normy Euro 5. Zážihové motory 1.2 TSI a 1.4 TSI sú určené iba pre vozidlá s predným náhonom. Najslabší vznetový motor 2.0 TDI CR je možné kombinovať s predným náhonom aj náhonom na obe nápravy. Ostatné motory sú určené pre náhon 4 × 4.

</doc>
<doc id="264490" url="https://sk.wikipedia.org/wiki?curid=264490" title="Rilský monastier">
Rilský monastier

Rilský monastier () je najväčší a asi najznámejší kláštor pravoslávnej cirkvi v Bulharsku, rozkladá sa na ploche . Nachádza sa v severozápadnej časti pohoria Rila. Bol založený už v 10. storočí a patrí k najvýznamnejším pamiatkám celého Bulharska. 
V roku 1983 bola zaradený na zoznam svetového dedičstva UNESCO.

</doc>
<doc id="264495" url="https://sk.wikipedia.org/wiki?curid=264495" title="Sveštarská hrobka">
Sveštarská hrobka

Sveštarská hrobka alebo (v zozname svetového dedičstva) Trácka hrobka v Sveštari je trácka hrobka v obci Sveštari v severovýchodnom Bulharsku. Jej začiatky siahajú až do 3. storočia pred Kr., ale znovuobjavená bola až v roku 1982. Celá je zdobená nástennými maľbami a skalnými reliéfmi. Patrí k najvýznamnejším pamiatkam z tráckeho obdobia na území Bulharska.
V roku 1979 bola zaradená medzi svetové dedičstvo UNESCO.

</doc>
<doc id="264496" url="https://sk.wikipedia.org/wiki?curid=264496" title="Pelikan.sk">
Pelikan.sk

Pelikan.sk je slovenský internetový portál, prevádzkovaný spoločnosťou "Pelicantravel.com s.r.o.", ktorý vznikol v roku 2004 a pôsobí ako online predajca leteniek, ubytovania, cestovného poistenia a iných doplnkových cestovateľských produktov. Portál Pelikan.sk patrí do skupiny portálov spoločnosti pelicantravel.com, s.r.o. Cestovná kancelária Pelikán zároveň predáva vlastné zájazdy a dovolenky, poznávacie zájazdy a víkendové pobyty. V roku 2013 predala v 5 krajinách strednej Európy spoločnosť pelicantravel.com viac ako 150 000 leteniek. V roku 2019 s Pelikánom vycestovalo už viac ako 350 000 zákazníkov, čím celkový počet klientov počas 15 rokov pôsobenia na trhu presiahol miliónovú hranicu. 
Pôsobiskom spoločnosti, ktorá prevádzkuje tento server, je okrem Slovenska aj Česko (ako pelikan.cz), Maďarsko (ako pelikan.hu), Poľsko (ako flipo.pl), Rakúsko (ako flipo.at) a Nemecko (ako flipo.de), pričom jej sídlo sa nachádza v Bratislave. Logom a zároveň maskotom firmy je vodný vták pelikán biely a hlavným mottom slogan ""Stačí vyraziť", ktorý nahradil predošlý slogan "Lietam s ním rád"".
História.
Internetový server "Pelikan.sk" bol založený v roku 2004 podnikateľkou Tatianou Ondrejkovou, pričom sa zameriaval len na predaj leteniek. Pri vývoji portálu bol použitý americký softvér rezervačného systému Galileo CRS, ktorý používa väčšina internetových cestovných kancelárií či leteckých spoločností na predaj a rezerváciu letov. O rok na to spoločnosť začala s vývojom vlastného rezervačného systému, ktorý bol spustený už koncom roka 2005. V tomto roku mala firma len 5 zamestnancov. 
Postupne portál vstúpil aj na zahraničný trh - v roku 2006 na český, pod doménou "pelikan.cz", a v roku 2007 na maďarský ako "pelikan.hu". V roku 2012 vstúpila spoločnosť na poľský trh s portálom flipo.pl, o rok neskôr na rakúsky trh so značkou flipo.at Počet zamestnancov sa postupne zvýšil z pôvodných 5 (2005) cez 18 (2006), 29 (2007), 45 (2008), 75 (2014), až na vyše 200 (2020). Taktiež sa zriadilo medzinárodné komunikačné telefónne centrum v Bratislave, ktoré zahŕňa okrem slovenského a anglického jazyka aj češtinu, maďarčinu, poľštinu a nemčinu. Riaditeľka spoločnosti, Tatiana Ondrejková (za slobodna Kyseľová), sa s týmto projektom stala víťazkou 7. ročníka súťaže "Podnikateľka roka 2006" (v kategórii Začínajúca podnikateľka), vyhlasovanej Národnou agentúrou pre rozvoj malého a stredného podnikania.
V roku 2008 prešli internetové servery modernizáciou. Podľa rebríčka, ktorý zostavil týždenník Trend, firma pelicantravel.com predala v roku 2007 najviac leteniek na pravidelných linkách. V súťaži organizovanej spoločnosťou Deloitte Technology sa podarilo pelicantravel.com, s.r.o. obsadiť ôsme miesto v kategórii "Rising Stars 2008" - najrýchlejšie rastúce hi-tech spoločnosti v Strednej a Východnej Európe. Tento titul získala ako jediná spoločnosť pôsobiaca v oblasti cestovného ruchu na Slovensku.
V roku 2016 začal Pelikan.sk prevádzkovať aj cestovateľský magazín pelipecky.sk. V ďalších 3 rokoch pribudli maďarská verzia (repjegykiraly.hu), česká verzia (pelipecky.cz), poľská verzia (flipohity.pl) a rakúska verzia (flipohits.at) magazínu.
V roku 2020 vytvoril Pelikán prvú verziu svojej mobilnej aplikácie Pelipecky, ktorá je dostupná v slovenskom a českom jazyku pre zariadenia s operačným systémom iOS aj Android.
V roku 2020 firma zamestnávala takmer 200 zamestnancov a plánuje ďalšiu expanziu na európske a mimoeurópske trhy.
Produkty.
Spoločnosť poskytuje prostredníctvom svojich internetových portálov kúpu a rezerváciu leteniek, rezerváciu ubytovania, možnosť poistenia realizovaného v spolupráci s Európskou cestovnou poisťovňou a doplnkové služby ako ponuka prenájmu automobilov.
Každý, kto vlastní internetové stránky alebo blog, sa môže sa zapojiť do partnerského programu Pelikan.sk , vďaka ktorému bude zarábať na províziách z predaja leteniek. Stačí, ak sa užívateľ preklikne cez partnerskú stránku do rezervačného systému Pelikan.sk a keď si kúpi letenku, vlastník partnerskej stránky získa províziu.
Technické zabezpečenie.
Internetové portály spoločnosti využívajú kombináciu rezervačného systému Galileo CRS a vlastného softvéru pri predaji leteniek a prenájme vozidiel, a systémy GTA a Octopus pri ponuke ubytovania.

</doc>
<doc id="264497" url="https://sk.wikipedia.org/wiki?curid=264497" title="Holašovice">
Holašovice

Holašovice ( je dedina v južných Čechách vzdialená asi západne od okresného mesta České Budějovice. Je súčasťou obce Jankov. Miestny unikátny súbor stavieb v štýle tzv. sedliackeho baroka zo 70. rokov 19. storočia tvorí jedinečný celok, ktorý je od roku 1995 dedinskou pamiatkovou rezerváciou.
V roku 1998 bola zapísaná do zoznamu svetového kultúrneho dedičstva UNESCO.
Sedliacky barok.
Je tu takmer stopercentne dochovaný stredoveký systém radenia jednotlivých usadlostí štítovými priečeliami obytných domov a sýpok, prepojených ohradnými múrmi s bránkami a klenutými vjazdmi do priestoru námestia. Usporiadanie spolu s dochovaným štukovým dekorom tzv. ľudového alebo sedliackeho baroka na väčšine priečelí dáva celému sídlu neopakovateľnú atmosféru a výraz. Návštevníka zavádza do prostredia dedinského sídla, ako bolo formované zložitým stavebným a výtvarným vývojom v druhej polovici 19. storočia.
Pamiatka UNESCO.
V silnej celosvetovej konkurencii úspech nominácie významne podporil fakt, že Holašovice tvorí živé a nezakonzervované spoločenstvo. Malá dedina s celkovým počtom asi 140 obyvateľov totiž slúži prevažne na trvalé bývanie, väčšina budov je v súkromnom vlastníctve. Neleží priamo pri hlavných komunikáciách a trasách, čo je výhodou pre uchovanie pokojného prostredia a tejto polohe tiež vďačí za unikátnu zachovalosť.

</doc>
<doc id="264498" url="https://sk.wikipedia.org/wiki?curid=264498" title="Dedinská pamiatková rezervácia">
Dedinská pamiatková rezervácia

Dedinská pamiatková rezervácia (po česky "Vesnická památková rezervace", skratka "VPR") je vyšší stupeň plošnej ochrany pamiatkového územia v Česku.
VPR je územie, ktorého charakter a prostredie určuje súbor nehnuteľných kultúrnych pamiatok. V Česku je 61 dedinských pamiatkových rezervácii.

</doc>
<doc id="264500" url="https://sk.wikipedia.org/wiki?curid=264500" title="Sedliacky barok">
Sedliacky barok

Sedliacky barok je stavebný sloh ľudovej architektúry, ktorý sa uplatnil prevažne v južných Čechách počas 19. storočia. I keď vychádza z klasicistskej a barokovej architektúry, ide o celkom samostatný sloh. Objavuje sa v období, keď bol barok už históriou. Najstaršie pamiatky sedliackeho baroka pochádzajú z 20. rokov 19. storočia, vrchol dosiahol asi v 60. rokoch. Jednotlivé barokové a klasicistské, ale dokonca napríklad aj neorománske prvky používa (podobne ako iné ľudové umenie) v úplne špecifických, z hľadiska čistoty pôvodného slohu vlastne chybných kombináciách, ktoré sú však veľmi pôvabné. Od svojho vzoru si totiž požičiava v podstate len ornamentálne prvky, ale napríklad úplne ignoruje tektonické princípy klasickej barokovej architektúry.
Vyskytuje sa prevažne v oblasti Soběslavských a Zbudovských Blat, ale aj v oblasti Písku, Vodňan a Třeboňe.
Najvýraznejšie stavby sedliackeho baroka v Holašoviciach boli v roku 1998 zaradené medzi svetové kultúrne dedičstvo UNESCO.

</doc>
<doc id="264501" url="https://sk.wikipedia.org/wiki?curid=264501" title="Slovenský diplomatár">
Slovenský diplomatár



</doc>
<doc id="264503" url="https://sk.wikipedia.org/wiki?curid=264503" title="Codex diplomaticus et epistolaris Slovaciae">
Codex diplomaticus et epistolaris Slovaciae



</doc>
<doc id="264504" url="https://sk.wikipedia.org/wiki?curid=264504" title="Centrálny ekonomický rajón">
Centrálny ekonomický rajón

Centrálny ekonomický rajón () je jeden z jedenástich ekonomických rajónov Ruskej federácie. Pozostáva z 13 subjektov Federácie:
V Centrálnom ekonomickom rajóne žije asi 30 miliónov obyvateľov, zaberá plochu 485 100 km².

</doc>
<doc id="264505" url="https://sk.wikipedia.org/wiki?curid=264505" title="HÚ SAV">
HÚ SAV



</doc>
<doc id="264507" url="https://sk.wikipedia.org/wiki?curid=264507" title="Historický ústav Slovenskej akadémie vied">
Historický ústav Slovenskej akadémie vied

Historický ústav Slovenskej akadémie vied (skr. HÚ SAV; 1982–1990 "Ústav historických vied") je ústav SAV, ktorý sa zaoberá základným výskumom slovenských dejín od najstarších čias po súčasnosť, vybraných problémov všeobecných dejín a dejín vied a techniky na Slovensku. Vznikol v roku 1943.

</doc>
<doc id="264508" url="https://sk.wikipedia.org/wiki?curid=264508" title="Slovenská jazykovedná spoločnosť pri SAV">
Slovenská jazykovedná spoločnosť pri SAV



</doc>
<doc id="264509" url="https://sk.wikipedia.org/wiki?curid=264509" title="Zámok Kroměříž">
Zámok Kroměříž



</doc>
<doc id="264511" url="https://sk.wikipedia.org/wiki?curid=264511" title="Centrálno-černozemný ekonomický rajón">
Centrálno-černozemný ekonomický rajón

Centrálno-černozemný ekonomický rajón () je jeden z jedenástich ekonomických rajónov Ruskej federácie. Pozostáva z piatich subjektov Federácie:
V Centrálno-černozemnom ekonomickom rajóne žije asi 7 872 000 obyvateľov (2008), z toho 62% žije v mestách. Rajón zaberá plochu 167 700 km².

</doc>
<doc id="264512" url="https://sk.wikipedia.org/wiki?curid=264512" title="Lednicko-valtický areál">
Lednicko-valtický areál

Lednicko-valtický areál je krajinný celok s rozlohou v okrese Břeclav pri hranici s Rakúskom. V decembri 1996 bol zapísaný na zoznam svetového kultúrneho dedičstva UNESCO. Je považovaný za najrozsiahlejšiu komponovanú krajinu v Európe a možno i na svete. Na severozápade na neho nadväzuje CHKO Pálava. Lednicko-valtický areál a bojisko bitky pri Slavkove boli v roku 1992 vyhlásené Ministerstvom kultúry ČR ako prvé dve krajinné pamiatkové zóny na území Česka.
Opis.
Túto oblasť na pomedzí Moravy a Dolného Rakúska v priebehu 18. a 
19. storočia sformoval kniežací rod Lichtenštajnovcov do podoby prírodného parku. Okrem obcí Valtice, Lednice (spojených Bezručovou alejou z roku 1715) a Hlohovec sú významnými krajinotvornými celkami Boří les – umelo vysadený a Lednické rybníky. Areál zahŕňa aj časť lužného lesa pri rieke Dyji južne od Břeclavi.
V tejto krajine, okrem hlavných zámkov Lednice a Valtice sú roztrúsené drobné stavby, tzv. salety:
Archeologické náleziská:
Prírodné pamiatky a rezervácie.
Od roku 2003 je celý areál súčasťou biosférickej rezervácie Dolná Morava.
Dostupnosť.
Oblasť je najlepšie dostupná po diaľnici D2 (exit 41 u Podivína) alebo vlakom do Břeclavi a odtiaľ regionálnymi autobusmi alebo vlakmi (pravidelná osobná a sezónní turistická doprava). Priamo areálom vedie cesta I/40, II/422 (a ďalšie), železničné trate 246 a 247, a niekoľko turistických trás, cyklotrás a naučných chodníkov.

</doc>
<doc id="264513" url="https://sk.wikipedia.org/wiki?curid=264513" title="Trácka hrobka Sveštari">
Trácka hrobka Sveštari



</doc>
<doc id="264514" url="https://sk.wikipedia.org/wiki?curid=264514" title="Trácka hrobka v Švestari">
Trácka hrobka v Švestari



</doc>
<doc id="264515" url="https://sk.wikipedia.org/wiki?curid=264515" title="Trácka hrobka v Sveštari">
Trácka hrobka v Sveštari



</doc>
<doc id="264517" url="https://sk.wikipedia.org/wiki?curid=264517" title="Pán Tragáčik a Strašidelný kaštieľ">
Pán Tragáčik a Strašidelný kaštieľ



</doc>
<doc id="264522" url="https://sk.wikipedia.org/wiki?curid=264522" title="Novodevičí monastier">
Novodevičí monastier



</doc>
<doc id="264524" url="https://sk.wikipedia.org/wiki?curid=264524" title="Východosibírsky ekonomický rajón">
Východosibírsky ekonomický rajón

Východná Sibír () je jeden z jedenástich ekonomických rajónov Ruskej federácie. Pozostáva zo šiestich subjektov Federácie:
Vo Východnej Sibíri žije asi 9 miliónov obyvateľov, z toho 81% v mestách. Rozkladá sa na ploche 4 122 800 km².

</doc>
<doc id="264532" url="https://sk.wikipedia.org/wiki?curid=264532" title="Paradox starého otca">
Paradox starého otca

Časový paradox je paradox súvisiaci s cestovaním v čase. Prvýkrát ho opísal spisovateľ sci-fi René Barjavel vo svojej knihe "Le Voyageur Imprudent" v roku 1943. Paradox znie: predpokladajme, že cestovateľ cestoval späť v čase a zabil svojho biologického starého otca predtým ako stretol cestovateľovu starú mamu. Následkom toho jeden z cestovateľových rodičov (a samozrejme aj cestovateľ) nikdy nebol splodený. To by znamenalo, že cestovateľ by nemohol vycestovať späť v čase, čo by viedlo k tomu, že starý otec by bol stále živý a časom by mohol byť splodený cestovateľ, čo mu umožní cestovať v čase a následne zabiť svojho starého otca. Každá z týchto možností dokazuje svoju negáciu, typ logického paradoxu.
Ekvivalentný paradox je známy (z filozofie) ako autoinfanticída – to znamená, ísť späť v čase a zabiť sa ako dieťa – dokonca keď toto slovo bolo prvýkrát použité na papieri, tak Paul Horwich použil netradičnú verziu slova autofanticide.
Paradox starého otca sa používal na dokázanie, že cestovanie v čase smerom späť nie je možné. Aj keď bolo popísaných množstvo rôznych spôsobov ako sa vyhnúť paradoxom, ako názor, že časová línia je stála a nemenná, alebo názor, že cestovateľ skončí v paralelnom vesmíre a paralelnej časovej línii, zatiaľ čo časová línia, v ktorej sa cestovateľ narodil zostane nezávislá.
Vedecké teórie.
Novikov princíp sebestačnosti.
Na získanie jedného pohľadu ako by bolo možné cestovať späť v čase bez nebezpečenstva paradoxov pozrite Novikov princíp sebestačnosti alebo stránku o fyzikovi Kipovi S. Thornovi. Vzhľadom k tejto hypotéze sú jediné možné časové línie tie, ktoré sú úplne sebestačné. Takže hocičo cestovateľ urobil v minulosti musí zostať časťou histórie, a cestovateľ nikdy nesmie urobiť nič, čo by mohlo zabrániť uskutočneniu vrátenia sa späť v čase, pokiaľ toto bude reprezentovať inkozistentnosť. V bežnom slovníku sa toto označuje ako Osud a niekedy je to aj nepopulárne pretože je v rozpore s bežným ponímaním, že ľudia si volia svoje cesty.
Podľa inej teórie by sa nemalo dať dostať do doby pred samotnou existenciou cestovateľa či časostroju, a tak by bolo nemožné zmeniť minulosť a teda čosi také plánovať.
Paralelné vesmíry/alternatívne časové línie.
Môžu existovať „množina paralelných vesmírov“ ako ten v ktorom cestovateľ zabil svojho starého otca, skutok sa stal v (vyústil do vytvorenia) paralelnom vesmíre, v ktorom cestovateľov náprotivok nikdy nebude splodený. Aj tak prvotná existencia v pôvodnom vesmíre je nenahradená.
Príklady paralelných vesmírov spomenutých vo fyzike:
Kvantová mechanika: Mnohosvetová interpretácia predpokladá, že každá jednotlivá rôzna kvantová udalosť s nenulovou pravdepodobnosťou sa aktuálne deje všetkými možnými spôsobmi v rozličných „vesmíroch“, takže história sa konštantne rozvetvuje do rôznych alternatív. Fyzik David Deutsch oponoval, že ak by bolo možné cestovať späť v čase, vyústilo by to do cestovateľovho konca v inej vetve histórie, odlišnej od tej z ktorej vycestoval. Pozri aj Kvantová samovražda a nesmrteľnosť.
M-teória je predkladaná ako nadradená hypotetická teória, ktorá spájaj šesť teórií superstrún, napriek tomu je v súčasnosti značne nekompletná. Jeden možný dôsledok myšlienok predkladaných M-teóriou je, že viaceré vesmíry vo forme trojdimenzionálnych membrán známe ako branes by mohli existovať bok po boku v štvrtej veľkej vesmírnej dimenzii (ktorá vychádza z konceptu času ako štvrtej dimenzie). Momentálne neexistuje fyzikálny argument, že by bol jeden brane pre každú fyzicky možnú verziu histórie v mnohosvetovej interpretácii, ani argument, že cestovanie v čase cestovateľa prenesie do inej membrány.
Rezolúcia paralelných vesmírov.
Myšlienka zabránenia paradoxom predpokladom, cestovateľ bude prenesený do paralelného vesmíru, zatiaľ čo pôvodná história zostane nedotknutá, rozobratá vyššie vo vednom kontexte, je tiež bežná v sci-fi.
Rezolúcia obmedzenej akcie.
Iná rezolúcia, pre ktorú môžeme ako príklad zobrať Novikov princíp konzistencie, tvrdí, že ak by sme cestovali v čase, zákony prírody by jednoducho znemožnili cestovateľovi v čase urobiť hocičo, čo by mu znemožnilo vycestovať v čase. Napr. strela vystrelená na cestovateľovho starého otca minie cieľ, alebo sa zasekne pištoľ alebo nevystrelí alebo starého otca iba zraní, alebo trafí inú osobu, alebo sa vyskytne nejaká iná príčina a zabráni aby sa pokus vykonal úspešne. Žiadna cestovateľova akcia, ktorú vykoná, nebude úspešná, pretože sa tam vyskytne nejaká forma „smoly“ alebo náhody zabraňujúca výsledku. Efektívne, cestovateľ nebude schopný zmeniť históriu zo stavu v akom ju našiel. Veľmi bežne vo fikcii, cestovateľ nezlyhá v zabránení akcii, pravdupovediac čiastočne sa na tom zúčastňuje, zvyčajne nehodou.
Táto teória môže viesť k pochybnostiam o existencii slobodnej vôle (v tomto modeli, slobodná vôľa môže byť ilúzia alebo prinajmenšom nie neobmedzená). Táto teória tiež predpokladá, že Kauzalita musí byť nemenná: tzn. že nič sa nemôže udiať bez príčiny, aj keď niektoré teórie predpokladajú, že udalosť môže zostať nezmenená dokonca aj keď pôvodná príčina bola následne odstránená.
Úzko súvisiace, ale odlišné je poňatie časovej línie ako samouzdravujúcej. Činy cestovateľa v čase sa dajú prirovnať k hodeniu kameňa do veľkého jazera. Zvlnenie sa rozšíri, ale nakoniec je aj tak pohltené existujúcimi vlnami. Napríklad, cestovateľ by mohol zavraždiť politika, ktorý voviedol jeho krajinu do strašnej vojny, ale nasledovníci politika by použili jeho vraždu ako predlohu pre vojnu a vplyv tejto udalosti na emócie by zrušil stratu politikovej charismy. Alebo by cestovateľ mohol ochraniť niekoho, koho má rád pred smrťou pri dopravnej nehode, ale iba preto, aby ten milovaný neskôr zomrel pri páde zo schodov alebo by sa udusil jedlom, alebo podobne. Vo filme Stroj času z roku 2002 je zobrazený tento prípad, keď hlavná postava zostrojí stroj času, aby zachránila svoju priateľku pred vraždou, ona ale aj tak zomiera na následky autonehody namiesto vraždy. V niektorých príbehoch v podstate nemôže byť zmemená len udalosť, ktorá urýchlila cestovateľove rozhodnutie cestovať späť v čase, v iných „sa zahoja“ všetky zmeny, o ktoré sa pokúsi a v ďalších vesmír „zahojí“ väčšinu zmien až na dostatočne drastické. Toto je tiež vysvetlenie ponúkané RPG hrou Doktor Kto, ktorá predpokladá, že pokladá čas za niečo tečúce, môžete ho spomaliť, obrátiť, zastaviť, ale celkové smerovanie sa obnoví po konfliktnom období.
Tiež nemusí byť jednoznačné či cestovateľ zmenil minulosť alebo urýchlil budúcnosť, ktorú si pamätá. Ako cestovateľ, ktorý šiel späť v čase, aby presvedčil umelca, po ktorom zostalo jediné slávne dielo, aby skryl zvyšok svojich prác pre ich ochranu. Ak po návrate do jeho súčasnosti zistí, že diela sú všeobecne známe, tak vie že zmenil minulosť. Na druhej strane, môže sa vrátiť do budúcnosti takej, ako si ju pamätá, až na to, že týždeň po jeho návrate diela nájdu. Boli naozaj zničené, ako veril, keď cestoval časom, a on ich zachránil? Alebo bolo ich zmiznutie zapríčinené tým, že ich umelec schoval na základe jeho podnetu a šikovnosť, s akou boli skryté, ako aj dlhý čas potrebný na ich nájdenie spočíval v jeho podnete?
Rezolúcia zničenia.
Niektoré sci-fi príbehy predpokladajú, že vytvorenie hocijakého paradoxu by spôsobilo zničenie vesmíru, alebo prinajmenšom častí priestoru a času ovplyvnené paradoxom.V zápletkách takýchto príbehov zvyčajne ide o zabraňovanie paradoxom, tak ako v poslednej epizóde . Menej ničivá alternatíva tejto teórie predpokladá cestovateľovu smrť, bez ohľadu na to či je minulosť ovplyvnená alebo nie. Príklad nájdeme v prvej časti trilógie Návrat do budúcnosti, kde ovplyvňovanie minulosti hlavnou postavou vyústi do rizika jeho zmiznutia, a on musí napraviť zmeny minulosti pre zachovanie vlastnej existencie. V tejto teórii, zabitie niekoho starého otca spôsobí neexistenciu jeho samotného a história by zmazala všetky stopy jeho existencie, a smrť starého otca by bola zapríčinená inými faktormi (povedzme by niekto iný vystrelil), a preto by sa paradox nikdy neudial z historického hľadiska.

</doc>
<doc id="264535" url="https://sk.wikipedia.org/wiki?curid=264535" title="3715 Stohl">
3715 Stohl



</doc>
<doc id="264536" url="https://sk.wikipedia.org/wiki?curid=264536" title="Ďalekovýchodný ekonomický rajón">
Ďalekovýchodný ekonomický rajón

Ďaleký východ () je jeden z dvanástich ekonomických rajónov Ruskej federácie. Pozostáva z deviatich subjektov Federácie:
Územie Ďalekovýchodného ekonomického rajónu zodpovedá Ďalekovýchodnému federálnemu okruhu, rozkladá sa na ploche 6 215 900 km². V Rajóne žije vyše 7 miliónov obyvateľov. 

</doc>
<doc id="264537" url="https://sk.wikipedia.org/wiki?curid=264537" title="Severný ekonomický rajón">
Severný ekonomický rajón

Severný ekonomický rajón () je jeden z dvanástich ekonomických rajónov Ruskej federácie. Pozostáva zo šiestich subjektov Federácie:
Severný rajón zaberá plochu 1 646 000 km² a žije tu približne 5 miliónov obyvateľov. 

</doc>
<doc id="264538" url="https://sk.wikipedia.org/wiki?curid=264538" title="Zoznam francúzsky píšucich spisovateľov">
Zoznam francúzsky píšucich spisovateľov



</doc>
<doc id="264539" url="https://sk.wikipedia.org/wiki?curid=264539" title="Zoznam španielsky píšucich spisovateľov">
Zoznam španielsky píšucich spisovateľov



</doc>
<doc id="264540" url="https://sk.wikipedia.org/wiki?curid=264540" title="Zoznam nemecky píšucich spisovateľov">
Zoznam nemecky píšucich spisovateľov



</doc>
<doc id="264544" url="https://sk.wikipedia.org/wiki?curid=264544" title="Severokaukazský ekonomický rajón">
Severokaukazský ekonomický rajón

Severné Kaukazsko () je jeden z dvanástich ekonomických rajónov Ruskej federácie. Pozostáva z desiatich subjektov Federácie:
Žije tu približne 17,7 milióna obyvateľov. 

</doc>
<doc id="264547" url="https://sk.wikipedia.org/wiki?curid=264547" title="Severozápadný ekonomický rajón">
Severozápadný ekonomický rajón

Severozápadný ekonomický rajón () je jeden z jedenástich ekonomických rajónov Ruskej federácie. Pozostáva z piatich subjektov Federácie:
Žije tu približne 8,5 milióna obyvateľov na ploche 210 800 km².

</doc>
<doc id="264553" url="https://sk.wikipedia.org/wiki?curid=264553" title="Povolžský ekonomický rajón">
Povolžský ekonomický rajón

Povolžie alebo Povolžský ekonomický rajón () je jeden z jedenástich ekonomických rajónov Ruskej federácie. Pozostáva z ôsmich subjektov Federácie:
Žije tu približne 16 miliónov obyvateľov na ploche 536 400 km².

</doc>
<doc id="264554" url="https://sk.wikipedia.org/wiki?curid=264554" title="Stuhleck">
Stuhleck

Stuhleck () je vrch v Alpách v rakúskom Štajersku, medzi obcami Spital am Semmering a Rettenegg.
Na jeho svahoch je vybudované lyžiarske stredisko s 2 štvorsedačkovými a 2 šesťsedačkovými lanovkami a 5 vlekmi.

</doc>
<doc id="264555" url="https://sk.wikipedia.org/wiki?curid=264555" title="Uralský ekonomický rajón">
Uralský ekonomický rajón

Uralský ekonomický rajón () je jeden z jedenástich ekonomických rajónov Ruskej federácie. Pozostáva zo siedmich subjektov Federácie:
Žije tu približne 20 miliónov obyvateľov na ploche 824 000 km².

</doc>
<doc id="264556" url="https://sk.wikipedia.org/wiki?curid=264556" title="Volžsko-viatsky ekonomický rajón">
Volžsko-viatsky ekonomický rajón

Volžsko-viatsky ekonomický rajón () je jeden z jedenástich ekonomických rajónov Ruskej federácie. Pozostáva z piatich subjektov Federácie:
Žije tu viac ako 8 miliónov obyvateľov na ploche 263 300 km².

</doc>
<doc id="264558" url="https://sk.wikipedia.org/wiki?curid=264558" title="Západosibírsky ekonomický rajón">
Západosibírsky ekonomický rajón

Západosibírsky ekonomický rajón () je jeden z jedenástich ekonomických rajónov Ruskej federácie. Pozostáva z deviatich subjektov Federácie:
Žije tu asi 14,5 milióna obyvateľov.

</doc>
<doc id="264659" url="https://sk.wikipedia.org/wiki?curid=264659" title="Volžsko-viatský ekonomický rajón">
Volžsko-viatský ekonomický rajón



</doc>
<doc id="264664" url="https://sk.wikipedia.org/wiki?curid=264664" title="Zapadnyj Kavkaz">
Zapadnyj Kavkaz

Zapadnyj Kavkaz () alebo Západný Kaukaz je najzápadnejšia časť pohoria Veľký Kaukaz. Nachádza sa 50 km od pobrežia Čierneho mora, v Krasnodarskom kraji, Stavropoľskom kraji, Karačajsko-čerkeskej republike Ruska a v Abcházskej republike v Gruzínsku. Je to jedna z mála oblastí v Európe s nedotknutými lesmi a pastvinami. Pásy unikátneho lesa sa rozprestierajú od nížin po subalpínsky stupeň hôr a alpínske lúky sú spásané divými zvieratami. Západný Kaukaz sa vyznačuje svojou rozmanitosťou ekosystémov, je domovom dôležitých endemických rastlín a živočíchov (asi tretina z vysokohorských druhov rastlín Západného Kaukazu sú endemické).
Spolu s panenskými lesmi v Komijskej republike na severe Ruska, je to jediné veľké pohorie v Európe, ktoré nebolo poznačené ľudskou činnosťou. V roku 1999 bol Západný Kaukaz zapísaný do zoznamu Svetového dedičstva UNESCO.
Chránené územie sa rozprestiera na ploche 3 516,20 km² a pozostáva z viacerých chránených území. Najväčšia z nich je Kaukazská štátna prírodná biosférická rezervácia (Кавказский государственный природный биосферный заповедник) so svojou nárazníkovou zónou širokou 1 km, ďalej Národný park Soči (Сочинский национальный парк) a štyri menšie chránené územia.
Geológia.
Podložie je veľmi rôznorodé. Nachádzajú sa tu usadené aj premenené horniny a tmavé vyvreniny z rôznych časových období od prekambria až po paleozoikum. Severné časti pohorí sú charakteristické krasovými vápencovými jaskyňami, ktoré patria k najväčším v Rusku. Reliéf je členitý s typickými črtami po ľadovcoch, ktorých zvyšky sa tu ešte dajú nájsť, väčšinou sa ale stopy po nich objavujú vo forme morén a vysokopoložených modrých a zelených jazier, ktorých je tu viac ako 130. Priezračné vody Západného Kaukazu majú dve povodia. Severné rieky (Labá, Bélaja...) sa vlievajú do rieky Kubáň a do Azovského mora, rieky stekajúce južnými svahmi sú kratšie a vlievajú sa do Čierneho mora. Pozoruhodné sú aj početné vodopády, ktorých výška je niekedy až 250 metrov.
Flóra.
Pre rastlinstvo je charakteristická nielen vertikálna, ale aj horizontálna zonácia zo západu na východ. V najzápadnejšej časti sú typické dubovo-hrabové, bukové a bukovo-jedľové lesy. Vo vyšších polohách stredných častí Západného Kaukazu sa vyskytujú jedľovo-smrekové lesy s brezou a javorom vo vysokých polohách. Vo východných častiach sa zase vyskytujú smrekovo-jedľové a borovicovo-cédrové lesy. Nad hranicou lesa (2500 m) sa nachádzajú húštiny endemických rhododendronov a subalpínske a alpínske lúky. Spolu tu bolo zaznamenaných až 1580 druhov cievnatých rastlín, asi desatina z nich je v Rusku na pokraji vyhynutia.
Takisto sa tu nachádza až 700 druhov húb, z ktorých 12 je v Rusku ohrozených.
Fauna.
Je takisto bohatá. Žije tu 384 stavovcov a 60 cicavcov: vlk, rys, medveď, diviak, kaukazský jeleň, kamzík a európsky bizón, ktorý je celosvetovo na pokraji vyhynutia. Okrem toho tu žije veľa druhov vtákov, obojživelníkov, plazov a rýb, mnohé z nich ohrozené v Rusku, alebo celosvetovo. Boli zaznamenané tisíce druhov hmyzu.
Externé odkazy.
Západný Kaukaz na stránkach UNESCO

</doc>
<doc id="264680" url="https://sk.wikipedia.org/wiki?curid=264680" title="Telo (filozofia)">
Telo (filozofia)

Telo je oživené, oduševnené teleso, ktoré sa vo filozofii, náboženstve atď. neraz exponuje v súvislosti (neraz v protiklade) s duchom alebo dušou. Konkrétne definície sa líšia.
Podľa Platóna je telo zložka človeka, ktorou človek prináleží vonkajšiemu svetu; väzenie duše, z ktorého duša sa stále túži vrátiť do čistého sveta ideí. Telo zaniká v čase. Cieľom tela je to, čo je zmyslové. Telo podlieha pôsobeniu nestáleho javového sveta. 
V stredoveku bolo telo "odporným odevom duše" (Gregor Veľký), príčina nerestí a zla. V 13. storočí sa postupne oslobodzuje a uplatňuje sa v lekárstve (anatómia), hygiene (kúpele) a v umení (akty). Pre feudálnu triedu vždy znamenalo nástroj fyzickej sily.
Z hľadiska fenomenológie telo vystupuje jednak ako telo-objekt (skúmaný biológiou, medicínou atď.), ktorý podlieha vonkajškovosti a vecnému mechanizmu, rovnako ako vlastné telo, ktoré je konštitutívnou súčasťou mojej osobnosti, v ktorej tvorí stred vzťahovania (referencie).
Podľa J. Miltona je telo viditeľný a zmyslový druh.
Podľa A. Schopenhauera je telo zvonkajštená vôľa. Ľudské telo – tak ako každá iná vec vo vesmíre – je materiálny predmet.

</doc>
<doc id="264684" url="https://sk.wikipedia.org/wiki?curid=264684" title="Hmotné telo (joga)">
Hmotné telo (joga)



</doc>
<doc id="264685" url="https://sk.wikipedia.org/wiki?curid=264685" title="Fyzické telo">
Fyzické telo



</doc>
<doc id="264687" url="https://sk.wikipedia.org/wiki?curid=264687" title="Historický ústav SAV">
Historický ústav SAV



</doc>
<doc id="264688" url="https://sk.wikipedia.org/wiki?curid=264688" title="Historický ústav">
Historický ústav



</doc>
<doc id="264691" url="https://sk.wikipedia.org/wiki?curid=264691" title="ISO 8601">
ISO 8601

 
ISO 8601 je medzinárodný štandard pre zápis dátumu a času vydaný Medzinárodnou organizáciou pre normalizáciu (ISO). Na Slovensku bol tento štandard vedený ako STN EN 28601 pod názvom „Dátové prvky a formáty výmeny. Výmena informácií. Prezentácia dátumu a času“ (táto norma bola zrušená k 1.6.2009) . Podľa štandardu ISO 8601 sú elementárne prvky dátumu radené od významnejších po menej významné. Prakticky to vyzerá tak, že sa najprv uvádza rok a nakoniec sekundy.
História štandardu.
Prvé vydanie štandardu ISO 8601 bolo publikované roku 1988. Vzniklo zjednotením niekoľkých starších štandardov. Boli to štandardy ISO 2014, ISO 2015, ISO 2711, ISO 3307 a ISO 4031. 
Nasledovala druhá verzia vydaná roku 2000 a terajšia tretia verzia ISO 8601:2004 vydaná 3. decembra 2004. 
ISO 2014 bol štandard, ktorý pôvodne uvádzal iba celočíselný zápis dátumu vo formáte [YYYY]-[MM]-[DD]. Číselný systém zápisu týždňov bol zavedený v štandarde ISO 2015 a identifikácia radovým dátumom bola pôvodne definovaná v štandarde ISO 2711. 
Základné princípy.
Hodnoty dátumu a času sú zoradené od "významnejších po menej významné". Každá hodnota (rok, mesiac, deň, čas) má "pevný počet číslic". Číslo sa zľava zarovnáva nulou na počet týchto číslic (napr. 4:30 je zarovnané na 04:30). 
Zápis dátumu je možné vykonať dvoma spôsobmi. V "základnom formáte" s minimom znakov, alebo v "'rozšírenom formáte" s oddeľovačmi pre zlepšenie čitateľnosti. Štandardným oddeľovačom je "spojovník" medzi rokom, mesiacom a dňom a "dvojbodka" medzi hodinami, minútami a sekundami. Napríklad 6. januára 2007 je možné napísať ako 2007-01-06, alebo bez použitia oddeľovačov ako 20070106. 
Pri zápise dátumu je tiež možné vynechať niektoré elementárne prvky. Napríklad 2006-01 je korektný zápis pre január 2006. V prípade tohto zápisu musia byť ale vždy vynechané menej dôležité elementárne prvky. "Nie je možné" zapísať 2006-06 pre šiesty deň neznámeho mesiaca roku 2006! 

</doc>
<doc id="264692" url="https://sk.wikipedia.org/wiki?curid=264692" title="Katedrála Notre-Dame (Chartres)">
Katedrála Notre-Dame (Chartres)

Katedrála Notre-Dame v Chartres je významnou francúzskou gotickou stavbou a jednou z najväčších gotických katedrál na svete.
V roku 1979 bola zaradená na zoznam svetového dedičstva UNESCO.
Dejiny.
V roku 876 venoval francúzsky kráľ Karol II. Holý pútnickému miestu svätú relikviu, tuniku Panny Márie, ktorú mala oblečenú pri prijatí správy o narodení Ježiša Krista od archanjela Gabriela. Dnes je v katedrále asi 30 x veľká časť tuniky.
V roku 1134 vyhorela západná dvojica veží pôvodnej katedrály. Západné priečelie s dvojicou veží bolo po tomto požiari novovybudované v neskororománskom štýle. V roku 1194 vyhorela katedrála opäť. Po tomto požiari bolo rozhodnuté o postavení kompletnej ranogotickej novostavby. O podobe pôvodnej svätyne sa nevie veľa, lebo trosky starej stavby boli pri prácach na gotickej novostavbe kompletne odstránené. Zachované bolo len spomenuté, v polovici 12. storočia vybudované, západné priečelie s vežami.
Budovanie novostavby začalo hneď v roku 1194.. Architektonicky vychádzala z novších častí katedrály v Soissons. Stavba prebiehala veľmi rýchlo. Južný portál katedrály bol, vrátane sochárskej výzdoby, dokončený v roku 1206, v roku 1215 bol dokončený severný portál a tiež západne rozetové okno v západnom priečelí. Zvýšená bola i dvojica západných veží. Pred rokom 1221 bol zaklenutý chór, pretože v tom roku tu boli umiestnené chórové lavice. Transept bol dokončený až okolo roku 1240. Plánovaná dvojica veží transeptu nebola postavená, rovnako ako iná plánovaná dvojica veží flankujúcich chór. Realizovaná nakoniec nebola ani veža nad krížením. Katedrála bola slávnostne vysvätená 24. októbra 1260 za prítomnosti francúzskeho kráľa Ľudovíta IX. Obohacovaná o ďalšie, skôr drobnejšie stavby, napríklad niektoré kaplnky, bola i neskôr.
Opis.
Katedrála je vybudovaná na základnom katedrálnom pôdoryse. Skladá sa z polygonálne, siedmimi stranami dvanásťuholníka ukončeného chóru, trojloďového, bazilikálne utváraného transeptu s krížením a totožne utváraného západného súlodia. Západné priečelie je spevnené dvojicou veží, chór obieha dvojloďový ambit s trojicou kaplniek. Rebrová krížová klenba je nesená zväzkovými príporami v pomerne hustom rytme, pretože klenbové travé prevýšených stredných lodí a chóru majú pomer strán 1:2. Štruktúra steny hlavnej lode i chóru je trojdielna, členená medziloďovými arkádami nesenými piliermi tvorenými spojnicou mohutného valcového stĺpu zo štyroch priložených polostĺpov, nad nimi zónou trifória a rozmerných okien.
Hoci má katedrála ohromné rozmery (dĺžka 130 metrov, šírka 32 (loď), 46 (transept) metrov, výška 37 metrov, rozpätie klenieb 16,4 metru), nepôsobí vznosne, ale skôr ťažko a mohutne. K tomu prispieva tiež zasklenie vitrážami, ktoré spôsobujú v priestore chrámu výrazné prítmie.
Výzdobu katedrály sprostredkovávajú najmä zmienené mnohofarebné vitráže osadené celkovo v 176 oknách. Ďalším výrazným výzdobným prvkom je sochárska výzdoba, osadená na portáloch a na chórovej prepážke, kde je umiestnených spolu asi 200 sôch.
Význam.
Katedrála v Chartres je najvýznamnejšou mariánskou svätyňou vo Francúzsku. Tomu zodpovedá i jej architektonické stvárnenie. Bola vybudovaná ako druhá z troch najvýznamnejších gotických katedrál vo Francúzsku (prvá bola parížska Notre-Dame, tretia v Reims). Preto je katedrála v Chartres väčšia a vyššia než Notre-Dame v Paríži.
To, že katedrála pôsobí pomerne ťažko, je dané použitím výrazne predimenzovaných architektonických prvkov. Napríklad piliere majú priemer , čo v porovnaní so vzorom katedrály v Soissons, kde majú piliere priemer len , dobre ukazuje zámernú predimenzovanosť všetkých prvkov. K tomuto mohutnému, ťažkopádnemu výrazu stavby prispieva i temnota interiéru. Katedrála má totiž skutočne pôsobiť dojmom pevnej, nepohnuteľnej, prakticky večnej stavby.
Z hľadiska vývoja gotickej katedrály je dôležité masívne použitie vitráží, vložených do lancetových okien zavŕšených obrovskými rozetami, ktoré sú predstupňom neskorších kružieb. Významný je tiež podiel sochárskej výzdoby, ktorý ešte vzrástol na nasledujúcej katedrále v Reims. Pozoruhodný je aj labyrint v dlažbe katedrály dokazujúci suverénnu znalosť aplikovanej geometrie u anonymných stavebných majstrov.

</doc>
<doc id="264715" url="https://sk.wikipedia.org/wiki?curid=264715" title="Pútnické miesto">
Pútnické miesto

Pútnické miesto je miesto, ktoré sa zvyčajne vzhľadom na určitý zázrak stalo cieľom púte. Zmyslom púte, napríklad v katolicizme, je spravidla uctiť stopy zázraku, ktorý sa tu udial, poprosiť Boha či svätca o uzdravenie (ak bolo zázrakom uzdravenie), prípadne za také zázračné uzdravenie poďakovať alebo skrz namáhavú cestu vykonať pokánie, či obetovať túto námahu Bohu. Púte sú bežné v rade náboženstiev, napr. v rímsko-katolíckom kresťanstve a islame, kde je púť do Mekky, tzv. Hadž, priamo záväznou podmienkou. V protestantizme veriaci púte nekonajú, keďže protestantský veriaci verí tomu, že svojou telesnou námahou alebo utrpením nezískava špeciálnu priazeň Boha.
Externé odkazy.
Pútnické miesta 

</doc>
<doc id="264716" url="https://sk.wikipedia.org/wiki?curid=264716" title="Smrť Johna F. Kennedyho">
Smrť Johna F. Kennedyho



</doc>
<doc id="264719" url="https://sk.wikipedia.org/wiki?curid=264719" title="Kríženie (architektúra)">
Kríženie (architektúra)

Kríženie býva v sakrálnej architektúre použité vo veľkých kostoloch, napríklad v gotických katedrálach. V podstate ide o prienik hlavnej lode a naväzujúceho chóru s priečnou loďou. Kríženie má spravidla štvorcový pôdorys. Vždy je architektonicky zvýraznené. V gotickej architektúre to býva mohutná štvorcová krížová rebrová klenba, ktorá je nesená mohutnými zväzkovými piliermi. Môže tu však byť tiež umiestnena (najmä vo Francúzsku) do interiéru kostola otvorená veža. V renesancii a baroku tu je často umiestnená kupola.

</doc>
<doc id="264720" url="https://sk.wikipedia.org/wiki?curid=264720" title="Interiér">
Interiér

Interiér označuje vnútorný priestor nejakého objektu, najčastejšie stavby. Používa sa najmä v spojení s architektúrou. Je antonymom k slovu exteriér. Pre interiér sú typické najmä estetické požiadavky, ktoré rieši interiérový dizajn. Funkčnosť interiéru zabezpečuje vnútorné technické vybavenie (inštalácie, zdravotechnika, ...) a mobiliár.

</doc>
<doc id="264721" url="https://sk.wikipedia.org/wiki?curid=264721" title="Exteriér">
Exteriér

Exteriér označuje vonkajší vzhľad, časť, priestor alebo tvar nejakého objektu, najčastejšie stavby. Používa sa najmä v spojení s architektúrou. Je antonymom k slovu interiér.

</doc>
<doc id="264722" url="https://sk.wikipedia.org/wiki?curid=264722" title="Hlavná loď">
Hlavná loď

Hlavná chrámová loď je súčasť kostola, ktorá je určená pre účastníkov bohoslužieb. Spravidla sú v lodi umiestnené lavice, v zadnej časti hlavnej lode býva umiestnený chór s organom. Od bočných lodí (ak ide o viacloďový kostol) je hlavná loď väčšinou oddelená radom stĺpov či pilierov, tvoriacich arkádu.

</doc>
<doc id="264723" url="https://sk.wikipedia.org/wiki?curid=264723" title="Bočná loď">
Bočná loď

Bočná loď je súčasť viacloďových kostolov, určená pre účastníkov bohoslužieb. Od hlavnej lode sú bočné lode väčšinou oddelené radom stĺpov či pilierov, tvoriacich arkádu. V kostoloch môžu byť bočné lode dve alebo štyri.

</doc>
<doc id="264725" url="https://sk.wikipedia.org/wiki?curid=264725" title="Stĺp">
Stĺp

Stĺp je zvislý/vertikálny (prípadne naklonený) nosný alebo nenosný prvok výškou prevyšujúci rozmery prierezu t. z. prevláda dĺžkový rozmer. Jeho pôdorys je centrický s obdĺžnikovým alebo zloženým prierezom. Podľa konštrukcie sa delia stĺpy na priehradové, stĺpy s plným alebo dutým prierezom.
Stĺp čiastočne zapustený do muriva je polostĺp, pri štvorcovom priereze prvku je ekvivalentom polostĺpu pilaster, prípadne polopilier.
Architektúra.
Klasická radová architektúra.
Stĺp je základný prvok klasickej radovej architektúry. Tá sa preto nazýva aj „systém sĺpových radov“. Klasický stĺp máva hlavicu a pätku (s výnimkou dórskeho stĺpu). Časť medzi pätkou a hlavicou, tvoriaca väčšinou objemovo najväčšiu zložku sa nazýva driek. Stĺp býva vybavený entasiou (zakrivením), môže mať kanelúry (žliabkovanie).
Gotická architektúra.
V gotickej architektúre nie je vymedzenie termínu stĺp a pilier tak striktné. Slovom pilier je tu nazývaný i nosný prvok tvorený zväzkom prútov (prípor) s veľmi zložitým celkovým prierezom. Termínom stĺp sa tiež často nazýva nosný prvok, ktorý nie je opatrený hlavicou, ale len množstvom samostatných konzolí, z ktorých vybiehajú rebrá, prípadne priamo bezprostredne vybiehajúcich rebier.
Moderná architektúra.
V modernej architektúre je vymedzenie termínu stĺp a pilier hlavne v ich mohutnosti. Zatiaľ čo pilier je širší, stĺp je štíhlejší prvok.
Využitie.
Stĺpy majú v modernej dobe bohaté industriálne využitie. Používajú sa napríklad ako: 

</doc>
<doc id="264726" url="https://sk.wikipedia.org/wiki?curid=264726" title="Vitráž (chrám)">
Vitráž (chrám)

Vitráž (z fr. "vitrail" [vitraj]) je sklenená plocha zložená z rôznofarebných, výtvarne koncipovaných skiel spájaných pomocou olovených páskov a slúžiaca na zasklenie okien. V prenesenom zmysle slova ide aj o názov techniky, ktorá sa používa na ich výrobu.
Dejiny.
Vitráže sa začali objavovať pri stavbách stredovekých katedrál. Katedrály mali okná tak veľké, že ich nebolo možné zaskliť jedným kusom skla, preto sa používali spojené sklá.
Časom sa spájanie farebných skiel stalo umeleckou záležitosťou. ak sa voľakedy technika vitráže používala prevažne pre chrámy, kláštory a kostoly, v súčasnosti preniká stále viac aj do domácností – zdobia sa ňou okná, dvere alebo ich časti, vyrábajú sa rôzne dekoratívne predmety a šperky.
Klasická vitráž.
Klasická vitráž vzniká spájaním rôznofarebných úlomkov skla za studena pomocou olovených profilov. Používa sa na plochy (okná, dvere).

</doc>
<doc id="264728" url="https://sk.wikipedia.org/wiki?curid=264728" title="Kontinentálny pohár v ľadovom hokeji 2002/2003">
Kontinentálny pohár v ľadovom hokeji 2002/2003

Ročník 2002/2003 bol šiestym ročníkom Kontinentálneho pohára v ľadovom hokeji. O trofej bojovalo 45 tímov z 25 krajín. Trval od 20. septembra 2002 do 12. januára 2003.
1. kolo.
V prvom kole si zmeralo sily 20 tímov rozdelených do piatich skupín. Hralo sa v dňoch 20. až 22. septembra 2002.
2. kolo.
Druhé kolo sa hralo 18.-20. októbra 2002 v štyroch skupinách.
Skupina F (Rouen, Francúzsko).
Zápasy Dragons de Rouen - Storhamar Dragons a HC Riga 2000 - Ayr Scottish Eagles sa neodohrali pre poruchu chladiaceho systému na štadióne. Bez ohľadu na to mal tím Ayr Scottish Eagles už po prvých dvoch hracích dňoch zaistené víťazstvo v skupine, avšak o niekoľko týždňov neskôr klub zanikol a tak do tretieho kola postúpili po dodatočnej kvalifikácii Dragons de Rouen.
3. kolo.
O tri postupové miesta do osemčlenného finále sa bojovalo od 22. do 24. novembra 2002.
Finálový turnaj (Lugano, Švajčiarsko a Miláno, Taliansko).
V tomto ročníku Kontinentálneho pohára sa predstavilo až osem tímov. Hralo sa opäť play-off spôsobom. Zápasy boli rozdelené do dvoch miest, švajčiarskeho Lugana a talianskeho Milána (zápasy sa hrali v meste Assago, 10 km od Milána). Hralo sa 10. až 12. januára 2003.
Konečné poradie.
Víťazom 6. ročníka Kontinentálneho pohára sa stalo fínske mužstvo Jokerit Helsinki.

</doc>
<doc id="264729" url="https://sk.wikipedia.org/wiki?curid=264729" title="Vitráž">
Vitráž

Vitráž môže byť:

</doc>
<doc id="264730" url="https://sk.wikipedia.org/wiki?curid=264730" title="Agrofyzika">
Agrofyzika

Agrofyzika alebo poľnohospodárska fyzika je odvetvie fyziky týkajúce sa fyzikálnych vlastností pôdy a ovzdušia. Jeden z druhov aplikovanej fyziky.

</doc>
<doc id="264732" url="https://sk.wikipedia.org/wiki?curid=264732" title="Agrochémia">
Agrochémia

Agrochémia je veda o využití chémie v poľnohospodárstve. Jedno z odvetví aplikovanej chémie.

</doc>
<doc id="264734" url="https://sk.wikipedia.org/wiki?curid=264734" title="Aktinometria (meteorológia)">
Aktinometria (meteorológia)

Aktinometria je odvetvie meteorológie skúmajúce slnečné žiarenie z hľadiska tepelnej bilancie Zeme.

</doc>
<doc id="264744" url="https://sk.wikipedia.org/wiki?curid=264744" title="Základná bunka">
Základná bunka

Základná bunka alebo elementárna bunka je najjednoduchší element, pomocou ktorého možno replikovať štruktúru kryštálu.
Je to rovnobežnosten, ktorý je jednoznačne určený tromi translačnými vektormi "a", "b", "c" a uhlami, nimi zovretými. Mnohonásobným opakovaním tejto bunky sa bezo zvyšku vyplní priestor kryštálu.
Delenie podľa obsadenia atómami.
Podľa obsadenia základnej bunky časticami (atómami, iónmi alebo molekulami) ich rozdeľujeme na:

</doc>
<doc id="264745" url="https://sk.wikipedia.org/wiki?curid=264745" title="Hydroxid draselný">
Hydroxid draselný

Hydroxid draselný (alebo lúh draselný) je biela kryštalická, silne zásaditá látka.
Vlastnosti.
Hydroxid draselný patrí medzi silné hydroxidy, (podobne ako hydroxidy alkalických kovov a kovov alkalických zemín) jeho vodné roztoky reagujú aj so sklom. Taktiež reaguje so vzdušnou vlhkosťou a oxidom uhličitým za vzniku uhličitanu draselného, preto sa uchováva v uzatvorených nádobách.
Teplota topenia je 406 °C, hustota 2,12 g.cm−3. Vo vode sa veľmi dobre rozpúšťa za súčasného uvoľňovania tepla a taktiež je rozpustný v etanole.

</doc>
<doc id="264747" url="https://sk.wikipedia.org/wiki?curid=264747" title="Hydroxid nikelnatý">
Hydroxid nikelnatý

Hydroxid nikelnatý je jablkovo zelená, vo vode nerozpustná tuhá látka so vzorcom Ni(OH)2. Kryštalizuje v klencovej sústave. Zahrievaním sa rozkladá, nad teplotou 400 °C existuje už len NiO. Na rozdiel od hydroxidu kobaltnatého a železnatého je stabilný voči oxidácii vzdušným kyslíkom. Nie je amfotérny, rozpúšťa sa v roztokoch kyselín. Je rozpustný aj v NH3, pričom vzniká hexaamminnikelnatý komplex.

</doc>
<doc id="264748" url="https://sk.wikipedia.org/wiki?curid=264748" title="Subreta">
Subreta

Subreta (z franc. soubrette [subret]) bola pôvodne komorná, slúžka; v súčasnosti sa slovo používa na označenie divadelnej postavy v operetách, komických operách alebo kabaretnej speváčky. 
V operách a operetách.
V operách to je sopránová, alebo mezosopránová ženská postava, ktorá je mladá, živá, komická a často aj zaľúbená. Ako vyplýva aj z názvu, obyčajne je podriadená primadony, ale niekedy (najmä v operetách) môže byť aj jej priateľka či známa.
Do hudobného divadla sa postava pôvodne dostala z Commedia dell’Arte cez diela Moliéra.
Postava subrety je typická viaceré slávne opery, najmä pre mnohé diela Mozarta. Je typická aj pre klasickú viedenskú operetu, kde však subrety nebývajú len slúžky ("extrémnym" príkladom je opereta Čardášová princezná (Emmerich Kálmán), kde rolu primadony má barová speváčka Silvia, kým úlohu "subrety" má kontesa Anastázia). 

</doc>
<doc id="264751" url="https://sk.wikipedia.org/wiki?curid=264751" title="Primadona">
Primadona

"Primadona prenesene znamená namyslenú osobu snažiacu sa byť stredobodom pozornosti."
Primadona (z tal. prima donna - "prvá dáma") je hlavná ženská spevácka postava v operách a operetách. Primadona je zvyčajne sopránová a je charakteristická dlhými sólovými spevmi - áriami.
Označenie primadona pre hlavnú postavu opery sa datuje od 17. storočia. Postava primadony sa stala neoddeliteľnou súčasťou opery a vyvíjala sa spoločne s ňou. Cez komické opery sa primadona dostala aj do operiet, kde sa vo vrcholných dielach klasickej operety dobrý operný spevácky hlas stal nevyhnutnosťou.
Operné primadony často dosiahli obrovskú slávu čo v divadlách často viedlo k rivalite pri obsadzovaní postáv ("a taktiež k tomu, že primadony boli považované za zhýčkané a nafúkané, takže pojem primadona sa niekedy používa aj v tomto prenesenom význame"). Mnohokrát prepukla rivalita medzi fanúšikmi jednotlivých speváčok (typickým príkladom je rivalita fanúšikov speváčok Maria Callasová a Renata Tebaldiová, hoci samotné speváčky boli (vraj) priateľky. V súčasnosti sa pojem primadona stáva aj synonymom talianskeho slova diva, ktoré označuje sopránovú speváčku s výnimočne dobrým hlasom.

</doc>
<doc id="264752" url="https://sk.wikipedia.org/wiki?curid=264752" title="4567 Becvar">
4567 Becvar



</doc>
<doc id="264757" url="https://sk.wikipedia.org/wiki?curid=264757" title="Walter Adolph Gropius">
Walter Adolph Gropius



</doc>
<doc id="264766" url="https://sk.wikipedia.org/wiki?curid=264766" title="Alexander Porfirievič Borodin">
Alexander Porfirievič Borodin



</doc>
<doc id="264767" url="https://sk.wikipedia.org/wiki?curid=264767" title="Alexandr Borodin">
Alexandr Borodin



</doc>
<doc id="264768" url="https://sk.wikipedia.org/wiki?curid=264768" title="Diaľnica M300 (Maďarsko)">
Diaľnica M300 (Maďarsko)



</doc>
<doc id="264769" url="https://sk.wikipedia.org/wiki?curid=264769" title="Alexander Glazunov">
Alexander Glazunov



</doc>
<doc id="264770" url="https://sk.wikipedia.org/wiki?curid=264770" title="Alexander Konstatinovič Glazunov">
Alexander Konstatinovič Glazunov



</doc>
<doc id="264771" url="https://sk.wikipedia.org/wiki?curid=264771" title="Alexandr Glazunov">
Alexandr Glazunov



</doc>
<doc id="264775" url="https://sk.wikipedia.org/wiki?curid=264775" title="Elementárna bunka">
Elementárna bunka



</doc>
<doc id="264776" url="https://sk.wikipedia.org/wiki?curid=264776" title="Doprava vo Vysokých Tatrách">
Doprava vo Vysokých Tatrách

História.
Železnica.
Na počiatku rozvoja dopravy vo Vysokých Tatrách bola výstavba Košicko-bohumínskej železnice, ktorá sa dobudovala do Popradu v roku 1871. Doprava na trati ŽilinaPoprad bola začatá 8. decembra, na trati PopradSpišská Nová Ves 12. decembra.
V roku 1895 bola uvedená do prevádzky trať Studený PotokTatranská Lomnica. Od 27. júla 1896 je v prevádzke Železničná trať Štrbské Pleso – Štrba.
Sprístupnenie Tatier po železnici spôsobilo v 80. rokoch 19. storočia masívny rozvoj tatranských osád, keďže sú tu vhodné podmienky na budovanie klimatických kúpeľov. Od roku 1984 boli do Tatier z Viedne vypravované mimoriadne vlaky. S tým bola spojená aj potreba ďalšieho rozvoja dopravnej infraštruktúry.
Fiakre, omnibusy.
Sprístupnením Popradu a osád Štrbské pleso a Tatranská Lomnica po železnici sa vyriešila doprava do regiónu, avšak „poslednú míľu“ – prepojenie samotných tatranských osád – naďalej zabezpečovali koňmi ťahané fiakre a omnibusy, ktorých kapacita nemohla postačovať rozvíjajúcemu sa turistickému ruchu.
Od 22. júna 1889 premávali omnibusy na trase PopradStarý Smokovec a PopradKežmarokSpišská BeláTatranská Kotlina. V roku 1900 bola založená spoločnosť pre cudzinecký a cestovný ruch "„Idegenforgalmi és utazási vállalat“", ktorá zabezpečovala spojenia Tatranská LomnicaTatranská Kotlina, PopradDobšinská ľadová jaskyňa, Tatranská LomnicaMorské oko a Tatranská LomnicaČervený Kláštor.
Trolejbusy.
2. augusta 1904 spustili podnikatelia Viliam Krieger a Vincent Matejka trolejbusovú dopravu (vtedy elektrobusovú) na linke PopradVeľký SlavkovStarý Smokovec. Trať vedená náročným terénom však bola hlavne v zimných mesiacoch problematická, podobne to bolo aj s vozidlami. Trolejbusová doprava bola ukončená zrejme v auguste 1906.
Tatranské elektrické železnice.
Dopravu do srdca Tatier – Starého Smokovca – po ukončení prevádzky trolejbusov naďalej zabezpečovali len konské záprahy a omnibusy, čo zďaleka neuspokojovalo dopyt. Viliam Krieger a Vincent Matejka sa preto rozhodli vybudovať úzkorozchodnú elektrifikovanú železničnú trať. Prvá trať z Popradu do Starého Smokovca sa začala stavať v roku 1906 a otvorená bola 17. decembra 1908.
Neskôr bol postavený úsek Starý SmokovecTatranská Lomnica, ktorý bol otvorený 16. decembra 1911 a posledný úsek, Starý SmokovecŠtrbské pleso otvorený 13. augusta 1912.
Pod Tatrami tak už pred 1. svetovou vojnou viedlo na trase Štrbské plesoStarý SmokovecTatranská Lomnica úzkorozchodné železničné spojenie, ktoré sa na bežnú železnicu pripájalo v Tatranskej Lomnici (spoločná stanica), Starom Smokovci (úsek električky do Popradu a na Štrbskom plese (ozubnicová železnica do Štrby.
Lanovky.
Pozemná lanovka Starý Smokovec – Hrebienok.
V dobe budovania Tatranskej elektrickej železnice sa v mysliach Kriegera a Matejku objavili i úvahy o vybudovaní ozubnicovej železnice s rozchodom 700 mm zo Starého Smokovca na Hrebienok, avšak technické a ekonomické aspekty predurčili pre túto trasu pozemnú kyvadlovú lanovku. Stavba lanovky prebehla v roku 1908 a bola skolaudovaná 16. decembra 1908. Vďaka priaznivému terénu bola stavba pomerne jednoduchá (neboli potrebné rozsiahle zemné práce ani mostné stavby). Stanice boli jednoduchej konštrukcie, pohon bol tradične umiestnený v hornej stanici. Strojné a elektrické zariadenie dodala firma AEG.
Visutá lanovka Tatranská Lomnica – Lomnický štít.
V 20. rokoch 20. storočia sa v súvislosti s rozvojom techniky upriamila pozornosť ľudí budujúcich dopravnú infraštruktúru na tatranské štíty. Objavila sa vízia výstavby lanovky na Gerlachovský štít, ktorá však v tej dobe realizovateľná nebola.
Priekopníkom stavby visutých lanoviek v Tatrách bol vtedajší riaditeľ kúpeľov v Tatranskej Lomnici Juraj Országh, ktorý azda vďaka svojim kontaktom na politické špičky v roku 1934 presadil rozhodnutie o vybudovaní lanovky Tatranská LomnicaSkalnaté plesoLomnický štít. Jej 1. úsek – Tatranská LomnicaSkalnaté pleso – bol otvorený 22. decembra 1937.

</doc>
<doc id="264782" url="https://sk.wikipedia.org/wiki?curid=264782" title="Bobová dráha">
Bobová dráha



</doc>
<doc id="264789" url="https://sk.wikipedia.org/wiki?curid=264789" title="Kurt Hahn">
Kurt Hahn

Kurt Martin Hahn (* 5. jún 1886, Berlín, Nemecko† 14. december 1974, Heiligenberg) bol nemecký učiteľ a teoretik pedagogiky. 
Bol zakladateľom škôl "Salem" v Nemecku, "Gordonstoun" v Škótsku ako aj medzinárodných hnutí United World Colleges a Outward Bound.
Podieľal sa na vzniku a rozvoji zážitkovej pedagogiky. Kládol najpodstatnejší cieľ: rozvoj charakteru, potom inteligencie až napokon vzdelania. Je zakladateľom Outward Bound, ktorá patrí medzi najvýznamnejšie organizácie zastrešujúce zážitkovú pedagogiku.

</doc>
<doc id="264793" url="https://sk.wikipedia.org/wiki?curid=264793" title="Justinus Martýr">
Justinus Martýr



</doc>
<doc id="264803" url="https://sk.wikipedia.org/wiki?curid=264803" title="Cesta II. triedy 517 (Slovensko)">
Cesta II. triedy 517 (Slovensko)

Cesta II. triedy 517 ("II/517") je cesta II. triedy na Slovensku v Trenčianskom a Žilinskom kraji. Spája Považskú Bystricu a Rajec. Celková dĺžka II/517 je 25,659 km.
Priebeh.
Trenčiansky kraj.
II/517 sa začína v Považskej Bystrici na križovatke s II/507 a cez Považskú Bystricu ďalej pokračuje križovatkami s III/1983, I/61, III/1984 a III/1985. Ďalej II/517 pokračuje križovatkou s III/1986 do obce Prečín, kde sa križuje s III/1987. II/517 následne pokračuje križovatkami s III/1988 a III/1989 do Domaniže, kde sa križuje s III/1947 a do Malých Ledníc, kde sa križuje s III/1990. II/517 následne prechádza do Žilinského kraja.
Žilinský kraj.
V Žilinskom kraji prechádza II/517 iba cez okres Žilina. Najskôr sa križuje s III/2098 a III/2097 a končí v Rajci na križovatke s I/64.
Zaujímavosť.
Táto cesta je spomenutá v piesni od slovenskej skupiny IMT Smile s názvom Cesty II. triedy. Na základe inšpirácie touto skladbou vytvoril časopis auto motor a šport cestopis po cestách II. triedy, ktorý uverejnil v čísle 10/2020.

</doc>
<doc id="264805" url="https://sk.wikipedia.org/wiki?curid=264805" title="Termoreceptory">
Termoreceptory



</doc>
<doc id="264806" url="https://sk.wikipedia.org/wiki?curid=264806" title="Vyčiňovanie kože">
Vyčiňovanie kože

Vyčiňovanie kože alebo činenie kože alebo vyrobenie (vyrábanie) kože je vytvrdzovanie (stužovanie) koží s použitím rastlinných činiacich činidiel, solí chrómu alebo iných látok ako sú soli hliníka, železité soli, kremičité soli, aldehydy a chinóny alebo iné vytvrdzovacie (stužovacie) syntetické činidlá.
Je to proces, pri ktorom zo surovej kože vzniká kožušina vhodná na spracovanie kožušinových výrobkov (kožuchov, čiapok, predložiek, dekorácií či loveckých trofejí).

</doc>
<doc id="264809" url="https://sk.wikipedia.org/wiki?curid=264809" title="Consolidated PBY Catalina">
Consolidated PBY Catalina

Consolidated Model 28, známejší ako PBY Catalina (označenie amerického námorníctva), u americkej armády označovaný ako OA-10, v kanadských službách ako Canso, je lietajúci čln a obojživelné lietadlo vyvinuté spoločnosťou Consolidated Aircraft v 30. a 40. rokoch 20. storočia. Používali ho viaceré spojenecké krajiny počas druhej svetovej vojny. Stroj tohto typu sa preslávil najmä odhalením japonského loďstva, ktoré smerovalo k atolu Midway, kde sa odohrala jedna z rozhodujúcich bitiek vojny v Pacifiku.
Patrí medzi najúspešnejšie lietadlá svojho druhu, bolo vyrábané vo veľkých množstvách. Posledné Cataliny boli vyradené z aktívnej služby v 80. rokoch. Lietadlo je aj dnes využívané na rôzne účely, napríklad ako hasičské lietadlo.
Skratka PBY, „PB“ pre „Patrol Bomber“ (hliadkový bombardér) a „Y“ ako kód pre označenie strojov firmy „Consolidated Aircraft“ v US Navy.
Vývoj.
Počiatky vývoja hydroplánu Catalina siahajú do začiatkov 30. rokov, kedy bola vydaná požiadavka amerického vojenského námorníctva na hliadkovací hydroplán. Americké firmy Consolidated a Douglas začali v roku 1933 s vývojom prototypov. Firma Consolidated Aircraft Corporation dokončila svoj prvý prototyp XP3Y-1 v roku 1935, ktorý prvýkrát vzlietol 28. marca. Americké námorníctvo tento stroj vyskúšalo, ale požadovalo ďalšie vylepšenia, takže ho v októbri 1935 vrátilo späť firme k prepracovaniu. Tá dala lietadlu silnejšie motory, urobila nejaké úpravy a v máji 1936 znova vyskúšala. Letové skúšky dopadli dobre, takže od septembra 1936 sa začala sériová výroba typu PBY-1. Stroj bol postupne modernizovaný a boli vyrábané ďalšie vylepšené verzie. Okrem USA sa lietadlá vyrábali aj v Kanade a v Sovietskom zväze. Celkove sa vyrobilo 4051 kusov.
Nasadenie.
Počas druhej svetovej vojny boli Cataliny používané pre boj proti ponorkám, námorné hliadkovanie, ochranu konvojov, záchranu zostrelených posádok a transport. 
Stroje Catalina sa významnou mierou podieľali na vojnovom úsilí spojencov. 26. mája 1941 jedna z Catalín britského Coastal Command zbadala nemeckú bojovú loď Bismarck, ktorá sa pokúšala uniknúť pred britskou flotilou. Bismarck bol nasledujúceho dňa potopený Kráľovským námorníctvom. Letka Catalín tiež ako prvá spozorovala približujúcu sa flotilu Japonského cisárskeho námorníctva smerujúcu k atolu Midway. Squadron Leader L. J. Birchall na stroji Catalina spozoroval 4. apríla 1942 blížiace sa japonské lietadlové lode a predišiel tak nečakanému útoku na britskú Indickú flotilu na Srí Lanke.
Na strojoch Catalina slúžil počas vojny aj Edmund Percival Hillary, jeden z dvojice prvých pokoriteľov Mount Everestu.

</doc>
<doc id="264814" url="https://sk.wikipedia.org/wiki?curid=264814" title="Platonická láska">
Platonická láska

Platonická láska môže byť:

</doc>
<doc id="264816" url="https://sk.wikipedia.org/wiki?curid=264816" title="Gnaeus Pompeius Magnus">
Gnaeus Pompeius Magnus

Gnaeus Pompeius Magnus (* 29. september 106 pred Kr. – † 28. september 48 pred Kr.), známy ako Pompeius alebo Pompeius Veľký, bol generál a štátnik Rímskej republiky. Zohral významnú úlohu pri premene Ríma z republiky na cisárstvo. Na začiatku svojej kariéry bol straníkom a chránencom rímskeho generála a diktátora Sullu; neskôr sa stal politickým spojencom a napokon nepriateľom Júlia Cézara.
Pompeius, člen senátorskej šľachty, sa ešte v mladosti vydal na vojenskú dráhu. Preslávil sa v službe diktátora Sullu ako veliteľ v občianskej vojne v rokoch 83 - 81 pred Kr. Jeho úspechy ako generála v mladosti mu umožnili postúpiť priamo do funkcie prvého konzula bez toho, aby nasledoval tradičný "cursus honorum" (kroky potrebné na postup v politickej kariére). Za konzula bol zvolený trikrát (70, 55, 52 pred Kr.). Oslávil tri triumfy, pôsobil ako veliteľ v Sertoriánskej vojne, treťom povstaní otrokov, tretej mitridatickej vojne a v rôznych ďalších vojenských kampaniach. Pompeiove skoré úspechy mu vyniesli prívlastok "Magnus" - „Veľký“ - podľa jeho chlapčenského hrdinu Alexandra Veľkého. Jeho protivníci mu pre jeho nemilosrdnosť dali prezývku "adulescentulus carnifex" („dospievajúci mäsiar“).
V roku 60 pred Kr. sa spojil s Crassom a Caesarom do neformálneho politického spojenectva známeho ako prvý triumvirát, ktorý bol upevnený Pompeiovým manželstvom s Caesarovou dcérou Júliou. Po smrti Júlie a Krassa (v rokoch 54 a 53 pred Kr.) prešiel do politickej frakcie známej ako "optimáti" - konzervatívnej frakcie rímskeho senátu. Pompeius a Caesar potom začali súperiť o vedenie celého rímskeho štátu, čo nakoniec viedlo k Caesarovej občianskej vojne. Pompeius bol porazený v bitke pri Farsale v roku 48 pred Kr. a hľadal útočisko v ptolemaiovskom Egypte, kde ho zavraždili dvorania Ptolemaia XIII.

</doc>
<doc id="264817" url="https://sk.wikipedia.org/wiki?curid=264817" title="Speyerský dóm">
Speyerský dóm

Speyerský dóm () alebo Dóm Panny Marie a svätého Štefana () v nemeckom meste Speyer, v tesnej blízkosti Rýna, je najväčšia zachovaná románska stavba., od roku 1981 je na listine svetového dedičstva UNESCO. Katedrála bola miestom korunovácií stredovekých nemeckých cisárov aj ich posledného odpočinku.
Dejiny.
Základný kameň monumentálnej katedrály bol položený v roku 1027., kedy sa stal rímskonemeckým cisárom Konrád II. Sálsky zo sálskej dynastie, ktorý pochádzal z okolia Speyeru. Stavba bola zahájená v roku 1030, v roku 1039 bol Konrád pochovaný v jej krypte a bola vysvätená za vlády jeho vnuka Henricha IV. Sálskeho v roku 1061. Stavba, ktorá sa odborne nazýva „Speyer I“, bola trojloďová bazilika s priečnou loďou, západným chórom ("Westwerk") a plochým dreveným stropom.
Blízkosť rieky spôsobovala problémy s nestabilným podložím a Henrich IV. dal časť katedrály krátko po vysvätení strhnúť a založil ju v ešte väčších rozmeroch (Speyer II.). Celkom prestaval východný chór, hlavná loď bola zvýšená o 5 metrov a zaklenutá krížovou klenbou, zostala len krypta, časť priečnej lode (transeptu) a spodnej časti východných veží. V roku 1106, keď Henrich IV. zomrel, bola stavba dokončená. Celá katedrála je postavená z červeného pieskovca a svojou dĺžkou 143 m a šírkou 43 m je po demolícií kláštora v Cluny začiatkom 19. storočia najväčším románskym kostolom na svete. 
Keď vojsko francúzskeho kráľa Ľudovíta XIV. v roku 1689 dobylo a vypálilo Speyer, bola i katedrála značne poškodená a v troskách zostala až do konca 18. storočia, kedy ju začal renovovať Ignác Michael Neumann. V roku 1794 bola znovu poškodená miestnym davom a hrozila jej demolícia, zachránil ju zásah mainzského arcibiskupa.
Po Napoleonovom páde pripadol Speyer Bavorsku a kráľ Ľudovít I. Bavorský zabezpečil jej rekonštrukciu, ktorej sa ujal architekt Heinrich Hübsch a v rokoch 1854 - 1858 novo postavil celé západné priečelie v historizujúcom slohu. Pri rekonštrukcii v 60. rokoch 20. storočia bola odstránená vnútorná baroková omietka i fresky z 19. storočia a chrám dostal nové dvere. Od roku 1996 sa opäť rekonštruuje, dokončenie je plánované na rok 2015.
Opis.
Katedrála je trojloďová románska bazilika so štyrmi vežami a barokovou kupolou nad krížením. Všetky lode sú zaklenuté krížovými klenbami a vnútro pôsobí vznosným dojmom. Pod východným chórom je pôvodná krypta z roku 1040. Stavba je 444 rímskych stôp, čiže 134 m dlhá, a 111 stôp, čiže 43 m široká. Hlavná loď je 14 m široká a výška klenby je 33 m. Východné veže sú 71,2 m vysoké, západné veže v priečelí 65,6 m.
Vnútorné zariadenie je moderné, v hlavnej lodi bol organ z rokov 1961 - 1977 v roku 2011 nahradený organom značky "Seifert" s 87 registrami.. 
V chóre je organ z roku 2008 a v barokovej kupole nad krížením je deväť zvonov, jeden je z roku 1822, ostatné z roku 1963.
Zoznam pochovaných kráľov a cisárov Rímskonemeckej ríše.
Katedrála počas storočí fungovala ako cisárske pohrebisko, v krypte sú pochovaní:

</doc>
<doc id="264824" url="https://sk.wikipedia.org/wiki?curid=264824" title="Pompeius">
Pompeius

Pompeius môže byť:

</doc>
<doc id="264826" url="https://sk.wikipedia.org/wiki?curid=264826" title="Pongo pygmeus pygmeus">
Pongo pygmeus pygmeus



</doc>
<doc id="264827" url="https://sk.wikipedia.org/wiki?curid=264827" title="Zemplínsky Klečenov">
Zemplínsky Klečenov



</doc>
<doc id="264828" url="https://sk.wikipedia.org/wiki?curid=264828" title="Činenie surových koží">
Činenie surových koží



</doc>
<doc id="264829" url="https://sk.wikipedia.org/wiki?curid=264829" title="Činenie kože">
Činenie kože



</doc>
<doc id="264830" url="https://sk.wikipedia.org/wiki?curid=264830" title="Činenie">
Činenie

Činenie môže byť:

</doc>
<doc id="264831" url="https://sk.wikipedia.org/wiki?curid=264831" title="Speyer">
Speyer

Speyer je historicky a kultúrne významné mesto v juhozápadnom Nemecku, v spolkovej krajine Porýnie-Falcko (Rheinland-Pfalz) na ľavom (západnom) brehu Rýna asi 20 km južne od Mannheimu. Má cez 50 tisíc obyvateľov a najznámejšou stavbou je románska katedrála Panny Márie a sv. Štefana, kde je pochovaná rada stredovekých cisárov a panovníkov.

</doc>
<doc id="264832" url="https://sk.wikipedia.org/wiki?curid=264832" title="Tematika">
Tematika

Tematika môže byť:

</doc>
<doc id="264833" url="https://sk.wikipedia.org/wiki?curid=264833" title="Würzburská rezidencia">
Würzburská rezidencia

Würzburská rezidencia je rozľahlý palác v bavorskom meste Würzburg, na ktorého výstavbe sa podieľali prední barokoví architekti ako Johann Lukas von Hildebrandt, Maximilian von Welsch a Robert de Cotte. Výstavba paláca prebiehala v 1. polovici 18. storočia a po jej dokončení mal palác tri krídla s nádvorím uprostred a niekoľko sto izieb. 
V súčasnosti patrí k najvýznamnejším pamiatkam Nemecka, od roku 1981 je súčasťou svetového kultúrneho dedičstva UNESCO.
Fresková výmaľba.
Interiéry kniežacej rezidencie vynikajú impozantnou freskovou výmaľbou. Jedným z významných umelcov, podieľajúcich sa na jej realizácii, bol popredný predstaviteľ talianskeho neskorobarokového maliarstva Giovanni Battista Tiepolo. Od apríla 1751 do októbra 1753 tu spolu so svojimi synmi Giovannim Domenicom a Lorenzom Baldisserom pracoval v službách kniežaťa-biskupa Karola Filipa von Greiffenklau. Výsledkom sú monumentálne alegorické fresky na strope a stenách Cisárskej sály: "Apolón privádza Barbarossovi nevestu Beatrice Bourbonskú", "Investitúra biskupa Harolda", "Barbarossova svadba",
a na strope hlavného schodiska: "Apoteóza kniežaťa-biskupa Karola Filipa von Greiffenklau", "Olymp" a alegórie štyroch svetadielov (Európy, Afriky, Ameriky a Ázie).

</doc>
<doc id="264834" url="https://sk.wikipedia.org/wiki?curid=264834" title="Teória rovnováhy">
Teória rovnováhy

Teória rovnováhy môže byť:

</doc>
<doc id="264838" url="https://sk.wikipedia.org/wiki?curid=264838" title="Tymopatia">
Tymopatia

Tymopatia môže byť:

</doc>
<doc id="264839" url="https://sk.wikipedia.org/wiki?curid=264839" title="Tetický">
Tetický



</doc>
<doc id="264845" url="https://sk.wikipedia.org/wiki?curid=264845" title="Temporálny">
Temporálny



</doc>
<doc id="264846" url="https://sk.wikipedia.org/wiki?curid=264846" title="Takt">
Takt

Takt môže byť:

</doc>
<doc id="264847" url="https://sk.wikipedia.org/wiki?curid=264847" title="Tibor Varga">
Tibor Varga

Tibor Varga môže byť:

</doc>
<doc id="264848" url="https://sk.wikipedia.org/wiki?curid=264848" title="Samuel Roth">
Samuel Roth

Samuel Roth môže byť:

</doc>
<doc id="264849" url="https://sk.wikipedia.org/wiki?curid=264849" title="Port Royal">
Port Royal

Port Royal môže byť:
Port-Royal môže byť:

</doc>
<doc id="264850" url="https://sk.wikipedia.org/wiki?curid=264850" title="Port-Royal">
Port-Royal



</doc>
<doc id="264851" url="https://sk.wikipedia.org/wiki?curid=264851" title="Boys &amp; Girls">
Boys &amp; Girls

Boys &amp; Girls môže byť pieseň:

</doc>
<doc id="264852" url="https://sk.wikipedia.org/wiki?curid=264852" title="Peter Brock">
Peter Brock

Peter Brock môže byť:

</doc>
<doc id="264853" url="https://sk.wikipedia.org/wiki?curid=264853" title="Hans Winkler">
Hans Winkler

Hans Winckler môže byť:

</doc>
<doc id="264854" url="https://sk.wikipedia.org/wiki?curid=264854" title="Reis">
Reis

Reis môže byť:

</doc>
<doc id="264855" url="https://sk.wikipedia.org/wiki?curid=264855" title="Heinrich Roth">
Heinrich Roth

Heinrich Roth môže byť:

</doc>
<doc id="264856" url="https://sk.wikipedia.org/wiki?curid=264856" title="Medard">
Medard

Medard môže byť:

</doc>
<doc id="264859" url="https://sk.wikipedia.org/wiki?curid=264859" title="Marec 2009">
Marec 2009



</doc>
<doc id="264861" url="https://sk.wikipedia.org/wiki?curid=264861" title="Pausanias (kráľ Sparty)">
Pausanias (kráľ Sparty)

Pausanias alebo Pausaniás () bol kráľ Sparty od roku 409 pred Kr. do roku 394 pred Kr. Patril do kráľovskej rodiny Agiovcov.
Otcom Pausania bol Pleistoanax z rodu Agiovcov (). Vládol spolu s Agidom II. pochádzajúceho z rodu Eurypontovcov () od roku 409 pred Kr. do roku 398 pred Kr. a potom s jeho bratom Agésilaom II. od roku 398 pred Kr. do roku 394 pred Kr.
Pausanias vládol v čase historických udalostí pre Spartu sa spočiatku vyvíjajúcich priaznivo, ale na konci jeho vlády Sparta zaznamenala mocenský úpadok. V roku 404 pred Kr. sa skončila dlhá peloponézska vojna trvajúca dvadsaťsedem rokov, keď spartský vojvodca Lysandros od mora a kráľ Pausanias na pevnine obkľúčili Atény a donútili tento mestský štát kapitulovať. Lysandros prijal aténskych poslov a oznámil im rozkaz zrovnať so zemou aténske vonkajšie opevnenie a hradby prístavu Pireus. Aténske loďstvo s výnimkou dvanástich lodí dostala Sparta a Atény museli zmeniť ústavu, aby podľa slov Sparťanov nevládol dav, ale najlepší muži. Aténčania nato zvolili tridsať vybraných občanov a tí vošli do dejín ako vláda tridsiatich tyranov. Ich útlak v Aténach vyvolal všeobecný odpor a následne povstanie, po ktorom sa opäť k moci dostali demokrati. To ale Lysandros nechcel nepripustiť a onedlho dorazil s vojskom do Atén a nanútil im svoju vôľu obnoviť vládu tyranov. Avšak podľa nariadenia eforov mal v Aténach o vlastnej vláde rozhodnúť aténsky ľud. Sparta následne aby prinútila Lysandra rešpektovať ich nariadenie, vyslala proti nemu vojsko na čele s kráľom Pausaniom. Lysadros bol preto donútený načas opustiť politickú scénu.
V roku 404 pred Kr. zomrel v Perzskej ríši Dareios II. a jeho synovia Artaxerxes a Kýros sa dostali do sporu o trón. V tomto spore sa Sparťania pridali na Kýrovu stranu. Byzantský harmastés Klearchos najal 13 000 žoldnierov, z ktorých väčšinu tvorili Sparťania. K rozhodujúcej bitke došlo v roku 401 pred Kr. pri Kúnaxách a Kýros v nej padol. Spartský zásah o perzský trón mal ďalekosiahle následky, lebo víťazný Artaxerxes II. sa zaň pomstil vojnou, ktorá trvala od roku 399 pred Kr. do roku 394 pred Kr. a skončila námornou bitkou pri Knide, kde Sparta stratila nielen svoje ľodstvo ale aj hegemóniu na Egejskom mori. Oslabenie Sparty využili Tébania a neskôr aj jej tradiční nepriatelia Megarčania a Korinťania a tak v roku 395 pred Kr. vypukla tzv. korintská vojna. Ťaženie proti Tébam viedol opäť Lysandros, ktorý v bitke pri Haliarte padol. Lysandros zaútočil svojvolne, nepočkal na posily vojska kráľa Pausania a to sa mu stalo osudným. Bitka sa teda skončila neúspechom a to bol dôvod, že sa v Sparte efori rozhodli Pausania aj napriek jeho neprítomnosti odsúdiť. Pausanias sa už domov nevrátil a svoj život dožil v exile. Útočisko našiel v Tegei a nejaký čas žil aj v Perzskej ríši. Zomrel okolo roku 380 pred Kr.

</doc>
<doc id="264863" url="https://sk.wikipedia.org/wiki?curid=264863" title="Jari Kurri">
Jari Kurri

Jari Kurri (* 18. máj 1960, Helsinki, Fínsko) je bývalý fínsky hokejista a hokejový tréner.
Pri príležitosti 100. výročia NHL bol v januári 2017 vybraný ako jeden zo sto najlepších hráčov histórie ligy.

</doc>
<doc id="264864" url="https://sk.wikipedia.org/wiki?curid=264864" title="Milan Melník">
Milan Melník

Prof. RNDr. Milan Melník, DrSc. (* 9. máj 1938, Košická Nová Ves) je slovenský vedec, vysokoškolský učiteľ, chemik, kandidát na prezidenta Slovenskej republiky v roku 2009 a kandidát na prezidenta Slovenskej republiky v roku 2014.
Vedecká kariéra.
Jeho vedeckým zameraním je koordinačná a bioanorganická chémia. Publikoval takmer 300 vedeckých prác v zborníkoch domácich a medzinárodných konferencií. Prednášal na desiatkach univerzít celého sveta. Korešpondent Fínskej chemickej spoločnosti, čestný člen Americkej chemickej spoločnosti.
V roku 1964 sa stal asistentom na Katedre anorganickej a organickej chémie Farmaceutická fakulta UK. Na fakulte pracoval do roku 1971 kedy sa stal odborným asistentom Katedry anorganickej chémie Chemicko-technologickej fakulty Slovenskej vysokej školy technickej. Na tejto katedre bol vedúcim v rokoch 1994 až 2002. V rokoch 20062008 bol vedúcim Katedry chémie a biochémie na Fakulte prírodných a humanitných vied Univerzity Alexandra Dubčeka v Trenčíne.
Od februára 2008 je emeritným profesorom Slovenskej technickej univerzity.
Politická činnosť.
Prezidentské voľby 2009.
V prezidentských volieb v roku 2009 kandidoval ako občiansky kandidát s podporou ĽS – HZDS. V prvom kole získal 45 985 hlasov, alebo 2,45% platných hlasov. Skončil na 5. mieste a do druhého kola nepostúpil.
Prezidentské voľby 2014.
Svoju kandidatúru do prezidentských volieb v roku 2014 oznámil 19. júla 2013 ako 75 ročný. Kandidoval s podporou občianskych združení Panslovanská únia, Konzervatívne Slovensko a Slovenská ekonomická spoločnosť- Nezávislé združenie ekonómov Slovenska. V prvom kole voľby nakoniec získal 7 678 hlasov (0,40 % z odovzdaných hlasov) a zo 14 kandidátov skončil na 12. mieste.

</doc>
<doc id="264867" url="https://sk.wikipedia.org/wiki?curid=264867" title="Viliam Loviška">
Viliam Loviška

Viliam Loviška (* 12. august 1964, Bratislava) je slovenský sochár, maliar, dizajnér, pedagóg a organizátor výtvarného života.
Štúdium.
V rokoch 19781982 študoval sochu na Škole umeleckého priemyslu v Bratislave u akad. sochára Juraja Gavulu, vysokoškolské štúdia absolvoval na Vysokej škole výtvarných umení v Bratislave v rokoch 19821989 v ateliéri prof. Ladislava Snopeka, doc. Teodora Baníka, neskôr v ateliéroch prof. Jána Kulicha a v rokoch 19861989 u prof. Albína Brunovského. 
Tvorba.
Výber z najdôležitejších diel:

</doc>
<doc id="264876" url="https://sk.wikipedia.org/wiki?curid=264876" title="Bullet">
Bullet

Bullet () je kriminálno-dramatický film z roku 1996 natočený režisérom Julienom Templom, v ktorom hrajú Mickey Rourke, Tupac Shakur, John Enos III, Ted Levine a Adrien Brody. Scenár bol napísaný Mickey Rourkom a Brucom Rubensteinom. Film bol prvýkrát odvysielaný mesiac po Tupacovej smrti.
Mickey Rourke sa taktiež podieľal na hudbe k filmu. V USA bol v kinách iba krátko a hneď potom bol vydaný na videokazetách. Film sa natáčal v New Yorku.
Dej.
Butch Stein (Mickey Rourke) je práve prepustený z väzenia, kde si odpykával osemročný trest za výtržnosti a drogy. Nápravný systém však nepriniesol v jeho prípade žiadne pozitívne výsledky, pretože ihneď po návrate domov Butch surovo napadne dílera svojho bývalého konkurenta Tanka (Tupac Shakur) a okradne jeho dvoch zákazníkov. Osobný konflikt medzi protivníkmi sa vyostruje a nevyhnutne vyvrcholí tragickým riešením.

</doc>
<doc id="264885" url="https://sk.wikipedia.org/wiki?curid=264885" title="Arado Ar 68">
Arado Ar 68

Arado Ar 68 bolo nemecké dvojplošné stíhacie lietadlo vyvinuté firmou Arado v 30. rokoch 20. storočia. Stroj bol vyvíjaný od roku 1932 ako možná náhrada stíhacích dvojplošníkov Heinkel He 51. Arado Ar-68 bolo posledné dvojplošné stíhacie lietadlo zaradené do prvolíniovej služby v Luftwaffe. Charakteristické smerové kormidlo, ktoré bolo následne aplikované takmer bez výnimky na všetky jednomotorové stroje Arado, bolo po prvýkrát použité práve na Arade Ar-68. 
Vznik a vývoj.
Prvý prototyp Ar 68a vzlietol v roku 1934 a to ešte s motorom BMW VId o výkone 550 k, pretože vývoj definitívneho motoru Jumo 210 ešte nebol dokončený. Druhý prototyp Ar 68b už mal motor Jumo 210 A o výkone 610 k. Tretí prototyp Ar 68c navyše niesol výzbroj dvoch guľometov kalibru . Výkony typu však neboli hodnotené príliš kladne. Prototyp Ar 68d opäť poháňal motor BMW VI, zatiaľ čo prototyp Ar 68e, ktorý sa stal vzorom konečnej sériovej verzie Ar 68E-1, poháňal motor Jumo 210 Da o výkone 680 k.
Operačné nasadenie.
Sériová verzia Ar 68E-1 bola vybavená motorom Jumo 210 Ea o výkone 750 k. Arada Ar 68 prišli k vojenským jednotkám až roku 1936. V rokoch 19371938 boli tri lietadlá testované v bojových podmienkach Španielskej občianskej vojny v nemeckej Légii Kondor, ktorá ich používala ako nočné stíhacie až do konca občianskej vojny. K dispozícii ich mala jednotka I/JG 134 'Horst Wessel'. Tu sa ukázalo, že dvojplošníky sú už zastaraným typom vojnového lietadla a tak k sériovej výrobe ďalších zlepšených verzií stroja už nedošlo. Po vypuknutí 2. svetovej vojny bola väčšina lietadiel Ar-68 používaná v úlohe pokročilej cvičnej stíhačky v leteckých stíhacích školách Jagdfliegerschulen. 
Užívatelia.
 Nemecko

</doc>
<doc id="264942" url="https://sk.wikipedia.org/wiki?curid=264942" title="Semeno (rastlina)">
Semeno (rastlina)

Semeno (niekedy nazývané aj jadro či zrno) je rozmnožovací orgán semenných rastlín, v ktorom je v osemení uložený zrelý zárodok oplodneného vajíčka ("ovum") rastliny. Vajíčka vyrastajú na placente, v semenníku. Zárodok je väčšinou obalený živným pletivom, endospermom. U niektorých vyšších rastlín sa semeno nachádza v plodoch.
Vo väčšine prípadov k vývoju semena dochádza v procese reprodukcie rastlín od opelenia samičích buniek v blizne jej kvetu (peľ=samčie bunky). K vývoju semena môže dôjsť aj nepohlavne, partenogenézou. 
Semeno slúži na rozmnožovanie rastlín, prečkanie nepriaznivých období a tiež na rozšírenie druhu na väčšie vzdialenosti.

</doc>
<doc id="264943" url="https://sk.wikipedia.org/wiki?curid=264943" title="Zachariáš Zarewutius">
Zachariáš Zarewutius



</doc>
<doc id="264944" url="https://sk.wikipedia.org/wiki?curid=264944" title="Zachariáš Zarevutius">
Zachariáš Zarevutius



</doc>
<doc id="264945" url="https://sk.wikipedia.org/wiki?curid=264945" title="Zacharias Zarevutius">
Zacharias Zarevutius



</doc>
<doc id="264946" url="https://sk.wikipedia.org/wiki?curid=264946" title="Zacharias Zarewutius">
Zacharias Zarewutius



</doc>
<doc id="264947" url="https://sk.wikipedia.org/wiki?curid=264947" title="Filmová produkcia">
Filmová produkcia

Filmová produkcia môže byť:

</doc>
<doc id="264948" url="https://sk.wikipedia.org/wiki?curid=264948" title="Speculum (SASA)">
Speculum (SASA)

Speculum – študentský antropologický časopis (ISSN 1337-9461) je odborné periodikum Slovenskej asociácie sociálnych antropológov a Katedry etnológie a kultúrnej antropológie Filozofickej fakulty Univerzity Komenského v Bratislave. 
Prvé číslo vytvorili študenti Katedry etnológie a kultúrnej antropológie v Bratislave v januári 2009. 
Časopis pozostáva z rubrík, ako sú zaužívané vo vedeckých a odborných periodikách: štúdie, materiály výskumu, tematické diskusie, eseje, rozhovory, recenzie a pod. Súčasťou však môže byť aj kritika, humor alebo realizácia akýchkoľvek netradičných nápadov, ktoré so sebou prináša živý a tvorivý študentský duch.

</doc>
<doc id="264954" url="https://sk.wikipedia.org/wiki?curid=264954" title="Speculum">
Speculum

Speculum je odborný štvrťročník, ktorý vydáva Medieval Academy of America. Je to jeden z najstarších časopisov venovaných výhradne stredoveku, vychádza od roku 1926.
Primárne sa sústreďuje na dejiny západnej Európy v rokoch 5001500.

</doc>
<doc id="264955" url="https://sk.wikipedia.org/wiki?curid=264955" title="SPECULUM">
SPECULUM



</doc>
<doc id="264959" url="https://sk.wikipedia.org/wiki?curid=264959" title="Kreácia">
Kreácia

Kreácia alebo kreovanie môže byť:
Kreácia môže byť:

</doc>
<doc id="264960" url="https://sk.wikipedia.org/wiki?curid=264960" title="Kreovanie">
Kreovanie



</doc>
<doc id="264961" url="https://sk.wikipedia.org/wiki?curid=264961" title="Vytvorenie">
Vytvorenie



</doc>
<doc id="264962" url="https://sk.wikipedia.org/wiki?curid=264962" title="Vytváranie">
Vytváranie



</doc>
<doc id="264963" url="https://sk.wikipedia.org/wiki?curid=264963" title="Utvorenie">
Utvorenie



</doc>
<doc id="264964" url="https://sk.wikipedia.org/wiki?curid=264964" title="Výroba">
Výroba

Výroba (vyrábanie, vyrobenie) alebo produkcia (produkovanie, vyprodukovanie) je ľuďmi organizovaný proces premeny vstupov na hmotné statky (v širšom zmysle aj služby) určené na nejaký úžitok (uspokojenie potreby), pozri výroba (proces)
Výroba alebo produkcia môže byť aj celkový výsledok tohto procesu v určitom podniku či ekonomike za istý čas.
Výroba môže byť aj:
Vyrábanie (vyrobenie) môže byť aj:
Produkcia (produkovanie, vyprodukovanie) môže byť aj ťažba (vo všetkých významoch)
Produkcia môže byť aj:

</doc>
<doc id="264966" url="https://sk.wikipedia.org/wiki?curid=264966" title="Kerplunk!">
Kerplunk!

Kerplunk (alebo Kerplunk!) je druhý album americkej punk-rockovej kapely Green Day. Bol dokončený v máji 1991 a vydaný 17. januára 1992 vydavateľstvom Lookout! tento album produkovali Green Day a Andy Ernst. Album má oficiálne 12 skladieb a 4 skladby pridané ako bonus, ktoré boli vydané na EP "Sweet Children". 

</doc>
<doc id="264968" url="https://sk.wikipedia.org/wiki?curid=264968" title="Kremeľ">
Kremeľ

Kremeľ môže byť:

</doc>
<doc id="264974" url="https://sk.wikipedia.org/wiki?curid=264974" title="Vyrábanie">
Vyrábanie



</doc>
<doc id="264975" url="https://sk.wikipedia.org/wiki?curid=264975" title="Vyrobenie">
Vyrobenie



</doc>
<doc id="264976" url="https://sk.wikipedia.org/wiki?curid=264976" title="Produkovanie">
Produkovanie



</doc>
<doc id="264977" url="https://sk.wikipedia.org/wiki?curid=264977" title="Vyprodukovanie">
Vyprodukovanie



</doc>
<doc id="264979" url="https://sk.wikipedia.org/wiki?curid=264979" title="Sitemaps">
Sitemaps

Sitemaps je súbor, ktorý má za úlohu pomôcť internetovým vyhľadávačom spoznať štruktúru webovej lokality. 
V najjednoduchšej forme býva súbor Sitemaps spravidla v XML formáte a ukladá sa do koreňového adresára. Obsahuje zoznam URL jednotlivých podstránok spolu s ich ďalšími metadátami (poslednú aktualizáciu, plánovanú frekvenciu zmien a dôležitosť adresy podstránky vo vzťahu k indexovej stránke webovej lokality). Je teda predpoklad, že podľa tohto zoznamu sa zvýši efektívnosť a radenie výsledkov práce pre vyhľadávacích robotov (webcrawlery: Googlebot, YahooSeeker, Holmes, Jyxobot...). Roboti takto dokážu lepšie triediť stránky lokality a vyčleniť stránky, ktoré k lokalite nepatria. Hoci sa odporúča využívať formát XML, moderné vyhľadávače ako Google akceptujú aj formáty RSS, mRSS, Atom 1.0 či TXT. 
Aj keď aplikácia súboru Sitemaps je súčasťou operácií spojených s optimalizáciou webovej lokality má iba podpornú funkciu, ktorá má zlepšiť prehľadnosť lokality a v žiadnom prípade nie je záväzným garantom toho, že stránky budú registrované v internetových prehliadačoch.

</doc>
<doc id="264982" url="https://sk.wikipedia.org/wiki?curid=264982" title="Sitemap">
Sitemap



</doc>
<doc id="264984" url="https://sk.wikipedia.org/wiki?curid=264984" title="Mapa sídla">
Mapa sídla


Mapa sídla je reprezentácia architektúry webovej lokality, buď v podobe dokumentu používaného pri webovom dizajne alebo v podobe webovej stránky obsahujúcej zoznam stránok na webovej lokalite. 

</doc>
<doc id="264985" url="https://sk.wikipedia.org/wiki?curid=264985" title="Mapa lokality">
Mapa lokality



</doc>
<doc id="264986" url="https://sk.wikipedia.org/wiki?curid=264986" title="Site map">
Site map



</doc>
<doc id="264987" url="https://sk.wikipedia.org/wiki?curid=264987" title="Mapa stránky">
Mapa stránky



</doc>
<doc id="264998" url="https://sk.wikipedia.org/wiki?curid=264998" title="Hyacinthe Rigau">
Hyacinthe Rigau



</doc>
<doc id="265008" url="https://sk.wikipedia.org/wiki?curid=265008" title="Jan Daniel Preysler">
Jan Daniel Preysler

Jan Daniel Preysler (známy aj ako Johan Daniel Preyssler, alebo Johann Daniel Preyßler) (* 1768, Praha, Česko – † 23. apríl 1839, Praha, Česko) - bol významný český prírodovedec, entomológ, prevažne koleopterológ, menej lepidopterológ a arachnológ, štátny úradník, banský merač a neskôr banský majster - zrejme česko-nemeckého pôvodu. 
Biografia.
Po skončení vzdelania nastúpil v roku 1789 ako adjunkt do c.k. Komorného správneho úradu v Prahe, kde bol v roku 1801 povýšený na administrátora a v roku 1805 získal titul radcu. V tomto roku však svoju prácu na úrade ukončuje a od roku 1807 pracuje ako člen predstavenstva sirotinca sv. Jána Křtitele v Prahe. V období rokov 1808 až 1832 nie sú o jeho živote záznamy - pravdepodobne žil mimo Prahu, alebo v cudzine. Niekoľko rokov, cca od roku 1833 pôsobil v "komorních železárnách" v Zbirohu, ako "hormistr" (bergmistr). V roku 
1838 odišiel do výslužby.
Zomrel v roku 1839 v Prahe.
Entomologické a arachnologické aktivity.
Zaoberal sa štúdiom českého hmyzu, prevažne chrobákov (Coleoptera), menej motýľmi a inými skupinami hmyzu. Venoval sa aj arachnológii. V roku 1790 vydáva prvý zoznam hmyzu vyskytujúceho sa v Čechách, ktorý bol vyznamenaný medailou Královské české společnosti nauk. V roku 1793 publikuje informácie a zoznam cca 364 druhov hmyzu zo Šumavy. V týchto prácach sa zjavujú aj prvé informácie z českej arachnológie. V Čechách je práve vďaka práce Jana Daniela Preyslera možné prieskum bezstavovcov datovať asi od roku 1788, kedy Preysler našiel v pražskej „Královské oboře“ u mravcov dosiaľ neznámeho drobného hrdzavého chrobáčika s podivnými tykadlami-prvého známeho zástupcu podčeľade Clavigeridae, ktorého ako nový rod a druh Claviger testaceus v roku 1790 popísal vo vyššie spomínanom zozname českého hmyzu: Verzeichnis der böhmischen Insecten - ktorý bol vydaný v Prahe. Popisy hmyzu Jana Daniel Preyslera vynikajú na svoju dobu nezvyklou dôkladnosťou a sú doplnené nádhernými medirytinami jednotlivých druhov. Môžeme povedať, že prácou Jana Daniela Preyslera začína moderná česká entomológia a arachnológia.
Počas svojho života popísal nasledujúce druhy hmyzu a pavúkov: "Claviger testaceus" Preysler, 1790, "Cheilosia rufipes" Preysler, 1793, "Aranea cretata" Preysler, 1791, "Aranea folium" Preysler, 1791. 
Jeho zbierka hmyzu je stratená, ale niekoľko jedincov hmyzu sa zachovala v Pražskom národnom múzeu, ako súčasť zbierok iných autorov.

</doc>
<doc id="265009" url="https://sk.wikipedia.org/wiki?curid=265009" title="János Selye">
János Selye



</doc>
<doc id="265015" url="https://sk.wikipedia.org/wiki?curid=265015" title="Vysoká škola mezinárodních a veřejných vztahů Praha">
Vysoká škola mezinárodních a veřejných vztahů Praha

Vysoká škola mezinárodních a veřejných vztahů Praha, o.p.s. je jedna z najstarších českých súkromných vysokých škôl, ktorá pôsobí na území Slovenska ako "Vzdelávací a konzultačný inštitút v Bratislave". 
Škola pôsobí na Slovensku na základe udelenia oprávnenia ministerstva školstva na poskytovanie vysokoškolského vzdelávania na území Slovenska zo dňa 10. novembra 2008. 
Štúdium.
Vysoká škola poskytuje vzdelávanie v študijných programoch Medzinárodné a verejné vzťahy:
Od akademického roku 2009/2010 sa uskutočňuje vysokoškolské vzdelávanie vo vyššie uvedených študijných programoch v rámci 3-ročného bakalárskeho a 2-ročného magisterského študijného programu.
Externé odkazy.
 

</doc>
<doc id="265016" url="https://sk.wikipedia.org/wiki?curid=265016" title="Manažment času">
Manažment času

Manažment času alebo časový manažment alebo riadenie času () je disciplína, ktorá sa zaoberá riadením jedného zo základných ekonomických zdrojov organizácie, ľudskou činnosťou z časového hľadiska (teda organizáciou času). Časový manažment je možné označiť aj ako súbor psychologických poznatkov, vďaka ktorým si je možné určiť priority a zadeliť čas.
Charakteristika.
Základom riadenia času je potreba určiť si jasné ciele a priority. Ohľadne priorít sa určuje, čo je pre splnenie cieľov dôležité a menej dôležité (nedôležité), čo je naliehavé a čo nie je naliehavé. Na základe určenia priorít dôležitosti a naliehavosti vzniknú štyri časové kvadranty, podľa ktorých je možné z celkového objemu času, ktorý máme pre splnenie cieľov určiť, čo je najnaliehavejšie a najdôležitejšie (I. kvadrant), čo je dôležité a menej naliehavé (II. časový kvadrant), čo je naliehavé a menej dôležité (III. časový kvadrant) a čo je nenaliehavé a nedôležité (IV. kvadrant).
Na základe rozboru časových kvadrantov je možné usporiadať činnosti z časového hľadiska tak, že sa zadefinuje, koľko času sme ochotní venovať tej-ktorej činnosti a dajú sa eliminovať z hľadiska plnenia cieľov nepotrebné činnosti.
V súčasnosti je vypracovaný model štvrtej generácie manažmentu času. Úlohou tohto modelu je odstraňovanie stresu.
Prístupy.
Existujú rôzne prístupy, pomocou ktorých môže manažér zistiť na aké činnosti míňa svoj pracovný čas. Patria medzi ne:
Autosnímka predstavuje jednoduchý formulár, do ktorého si manažér zapisuje každú činnosť daného dňa. Mal by sa robiť aspoň 10 dní, pričom každá činnosť by mala byť upresnená - kedy od-do bola vykonávaná, koľko minút, jej naliehavosť (urgentné, odložiteľné), význam (od dôležité až po stratový čas), impulz (moja iniciatíva, nadriadený, podriadený...), ostatné poznámky (napr. forma, periodicita...) Na konci pracovného dňa sa vykoná analýza jednotlivých činnosti spočítať a koľko času na ne manažér vynaložil. Za sledované obdobie tak má manažér obraz o tom, ako svoj čas minul.
Haynesová takisto odporúča sledovať spotrebu času pomocou formulára, ktorý je však podstatne jednoduchší. Do formulára sa do stĺpca zapisujú jednotlivé činnosti, ktoré manažér vykonáva. Do ďalších stĺpcov sa uvádzajú časové intervaly 1-5 minút, 6-10 minút až po posledný nad 30 minút. Počas dňa si manažér do stĺpčekov robí čiarky a na konci dňa spočíta, koľko času na jednotlivú činnosť minul. Odporúčaná doba na zachytávanie údajov o spotrebe času je podľa autorky 1-2 týždne. Po tomto období si môže vypočítať, koľko percent zo svojho času minul na ktorú činnosť, ktoré musí obmedziť alebo eliminovať.
Na základe svojho výskumu autor odporúča vedenie záznamu každých 15 minút, pričom by mal obsahovať čas, činnosť, prioritu (od najdôležitejšieho po stratený čas) a poznámky. Na začiatku každého dňa sa stanovuje niekoľko najdôležitejších cieľov a počas dňa sa ku každému zaznamená, kedy bol splnený. Po skončení pracovného dňa autor odporúča položiť si otázky ako: Zlepšilo stanovenie cieľov vašu efektívnosť? Do akej miery ste splnili jednotlivé ciele? Kto/čo vás najviac vyrušuje? Z akých dôvodov? Máte sklon zaznamenávať činnosti alebo výsledky? atď.
I keď je vedenie takýchto záznamov náročné, jeho výhodou je hlavne zamýšlanie sa manažéra nad vlastnou prácou. 
Dôležitou súčasťou manažmentu času je tiež uvedomenie si, ktoré činnosti manažérov oberajú najviac o čas. Mackenzie identifikoval až 153 tzv. zlodejov času, z nich 5 najväčších:
Ďalšími "zlodejmi času" v inej interpretácii sú:
V ponímaní turbulentných zmien 21. storočia niektorí autori už krízu neberú ako "zlodeja času".

</doc>
<doc id="265025" url="https://sk.wikipedia.org/wiki?curid=265025" title="Ryan Babel">
Ryan Babel

Ryan Babel celým menom Ryan Guno Babel (* 18. december 1986, Amsterdam) je holandský futbalový útočník, ktorý hrá za klub Eyüpspor
V národnom drese debutoval v kvalifikácií na Majstrovstvá sveta vo futbale 2006, ktoré sa konalo v Nemecku, proti Rumunsku a hneď pri svojom debute vstrelil gól. Babel je tak štvrtým najmladším strelcom, ktorý kedy skóroval za Holandsko, vtedy mal 18 rokov a 79 dní.
V roku 2005 získal s juniorskou reprezentáciou titul majstrov sveta a jeho dobré výkony v drese Ajaxu mu vyniesli i pozvánku na majstrovstvá sveta v seniorskej kategórii.
V júni 2007 sa zúčastnil Majstrovstiev Európy hráčov do 21 rokov, kde bol v zápase proti Srbsku zvolený hráčom zápasu.
10. júla 2007 prestúpil z Ajaxu do Liverpoolu za 13,5 milióna libier. Liverpoolu sa upísal na päť rokov. Svoj debut v ich drese si odbil hneď 17. júla v priateľskom zápase proti Werderu Brémy.
Zdroj.
 

</doc>
<doc id="265027" url="https://sk.wikipedia.org/wiki?curid=265027" title="Opátstvo Vézelay">
Opátstvo Vézelay

Opátstvo Vézelay bolo benediktínske opátstvo vo Vézelay vo Francúzsku. Opátstvo vzniklo v stredoveku a už vtedy bolo navštevované veľkým počtom najrôznejších pútnikov. Bolo pôsobiskom svätého Bernarda, ktorý odtiaľ vyzýval k druhej križiackej výprave a je súčasťou svätojakubskej pútnickej cesty. Krypta baziliky uchováva údajné relikvie Márie Magdalény.
Pre svoju mimoriadnu historickú hodnotu boli pahorok, na ktorom leží mestečko, a Bazilika svätej Márie Magdalény (pozostatok opátstva) v roku 1979 zaradené do zoznamu svetového dedičstva UNESCO.
Dejiny.
V roku 858 bol na tomto mieste založený benediktínsky kláštor. Súčasná bazilika Sainte-Marie-Madeleine nie je prvý kostol na tomto mieste. V roku 1120 pôvodnú stavbu zničil požiar. Ihneď začala výstavba súčasnej lode, ktorá bola dokončená už v roku 1140. Až potom, 11451150, bolo dostavaný nartex.
Po ďalšom požiari boli v období 11851215 chór a transept postavené v ranogotickom slohu. Ešte neskôr (1260) nasledovala juhozápadná veža (St. Michel) s 15 m vysokou drevenou špicou a neskorogotická západná fasáda. Severná veža nebola nikdy postavená. V roku 1819 veža vyhorela.
Atmosféru interiéru ťažko opísať slovami. Kontrast medzi tmavou hlavnou loďou a o 60 rokov mladším, jasným, chórom okamžite upúta pozornosť. Vézelay je svetovo preslávené vďaka hlaviciam stĺpov, ktoré znázorňujú biblické príbehy.
Z ostatných pôvodných kláštorných budov sa po revolúcii v roku 1796 nezachovalo nič. Kostol sám zachránil Eugène Viollet-le-Duc. Bola to jeho prvá rekonštrukcia stredovekej budovy vo Francúzsku a mal vtedy len 26 rokov. Dnes je bazilika Sainte-Marie-Madeleine jednou z najvýznamnejších cirkevných románskych stavieb z 12. storočia.
Krypta.
Krypta sa nachádza pod chórom a bola vybudovaná v karolínskom období. Je pomerne veľká: 19 metrov dlhá a 9,2 metrov široká a pokrytá klenbami, ktoré stoja na dvanástich stĺpcoch nerovnakej veľkosti. Ostatky Márie Magdalény sú v sklenenom relikviári, ktorý podopierajú sošky kráľa, kráľovny, biskupa a dvoch anjelov.
Nartex.
V priestore nartexu vyniká bohaté zdobenie vstupných portálov hlavnej lode a hlavíc stĺpov. Toto miesto slúžilo pútnikom k odpočinku a prebiehali tu aj niektoré náboženské obrady.
Výjavy na hlaviciach:. 

</doc>
<doc id="265035" url="https://sk.wikipedia.org/wiki?curid=265035" title="Vézelay (obec)">
Vézelay (obec)

Vézelay je francúzska obec v departemente Yonne, región Burgundsko. 
Stojí na svätojakubskej pútnickej ceste do Compostely.
Je významná svojim opátstvom s bazilikou Svätej Márie Magdalény, ktoré je od roku 1981 súčasťou svetového dedičstva UNESCO.
Obyvateľstvo.
Počet obyvateľov obce je ().
Nasledujúci graf zobrazuje vývoj počtu obyvateľov v obci.
Externé odkazy.
Turistické stránky obce a okolia 

</doc>
<doc id="265037" url="https://sk.wikipedia.org/wiki?curid=265037" title="Katedrála Notre-Dame (Amiens)">
Katedrála Notre-Dame (Amiens)

Katedrála Notre-Dame v Amiens, asi severne od Paríža, je katedrála s najvyššou hlavnou loďou vo Francúzsku (odhliadnuc od nedokončenej katedrály v Beauvais) – 42,30 metrov. Stavba začala v 13. storočí a celá je v gotickom slohu.
Od roku 1981 je zapísaná na zozname svetového dedičstva UNESCO.

</doc>
<doc id="265038" url="https://sk.wikipedia.org/wiki?curid=265038" title="Lojálny">
Lojálny



</doc>
<doc id="265039" url="https://sk.wikipedia.org/wiki?curid=265039" title="Marcel Merčiak">
Marcel Merčiak

Mgr. Marcel Merčiak (* 31. august 1975, Prešov) je slovenský športový komentátor a novinár.
Životopis.
Pochádza zo štvorčlennej rodiny, jeho otec sa volá Ján a mama Helena. Má jednu sestru, Karin. V rokoch 1981 až 1989 absolvoval základnú školu na Mukačevskej ulici. Od roku 1989 do 1993 študoval na gymnáziu na Ul. Tarasa Ševčenka v Prešove a v roku 1993 začal študovať žurnalistiku na Filozofickej fakulte UK V Bratislave. V roku 1997 ukončil štúdium a získal titul Mgr. Od 1. júla 1997 je zamestnancom RTVS. Komentuje športové prenosy (hlavne futbal, prípadne ľadový hokej a biatlon).

</doc>
<doc id="265040" url="https://sk.wikipedia.org/wiki?curid=265040" title="Lojalita">
Lojalita



</doc>
<doc id="265043" url="https://sk.wikipedia.org/wiki?curid=265043" title="En gros">
En gros



</doc>
<doc id="265044" url="https://sk.wikipedia.org/wiki?curid=265044" title="Veľkoobchod">
Veľkoobchod

Veľkoobchod alebo zriedkavo predaj en gros [an gro] je obchod, pri ktorom sa tovar kupuje od výrobcu alebo iného veľkoobchodníka a predáva maloobchodníkovi alebo inému veľkoobchodníkovi (nie konečnému spotrebiteľovi), prípadne aj predaj inštitucionálnym, priemyselným a podobným konečným spotrebiteľom. Osoba venujúca sa veľkoobchodu je veľkoobchodník.
Veľkoobchodník nakupuje produkty vo veľkom množstve. Veľkoobchodník získava od výrobcu množstevné zľavy. Vytvára veľké skladové zásoby, dopĺňa tovar a následne ho predáva konečnému zákazníkovi.

</doc>
<doc id="265045" url="https://sk.wikipedia.org/wiki?curid=265045" title="Maloobchodník">
Maloobchodník



</doc>
<doc id="265052" url="https://sk.wikipedia.org/wiki?curid=265052" title="Radikálny">
Radikálny



</doc>
<doc id="265053" url="https://sk.wikipedia.org/wiki?curid=265053" title="Rudolf Jozef Lorenz Steiner">
Rudolf Jozef Lorenz Steiner



</doc>
<doc id="265054" url="https://sk.wikipedia.org/wiki?curid=265054" title="Romantickosť">
Romantickosť

Romantickosť môže byť:
Antiromantickosť alebo protiromantickosť je namierenosť proti romantizmu.

</doc>
<doc id="265055" url="https://sk.wikipedia.org/wiki?curid=265055" title="Antikultúrny">
Antikultúrny



</doc>
<doc id="265056" url="https://sk.wikipedia.org/wiki?curid=265056" title="Exkrečný">
Exkrečný



</doc>
<doc id="265059" url="https://sk.wikipedia.org/wiki?curid=265059" title="Sóma">
Sóma

Sóma môže byť:
Príslušné prídavné meno v lekárstve znie somatický, jeho opak znie antisomatický.

</doc>
<doc id="265060" url="https://sk.wikipedia.org/wiki?curid=265060" title="Somatickosť">
Somatickosť



</doc>
<doc id="265061" url="https://sk.wikipedia.org/wiki?curid=265061" title="Somatický">
Somatický



</doc>
<doc id="265062" url="https://sk.wikipedia.org/wiki?curid=265062" title="Antisomatický">
Antisomatický



</doc>
<doc id="265063" url="https://sk.wikipedia.org/wiki?curid=265063" title="Antisomatickosť">
Antisomatickosť



</doc>
<doc id="265065" url="https://sk.wikipedia.org/wiki?curid=265065" title="Endemickosť">
Endemickosť

Endemickosť môže byť:

</doc>
<doc id="265066" url="https://sk.wikipedia.org/wiki?curid=265066" title="Endermatický">
Endermatický



</doc>
<doc id="265067" url="https://sk.wikipedia.org/wiki?curid=265067" title="Fantazmagória">
Fantazmagória

Fantazmagória alebo fantazma môže byť:
Fantazmagória môže byť:

</doc>
<doc id="265075" url="https://sk.wikipedia.org/wiki?curid=265075" title="Letisko Senica">
Letisko Senica

Letisko Senica (ICAO: LZSE) je neverejné letisko pri meste Senica. Jeho prevádzkovateľom je Záhorácky Aeroklub Senica. Letisko sa používané na súkromné lety, športové lety, výučbu pilotáže vetroňov a ďalšie typy špeciálnych letov. Má spevnenú dráhu 12L/30R s unosnosťou 15 000 kg/1,2 Mpa a trávnatú dráhu s unosnosťou 7 000 kg/0,25 Mpa.
Od začiatku mája do konca októbra na letisku prebieha intenzívna parašutistická prevádzka. Na dosiahnutie požadovanej výšky pre tandemové a športové zoskoky sa používa lietadlo Let L-410 Turbolet. Zoskoky (tandemové aj športové) sa realizujú z výšky 4 000 m, pričom športoví parašutisti môžu vykonávať tréningové zoskoky aj z výšky 1 500 m. Letisko je tak atraktívnym miestom pre milovníkov adrenalínu a parašutistického športu.
História.
Letisko, ktoré postavili členovia klubu, bolo otvorené 8. mája 1973, ale úplne dokončené bolo však až roku 1974. Od začiatku slúžilo na športové účely, preto sa na ňom nikdy nevybudovala pravidelná linka.

</doc>
<doc id="265076" url="https://sk.wikipedia.org/wiki?curid=265076" title="Tematizovanie">
Tematizovanie



</doc>
<doc id="265079" url="https://sk.wikipedia.org/wiki?curid=265079" title="Ilich Ramírez Sánchez">
Ilich Ramírez Sánchez

Ilich Ramírez Sánchez, prezývaný Carlos, alebo Šakal (* 12. október 1949) je známy medzinárodne pôsobiaci ultraľavicový terorista zodpovedný za rad útokov v 70. a 80. rokoch 20. storočia. V súčasnosti si odpykáva doživotný trest vo francúzskej väznici La Santé v Paríži.
Biografia.
Narodil sa vo venezuelskom Caracase v rodine bohatého marxistického právnika "José Altagraciu Ramireza Navasu", ktorý dal jemu aj jeho bratom krstné mená na počesť Lenina (mladší bratia sa volali Lenin a Vladimir). Pod vplyvom otca už v januári 1964 vstúpil do mládežníckej komunistickej organizácie a leto v r. 1966 strávil v partizánskom tréningovom tábore "Matanzas" na Kube blízko Havany. V ten istý rok po rozchode rodičov sa s mamou presťahovali do Londýna, kde navštevoval prestížnu London School of Economics. V r. 1968 sa zapísal na Univerzitu Patrica Lumumby v Moskve, odkiaľ ho však v r. 1970 vylúčili.
Krátko na to odišiel do jordánskeho Ammánu, kde sa v palestínskom výcvikovom tábore začala jeho dlhoročná úzka spolupráca s Ľudovým frontom pre oslobodenie Palestíny (PFLP). Tu tiež získal prezývku "Carlos". Podľa jeho vlastných slov tu po boku PFLP bojoval proti jordánskej vláde počas tzv. Čierneho septembra v r. 1970.
Neskôr sa vrátil do Londýna, kde sa v r. 1973 začína aktívne zapájať do teroristickej činnosti, keď v mene PFLP uskutoční neúspešný pokus o vraždu vplyvného židovského obchodníka "Josepha Sieffa". Prihlásil sa tiež k následnému neúspešnému bombovému útoku na izraelskú banku v Londýne, k bombovým útokom na vydavateľstvá troch proizraelsky píšucich francúzskych novín, k hodeniu granátu do parížskej reštaurácie, pri ktorom zahynuli 2 ľudia a k dvom neúspešným granátometným útokom na lietadlá izraelských aerolínií na letisku Orly z 13. a 17. januára 1975. Dňa 27. júna 1975 po zatknutí a vypočúvaní Libanončana "Michela Moukharbala", ktorý bol Carlosovou spojkou s PFLP, sa mu dostala na stopu francúzska polícia. Keď sa ho traja policajti pokúsili zatknúť v jeho parížskom byte, dvoch z nich zastrelil a následne ušiel cez Brusel do Bejrútu. Neskôr ako zradcu zabil aj Moukharbala.
Z Bejrútu začal "Carlos" organizovať svoju najznámejšiu akciu, prepadnutie budovy OPEC vo Viedni. Dal dokopy tím šiestich ľudí, ktorý sa okrem neho skladal z troch Palestínčanov z PFLP a dvoch západných Nemcov z ultraľavicovej organizácie Revolučné bunky. 20. decembra 1975 vtrhli do budovy OPECu práve počas summitu jej lídrov, zabili pri tom troch členov ochranky a zobrali viac ako 60 rukojemníkov, medzi ktorými bolo aj 11 ministrov príslušných krajín. "Carlos" požadoval od rakúskej vlády predovšetkým priestor v médiách, v ktorých sa malo každé dve hodiny vysielať jeho komuniké, v ktorom hovoril hlavne o podpore palestínskej veci a potrebe arabskej jednoty. Po splnení tejto požiadavky časť rukojemníkov prepustil a vymohol si lietadlo, ktorým spolu so zvyšnými 42 rukojemníkmi 22. decembra odletel do Alžíru. Tam prepustil 30 rukojemníkov, následne odletel do Tripolisu, odkiaľ sa však zakrátko vrátil späť do Alžíru, kde prepustil aj zvyšných rukojemníkov a kde bol Carlosovej skupine udelený azyl. Predpokladá sa, že výmenou za to, že nezabije žiadneho arabského rukojemníka, dostal "Carlos" od bližšie neznámych bohatých Saudoarabov zaplatené medzi 20 až 50 miliónov dolárov. Aj kvôli tomu bol neskôr aj napriek úspešnej akcii silno kritizovaný vedením PFLP, pretože pôvodne mal popraviť dvoch rukojemníkov, ktorých považovali za najväčších zradcov arabskej veci, iránskeho a saudskoarabského ministra.
Po akcii vo Viedni sa "Carlos" hlavne vplyvom západných médií stal predmetom silnej mystifikácie a začalo mu byť pripisované množstvo útokov, s ktorými nemal nič spoločné. Média mu tiež dali ďalšiu prezývku, "Šakal". Jemu to však začalo očividne imponovať a svojim chválením o neexistujúcich misiách sám prispel k zahmlievaniu pravdy. Napriek tomu všetkému je však dnes už jasné, že sa nijako nepodieľal na útoku na izraelských športovcov v Mníchove z r. 1972 a pravdepodobne ani na únose letu 139 do Entebbe z r. 1976. Nie sú tiež žiadne dôkazy, že bol niekedy agentom KGB, hoci je zrejmé, že mal na ňu kontakty, tak ako aj na niektoré iné východoeurópske tajné služby. 
V r. 1976 bol "Carlos" zatknutý a krátko zadržiavaný v Juhoslávii. Neskôr sa presunul do jemenského Adenu, kde si založil vlastnú militantnú skupinu, ktorú nazval "Organizácia arabského ozbrojeného boja" a ktorá bola zložená zo sýrskych, libanonských a nemeckých rebelov. V rokoch 1982-1983 uskutočnil sériu bombových útokov proti francúzskym cieľom ako odpoveď na uväznenie jeho ženy "Magdaleny Koppovej" v Paríži. Celkovo si tieto útoky vyžiadali 11 mŕtvych a vyše 100 zranených, pri poslednom z nich z 31. decembra 1983 na vlak TGV zahynuli štyria ľudia. Po tom, ako Koppovú prepustili, útoky prestali, no Carlos sa stal pre francúzsku tajnú službu najhľadanejšou osobou a bol nútený obmedziť svoje aktivity. Presunul sa do Východnej Európy, kde ho niektoré štáty síce tolerovali, no inak nepodporovali. Dva roky žil v Budapešti, párkrát pravdepodobne navštívil aj Česko-Slovensko a iné blízke socialistické krajiny. V r. 1985 ho z Maďarska vyhostili a následne ho odmietlo aj viacero iných krajín. Až Sýria mu dovolila ubytovať sa v Damasku pod podmienkou, že sa nijako nebude zapájať do teroristických aktivít. V r. 1991 ho vyhostili aj odtiaľ a po krátkom pobyte v Jordánsku sa nakoniec usadil v sudánskom Chartúme.
V r. 1994 bol "Carlos" objednaný v chartúmskej nemocnici na nenáročnú operáciu kŕčových žíl. V tom čase ešte netušil, že sudánska vláda sa od jeho podpory odvrátila a uskutočnila rad tajných dohôd s francúzskou tajnou službou. Dva dni po operácii "Carlos" požiadal sudánske úrady o ochranu, pretože sa obával pokusu o atentát. Osobný strážca, ktorý mu bol pridelený, však nasledujúcu noc vtrhol do jeho izby, keď spal, zaistil ho a odviezol z jeho vily. 14. augusta 1994 bol odovzdaný do rúk agentov francúzskej tajnej služby DST a tí ho následne letecky prepravili do Paríža. Tam čelil obvineniu za spomínanú vraždu dvoch policajtov a "Michela Moukharbala" z roku 1975. Súdny proces sa začal 12. decembra 1997 a skončil 23. decembra toho istého roku, keď bol "Carlos" uznaný vinným a odsúdený na doživotie. V máji 2007 nariadili nový proces, v ktorom bol súdený za útoky z rokov 1982-1983. Tento proces sa začal v novembri 2011 a bol ukončený 15. decembra 2011 potvrdením druhého doživotného trestu pre Carlosa s možnosťou na podmienečné prepustenie najskôr po 18 rokoch väzenia.
"Carlos" je konvertovaný moslim, okrem rodnej španielčiny hovorí aj arabsky, rusky, anglicky a francúzsky, z väzenia prispieva do mnohých časopisov. V auguste 2001 sa vo väzení oženil so svojou právničkou "Isabelle Coutant-Peyreovou".

</doc>
<doc id="265080" url="https://sk.wikipedia.org/wiki?curid=265080" title="Kismet">
Kismet

Kismet môže byť:

</doc>
<doc id="265081" url="https://sk.wikipedia.org/wiki?curid=265081" title="Líška (živočích)">
Líška (živočích)

Líška je slovenský názov niektorých rodov z čeľade psovité. 
Systematika.
V súčasnosti (podľa Luptáka 2003) je líška slovenský názov nasledujúcich rodov z čeľade psovité: 
("Pozri aj článok psovité a podrobnosti pozri v článkoch o jednotlivých vyššie uvedených rodoch.")&lt;br&gt;
V druhej polovici 20. storočia sa slovenským názvom líška niekedy označoval len rod "Vulpes", spravidla aj rod "Urocyon" a občas aj rod "Otocyon" (ktorý Lupták 2003 nazýva pes), zatiaľ čo rod "Dusicyon" v širšom zmysle mal na rozdiel od Luptákovho názvoslovia slovenské meno pes. Spomínaný rod "Vulpes" pritom buď zahŕňal taxón "Alopex" alebo taxón "Alopex" tvoril samostatný rod po slovensky nazývaný buď líška alebo pesec.
Vyššie uvedené rody líšok ako celok dnes (a podobne už najneskôr v druhej polovici 20. storočia) netvoria jeden prirodzený taxón, t.j. sú rozmiestnené na viacerých miestach vývojového stromu a systému psovitých. Historicky však (zhruba do polovice 20. storočia) líšky často tvorili jeden taxón, ktorý sa väčšinou volal Vulpina(e) (t.j. po slovensky líšky) a ktorý zahŕňal:
Spomínaný taxón Vulpina(e) sa v niektorých systémoch uvádzal nie ako taxón Vulpina(e), ale ako podrod Vulpes (t.j. po slovensky líška) patriaci do široko poňatého rodu "Canis" (t.j. po slovensky pes), čo okrem iného po formálnej stránke znamená, že všetky druhy, ktoré do tohto podrodu patrili, mali rodové meno "Canis", čiže napr. sa písalo "Canis vulpes" namiesto dnešného "Vulpes vulpes" a "Canis cinereoargentatus" namiesto dnešného "Urocyon cinereoargentatus". 
Charakteristika.
Presná charakteristika závisí od zvoleného rozsahu pojmu líška (pozri vyššie), ale minimálne pre rody "Vulpes" a "Urocyon" platia nasledovné hlavné spoločné znaky: Majú podlhovasté a relatívne menšie telo, krátke nohy, dlhý huňatý (výrazne chlpatý) chvost a končistý pysk. Horné trháky majú relatívne malé. Na rozdiel od psov sú bežne aktívne aj v noci. Za denného svetla majú elipsovité zreničky ako mačka. Vyhrabávajú si brlohy. Živia sa malými cicavcami a vtákmi, menej často hmyzom a plodmi.

</doc>
<doc id="265098" url="https://sk.wikipedia.org/wiki?curid=265098" title="Martin Kalafus">
Martin Kalafus

Martin Kalafus (* 8. december 1988) je slovenský atlét, ktorý sa venuje skoku do výšky. Jeho trénerom je Jaromír Šimonek. Je členom klubu ŠK Vital Bratislava.
Vzostup.
V januári 2009 sa stal desiatym Slovákom, ktorý skočil 220 cm a viac. O mesiac neskôr na Halových majstrovstvách Slovenska vyhral výkonom 224 cm. V tejto súťaži vyhral aj nad Petrom Horákom, ktorý bol považovaný za najlepšieho výškara na Slovensku.
Vrcholové podujatia.
Turín 2009.
Zúčastnil sa Halových majstrovstiev Európy 2009 v Turíne. V disciplíne skok do výšky nepostúpil z kvalifikácie; výkonom 217 cm skončil celkovo na 27. mieste.

</doc>
<doc id="265099" url="https://sk.wikipedia.org/wiki?curid=265099" title="Matúš Janeček">
Matúš Janeček

Matúš Janeček (* 14. júl 1985, Banská Bystrica) je slovenský atlét, ktorý sa venuje behu na 110 m cez prekážky a v halovej sezóne 60 m cez prekážky. Trénuje ho Kamil Nosian. Je členom klubu AK Spartak Dubnica nad Váhom.
Vrcholové podujatia.
Turín 2009.
Zúčastnil sa Halových majstrovstiev Európy 2009 v Turíne. V disciplíne beh na 60 m cez prekážky nepostúpil z rozbehu; časom 7,90 s skončil celkovo na 18. mieste.

</doc>
<doc id="265102" url="https://sk.wikipedia.org/wiki?curid=265102" title="Animalizácia">
Animalizácia

Animalizácia je tróp, ktorý prenáša vlastnosti zvierat na neživé predmety.

</doc>
<doc id="265105" url="https://sk.wikipedia.org/wiki?curid=265105" title="Jaroslav Dobrovodský">
Jaroslav Dobrovodský

Jaroslav Dobrovodský (* 13. december 1984) je slovenský atlét a tréner ktorý sa venuje skoku do diaľky a trojskoku. Trénoval ho Alexander Beskrovny. Je členom klubu AK Slávia UK Bratislava.
S atletikou začínal na ZŠ Nábrežná v Nových Zámkoch v atletickej športovej triede pod vedením trénerky Renaty Královičovej. Následne ho trénoval v atletickom klube v Nových Zámkoch Juraj Szák a Štefan Straňovský. Po odchode z AC Nové Zámky začal trénovať u trénera Alexandra Beskrovného v Bratislave. 
Kariéra.
2009.
Zúčastnil sa Halových majstrovstiev Európy 2009 v Turíne. V disciplíne skok do diaľky výkonom 759 cm skončil celkovo na 16. mieste. V trojskoku skočil 16,37 m a skončil na 11. mieste. Na Halových majstrovstvách Európy v atletike 2011 v Paríži, v disciplíne trojskok skočil 16,55 m a skončil na 11. mieste. 
Osobný rekord v trojskoku (16,46 m) skočil 23. mája 2009 na mítingu vo francúzskom meste Thonon-les-Bains.
Aktuálny osobný rekord v trojskoku skočil na HME v Paríži 16,55 m a v skoku do diaľky na halových MSR dňa 20.2.2011 v Bratislave 780 cm - slovenský halový rekord. 
S podporou vetra nad 2,0 m/s skočil v talianskom meste Pergine 799 cm a v talianskom Donnas 802 cm. 

</doc>
<doc id="265108" url="https://sk.wikipedia.org/wiki?curid=265108" title="Daniel Vanek">
Daniel Vanek

Daniel Vanek (* 18. január 1983, Galanta) je slovenský atlét, ktorý sa venuje vrhu guľou a hodu diskom. Je členom klubu AK Spartak Dubnica nad Váhom.
Vrcholové podujatia.
Peking 2008.
Dňa 20. júla 2008 vo vrhu guľou vrhol výkon 19,75 m, čo bolo len 5 cm za B-limitom na Letné olympijské hry. V prípade, ak by hodil o 5 cm viac, mal by sa šancu kvalifikovať na základe B-limitu.
Turín 2009.
Zúčastnil sa Halových majstrovstiev Európy 2009 v Turíne. V disciplíne vrh guľou nepostúpil z kvalifikácie; výkonom 18,78 m skončil celkovo na 17. mieste.

</doc>
<doc id="265109" url="https://sk.wikipedia.org/wiki?curid=265109" title="Vážky (rad)">
Vážky (rad)

Vážky ("Odonata") je rad hmyzu, ktorý sa z vývojového hľadiska pokladá za jeden z najstarších. Špecializovaná veda o vážkach sa nazýva odonatológia.
Výskyt druhov.
Vážky sa vyskytujú na celom svete s výnimkou najchladnejších miest. Počet druhov na svete sa odhaduje asi na 5 500 druhov, na území Slovenska približne 70 (najväčší druh je "Cordulegaster heros").
Vážka je stredný hmyz, ktorý žije v blízkosti chladných močiarov (vody). Dlhá môže byť max. a jej krídla merajú . Má dva páry krídel. Dva naľavo a dva napravo. Živí sa najmä menším hmyzom, rybkami, prípadne rastlinami.
Systematika vážok.
Rad pozostáva z asi tridsiatich čeľadí.
Rozoznávame dve veľké skupiny (podrady) a jeden malý podrad:
Výskyt druhov.
Vážky obľubujú teplejšie stanovištia v okolí sladkých vôd, rybníkov, močarísk, rašeliniská a lesné lúky, ako i okraje lesov a potokov. Pri love však môžu zaletieť aj ďaleko od nich.
Spôsob života.
Ako dravci lovia predovšetkým iné druhy hmyzu: (muchy, komáre a pod.). Väčšina druhov dobre lieta, na krátke vzdialenosti dokážu vyvinúť rýchlosť až okolo /h. Vážky majú mimoriadne dobré letové schopnosti. V rýchlosti letu a vytrvalosti patria medzi rekordmanov v ríši hmyzu. Dokážu dokonca ovládať každé krídlo samostatne a vedia tak lietať dozadu, zastaviť sa vo vzduchu alebo naraz zmeniť smer letu.
Motýlice a šidielka čakajú na vhodnú korisť na vegetácii, vážky a šidlá sa zdržujú vo vzduchu a svoju korisť lovia priamo za letu. Pri love sa orientujú dobre vyvinutým zrakom, lebo niektoré druhy vidia až na niekoľko metrov. Samce niektorých druhov vážok majú svoje teritóriá, ktoré bránia pred votrelcami. Ako potrava im slúži iný hmyz, larvy a lovia aj červy, perloočky a ďalšie drobné vodné živočíchy.
Iné projekty.
 – kľúč k určovaniu čeľadí vážiek v Česku na Wikibooks

</doc>
<doc id="265110" url="https://sk.wikipedia.org/wiki?curid=265110" title="Daň z príjmov právnickej osoby">
Daň z príjmov právnickej osoby

Daň z príjmov právnickej osoby (1993 - 2003: "daň z príjmov právnických osôb"; iné názvy pozri nižšie) je na Slovensku popri dani z príjmov fyzickej osoby druhá súčasť dane z príjmov. Zdaňuje sa ňou zisk právnických osôb. Patrí medzi štátne dane, priame dane a dôchodkové dane.
Daň z príjmov právnických osôb od roku 2004 upravuje zákon č. 595/2003 Z.z. o dani z príjmov.
Názvy.
Daň sa od roku 2004 oficiálne volá daň z príjmov právnickej osoby (skratka "DPPO" alebo "daň z príjmov PO"). V rokoch 1993 - 2003 sa oficiálne volala "daň z príjmov právnických osôb". V literatúre sa často vyskytuje názov "daň z príjmu právnickej osoby" či "daň z príjmu právnických osôb", ktorý je však v rozpore s názvom používaným v (v staršom či súčasnom) zákone o dani z príjmov. 
Staršie oficiálne názvy tejto dane boli: 
Podrobnosti o týchto starších oficiálnych názvoch pozri v kapitole Dejiny.
Mimo práva alebo ako označenie obdobných zahraničných daní sa táto daň nazýva aj: daň z príjmov spoločností [alebo korporácií], daň z príjmov spoločnosti [alebo korporácie], daň z príjmu spoločností [alebo korporácií], daň z príjmu spoločnosti [alebo korporácie], daň z dôchodkov spoločností [alebo korporácií], daň z dôchodku spoločností [alebo korporácií], dôchodková daň spoločností [alebo korporácií], daň zo zisku korporácií [alebo korporácie], daň zo ziskov korporácií [alebo korporácie] , daň zo zisku spoločností [alebo spoločnosti], daň zo ziskov spoločností [alebo spoločnosti], korporátna daň (z príjmov/z príjmu), korporátna daň zo zisku [alebo zo ziskov], korporačná daň, korporatívna daň, daň z korporácií, daň z korporácie, daň spoločností. Namiesto slova korporácia môže byť vo všetkých vyššie uvedených prípadoch slovo združenie (napr. daň z príjmu združenia), pretože slovo združenie sa niekedy považuje za synonymum slova korporácia. Nepresne sa daň z príjmov právnickej osoby označuje týmito názvami: 
Vyššie uvedené názvy obsahujúce výraz "korpor-" (a niekedy aj názvy obsahujúce slovo spoločnosť) sú obyčajne najčastejšie myslené ako ekvivalent anglického názvu "corporation tax", "corporate tax" či "corporate income tax" (skratka "CIT") a/alebo nemeckého názvu "Körperschaftsteuer".
Daňovník.
Daňovníkom tejto dane je:
Špeciálnyn prípadom sú verejné obchodné spoločnosti a komanditné spoločnosti: Základ dane (teda zisk - pozri nižšie) verejnej obchodnej spoločnosti a časť základu dane komanditnej spoločnosti prináležiaca komplementárom sa zdaňuje ako súčasť dane z príjmov fyzickej osoby (rozdelí sa medzi jednotlivých spoločníkov resp. komplementárov), hoci sa verejná obchodná spoločnosť a komanditná spoločnosť na Slovensku v súčasnosti inak väčšinou považujú za právnické osoby.
Predmet dane.
Formálne sú v zákone o dani z príjmov ako predmet tejto dane označené príjmy (resp. výnosy) daňovníka. Fakticky (t.j. podľa celkového obsahu textu zákona o dani z príjmov i podľa daňovej teórie) je však predmetom tejto dane to, čo tvorí aj základ tejto dane, t. j. rozdiel medzi všetkými príjmami a výdavkami relevantnými pre daň z príjmov. Tento rozdiel sa odborne nazýva dôchodok (nepresne: "príjem"; angl. taxable income; nem. Einkommen) a pri tejto konkrétnej dani spravidla zodpovedá účtovnému zisku (t. j. rozdielu medzi účtovnými výnosmi a účtovnými nákladmi) mierne upravenému na daňové účely. Daňou z príjmov právnickej osoby sa teda zdaňuje dôchodok (t.j. spravidla zisk) právnickej osoby, nie príjmy právnickej osoby.
Príjmy daňovníka.
Dani v zmysle zákona o dani z príjmov polieha každý "príjem (výnos) z činnosti daňovníka a z nakladania s majetkom daňovníka", pričom príjem je definovaný ako "peňažné plnenie a nepeňažné plnenie dosiahnuté aj zámenou, ocenené cenami bežne používanými v mieste a v čase plnenia alebo spotreby, a to podľa druhu, kvality, prípadne miery opotrebenia predmetného plnenia". 
V § 12 zákona o dani z príjmov je upresnené, ktoré príjmy nie sú predmetom zdanenia, najmä vo vzťahu k určitým typom daňovníkov. Najdôležitejšie tam uvedené príjmy, ktoré nie sú predmetom zdanenia, sú príjmy získané darovaním a podiely na zisku (napr. dividendy), okrem podielov na zisku plynúcich od podnikov z tzv. nespolupracujúcich štátov (definovaných v § 2 písm. x) zákona o dani z príjmov). 
V § 13 zákona o dani z príjmov sú uvedené príjmy, ktoré sú oslobodené od dane. 
Príjem neoslobodený od dane a nevylúčený z predmetu dane sa nazýva zdaniteľný príjem. 
Základ dane.
Základom dane je zisk (presnejšie: výsledok hospodárenia) z účtovníctva právnickej osoby, ktorý je upravený o určité tzv. odpočítateľné a pripočítateľné položky. Tieto položky sú jednak určité položky, ktoré sa majú odobrať od účtovného zisku či k nemu pridať, a jednak položky vznikajúce nepriamo ako dôsledok použitia určitých konkrétnych postupov oceňovania či odpisovania, ktoré zákon o dani z príjmov predpisuje trochu inak než účtovné predpisy.
U daňovníka účtujúceho v sústave jednoduchého účtovníctva alebo u daňovníka, ktorý vedie tzv. daňovú evidenciu, je základom dane nie zisk v pravom slova zmysle (teda rozdiel medzi výnosmi a nákladmi), ale len rozdiel medzi príjmami a výdavkami. 
Sadzba dane.
Od roku 2017.
Základná sadzba dane z príjmov právnickej osoby je od roku 2017 21 %. Výnimky z tejto sadzby sú:
V prípade tzv. dane vyberanej zrážkou (ktorá je mimochodom platná spoločne pre daň z príjmov fyzických osôb a daň z príjmov právnických osôb) sa najmä na úroky, výhry a výnosy z majetku v podielových fondoch vzťahuje sadzba vo výške 19 % (resp. 35 % v prípade daňovníkov z tzv. nespolupracujúcich štátov). Ďalšia sadzba dane vyberanej zrážkou uvedená v zákone, 10 % (do roku 2023: 7 %, na rok 2025 sa plánuje znova: 7 %; v prípade daňovníkov z tzv. nespolupracujúcich štátov je sadzba 35 %), pre právnické osoby prakticky odpadá, keďže sa týka podielov na zisku (dividend) plynúcich od podnikov zo Slovenska alebo z iných než nespolupracujúcich štátov a tie sú (porov. vyššie kapitolu Predmet dane) pri právnických osobách nezdanené. 
V rokoch 2004 - 2016.
V rokoch 2004 - 2016 existovala len jedna sadzba dane z príjmov právnickej osoby, a to vo výške najprv (v rokoch 2004 - 2012) vo výške 19 %, potom (v roku 2013) vo výške 23 % a nakoniec (v rokoch 2014 - 2016) vo výške 22 %.
Pre tzv. daň vyberanú zrážkou existovala po celý čas (2004 - 2016) len jedna sadzba vo výške 19 % (resp. od roku 2014 aj sadzba 35 % v prípade daňovníkov z tzv. nespolupracujúcich [vtedajší názov: nezmluvných] štátov).
Jednotná sadzba 19 % na bežnú daň i daň vyberanú zrážkou v rokoch 2004 - 2012 vyplývala z politiky tzv. rovnej dane vtedy zavedenej na Slovensku. 
V rokoch 2000 - 2003.
Základná sadzba dane z príjmov právnickej osoby bola v rokoch 2000-2001 29 % a v rokoch 2002-2003 25 %. Výnimky z tejto sadzby boli:
Pre tzv. daň vyberanú zrážkou existovala viacero sadzieb pre jednotlivé typy príjmov: 1 % (pre neslovenských daňovníkov z nájomného pri dojednaní práva o kúpe prenajatej veci), 10 % (napr. z výnosov určitých obecných dlhopisov), 15 % (napr. z podielov na zisku a úrokov), 20 % (napr. z výhier) a 25 % (z podielov na zisku tichého spoločníka, z podielov vyplácaných v súvislosti so zánikom účasti či celého podniku a z určitých príjmov neslovenských daňovníkov).
V rokoch 1993 - 1999.
Existovala jediná sadzba dane z príjmov právnickej osoby, ktorá bola v roku 1993 45 % a v rokoch 1994 - 1999 40 %.
Pre tzv. daň vyberanú zrážkou existovalo viacero sadzieb pre jednotlivé typy príjmov: 1 % (pre neslovenských daňovníkov z nájomného pri dojednaní práva o kúpe prenajatej veci), 10 % (z výnosov určitých obecných dlhopisov), 15 % (napr. z podielov na zisku a úrokov), 20 % (napr. z výhier) a 25 % (z podielov na zisku tichého spoločníka, z podielov vyplácaných v súvislosti so zánikom účasti či celého podniku a z určitých príjmov neslovenských daňovníkov). V roku 1993 neexistovala vyššia uvedená 10 % sadzba na obecné dlhopisy, a podiely na zisku spadali pod 25 % sadzbu (namiesto 15 % sadzby).
Minimálna daň (daňová licencia) právnickej osoby.
Počas zdaňovacích období 2014 - 2017 a znova od zdaňovacieho obdobia 2024 existuje minimálna čiastka dane pre právnické osoby. Od roku 2024 sa táto minimálna čiastka dane v zákone nazýva "minimálna daň právnickej osoby" a jej výška závisí od výšky zdaniteľných príjmov (výnosov) daňovníka; v rokoch 2014 - 2017 sa nazývala "daňová licencia právnickej osoby" a jej výška závisela od typu podniku a od veľkosti obratu podniku. 
Dejiny.
1927 – 1952.
Od roku 1927 do roku 1952 platila v celom Česko-Slovensku daňová sústava dosť podobná rakúskej daňovej sústave zo začiatku 20. storočia . Namiesto dnešnej dane z príjmov právnickej osoby v Česko-Slovensku existovala daň nazývaná zvláštna daň zárobková (resp. zvláštna zárobková daň; po česky zvláštní daň výdělková). Jej daňovníkmi boli (v terminológii vtedajšieho zákona) "podniky povinné verejne účtovať" (t. j. napr. akciové spoločnosti a banky) a spoločnosti s ručením obmedzeným; celkovo to boli teda fakticky zhruba tie isté subjekty ako tie, ktoré dnes platia daň z príjmov právnickej osoby. Zvláštna zárobková daň sa platila z (mierne upraveného) "súvahového prebytku", čiže z (mierne upraveného) účtovného zisku. Okrem toho pre právnické (i fyzické) osoby, existovali samostatné dane nazývané daň z dividend a rentová daň. Rentová daň (pred rokom 1927 niekedy mätúco nazývaná aj dôchodková daň) sa platila napr. z úrokov, z kupónov, z výživného a z rôznych (iných) rent. Bývalá daň z dividend a rentová daň sú v dnešnom slovenskom práve integrované v dani z príjmov (právnickej i fyzickej osoby), väčšinou ako tzv. daň vyberaná zrážkou.
Počas druhej svetovej vojny na Slovensku naďalej platila česko-slovenská daňová sústava z roku 1927, zatiaľ čo v Protektoráte Čechy a Morava postupne preberali daňovú sústavu v tom čase platnú v Nemecku a od roku 1938 (teda od anšlusu) aj v Rakúsku. V rámci tohto postupného preberania nemeckej daňovej sústavy bola pred koncom vojny, v roku 1944, okrem iného zavedená nemecká Körperschaftsteuer (vo vtedajšej češtine korporační daň, čiže korporačná daň), ktorá zhruba zodpovedala dnešnej dani z príjmov právnickej osoby. Po druhej svetovej vojne v Česku znova platilo predvojnové česko-slovenské daňové právo (zatiaľ čo Rakúsko si nemeckú sústavu daní z príjmov v podstate ponechalo dodnes).
1953 – 1992.
V rokoch 1953 – 1992 existovalo namiesto dnešnej dane z príjmov právnickej osoby viacero daní (resp. vo vtedajšej terminológii: odvodov a daní), ktoré jej boli podobné. Konkrétne to boli odvody do rozpočtu (platené štátom vlastnenými podnikmi), poľnohospodárska daň (platená poľnohospodárskymi družstvami a podnikmi, individuálnymi poľnohospodármi a akýmikoľvek užívateľmi pozemkov), dôchodková daň (platená ostatnými podnikmi) a prechodne aj tzv. podnikové dane. Uvedené dane sa od dnešnej dane z príjmov právnickej osoby odlišovali, popri rôznych iných parametroch, najmä v tom, že sa platili nielen zo zisku, ale aj z iných základov dane:
Odvody a tzv. podnikové dane.
Organizácie (t. j. väčšinou podniky) vlastnené štátom (čo bola do roku 1989 veľká väčšina podnikov) platili "dane" nazývané odvody, presnejšie: odvody do štátneho rozpočtu a/alebo do rozpočtov národných výborov. Tieto odvody sa v tej dobe formálne nepovažovali za dane, pretože sa rozlišovali odvody a dane - odvody fakticky platil štát sám sebe (lebo podniky vlastnené štátom sú vlastne to isté ako štát), zatiaľ čo dane platili všetky ostatné subjekty. Na rozdiel od dnešnej dane z príjmov právnickej osoby sa odvody neplatili len zo zisku (resp. istý čas sa vôbec neplatili zo zisku), ale paralelne aj z rôznych iných základov dane. Konkrétne: V rokoch 1953 - 1966 boli hlavnými odvodmi odvod zo zisku (iný dobový názov: odvod zisku), odvod odpisov a odvod "čiastky vyplývajúcej z plánovaného zníženia vlastných obežných prostriedkov". Názvy bez predložky "z" (napr. názov odvod zisku) síce znamenali to isté ako názvy s predložkou "z" (napr. názov odvod zo zisku), ale boli snahou o lepšie vyjadrenie faktu, že sadzba daného odvodu bola veľmi vysoká, t .j. podnik vlastne odvádzal skoro celú danú veličinu (napr. skoro celý zisk) štátu a mohol si ponechať len jej malú časť. V rokoch 1967 – 1971 boli hlavnými odvodmi odvod z hrubého dôchodku (hrubý dôchodok boli v podstate všetky výnosy mínus náklady na materiál), odvod zo základných prostriedkov (základné prostriedky bol v podstate neobežný majetok) a zásob, stabilizačný odvod (platil sa z časti objemu miezd a z ročného prírastku počtu pracovníkov), odvod z odpisov a "odvod za odňatie poľnohospodárskej pôdy poľnohospodárskej výrobe". Niektoré podniky platili namiesto odvodu z hrubého dôchodku odvod nazývaný odvod zo zisku, ktorý sa platil sčasti zo zisku (vtedy definovaného ako hrubý dôchodok mínus mzdy) a sčasti zo "všetkých výplat z fondu pracujúcich" (čiže v podstate zo všetkých výplat miezd). V roku 1969 sa platil ako doplnok k spomínanému odvodu z hrubého dôchodku alebo zo zisku ešte ďalší odvod takisto nazvaný odvod zo zisku (aj tento bol definovaný ako hrubý dôchodok mínus mzdy) a odvod nazvaný odvod z prírastku miezd. V rokoch 1970 boli odvody z predchádzajúcej vety nahradené daňami v zákonoch nazvanými podnikové dane, ktorými boli konkrétne daň zo zisku (t. j. z účtovného zisku), daň z objemu miezd a daň z majetku. Podnikové dane ale boli už od roku 1972 ako neúspešný experiment zrušené, resp. lepšie povedané transformované na odvody. V rokoch 1972 – 1992 existovali nasledujúce hlavné odvody: odvod zo zisku (t. j. z účtovného zisku; fakticky nahradil dovtedajšiu podnikovú daň zo zisku), odvod z voľného zostatku zisku (len pre niektoré podniky, a to len do roku 1989), odvody z objemu miezd (uvádzané v zákonoch pod rôznymi názvami), odvod z odpisov, odvod za odňatie poľnohospodárskej pôdy poľnohospodárskej výrobe a do roku 1983 aj odvod z majetku. V teoretických textoch sa odvody, ktoré boli v zákonoch označované ako odvody zo zisku (či z voľného zostatku zisku), označovali ako priame odvody zo zisku; odvody z miezd a z "fondov" (t. j. napríklad z majetku) sa označovali ako nepriame odvody zo zisku; a priame a nepriame odvody zo zisku sa spolu označovali ako odvody zo zisku (v širšom zmysle).
Poľnohospodárska daň.
Daň nazývaná poľnohospodárska daň existovala v rokoch 1948 – 1992 a primárne sa vzťahovala na poľnohospodárske družstvá (jednotné roľnícke družstvá – skratka JRD) a fyzické osoby. V slovenčine sa táto daň najprv do roku 1966 volala pôdohospodárska daň (resp. pred rokom 1953, či vo vzťahu k obdobiu pred rokom 1953, je niekedy označovaná ako roľnícka daň) a až od roku 1967 sa volala poľnohospodárska daň, v češtine sa ale po celý čas (1948 - 1992) volala len zemědělská daň. Spočiatku sa táto daň vzťahovala len na fyzické osoby, od roku 1953 aj na JRD, od roku 1967 aj na tzv. štátne majetky, od roku 1975 aj na niektoré ďalšie pôdohospodárske podniky a v roku 1992 aj na poľnohospodárske obchodné spoločnosti; pre úplnosť treba k fyzickým osobám dodať, že členovia JRD (na rozdiel od JRD ako celku) boli od roku 1960 od tejto dane viac-menej oslobodení. V rokoch 1948 – 1952 sa touto daňou zdaňoval súčin veľkosti pozemku a "výťažku" pozemku. V rokoch 1953 – 1959 sa zdaňoval súčin veľkosti pozemku a vládou stanovenej priemernej normy výnosnosti daného typu pozemku. V rokoch 1960 - 1966 sa pri fyzických osobách zdaňoval súčin z predchádzajúcej vety, ale pri JRD sa zdaňovali v podstate príjmy znížené o prídely do tzv. nedeliteľného fondu družstva. V rokoch 1967 – 1974 sa poľnohospodárska daň delila na dve časti – (1) prvá časť bola tzv. daň z dôchodkov, ktorá zdaňovala u JRD a štátnych majetkov hrubý dôchodok (porov. vyššie) znížený o prídely niektorým fondom družstva a u fyzických osôb zdaňovala súčin veľkosti pozemku a vládou stanovenej priemernej normy výnosnosti daného typu pozemku; (2) druhá časť bola tzv. daň z pozemkov, ktorou sa zdaňovala veľkosť pozemku ľubovoľnej právnickej či fyzickej osoby. V rokoch 1975 – 1992 sa daň delila na tieto časti: (1) prvá časť bola tzv. daň zo zisku , ktorá zdaňovala u družstiev, štátnych majetkov a podobných podnikov účtovný zisk; (2) druhá časť bola tzv. daň z miezd a odmien (prechodne neexistujúca v rokoch 1980 – 1988), ktorá zdaňovala u tých istých podnikov rôzne mzdové ukazovatele (resp. od roku 1989 pod názvom "daň z objemu miezd" zdaňovala už len objem miezd); (3) tretia časť bola tzv. daň z príjmov občanov z poľnohospodárskej výroby (existujúca len do roku 1990), ktorá zdaňovala súčin veľkosti pozemku a vládou stanovenej priemernej normy výnosnosti daného typu pozemku (resp. v roku 1989 zdaňovala peňažné príjmy); a (4) štvrtá časť bola vyššie už spomínaná daň z pozemkov. Poľnohospodárska daň teda, ako vidno, zodpovedala (od roku 1953 do roku 1990) sčasti dnešnej dani z príjmov právnickej osoby (týka sa zdanenia dôchodku poľnohospodárskych podnikov a nepriamo aj zdanenia miezd), sčasti dnešnej dani z príjmov fyzickej osoby (týka sa zdanenia príjmov občanov z poľnohospodárskej výroby) a sčasti dnešnej dani z nehnuteľností (týka sa dane z pozemkov).
Dôchodková daň.
Všetky podniky, ktoré neplatili vyššie spomínané odvody ani vyššie spomínanú poľnohospodársku daň (t. j. za socializmu najmä nepoľnohospodárske družstvá a zhruba od roku 1991 väčšina všetkých podnikov), platili v rokoch 1953 – 1992 daň nazývanú dôchodková daň (po česky důchodová daň). Staršie názvy tejto dane boli: do roku 1966 dôchodková daň družstiev a iných organizácií a v rokoch 1967 a 1968 dôchodková daň družstevných a iných organizácií. Táto daň sa najprv v rokoch 1953 – 1966 platila z (účtovného) zisku, potom v rokoch 1967 – 1970 u niektorých podnikov zo zisku (resp. do roku 1968 z hrubého dôchodku) a u niektorých podnikov sčasti zo zisku a sčasti z nákladov na mzdy. V rokoch 1971 – 1982 sa daň delila na dve časti – (1) jedna časť sa nazývala (dôchodková) daň zo zisku a platila sa u niektorých podnikov zo zisku a u niektorých podnikov sčasti zo zisku a sčasti z nákladov na mzdy; (2) druhá časť dôchodkovej dane sa volala (dôchodková) daň z objemu miezd a platila sa buď z celkového objemu miezd alebo z individuálnych miezd. V rokoch 1983 – 1992 sa dôchodková daň platila len zo zisku a vyššie spomínané dovtedajšie platby z miezd boli začlenené najprv do tzv. príspevku na sociálne zabezpečenia (tento existoval už od roku 1953 paralelne s viacerými daniami a odvodmi) a potom, od roku 1990, boli vyčlenené do samostatnej dane nazývanej daň z objemu miezd. Ako vidno, dôchodková daň sa zo všetkých daní a odvodov z obdobia 1953 – 1992 svojou podstatou (a vlastne aj názvom) najviac podobala dnešnej dani z príjmov právnickej osoby, ale na rozdiel od dnešnej dane z príjmov právnickej osoby sa platila nielen zo zisku, ale niekedy sčasti aj z miezd, a nevzťahovala sa na všetky právnické osoby. 
Od roku 1993.
S účinnosťou od januára 1993 (čiastočne už od roku 1992) bola na Slovensku (a v Česku) zavedená nová daň nazvaná daň z príjmov právnických osôb, ktorá bola neskôr na Slovensku premenovaná na daň z príjmov právnickej osoby. Táto nová daň bola náhradou za tieto vyššie spomínané dovtedajšie dane: dôchodková daň, daň z objemu miezd (do roku 1989 súčasť dôchodkovej dane), časť poľnohospodárskej dane (konkrétne daň zo zisku a daň z objemu miezd a odmien) a časť tzv. odvodov do rozpočtu (konkrétne odvod zo zisku a odvod z objemu miezd). Z uvedených bývalých daní bola daň z príjmov právnických osôb svojou podstatou najviac podobná dôchodkovej dani.
Podoba dane z príjmov právnickej osoby sa od roku 1993 dodnes menila len málo, menili sa najmä sadzby dane (porov. vyššie uvedenú kapitolu o sadzbách dane), ostatné zmeny neboli zásadného charakteru. Daňou sa postupne zaoberali tieto zákony: v rokoch 1993 (1992) - 1999 zákon č. 286/1992 Zb. o daniach z príjmov, v rokoch 2000 - 2003 zákon č. 366/1999 Z.z. o daniach z príjmov, a od roku 2004 zákon č. 595/2003 Z.z. o dani z príjmov. 

</doc>
<doc id="265111" url="https://sk.wikipedia.org/wiki?curid=265111" title="Diskografia Metallicy">
Diskografia Metallicy



</doc>
<doc id="265114" url="https://sk.wikipedia.org/wiki?curid=265114" title="Spalovač mrtvol">
Spalovač mrtvol

Spalovač mrtvol je česko-slovenský film režiséra Juraja Herza z roku 1969. V čase svojho vzniku bol film cenzúrovaný režimom a hneď po premiére zakázaný. Scenár napísal Ladislav Fuks podľa predlohy vlastného románu "Spalovač mrtvol" (1967). Film mal premiéru 14. marca 1969. 
Dej.
Film zachytáva príbeh pána Kopfrkingla, zamestnanca krematória. Kopfrkingl je milujúci otec, manžel a kultúrny človek ktorý si rád číta svoju Tibetskú knihu mŕtvych. Pomery v Čechách na konci 30. rokov a nástup nacizmu túto situáciu zmenia. Kopfrkingl začne spolupracovať s nacistami a židovské korene jeho manželky a rodiny sa pre neho stávajú nežiaducimi.

</doc>
<doc id="265115" url="https://sk.wikipedia.org/wiki?curid=265115" title="Krídlo (hmyz)">
Krídlo (hmyz)

Krídlo je letový orgán pri mnohých druhoch hmyzu. 
Hmyz, ktorý má krídla označujeme ako krídlatý hmyz (Pterygota), druhou skupinou hmyzu je hmyz bezkrídly (Apterygota). U hmyzu sa vyskytujú dva páry krídel. Niektoré druhy hmyzu majú krídla rovnaké, alebo veľmi podobné (motýle, vážky, koníky). U niektorých druhov hmyzu je niektorý pár modifikovaný, napr. pri chrobákoch je premenený prvý pár krídel na tzv. krovky. U dvojkrídlovcov (Diptera) je niekedy druhý pár krídel premenený na tzv. kyvadielka.

</doc>
<doc id="265116" url="https://sk.wikipedia.org/wiki?curid=265116" title="Belušské vráta">
Belušské vráta

Belušské vráta (tiež Prvé vráta – prvé z troch skalných „vrát“ v Slatinskej doline), sú krátka skalnatá tiesňava vyhĺbená Slatinským potokom vo vápencoch Manínskeho príkrovu. Ľavú stranu tiesňavy tvoria Butkovské bradlá, ich posledná nápadná vyvýšenina „Kavčia skala“, prudko zbiehajúca celistvým skalnatým hrebeňom do doliny. Pravú stranu tvorí miernejší, ale nápadnejší a impozantnejší skalný hrebeň z vrchu Hradište ( n. m.), známeho z Povesti o Beluši. Zatiaľ čo ľavostranné skaly obrátené na sever sú porastené listnatým bukovo-dubovo-hrabovým lesom, skalný hrebeň Hradišťa otočený na juhozápad je porastený prevažne len krovitým porastom s prevahou drieňa; strmá stena padajúca temer kolmo zo strany od Beluše je holá. 
Za Vrátami tiesňava pokračuje hlbokou a úzkou dolinou medzi Hradišťom na jednej a Butkovom na druhej strane, tvoriac tak klasickú inverznú dolinu s citeľnou „kapsou“ chladného vzduchu pri prechode Vrátami z Belušských Slatín smerom na Mojtín. Tiesňava končí pri kameňolome, pod ktorým sa nachádza Studnička pod lomom, dolina sa tu rozširuje do kotliny Ovsiská. Udávaná šírka tiesňavy je najčastejšie 10 metrov, skutočná šírka priervy Slatinského potoka je však len asi 2 metre. Priechod, ktorým dnes vedie cesta na Mojtín, bol vytvorený umelo – vystrieľaný do skaly v dobe medzivojnovej ČSR. Predtým sa tiesňavou dalo prejsť len korytom potoka – drevený senný voz bolo nutné rozobrať, preniesť na druhú stranu tiesňavy a znovu zložiť. Pôvodnú šírku tiesňavy naznačuje ponechaný zvyšok skalného hrebeňa – skalnej ihly čnejúcej uprostred najužšieho miesta.
Za potokom sa v skale Hradišťa nachádza malá jaskyňa, po pravej strane cesty smerom od Beluše je dodnes udržiavaný pomník z 2. svetovej vojny – na pamiatku siedmich Hložanov, vezúcich proviant na salaše v Ovsiskách, ktorých tu zadržali, na mieste odsúdili a popravili nemeckí vojaci za údajnú pomoc partizánom.
Lokalita Belušské vráta je dlhodobo navrhnutá na vyhlásenie za prírodnú pamiatku.

</doc>
<doc id="265119" url="https://sk.wikipedia.org/wiki?curid=265119" title="Matej Bahyl">
Matej Bahyl



</doc>
<doc id="265120" url="https://sk.wikipedia.org/wiki?curid=265120" title="Ján Bahyl">
Ján Bahyl



</doc>
<doc id="265123" url="https://sk.wikipedia.org/wiki?curid=265123" title="Anton Grigorievič Rubinštejn">
Anton Grigorievič Rubinštejn

Anton Grigorievič Rubinštejn (; * 28. november 1829, Vychvatincy, Ruské impérium – † 20. november 1894, Petergof) bol významný ruský pianista, skladateľ a dirigent obdobia romantizmu. Ako pianista bol porovnávaný s do tej doby najvýznamnejším Franzom Lisztom a zaraďuje sa medzi najväčších klavírnych virtuózov vôbec.
Istý čas žil a pracoval aj v Bratislave. V roku 1862 založil svetoznáme Petrohradské konzervatórium, prvú školu hudby v Rusku.

</doc>
<doc id="265124" url="https://sk.wikipedia.org/wiki?curid=265124" title="Anton Rubinštejn">
Anton Rubinštejn



</doc>
<doc id="265125" url="https://sk.wikipedia.org/wiki?curid=265125" title="Svetozar Miletič">
Svetozar Miletič



</doc>
<doc id="265126" url="https://sk.wikipedia.org/wiki?curid=265126" title="Karamazovi">
Karamazovi

Karamazovi je film režiséra Petra Zelenky nakrútený v česko-poľskej koprodukcii v roku 2008. Základom filmu je predstavenie Dejvického divadla "Bratři Karamazovi" (román F. M. Dostojevskij, dramatizácia Evald Schorm), ktoré sa odohráva v poľskej oceliarni. Nakrúcanie prebiehalo v českej železiarni v Hrádku u Rokycan.
Film získal ocenenie Český lev za réžiu a pre najlepší film roku 2008. Na 43. ročníku Medzinárodného filmového festivalu v Karlových Varoch získal cenu poroty FIPRESCI.

</doc>
<doc id="265127" url="https://sk.wikipedia.org/wiki?curid=265127" title="Imam Alimsultanov">
Imam Alimsultanov

Imam Alimsultanov (čeč.: Имам Алимсултанов) (* 1957 – † 10. november 1996, Odesa) bol čečenský básnik a spevák.
Životopis.
Narodil sa v Kirgizsku rodičom, ktorých násilne deportovali roku 1944. Po ich návrate do Čečenska už strednú školu vyštudoval v Groznom.
Hudobnícku kariéru začal Alimsultanov v polovici osemdesiatych rokov. Jeho piesne ovplyvnila tvorba Musu Gešajeva, Umara Jaričeva a iných čečenských poetov. Piesne Imama Alimsultanova sú blízke tradičnej čečenskej hudbe. V decembri 1994, keď sa začala prvá čečenská vojna, Alimsultanov spočiatku vystupoval na koncertoch pre čečenských bojovníkov, neskôr na žiadosť prezidenta Džochara Dudajeva sprevádzal transporty ranených do Turecka. Svoj talent využil pri vystúpeniach v Istanbule, kde zbieral financie na podporu obetí vojny. Po návrate do Čečenska sa podieľal na vyslobodení 25 rukojemníkov – stavbárov z Odesy. Z vďaky mu primátor Odesy ponúkol tunajšie divadlo a Alimsultanov tu odohral päť úspešných koncertov. Otvorili divadlo, ktoré nesie jeho meno. Imam Alimsultanov v ňom vystupoval päťkrát.
Alimsultanov je pre čečenských bojovníkov za nezávislosť dodnes legendou, označujú ho za barda slobody. Jeho piesne sa stali hymnami hnutia odporu, povstalci sa nimi nadchýnali pred bojom. Azda preto ho roku 1996 v Odese zavraždili. Motív a okolnosti vraždy sú nejasné, ale vie sa, že do domu, kde býval, vtrhli muži v policajných uniformách.

</doc>
<doc id="265128" url="https://sk.wikipedia.org/wiki?curid=265128" title="Projekt Fórum">
Projekt Fórum

Projekt Fórum je nezisková organizácia, ktorá vznikla na jar 2006 v Bratislave. Občianske združenie bolo založené s cieľom podpory vzdelávania, šírenia kultúry a vytvárania priestoru pre diskusiu a polemický dialóg. 
Hlavnou aktivitou tejto organizácie je projekt Salon . Ide o internetový portál, ktorý prináša aktuálny prehľad najzaujímavejších textov, ktoré vychádzajú v najvýznamnejších printových a internetových periodikách sveta. Portál sa osobitne zameriava na strednú Európu. Doposiaľ bolo na portáli citovaných alebo preložených asi 200 autorov, ktorých profily sú k dispozícii na webovej stránke. Medzi najfrekventovanejších svetových autorov patria napríklad Jurij Andruchovyč, Timothy Garton Ash, Péter Esterházy, Slavenka Drakulić, Václav Havel, Bernard-Henri Lévy, Andrzej Stasiuk, Umberto Eco, Viktor Jerofejev, zo Slovenska napríklad Michal Hvorecký, Rudolf Chmel, alebo Martin M. Šimečka.
Projekt kladie dôraz nie na množstvo textov, ale na ich kvalitný výber. Krátke anotácie, ktoré prináša v slovenčine a na svojej anglickej stránke v angličtine, poskytujú čitateľovi zhustenú informáciu o každom z jednotlivých textov. Príslušný odkaz potom zavedie priamo do novín, či časopisu, v ktorých článok pôvodne vyšiel, takže sa, pokiaľ je prístupný na internete, okamžite dostane k jeho originálu. Niektoré vybrané texty uvádza v plnom znení v slovenčine, respektíve angličtine. Medzi odkazovanými svetovými médiami sú napríklad Newsweek, The New Yorker, The Economist, Frankfurter Rundschau, Libération a ďalšie. Zo slovenských napríklad denník SME, či týždenníky Žurnál alebo .týždeň.

</doc>
<doc id="265129" url="https://sk.wikipedia.org/wiki?curid=265129" title="Juraj Rafael Donner">
Juraj Rafael Donner



</doc>
<doc id="265130" url="https://sk.wikipedia.org/wiki?curid=265130" title="Joseph Franz Haydn">
Joseph Franz Haydn



</doc>
<doc id="265132" url="https://sk.wikipedia.org/wiki?curid=265132" title="Nepomuk Hummel">
Nepomuk Hummel



</doc>
<doc id="265134" url="https://sk.wikipedia.org/wiki?curid=265134" title="Grazioso Enea Lafranconi">
Grazioso Enea Lafranconi



</doc>
<doc id="265135" url="https://sk.wikipedia.org/wiki?curid=265135" title="Meziodens">
Meziodens

Meziodens (lat. "mesiodens") je nadpočetný zub (niekedy aj viac ako jeden) vyvíjajúci sa v čeľusti medzi rezákmi.

</doc>
<doc id="265138" url="https://sk.wikipedia.org/wiki?curid=265138" title="Heydər Əliyev">
Heydər Əliyev

Heydər Əliyev alebo Hejdar Alijev (* 10. máj 1923, Nachičevan, Azerbajdžan – † 12. december 2003, Cleveland, Ohio, USA) bol azerbajdžanský politik. Bol vrcholným predstaviteľom Azerbajdžanu ako zväzovej sovietskej republiky (19691982) a prezident nezávislého Azerbajdžanu (19932003).
Narodený ako Hejdar Alijev Alirza oglu (azerbajdžansky Heydər Əliyev Əlirza oğlu, rusky Гейдар Алиев). Jeho meno sa tiež píše ako Heidar Aliev, Geidar Aliev, Haydar Aliyev alebo Geydar Aliyev.
Životopis.
Údaje o mladosti Alijeva nie sú celkom jasné, informácie, ktoré oficiálne uvádzal, sa spochybňujú, čo zrejme súvisí s jeho kariérou v bezpečnostných zložkách ZSSR. Nastúpil roku 1944 ako pracovník sovietskeho ministerstva vnútra (NKVD), roku 1964 už bol riaditeľom azerbajdžanskej pobočky KGB. Roku 1967 sa za Leonida Brežneva dostal na čelo komunistickej strany v Azerbajdžane. Jeho hlavným politickým programom bol boj proti korupcii (roku 1975 bolo 5 riaditeľov kolchozov odsúdených na trest smrti za korupciu). Niektoré zdroje ho však spájajú s rôznymi mafiánskymi skupinami a obviňujú ho z obohacovania sa na úkor azerbajdžanského ľudu. Faktom je, že počas pôsobenia H. Alijeva sa podarilo zvýšiť hospodársky rast Azerbajdžanu a možno ho považovať za najúspešnejšieho spomedzi lídrov jednotlivých republík ZSSR.
Roku 1982 sa stal členom najužšieho vedenia komunistickej strany v ZSSR (Politbyra) a prvým podpredsedom federálnej vlády. Rezignoval roku 1987, keď ho Michail Gorbačov obvinil z korupcie.
Roku 1990 sa vrátil do rodného Nachičevanu, kde začal presadzovať umiernenú nacionalistickú politiku. Po páde Sovietskeho zväzu a vzniku samostatnej republiky Azerbajdžan začal riadiť Nachičevan prakticky nezávisle od vlády v Baku. Zatiaľ čo centrálna azerbajdžanská vláda sa zmietala v kríze v dôsledku vojny o Náhorný Karabach, Alijevova pozícia silnela a roku 1993 ho zvolili za prezidenta Azerbajdžanu.
Za svojho úradovania zlikvidoval zárodky akejkoľvek opozície. V prezidentských voľbách zvíťazil v roku 1993 a 1998, no medzinárodné organizácie voľby nepovažovali ani za slobodné, ani za spravodlivé. Podarilo sa mu však prilákať zahraničné investície do ropného priemyslu. Stál aj za prípravou kontroverzného projektu stavby ropovodu z Baku do Turecka cez Gruzínsko, čím by sa obišlo Rusko. Počas autokratickej vlády Alijeva získal Azerbajdžan reputáciu jednej z najskorumpovanejších krajín na svete. Alijev sa pokúsil ukončiť vojnu o Náhorný Karabach, ktorá si vyžiadala 30 000 mŕtvych a znamenala stratu 16 % územia Azerbajdžanu. V máji roku 1994 došlo k uzatvoreniu prímeria, ktoré je v platnosti dodnes. Otázka Náhorného Karabachu ostáva nevyriešená s tým, že v oblasti sa de facto neuplatňuje zvrchovanosť Azerbajdžanu.
Zomrel 12. decembra 2003 na klinike v Clevelande. Jeho syn Ilham vyhral prezidentské voľby 15. októbra 2003 a stal sa novým prezidentom, no medzinárodné organizácie tieto voľby spochybnili. Takéto prenesenie moci bolo prvým prípadom dynastického nástupníctva v postsovietskom priestore.

</doc>
<doc id="265139" url="https://sk.wikipedia.org/wiki?curid=265139" title="Haydar Aliyev">
Haydar Aliyev



</doc>
<doc id="265140" url="https://sk.wikipedia.org/wiki?curid=265140" title="Sedem životov (film)">
Sedem životov (film)

Sedem životov () je dramatický film z roku 2008, režírovaný Gabriele Muccinom. Will Smith účinkuje ako muž, ktorý sa rozhodne zmeniť životy siedmich ľudí. Zahrali si v ňom taktiež Rosario Dawsonová, Woody Harrelson a Barry Pepper. Film bol do amerických a kanadských kín uvedený 19. decembra 2008, do slovenských 5. marca 2009.
Dej.
Pred dvoma rokmi zapríčinil Tim Thomas (Will Smith) nehodu tým, že telefonoval počas jazdy a zomrelo pri nej sedem ľudí: šesť neznámych a jeho snúbenica, Sarah Jensonová (Robine Leeová).
Rok po nehode a po odchode z práce aeronautického inžiniera, Tim dá svojmu bratovi Benovi (Michael Ealy), zamestnancovi finančnej správy, pľúcny lalok. Šesť mesiacov nato dá časť jeho pečene pracovníčke oddelenia detskej starostlivosti, Holly (Judyann Elderová). Potom začne hľadať ďalších kandidátov na transplantáciu. Nájde Georgea (Bill Smirtovich), hokejového trénera dorastencov, a podaruje mu obličku a potom daruje kostnú dreň mladému chlapcovi menom Nicholas (Quintin Kelley).
Dva týždne predtým, než zomrie, kontaktuje Holly a spýta sa jej, či pozná niekoho, kto si zaslúži pomoc. Navrhne mu Connie Teposovú (Elpidia Carrilová), ktorá žije s násilným priateľom. Tim sa odsťahuje zo svojho domu do miestneho motelu a berie si so sebou medúzu do akvária. V jednu noc, po tom, čo bola Connie zbitá, kontaktuje Tima, ktorý jej dá kľúče od svojho domu pri pláži a zmluvne ho prenesie na ňu.
Ukradnúc bratove akreditácie a vydávajúc sa pod bratovým menom Ben, si nájde kandidátov na jeho posledné dva dary. Tým prvým je Ezra Turner (Woody Harrelson), slepý predavač mäsa a klavirista. Tim zavolá Ezrovi a obťažuje ho v práci, aby zistil, či sa rýchlo rozhnevá. Ezra zostal pokojný a Tim sa rozhodne, že stojí za dar.
Neskôr kontaktuje Emily Posovú (Rosario Dawsonová), živnostníčka s blahoželaniami, ktorá má vrodenú srdcovú chybu a vzácnu krvnú skupinu. Trávi s ňou veľa času, trhá jej burinu na záhrade, opraví jej ojedinelú Heidelbergovu tlačiareň. Zamiluje sa do nej a rozhodne sa podarovať jej srdce, pretože jej situácia sa zhoršuje.
Jeho brat si ho nájde v Emilynom dome. Ben požiada Tima, aby mu vrátil jeho identifikačnú kartu. Tim odíde a vráti sa do motela. Naplní vaňu ľadovými kockami, aby zachoval orgány vitálne, vlezie dovnútra a spácha samovraždu tým, že vloží extrémne jedovatú medúzu do vody. Jeho priateľ Dan (Barry Pepper) je určený za vykonávateľa, aby zaistil podarovanie jeho orgánov Emily a Ezrovi. Ezra Turner dostane jeho rohovky a Emily srdce. Po čase stretá Emily Ezru na koncerte a pustia sa do reči.
Pôvodný názov.
Slovo "pound" z originálneho názvu filmu "Seven Pounds" pochádza zo Shakespearovho diela "Kupec benátsky", kde si pomstychtivý úžerník Shylock bude nárokovať jednu "libru mäsa" ("pound of flesh") z Antoniovho tela, keď nebude schopný splatiť svoj dlh.

</doc>
<doc id="265143" url="https://sk.wikipedia.org/wiki?curid=265143" title="Tradukcia">
Tradukcia

Tradukcia môže byť:

</doc>
<doc id="265145" url="https://sk.wikipedia.org/wiki?curid=265145" title="Mesiodens">
Mesiodens



</doc>
<doc id="265146" url="https://sk.wikipedia.org/wiki?curid=265146" title="Tradovanie">
Tradovanie

Tradovanie môže byť:

</doc>
<doc id="265147" url="https://sk.wikipedia.org/wiki?curid=265147" title="Trilokja">
Trilokja



</doc>
<doc id="265150" url="https://sk.wikipedia.org/wiki?curid=265150" title="Iľjič Ramírez Sánchez">
Iľjič Ramírez Sánchez



</doc>
<doc id="265151" url="https://sk.wikipedia.org/wiki?curid=265151" title="İlham Əliyev">
İlham Əliyev

İlham Əliyev, slovensky Ilham Alijev, azerbajdžansky İlham Heydər oğlu Əliyev, rusky "Ильхам Гейдарович Алиев", (* 24. december 1961, Baku) je azerbajdžanský politik, doživotný prezident Azerbajdžanu od 31. októbra 2003, syn a nástupca Hejdara Alijeva.
Životopis.
Narodil sa v Baku, ukončil štúdium na inštitúte medzinárodných vzťahov, kde sa pripravovali budúci sovietski diplomati (MGIMO), po skončení štúdia tu aj prednášal historické disciplíny. Po páde ZSSR podnikal v Moskve a Istanbule.
V máji 1994 ho vymenovali za viceprezidenta Štátnej ropnej spoločnosti Azerbajdžanu, v nasledujúcom roku ho zvolili do parlamentu, stal sa predsedom Azerbajdžanského olympijského výboru. V auguste 2003 sa stal predsedom vlády a keď jeho otec odstúpil z postu prezidenta pre zdravotné problémy, v prezidentských voľbách v októbri bol jediným kandidátom na uvoľnený úrad. Podľa oficiálnych výsledkov získal vyše 75 % hlasov, no väčšina medzinárodných organizácií, vrátane OBSE, vyhlásila tieto voľby za neslobodné a nespravodlivé. Opozícia iniciovala masové protesty, ale bez pozitívneho výsledku. Stovky protestujúcich uväznili a Alijev napriek odporu opozície nastúpil do úradu.
Občianski aktivisti sa sťažujú, že stav dodržiavania ľudských práv sa za pôsobenia İlhama Əliyeva nezlepšil. Opozícia pociťuje obmedzenia. Pravda, v marci 2005 pod tlakom medzinárodného spoločenstva a Rady Európy Əliyev prepustil z väzenia viacerých prominentných predstaviteľov opozície, ktorých zatkli roku 2003. V apríli 2006 Əliyev uskutočnil cestu do USA, kde sa súkromne stretol aj s prezidentom G. W. Bushom. Cesta znamenala veľa najmä pre zlepšenie imidžu Alijeva, preto vyjadrovala opozícia nespokojnosť.
Vo vzťahu k Náhornému Karabachu zaujíma I. Alijev naďalej nezmieriteľné stanovisko a trvá na návrate územia pod zvrchovanosť Azerbajdžanu, voči Arménsku sa vyjadruje nepriateľsky.
Prezidentské voľby 15. októbra 2008 vyhral podľa oficiálnych výsledkov s 89 % všetkých hlasov pri účasti 77 % voličov. Ale šesť hlavných opozičných strán bojkotovalo voľby, ktoré podľa nich boli zmanipulované a nedemokratické. Tiež správa OBSE kritizovala azerbajdžanskú vládu za mnoho porušovanie volebných praktík, napr. opozícia mala zakázané usporiadať predvolebné zhromaždenie.
Jeho ženou je Mehriban Alijeva, majú 3 deti: Lejlu, Arzu a Hejdara. Má staršiu sestru Sevil Alijevu.
Podľa viacerých zdrojov vládne ako diktátor a potiera mnohé demokratické prejavy. Potrpí si na luxus pre svoju rodinu, kým mnoho obyvateľov krajiny hladuje. Považuje za dôležité ovládnuť celé územie v Azerbajdžane a predovšetkým v Náhornom Karabachu, ktorý napadol v roku 2020 a nesie zodpovednosť za smrť 30 tisícov Arméncov. 

</doc>
<doc id="265153" url="https://sk.wikipedia.org/wiki?curid=265153" title="Juraj Mikúš">
Juraj Mikúš

Juraj Mikúš (* 22. február 1987, Skalica) je slovenský hokejista hrajúci za HK Skalica a poslanec mestského zastupiteľstva v rodnej Skalici.
Klubový hokej.
S hokejom začínal v rodnom meste, v mužstve Skalice, pričom v slovenskej extralige debutoval v sezóne 2003/04, keď strelil aj svoj prvý extraligový gól. V roku 2005 ho draftoval z 121. miesta klub Montreal Canadiens. Sezónu 2006/07 strávil v kanadskej juniorskej lige QMJHL, kde v tíme Chicoutimi Sagueneens odohral spolu 64 zápasov v ktorých získal 73 bodov (30 gólov, 43 asistencií). Po sezóne sa vrátil do Skalice, s ktorou sa dohodol na ročnej zmluve s ročnou opciou. Výraznejšie na seba upozornil najmä v sezóne 2008/2009, keď hral za Skalicu v útoku so Žigmundom Pálffym. Mikúš zaznamenal v 56 zápasoch 90 bodov za 31 gólov a 59 asistencií, v play-off pridal v 17 zápasoch 23 bodov (7+16) a prekonal tak extraligový rekord Pavla Demitru. V júli 2009 podpísal zmluvu s NHL klubom Los Angeles Kings. Následne sa nedostal do kádra Los Angeles Kings a v sezóne 2009/10 hral v klube Manchester Monarchs. 
Po skončení sezóny sa dohodol na dvojročnej zmluve s klubom KHL Spartak Moskva. Koncom septembra 2010 bol vymenený do Dinama Riga, pretože bol v klube naplnený počet cudzincov. V Rige zotrval dva mesiace, odohral 22 duelov, v ktorých získal 4 body (1+3). V sezóne 2011/12 hral za HC Lev Poprad, kde bol najproduktívnejším hráčom, v 43 zápasoch dosiahol 27 bodov (12+15). Sezónu dohral v tíme najvyššej fínskej súťaže TPS Turku. V devätnástich zápasoch mal bilanciu 5 gólov a 6. asistencií. Ročník 2012/2013 začal v pražskom klube HC Lev Praha, kde odohral 27 zápasov, v ktorých získal 11 bodov (4+7). Koncom januára, tesne pred záverom prestupového obdobia v Európe a KHL ho získal klub HC Slovan Bratislava. S vedením podpísal zmluvu do konca nalsedujúcej sezóny, t.j. do 30. apríla 2014.
Reprezentácia.
V slovenskej reprezentácii odohral 66 zápasov a strelil 15 gólov.

</doc>
<doc id="265154" url="https://sk.wikipedia.org/wiki?curid=265154" title="Ilham Aliyev">
Ilham Aliyev



</doc>
<doc id="265158" url="https://sk.wikipedia.org/wiki?curid=265158" title="Brezinka (prítok Hrona)">
Brezinka (prítok Hrona)

Brezinka je potok na Horehroní, v najvýchodnejšej časti okresu Brezno. Je to pravostranný prítok Hrona, meria 2,4 km a je tokom III. rádu.
Prameň.
Pramení na rozhraní Kráľovohoľských Tatier a Horehronského podolia, na južnom úpätí Kráľovej skaly (1 690,3 m n. m.) v nadmorskej výške cca 990 m n. m. 
Opis toku.
Od prameňa tečie sprvu severojužným smerom v geomorfologickom podcelku Heľpianske podolie, ešte na hornom toku sa stáča a ďalej už pokračuje smerom na juhovýchod. Na dolnom toku priberá pravostranný prítok z južného úpätia Kráľovej skaly (pramení VSV od obce Šumiac), podteká štátnu cestu č. 66 a JJZ od obce Telgárt sa v nadmorskej výške približne 829 m n. m. vlieva do Hrona. Oblasť sútoku je súčasťou chráneného územia Meandre Hrona.

</doc>
<doc id="265159" url="https://sk.wikipedia.org/wiki?curid=265159" title="Tradicionalizmus">
Tradicionalizmus

Tradicionalizmus môže byť:

</doc>
<doc id="265161" url="https://sk.wikipedia.org/wiki?curid=265161" title="Čeremka">
Čeremka

Čeremka je potok na Horehroní, v najvýchodnejšej časti okresu Brezno. Je to pravostranný prítok Hrona s dĺžkou 2,2 km a je tokom III. rádu.
Prameň.
Pramení v Horehronskom podolí, v geomorfologickom podcelku Heľpianske podolie, pod výbežkom Kráľovohoľských Tatier na južnom úpätí Kráľovej skaly (1 690,3 m n. m.) v nadmorskej výške cca 940 m n. m., VSV od obce Šumiac.
Opis toku.
Od prameňa tečie smerom na juh, sprava priberá krátky prítok prameniaci v blízkosti prameňa Čeremky (západne od neho) a na strednom toku sa nevýrazne esovito ohýba. Na dolnom toku priberá pravostranný prítok vznikajúci južne od kóty 880 m juhovýchodne od Šumiaca a potok pokračuje JJZ smerom k ústiu. Na krátkom úseku ešte tečie súbežne s cestou I. triedy č. 66 na ľavom brehu a severovýchodne od osady Červená Skala sa v nadmorskej výške cca 797 m n. m. vlieva do Hrona.

</doc>
<doc id="265163" url="https://sk.wikipedia.org/wiki?curid=265163" title="Dudlavá">
Dudlavá

Dudlavá je potok na Horehroní, vo východnej časti okresu Brezno. Je to pravostranný prítok Hrona, meria 3,8 km a je tokom III. rádu.
Prameň.
Pramení v Nízkych Tatrách, v geomorfologickom podcelku Kráľovohoľské Tatry, JJZ od masívu Vyšných Rovienok, ktoré vybiehajú z hlavného hrebeňa Nízkych Tatier medzi Kráľovou (1 946,1 m n. m.) a Strednou hoľou (1 875,9 m n. m.), južne od kóty 1 442,4 m v nadmorskej výške približne 1 030 m n. m. 
Opis toku.
Potok tečie na hornom toku severojužným smerom, následne sa stáča a na strednom toku pokračuje smerom na juhozápad, pričom vteká do Horehronského podolia. Tu sa esovito stáča a z pravej strany priberá prítok prameniaci JJZ od kóty 1 442,4 m. Ďalej obteká masív Dudlavej skaly (892,4 m n. m.) s jaskyňou na ľavom brehu a následne sa stáča prechodne na juh. Na dolnom toku sa napokon ohýba na západ, tečie súbežne s cestou I. triedy č. 66 na ľavom brehu a zároveň cez intravilán obce Vaľkovňa, kde sa v strede obce stáča smerom na JJZ, podteká spomenutú štátnu cestu i železničnú trať Banská Bystrica – Červená Skala a južne od miestneho kostola sa v nadmorskej výške približne 718 m n. m. vlieva do Hrona.

</doc>
<doc id="265164" url="https://sk.wikipedia.org/wiki?curid=265164" title="Manhattan Bridge">
Manhattan Bridge

Manhattan Bridge je visutý reťazový most cez East River v meste New York v USA. Spája Lower Manhattan na Canal Street s Brooklynom na Flatbush Avenue Extension. Most má celkovú dĺžku , otvorený bol 31. decembra 1909. Navrhol a skonštruoval ho poľský inžinier Ralph Modjeski a Leon Moisseiff.
Na moste sú v hornej časti dva pruhy pre vozidlá v každom smere. V spodnej časti sú štyri koľaje pre podzemnú dráhu a chodník pre chodcov a cyklistov.

</doc>
<doc id="265166" url="https://sk.wikipedia.org/wiki?curid=265166" title="Spotrebná daň (selektívna)">
Spotrebná daň (selektívna)

Spotrebná daň alebo selektívna spotrebná daň je daň zo spotreby (teda daň zdaňujúca spotrebu), ktorá zdaňuje len určité konkrétne výrobky (na rozdiel od napríklad dane z pridanej hodnoty, ktorá zdaňuje všetky výrobky). Patrí medzi nepriame dane.
Slovensko.
Na Slovensku v roku 2024 existujú tieto spotrebné dane:
Konkrétnosti týchto daní sú od vstupu Slovenska od EÚ, t. j. od roku 2004, sčasti výsledkom transponovania vtedy platných predpisov EÚ, najmä smernice Rady 92/12/EHS z 25. februára 1992 o všeobecných systémoch pre výrobky podliehajúce spotrebnej dani a o vlastníctve, pohybe a monitorovaní takýchto výrobkov.

</doc>
<doc id="265168" url="https://sk.wikipedia.org/wiki?curid=265168" title="Merlin (film z roku 1998)">
Merlin (film z roku 1998)

Merlin je dvojdielny film, vyrobený v koprodukcii USA a Británie, z roku 1998. Ságu o kráľovi Artušovi rozpráva z pohľadu známeho čarodejníka artušovskej mytológie. Nakrúcal sa na originálnych miestach vo Walese. Režíroval ho Steve Barron, hlavnej úlohy sa zhostil Sam Neill.
Dej.
Kráľovnej Mab, temnej kráľovnej starých obyčajov, robí starosti šírenie kresťanstva, keďže jej moc a existencia je viazaná na ľudskú vieru. Preto použije svoju moc, aby jedna mladá žena otehotnela a jej dieťa priviedlo smrteľníkov späť k starým obyčajom.
V dome v lese sa narodí chlapec menom Merlin. Jeho matka zomrie pri pôrode a tak ho vychová jeho stará mama Ambrozia. Ale keď má chlapec 18, zjaví sa Mab a žiada, aby sa Merlin odteraz učil za čarodejníka. Spolu s pomocníkom, škriatkom Frikom, začína Mab učiť Merlina všetko, čo má ako čarodejník vedieť. 
Mladého muža však tajne zaujíma iba jedno: láska k Nimue, peknému dievčaťu, ktorému raz zachránil život. Jedného dňa sa dozvie, že Mab nechala zomrieť jeho milovanú starú mamu Ambroziu a plní hnevu sa od nej odvracia. Prisahá, že nikdy svoju moc nepoužite, jedine ak proti Mab a jej prisluhovačom.
Medzitým v krajine plynú roky, kráľ za kráľom padá, len aby uvoľnil miesto ďalšiemu, ešte väčšiemu tyranovi. Tak sa na trón dostane krutý lord Vortigern. Ten chce na jednom kopci postaviť svoj hrad, ale stavba sa stále zrúti. Trikom sa kráľovnej Mab podarí presvedčiť krutého panovníka, že Merlin a hlavne jeho moc mu pomôžu – totiž ak zmieša jeho krv s maltou. Stavba tak vydrží a už sa nikdy nezrúti.
Merlin je však bystrý a Vortigerna presvedčí o tom, že ako živý mu viac poslúži a dá sa teda do jeho služieb čoby čarodejník a veštec. Prichádza zima a pred hranicami ríše stojí na čele armády Uther Pendragon, stúpenec kresťanstva. Merlin oba tábory presvedčí, aby napriek všetkým tradíciám bojovali v zime. Pritom dúfa, že Uther je lepší človek a že bude aj lepším kráľom. Tento plán by možno vyšiel, nebyť Mab a jej intríg. Vortigerna presvedčí o tom, že ak obetuje Nimoe dcéru jeho vazala, drakovi, boj vyhrá. Tým donúti Merlina, aby po prvýkrát po rokoch použil svoju čarovnú moc. Dokáže Nimoe zachrániť život, no jej tvár je popálená dračím ohňom. Nimoe sa utiahne do kláštora na legendárnom ostrove Avalon. Merlin je sklamaný, nečakane mu však ponúkne pomoc sestra kráľovnej Mab, Jazerná pani. Daruje mu magický meč Excalibur, s pomocou ktorého Vortigerna utopí v mrazivých vodách zamrznutej rieky, na ktorej sa má konať boj, a tým dopomôže Utherovi k získaniu trónu.
Práve keď si Merlin myslí, že našiel toho správneho muža pre kráľovský trón, začnú boje odznova. Kráľ Uther sa zaľúbil do Igrainy, manželky jeho spojenca, vojvodu z Cornwallu, a dychtivo po nej túži. Aby zabránil ďalšiemu krviprelievaniu, privolí Merlin, že Uthera pomocou kúzla dostane do spálne lady Igrainy. Predpovedá, že sa z tohto spojenia narodí chlapec menom Artuš. Okrem toho Merlin Utherovi vezme Excalibur a uzavrie ho do skaly, kde má čakať na dobrého a spravodlivého panovníka zosobneného Artušom.
Merlin už viac nechce podstupovať riziko a stará sa výlučne o výchovu a vzdelanie budúceho kráľa Artuša. Jedného dňa ho dostihne správa, že Uther, ktorý sa medzičasom pomiatol, spáchal samovraždu. Nastal čas, aby Artuš vytiahol meč z kameňa a ujal sa svojho legitímneho miesta na tróne. 
Teraz sa Merlin mohol stiahnuť a žiť pokojne v jaskyni spolu s Nimue, ktorej tvár kúzlami vyliečila Mab. Tá má však v rukáve ešte niekoľko intríg. Rôznymi fintami docieli, že Artuš splodí syna so svojou nevlastnou sestrou Morganou. Chlapec sa volá Mordred a má tak právoplatný nárok na trón. Tým, že mu to neustále pripomína jeho matka, dychtiaca po moci, a „teta“ Mab, vyrastá z neho krutý zloduch. 
Mordred, ktorý pomocou čarov predčasne dospel, rozsieva v Artušovom kráľovstve a na hrade Kamelot nepokoj a dochádza k vojne, v ktorej obaja – Artuš i Mordred – umierajú.
Merlin opustí magickú jaskyňu, čím ju „vďaka“ kúzlu Mab navždy uzavrie, takže už nikdy neuvidí svoju Nimue, sa už môže len pozerať, ako Artuš umiera. Unavený zo všetkých tých intríg, odovzdá Merlin Excalibur späť Jazernej pani a vyzbrojí sa na posledný boj s Mab. Pritom ho podporujú rytieri okrúhleho stola, ktorí prežili, keďže chcú pomstiť smrť svojho kráľa a pomáha mu aj Frik, ktorý vymenil strany potom, čo Mab zabila jeho lásku Morganu.
Po dramatickom súboji magických síl sa Merlin rozhodne na Mab zabudnúť. Ľudia ho napodobnia a tým Mab, ktorá svoju nádej na vlastné pretrvanie vo viere ľudí vložila do Merlina, zahynie presne ako bohovia, ktorí stratili svoj význam. 
O mnoho rokov neskôr je Merlin už len starcom, jeho moc takmer vyprchala a na chlieb si zarába ako rozprávač príbehov. Jedného dňa, keď práve Merlin rozpráva svoj životný príbeh, ho navštívi Frik. Oznámi mu, že našiel Nimue, ktorá na Merlina stále čaká. Magická bariéra kráľovnej Mab zanikla, keď sa ona pominula a Nimue bola oslobodená. Merlin sa okamžite vydáva na cestu.
Keď k nej príde, spotrebuje posledný zvyšok svojich magických schopností, aby omladil Nimue i seba a tým vrátil späť tie roky, ktoré im ukradli.
Ceny &amp; nominácie.
Ceny.
"Merlin" získal 4 ceny Emmy:
Nominácie.
"Merlin" bol na cenu Emmy nominovaný celkovo v 11 kategóriách:
Pokračovanie.
V dvojdielnom pokračovaní sa Sam Neill znova zhostil roly Merlina. Ale v tomto filme, ktorý sa napr. niekde mylne považuje za pokračovanie filmu Merlin (to naznačuje napr. nemecký preklad názvu ako Merlin 2 – posledný čarodejník), predstavuje známy čarodejník len malú úlohu a neskôr ho zabijú v boji. Originálny názov je "Merlin's Apprentice" (teda Merlinov učeň, takto je film preložený aj do slovenčiny). Hlavnú úlohu totiž hrá mladý čarodejnícky učeň Jack.
Obsahovo takisto v tomto „pokračovaní“ nenájdete takmer žiadne odkazy na prvú minisériu a preto je možné ho považovať za samostatný príbeh.

</doc>
<doc id="265172" url="https://sk.wikipedia.org/wiki?curid=265172" title="Katedrála sv. Patrika">
Katedrála sv. Patrika



</doc>
<doc id="265174" url="https://sk.wikipedia.org/wiki?curid=265174" title="Merlin">
Merlin

Merlin môže byť:

</doc>
<doc id="265179" url="https://sk.wikipedia.org/wiki?curid=265179" title="Daň z príjmov právnických osôb">
Daň z príjmov právnických osôb



</doc>
<doc id="265180" url="https://sk.wikipedia.org/wiki?curid=265180" title="Jerry (prvé meno)">
Jerry (prvé meno)

Jerry je ženské a mužské meno.

</doc>
<doc id="265184" url="https://sk.wikipedia.org/wiki?curid=265184" title="Difúzna leiomyomatóza maternice">
Difúzna leiomyomatóza maternice

Difúzna leiomyomatóza maternice je vzácnou formou nezhubného nádorového ochorenia, leiomyómu maternice. Je pre ňu typické veľké množstvo malých, zle ohraničených (na rozdiel od klasických) myómov, ktoré často splývajú. Tumorčeky sú roztrúsené v celej maternici a spôsobujú tak jej celkové zväčšenie.

</doc>
<doc id="265187" url="https://sk.wikipedia.org/wiki?curid=265187" title="Inovačný manažment">
Inovačný manažment

Inovačný manažment (iné názvy manažment inovácií, riadenie inovácií) je ucelený manažérsky nástroj pre efektívne riadenie procesov inovácii v podnikateľskej jednotke. Výsledkom komplexných inovačných akcií sú výrobky a služby s maximálnou hodnotou pre zákazníka. Inovácia je praktické prenesenie ideí do nových produktov (výrobkov a služieb), procesov,systémov a spoločenských vzťahov.
Je odpoveďou na rozvoj techniky, na novovzniknuté ekonomické a ekologické potreby, prispôsobenie sa zmeneným podmienkam, prináša niečo nové alebo zdokonaľuje už existujúce. Cieľom inovačného manažmentu je neustále prinášať zlepšenia a tým pružne uspokojovať rastúce požiadavky zákazníkov. Inovačný manažment zabezpečuje konkurencieschopnosť podniku.

</doc>
<doc id="265233" url="https://sk.wikipedia.org/wiki?curid=265233" title="Petr Zelenka">
Petr Zelenka

Petr Zelenka (* 21. august 1967, Praha) je český režisér, scenárista a dramatik.

</doc>
<doc id="265234" url="https://sk.wikipedia.org/wiki?curid=265234" title="Vulpes">
Vulpes

Vulpes, po slovensky líška, je rod z čeľade psovité, z tribu Vulpini.
Van Gelder (1978) považuje rod za synonymum rodu Canis.
Systematika.
"Vulpes":

</doc>
<doc id="265235" url="https://sk.wikipedia.org/wiki?curid=265235" title="Katedrála svätého Patrika">
Katedrála svätého Patrika

Katedrála svätého Patrika môže byť:

</doc>
<doc id="265241" url="https://sk.wikipedia.org/wiki?curid=265241" title="SliTaz">
SliTaz

SliTaz je kompletná distribúcia operačného systému Linux. Názov distribúcie je odvodený z "Simple Light Incredible Temporary Autonomous Zone". 

</doc>
<doc id="265247" url="https://sk.wikipedia.org/wiki?curid=265247" title="Cesta II. triedy 519 (Slovensko)">
Cesta II. triedy 519 (Slovensko)

Cesta II. triedy 519 ("II/519") je cesta II. triedy na Slovensku, ktorá v Trenčianskom a Žilinskom kraj spája Nitrianske Pravno a I/65 pri obci Príbovce. Celková dĺžka II/519 je 30,074 km.
História.
Cesta pôvodne viedla z obce Gajdel (dnes Kľačno) cez Tmavú dolinu do obce Kláštor pod Znievom, za ktorou sa napájala na súčasnú trasu. Do tej bola cesta preložená začiatkom 50-tych rokov.
Priebeh.
Trenčiansky kraj.
V trenčianskom kraji prechádza II/519 v okrese Prievidza, kde sa odpája v Nitrianskom Pravne od I/64. Po asi 6 km prechádza horským priechodom Vyšehradné do turčianskoteplického okresu.
Žilinský kraj.
V turčianskoteplickom okrese II/519 pokračuje križovatkami s III/2183, III/2191, v Slovenskom Pravne sa križuje s III/2192 a križovatkami s III/2181, III/2193, III/2194 a III/2176 a pokračuje do okresu Martin. 
V martinskom okrese II/519 pokračuje križovatkami s III/2163, III/2159, III/2157, III/1796 a III/2161 do obce Benice, kde sa križuje s III/2162 a obce Príbovce, kde sa križuje s III/2160. Tesne za obcou Príbovce sa II/519 napája na I/65.

</doc>
<doc id="265251" url="https://sk.wikipedia.org/wiki?curid=265251" title="Nemecký obrovitý strakáč">
Nemecký obrovitý strakáč

Nemecký oborovitý strakáč alebo nemecký obrovitý strakoš je plemeno králika pôvodom z Nemecka.
Bol vyšľachtený koncom 19. storočia krížením belgického obra, francúzskeho barana a strakatých jatočných králikov v oblasti Lotrinska vo Francúzsku. Cieľom bolo získať jatočné (mäsové) plemeno kombinujúce vlastnosti vyššie uvedených plemien.
Toto plemeno, nazývané ako lotrinský obrovský králik, sa dostalo do Nemecka, kde ďalším vývojom získalo typický farebný ráz a z plemena jatočného sa stalo plemeno výstavní.
Nemecký obrovitý strakáč je druhým najväčším plemenom králika po belgickom obrovi, pre výstavy je predpísaná minimálna hmotnosť 5 kg. Minimálna dĺžka uší je predpísaná na 16 cm, uši musia byť vzpriamené. Rovnako dôležitá je pri posudzovaní charakteristická kresba. Nemecký obrovitý strakoš sa vyskytuje v 4 farebných rázoch – čierny, modrý, havanovitý a madagaskarový. Podobnú kresbu má aj český strakáč.

</doc>
<doc id="265263" url="https://sk.wikipedia.org/wiki?curid=265263" title="Poľnohospodárska fyzika">
Poľnohospodárska fyzika



</doc>
<doc id="265264" url="https://sk.wikipedia.org/wiki?curid=265264" title="Piestový krúžok">
Piestový krúžok

Piestový krúžok je súčasť piestového spaľovacieho motora. Slúži na oddelenie spaľovacieho priestoru valca od priestoru kľukovej skrine.
Piestové krúžky sa montujú do drážok na steny piestu. Vyrobené sú z tvrdej, vysoko legovanej ocele. Majú tvar tenkého kovového pásika stočeného do kružnice. Pásik je v jednom bode prerušený. Tomuto miestu sa hovorí zámok piestového krúžku. Zámky piestnych krúžkov slúžia na roztiahnutie krúžku pri vkladaní krúžku do drážky na pieste a tiež je možné pomocou nich približne určiť opotrebenie krúžkov, nakoľko u nových krúžkov medzera v zámku pri zatlačení krúžku do drážky zmizne, ale u opotrebovaného krúžku ostane tenká štrbina.
Piestové krúžky sú namáhané trením, pretože sú v neustálom styku so stenou valca, voči ktorej vykonávajú priamočiary pohyb. Trenie spôsobuje ubúdanie materiálu krúžka. Opotrebovaný krúžok má veľké prevádzkové vôle a stráca tesniace schopnosti. Nadmerne opotrebený krúžok začína byť namáhaný aj tepelne, nakoľko sa znižuje jeho styčná plocha s piestom. Takýto krúžok môže vplyvom zaťaženia popraskať.
Na jeden piest sa obvykle montujú 2 až 3 piestne krúžky. V prípade štvortaktných motorov a dvojtaktných motorov s oddeleným mazaním je jeden krúžok tesniaci a druhý plní rolu stieracieho krúžka. Ak sú montované 3 krúžky, 2 krúžky sú tesniace a tretí stierací.
Tesniaci piestový krúžok.
Vzhľadom na tepelnú rozťažnosť materiálu, z ktorého je vyrobený piest spaľovacieho motora, musí byť piest vyrobený s toleranciou oproti rozmeru valca. V praxi to znamená, že piest je o niekoľko stotín až tisícin milimetra menší, než valec. Vďaka tomuto rozdielu rozmerov sa môže piest pohybovať vo valci ľahko. Tesniaci krúžok ma za úlohu vymedziť túto netesnosť spaľovacieho priestoru. Pre lepšie utesnenie spaľovacieho priestoru sa často na piest ukladá niekoľko tesniacich krúžkov po sebe. Prenikanie spalín do priestoru kľukovej skrine nepriaznivo pôsobí na kvalitu mazacej náplne. Pri behu silne podchladeného motora nedochádza k úplnému spáleniu všetkej zmesi a časť zmesi môže okolo piesta preniknúť do kľukovej skrine, kde by riedila olejovú náplň. Tomuto do značnej miery piestové krúžky tiež zabraňujú.
Stierací piestový krúžok.
V správne fungujúcom motore dochádza, či už odstrekom z kľukoveho hriadeľa, alebo mazaním prostredníctvom olejových kanálov v pieste a ojnici k mazaniu povrchu piesta olejom. Stierací krúžok ma za úlohu odviesť tento olej z povrchu valca preč, keď piest koná pohyb smerom dole. Prítomnosť oleja v spaľovacom priestore počas spaľovania je nežiaduca, pretože zvyšuje emisie škodlivých látok, dymivosť motora, znižuje účinnosť a podiel nespáleného oleja v emisiach môže poškodiť katalyzátor. Z tohto dôvodu má drážka pre stierací krúžok obvykle dierky, ktorými odteká prebytočný zotretý olej do priestoru pod piestom.

</doc>
<doc id="265265" url="https://sk.wikipedia.org/wiki?curid=265265" title="Kepler (družica)">
Kepler (družica)

Kepler (iné označenie Discovery 10) je vedecká družica, ktorej úlohou je hľadať extrasolárne planéty veľkosťou porovnateľné so Zemou. Približne 150 000 hviezd vo vybranej oblasti (blízko galaktickej roviny; kde sa stýkajú súhvezdia Labuť, Lýra a Drak) skúma fotometer s CCD prvkami, ktorý by mal na základe zmien intenzity žiarenia materských hviezd počas prechodu planét popred hviezdny disk tieto planéty detegovať. Na potvrdenie existencie planéty treba aspoň tri pozitívne signály. Pomenovanie dostal po Johannesovi Keplerovi, nemeckom astronómovi, ktorý ako prvý sformuloval zákony obehu planét okolo Slnka. 
Družica odštartovala 7. marca 2009 v čase 03:49:57 UTC (6. marca 2009 o 22:49 miestneho času) s nosnou raketou Delta II. V čase 04:47:27 UT bola sonda navedená na únikovú dráhu. Jej cieľom je heliocentrická dráha s podobnými parametrami ako parametre obežnej dráhy Zeme okolo Slnka. 9. marca 2009 sonda prekročila obežnú dráhu Mesiaca a 8. apríla bol otvorený tubus ďalekohľadu. Ukončenie technických skúšok a zahájenie vedeckého programu observatória sa plánovalo na 7. máj 2009. Priebeh misie riadi Laboratórium prúdového pohonu. 
Začiatkom roku 2012 bolo potvrdených 33 pôvodne kandidátskych planét, ktoré objavil Kepler. V roku 2013 ich už bolo 105. „Analýza čoraz rozsiahlejších období údajov získaných observatóriom Kepler odhaľuje menšie planéty na dráhach s dlhšou dobou obehu – dráhach podobných zemskej. Teraz už to nie je otázka, či objavíme skutočnú analógiu Zeme, ale kedy ju objavíme,“ povedal Steve Howell, vedecký vedúci projektu Kepler v NASA Ames Research Center. Po šiestich rokoch letu sa na základe údajov z Keplera potvrdila existencia 1024 exoplanét, z toho 8 malých exoplanét v obývateľnej zóne. Po ďalších troch rokoch observatóriu došlo palivo a jeho misia bola ukončená. Prístroj dovtedy potvrdil existenciu celkovo viac než 2600 exoplanét.
Kozmické observatórium Kepler je desiata misia z programu NASA Discovery. 
Zdroje.
Zdeněk Urban, Aktuality.sk, Komuniké NASA Jet Propulsion Laboratory

</doc>
<doc id="265266" url="https://sk.wikipedia.org/wiki?curid=265266" title="Piestny krúžok">
Piestny krúžok



</doc>
<doc id="265267" url="https://sk.wikipedia.org/wiki?curid=265267" title="Discovery 10">
Discovery 10



</doc>
<doc id="265268" url="https://sk.wikipedia.org/wiki?curid=265268" title="Jesús España">
Jesús España

 
 
 
 
Jesús España (* 21. august 1978, Valdemoro) je španielsky atlét, ktorý sa venuje behom na stredné trate.
Kariéra.
Prvý výrazný úspech zaznamenal v roku 2002 na halových majstrovstvách Európy vo Viedni, kde získal bronzovú medailu v behu na 3 000 metrov. O rok neskôr dobehol na halových MS v Birminghame na štvrtom mieste. V roku 2006 sa stal na šampionáte v Göteborgu majstrom Európy v behu na 5 000 metrov v čase 13:44,70. Druhý Mo Farah z Veľkej Británie bol o 9 stotín pomalší.
Na halových ME 2007 v Birminghame vybojoval bronzovú medailu (3 000 m), keď na druhého francúza Bouabdellaha Tahriho stratil šesť stotín sekundy . Na majstrovstvách sveta v Osake skončil šiesty. V roku 2008 skončil na olympiáde v Pekingu vo finále behu na 5 000 metrov na poslednom, 16. mieste. Na víťaza Kenenisu Bekeleho stratil necelú minútu. O rok neskôr získal na halových ME v Turíne svoju tretiu bronzovú medailu. Na svetovom šampionáte v Berlíne skončil desiaty. O rok neskôr, na majstrovstvách Európy v Barcelone vybojoval v behu na 5 000 metrov striebro, pričom na prvého Moa Faraha stratil 1,94 sekundy . 

</doc>
<doc id="265269" url="https://sk.wikipedia.org/wiki?curid=265269" title="Fytoextrakcia">
Fytoextrakcia



</doc>
<doc id="265270" url="https://sk.wikipedia.org/wiki?curid=265270" title="Fytotransformácia">
Fytotransformácia



</doc>
<doc id="265279" url="https://sk.wikipedia.org/wiki?curid=265279" title="Jesús Espaňa">
Jesús Espaňa



</doc>
<doc id="265280" url="https://sk.wikipedia.org/wiki?curid=265280" title="Vuelta a Espaňa">
Vuelta a Espaňa



</doc>
<doc id="265283" url="https://sk.wikipedia.org/wiki?curid=265283" title="Emilie Kittlová">
Emilie Kittlová



</doc>
<doc id="265285" url="https://sk.wikipedia.org/wiki?curid=265285" title="Plavák">
Plavák

Plavák môže byť:

</doc>
<doc id="265286" url="https://sk.wikipedia.org/wiki?curid=265286" title="Plavák (výška hladiny)">
Plavák (výška hladiny)

Plavák je konštrukčný prvok zariadení, ktorý pláva na hladine kvapaliny, v ktorej je ponorený, čím umožňuje po mechanickom spojení plaváku a napríklad ventilu vytvoriť regulátor výšky hladiny. Plavák je buď dutý, alebo vyhotovený z materiálu s nízkou hustotou, aby plával. 

</doc>
<doc id="265287" url="https://sk.wikipedia.org/wiki?curid=265287" title="Manažment inovácií">
Manažment inovácií



</doc>
<doc id="265288" url="https://sk.wikipedia.org/wiki?curid=265288" title="Riadenie inovácií">
Riadenie inovácií



</doc>
<doc id="265290" url="https://sk.wikipedia.org/wiki?curid=265290" title="Kontinentálny pohár v ľadovom hokeji 2003/2004">
Kontinentálny pohár v ľadovom hokeji 2003/2004

Ročník 2003/2004 bol siedmym ročníkom Kontinentálneho pohára v ľadovom hokeji. O trofej bojovalo 39 tímov z 24 krajín. Trval od 26. septembra 2003 do 11. januára 2004.
1. kolo.
Prvé kolo sa hralo v piatich skupinách od 26. do 28, septembra 2003.
2. kolo.
Zápasy druhého kola sa odohrali 17.-19. októbra 2003 na štyroch štadiónoch. 
Skupina F (Osvienčim, Poľsko).
Tím KHNL Záhreb nenastúpil na zápasy s predpísaným minimálnym počtom hráčov na súpiske a bol diskvalifikovaný. Výsledky jeho zápasov boli anulované.
3. kolo.
Boje o postup do finálového turnaja boli na programe 21. až 23. novembra 2003.
Finálový turnaj (Homeľ, Bielorusko).
Finálová časť sa hrala v dvoch skupinách po tri tímy a následne sa mužstvá umiestnené na rovnakých priečkach v jednotlivých skupinách stretli v zápasoch o konečné umiestnenie.
Konečné poradie.
HC Slovan Bratislava sa stal druhým slovenským tímom, ktorý získal Kontinentálny pohár.

</doc>
<doc id="265292" url="https://sk.wikipedia.org/wiki?curid=265292" title="Likvidnosť">
Likvidnosť



</doc>
<doc id="265299" url="https://sk.wikipedia.org/wiki?curid=265299" title="Štátny znak Mongolska">
Štátny znak Mongolska

 Štátny znak Mongolska (mongolsky "Монгол улсын төрийн сүлд", "Mongol ulsyn töriin süld") bol prijatý 12. februára 1992 po páde komunistickej vlády. Znak je tvorený modrým kruhom, v ktorého strede je okrídlený letiaci kôň v kombinácii so sojombom, symbolizujúcim mongolskú nezávislosť, suverenitu a ducha národa. Kruh je ohraničený "Tumeň nusan", symbolizujúcim večnosť. Na vrchole znaku je"chandmani", tri budhistické klenoty (modrý, červený a zelený) symbolizujúce minulosť, súčasnosť a budúcnosť. Pod koňom je zelené pohorie, s kruhom osudu uprostred.
Historické znaky.
V rokoch 1960 až 1991 sa v Mongolskej ľudovej republike používal podobný znak s niekoľkými odlišnými prvkami. V strede znaku bol normálny kôň s jazdcom, zobrazení idúci ku zlatému slnku (komunizmu) nad horami. Budhistická symboly boli nahradené symbolmi socializmu. V dolnej časti znaku bolo ozubené koleso (symbol industrializácie), z ktorého vychádzali po obvode kruhu obilné klasy (symbol poľnohospodárstva). Hore bola červená päťramenná hviezda zo socialistickej verzia sojomba. Obilné klasy boli previazané stuhou v mongolských národných farbách so zlatým nápisom" 'БНМАУ"', skratka pre"Бүгд Найрамдах Монгол Ард Улс"(Mongolská ľudová republika).
Sojombo.
 Jednotlivé prvky "sojomba" majú symbolický význam. Najhornejšia figúra predstavuje oheň, symbol šťastia a spokojnosti. Jeho tri plamene znamenajú minulosť, prítomnosť i budúcnosť. Slnko a mesiac sú predstavou ""sveta" a večnosti (mladý mesiac je otcom Mongolska a zlaté slnko jeho matkou). Ďalší prvok, trojuholník (iný je na spodku ideogramov), symbolizuje šíp a kopiju obrátenú hrotom k zemi, čo v mongolskej heraldike znamená "smrť nepriateľovi"". Úzky obdĺžnik (opäť v dvojici) pripomína rovinu stepi, priamočiarosť, spravodlivosť a čestnosť. Uprostred znaku je kruh "Jin-jang", starý budhistický symbol jednoty protikladov (ohňa a vody, neba a zeme, muža a ženy), pripominajúci v tomto prípade telá dvoch rýb primknutých k sebe v nekonečnom kruhu prechádzajúce jedna v druhú. Zľava i sprava sú dva vysoké obdĺžniky, symbolizujúce piliere, pevnosť, tvrdosť a príslovie "Dvaja priatelia sú silnejší ako kamenné hradby".

</doc>
<doc id="265300" url="https://sk.wikipedia.org/wiki?curid=265300" title="Znak - Mongolsko">
Znak - Mongolsko



</doc>
<doc id="265308" url="https://sk.wikipedia.org/wiki?curid=265308" title="Andreas Vinciguerra">
Andreas Vinciguerra

Andreas Vinciguerra, (* 19. február 1981, Malmö, Švédsko) je švédsky tenista. Jeho najvyššie umiestnenie v rebríčku ATP je 33. miesto, ktoré dosiahol 5. novembra 2001. Počas svojej kariéry vyhral jeden turnaj ATP v dvojhre. 

</doc>
<doc id="265310" url="https://sk.wikipedia.org/wiki?curid=265310" title="Biela voda (rameno Malého Dunaja)">
Biela voda (rameno Malého Dunaja)

Biela voda (rameno Malého Dunaja) je ľavostranným prítokom Malého Dunaja. 
Biela voda sa odčleňuje zo Šúrskeho kanála tesne pred haťou pri Zálesí. Tečie lužným lesom povedľa obce Ivanka pri Dunaji, kde vytvára viacero meandrov. Ďalej pokračuje poľnohospodárskou krajinou, od ktorej je odčlenená súvislým pásom stromov a krov. Do Malého Dunaja sa vlieva širokým, takmer stojacim a veľmi pôsobivým vtokom neďaleko trampskej osady Zelená sedma s totemovým hájom pri lokalite "U Rusa". V jej závere je postavený hausbót.
Pôvodne, pred vybudovaním Šúrskeho kanála, bola Biela voda napájaná vodami z Malého Dunaja. Pomenovanie "biela" vzniklo pravdepodobne ako spôsob odlíšenia od Čiernej vody, ktorá dostala svoje meno podla zafarbenia, pretože vytekala z močarísk Šúrskeho pralesa a bola sfarbená od bahna a výluhov hnijúceho dreva do tmava.
Biela voda spolu s Blatinou a Malým Dunajom vytvára rozsiahly ostrov, na ktorom leží obec Zálesie a časť novej výstavby obce Ivanka pri Dunaji. Ostrov sa na starých mapách označuje ako Tökés.
Cez Bielu vodu je postavený jeden väčší cestný most v závere obce Ivanka pri Dunaji smerom do Zálesia a niekoľko menších lávok.
V okolí Bielej vody rastie viacero vyšších aj nižších druhov rastlín typických pre flóru lužného lesa. Počas skorej jari je okolie toku lemované množstvom snežienok, neskôr konvaliniek. Nájdeme tu viacero druhov tráv a vstavačov, tiež chochlačku dutú, chochlačku plnú, klokoč perovolistý, blyskáč jarný, bledavku Boucheovu, bledavku okolíkatú, viaceré druhy hluchaviek, kamienku modropurpurovú, kokorík širokolistý, modricu strapcovitú, pakost smradľavý, durman obyčajný, áron alpínsky.
Žije tu viacero vzácnych druhov hmyzu (májka fialová...), vtáctva (volavka popolavá...) či cicavcov (zajac...).

</doc>
<doc id="265311" url="https://sk.wikipedia.org/wiki?curid=265311" title="Victor Crivoi">
Victor Crivoi

Victor Crivoi (* 25. máj 1982, Bukurešť, Rumunsko) je súčasný rumunský profesionálny tenista. 

</doc>
<doc id="265314" url="https://sk.wikipedia.org/wiki?curid=265314" title="Administratívny manažment">
Administratívny manažment

Administratívny manažment je smer manažmentu, ktorý kladie dôraz na manažérov a na organizáciu manažérskeho procesu. Podstatou tohto prístupu je vypracovanie hlavných manažérskych funkcií, ktoré tvoria obsah manažmentu. Na rozdiel od taylorizmu ide o riadenie práce na úrovni podniku, nie dielne. Tento smer sa zakladá na deľbe práce, autorite, zodpovednosti, centralizácii, poriadku a disciplíne a zároveň na koordinácii a kontrole. Medzi najvýznamnejších predstaviteľov patrili Francúz Henri Fayol, L. Urwick, L. Gulick, R. C. Davis a ďalší.

</doc>
<doc id="265322" url="https://sk.wikipedia.org/wiki?curid=265322" title="Vojna o habsburské dedičstvo">
Vojna o habsburské dedičstvo



</doc>
<doc id="265328" url="https://sk.wikipedia.org/wiki?curid=265328" title="Marcel Buntaj">
Marcel Buntaj

Marcel Buntaj (* 7. jún 1974, Bratislava) je slovenský hudobník, hráč na bicie nástroje, klavír, hudobný producent a hudobný aranžér.
Hudobná kariéra.
Marcel Buntaj je absolventom bratislavského konzervatória, kde vyštudoval hru na bicie. Od šestnástich rokov spolupracuje na viacerých hudobných projektoch rôznych hudobných žánrov od klasickej hudby, džezu (člen "Big Bandu Bratislavského konzervatória"), blues po rock, či ako štúdiový hráč pri nahrávaní albumov populárnej hudby. 
Počas štúdia nahral tympany na album Petra Martinčeka "Missa Danubia" (so sólistami Evou Jenis a Petrom Dvorským). Účinkoval s hudobnými formáciami ako Bossa Noha (1989 - 1994), Bratislavské jazzové kvarteto (1990), orchester Komornej opery v Bratislave (1992), Oklobase (1992 - 1994), Blues Band Joža „Barryho” Barinu, Jazz Special, Scat Adrieny Bartošovej, v Československom kvintete, v Midi Roba Grigorova, v Mr. Bande Silvie Josifoskej (1991 - 1993), v roku 1996 bol členom formácie Lipa – Šeban Band, od roku 1998 je členom kapely J. B. Band Juraja Buriana.
V roku 1995 získal Cenu Ladislava Martonika ako "jazzman roka" a v roku 1998 cenu hudobnej akadémie "Grand Prix ZAI 1997" ako inštrumentalista roka.
V roku 1997 spolu s Andrejom Šebanom, Oskarom Rózsom a Marošom Hečkom založili dnes už rozpadnutú formáciu Free Faces, s ktorou nahral dva albumy a jeden EP album. V rovnakom období vystupoval so Šebanom a Rószom ako trio BuŠeRo (Buntaj - Šeban - Rózsa), ktoré bolo známe niekoľkohodinovými improvizovanými koncertami a hudobným sprievodom známych slovenských umelcov ako napríklad Marián Varga, Jaroslav Filip, Richard Müller. V tejto zostave nahrali vlastné albumy: 2CD "Milión Bohov" a "Kamakura".
Marcel Buntaj sa zúčastnil sa mnohých workshopov a hudobných festivalov na Slovensku a v zahraničí (Rakúsko, USA, Česko, Francúzsko, Poľsko, Švajčiarsko, Luxembursko, Anglicko, Švédsko, Maďarsko, Taliansko, Nemecko, Rumunsko.)
Jeho hru na rytmické nástroje môžeme počuť v skladbách umelcov populárnej hudby: Jana Kirschner, Lenka Filipová, Pavol Hammel, Orchester Gustáva Broma, Adriena Bartošová, Beata Dubasová, Václav Patejdl, Oľga Záblacká, Katarína Hasprová, Robo Grigorov, Robo Opatovský, Richard Müller, Jaro Filip, Marián Varga, Jiří Stivín, Peter Cmorík a mnohých ďalších. 
V roku 2000 účinkoval so skupinou IMT Smile a v roku 2003 hral so skupinou Elán na koncerte na Letenskej pláni v Prahe. Nahrával hudbu k muzikálom "Jozef a jeho zázračný farebný plášť" a "Cyrano z predmestia".
Od roku 2004 hrá spolu s hráčom na basovú gitaru Martinom Gašparom a hráčom na klávesové nástroje Jurajom Tatárom v skupine BKK Trio. Trio vzniklo z hudobníkov hrajúcich už desať rokov v skupine Petra Lipu. V roku 2005 skupina vydala skladby zo svojho repertoáru na debutovom albume "Bukake jazz...".
Koncom roka 2008 sa spolu s ostatnými členmi BKK tria spojil s gitaristom skupiny Team, Dušanom Antalíkom, a vytvorili jazz-rockovú kapelu Aeroc Therapy.
Okrem nahrávania a produkovania albumov iných interpretov, vydal v roku 2008 vlastný sólový album "Marcel Buntaj", ktorý sám skomponoval, nahral a aranžoval. Na albume využil svoj talent v tzv. mouth-drumms, v modulovaní a napodobňovaní zvukov rôznych hudobných nástrojov. V roku 2010 vyšli dve skladby z tohto albumu v Kanade na nu-jazzovej kompilácii "Long Distance Compilation", ktorá v 2009 vyšla aj na Slovensku.
Účinkoval s kapelou TUTU na koncerte pre prezidenta Česka Václava Klausa (2006) ako aj na koncerte s basgitaristom Victorom Baileym (Madonna, Weather Report , Steps Ahead...). V priebehu mája a júna roku 2009 sa zapojil do česko-slovenského projektu "Megakoncert fontána pre Zuzanu live", kde spolu s ostatnými členmi kapely sprevádzal v niekoľkých českých aj slovenských mestách spevákov Luciu Bílú, Paľa Haberu, Joža Ráža a iných. 
V súčasnosti koncertuje a nahráva hlavne s Vlastom Redlom, Pavlom Hammelom, Vašom Patejdlom, Petrom Lipom, či so svojim BKK triom. Meno Marcela Buntaja sa nachádza na obaloch viac ako stovky albumov.
V roku 2023 zložil hudbu k filmu "Invalid".
Nástrojové vybavenie.
Hrá na sadách Gretsch (rok výroby 74) a DW Collector Gold, činely Istanbul.

</doc>
<doc id="265330" url="https://sk.wikipedia.org/wiki?curid=265330" title="Beata Dubasová">
Beata Dubasová



</doc>
<doc id="265334" url="https://sk.wikipedia.org/wiki?curid=265334" title="Harel Levy">
Harel Levy

Harel Levy (* 5. august 1978, kibuc Nahšonin, Izrael) je bývalý izraelský tenista. Počas svojej kariéry vyhral 1 turnaj ATP vo štvorhre.
Iné projekty.
 

</doc>
<doc id="265335" url="https://sk.wikipedia.org/wiki?curid=265335" title="AMR (sieť)">
AMR (sieť)

AMR (Automatizovaný mestský radiotelefón) je systém pre mobilné rádiotelefónne spojenie, ktorý bol inštalovaný od 70. rokov 20. storočia v Česko-Slovensku. Bol to prvý mobilný radiotelefónny systém v Česko-Slovensku, ale aj v celom východnom bloku. Systém bol vyvinutý vo firme Tesla Pardubice. Niekedy sa tiež označuje AMRAD. Systém bol definitívne odstavený v roku 1999.
Dejiny.
Koncom 60. rokov 20. storočia vznikla v Česko-Slovenskom Výskumnom ústave spojov experimentálna rádiotelefónna sieť pracujúca v pásme 80 MHz. Výskumný ústav sa neskôr spojil s Teslou Pardubice, čo bola v tej dobe významná firma na poli rádiových zariadení. Spoločne sa v priebehu 70. rokov snažili presadiť myšlienku jednotného mobilného rádiotelefónneho systému pre všetky krajiny RVHP, čo sa im nepodarilo. Preto bolo rozhodnuté, že rádiotelefónny systém bude použitý pre účely Správy pôšt a telekomunikácii (SPT). V roku 1978 bol systém upravený tak, aby mohol fungovať v pásme 160 MHz. V rovnakom roku začala aj prevádzka experimentálnej siete v pasme 162/167 MHz. V roku 1983 bola spustená celoštátna sieť v pásme 161/165 MHz a v roku bola spolu s ukončením prevádzky experimentálnej siete spustená aj lokálna sieť v pásme 152/157 MHz. Po roku 1990 sa začalo s komerčnou prevádzkou siete, ktorá však k jej nekomerčnému chrakteru mala niekoľko úskalí. Po nástupe sieti NMT a neskôr GSM sa od roku 1997 sieť AMR opäť využívala len pre vnútorné potreby SPT. Definitívne bola sieť AMR vypnutá v roku 1999.
Konštrukcia.
Koncové zariadenia siete AMR boli konštruované ako rádiostanice inštalované do automobilu (vozidlové rádiostanice). Samotné koncové zariadenie okrem vozidlovej radiostanice obsahovalo koncové zariadenie multiplexor, ktorý slúžil na zmiešavanie dvoch jednosmerných kanálov (každý pre jeden smer hovoru) a mikrotelefón s klávesnicou. V 90. rokoch sa podobne, ako pre prvé NMT systémy začali dodávať prenosné komunikačné sady, ktoré sa skladali zo základne, pripojenej namiesto slúchadla ku koncovému zariadeniu a z prenosného bezdrôtového telefónu, ktorý sa vedel so základňovou stanicou spojiť.
Funkcia siete.
Pri sieti AMR nešlo o skutočnú mobilnú telefónnu sieť v pravom slova zmysle. Jednotlivé bunky siete sa obvykle neprekrývali, čiže pokrytie sieťou nezasahovalo celé územie vtedajšieho Česko-Slovenska. Vzhľadom na tou, že sieť AMR nemala vlastné ústredne, ale obsahovala len spájacie terminály pripojené k ústredni pevnej siete, boli polohy základňových staníc pevne dané a nezohľadňovali pokrytie územia. Rovnako susedné bunky siete spolu nekomunikovali a nebolo možné presunúť hovor z jednej základňovej stanice na druhú, ak sa spojenie s pôvodnou základňovou stanicou prerušilo. Cieľová navrhovaná celorepubliková kapacita siete bola 10 000 koncových zariadení, pričom tohto počtu sa nikdy nedosiahlo. V čase najväčšieho rozmachu siete pokrývalo územie Česko-Slovenska 63 základňových staníc, každá s dosahom 15 –  v závislosti od okolitého terénu.
Maximálnemu počtu 10 000 koncových zariadení zodpovedalo 4-miestne číslo stanice, ktoré však nebolo konečné, ale menilo sa podľa toho, na ktorú ústredňu bolo koncové zariadenie pripojené. Pred samotné čislo koncového zariadenia sa vkladala predvoľba UTO, podobne ako pri medzimestskom volaní v pevnej sieti a zaňho sa vkladala 4-miestná voľba AMR terminálu. Posledné 4 čísla určovali samotné koncové zariadenie, pričom tieto čísla boli prenášané pomocou systému Tesla Selectic. Z toho vyplýva, že sieť AMR nedisponovala funkciou vyhľadávania účastníka a dovolať sa na koncové zariadenie AMR mohlo byť komplikované.
Problémom siete bola kapacita jednotlivých uzlov, keďže terminály pre rádiostanice bývali k ústredni pripojené prostredníctvom jednej, alebo dvoch liniek, čo v praxi znamenalo maximálne 2 súčasne bežiace hovory do pevnej siete, ale taktiež to, že spojenie medzi dvoma AMR koncovými zariadeniami dokázalo zahltiť celú bunku a nebolo v nej možné uskutočniť ďalší hovor. Zahraničné telefónne spojenie sa takisto v sieti AMR neimplementovalo, nakoľko pracovníci SPT ho nepotrebovali. Neskôr pri komerčnej prevádzke sa stala problematickým aj absencia schopnosti tarifikácie hovorov.
Vzhľadom na to, že základňová stanica s koncovým zariadením po vytvorení hovoru neuskutočňovala žiadnu ďalšiu komunikáciu, nebolo možné zistiť, či je koncové zariadenie stále v dosahu a stále vysiela. Preto bola maximálna dĺžka hovoru limitovaná na pol hodiny, neskôr v dobe komerčného nasadenia na 5 minút, ale vtedy už z kapacitných dôvodov.
Komerčné nasadenie.
Systém AMR síce nebol navrhovaný ako komerčne nasaditeľný, ale kvôli vysokému dopytu ho v 90. rokoch SPT uvoľnila pre verejné použitie. Vďaka absencii tarifikácie však musela firma pristúpiť k neobmedzenému volaniu za paušálny mesačný poplatok. Ten sa pohyboval v rádoch tisícov Českých korún, často sa uvádza suma 1000,- CZK. V roku 1993 nastal problém s rozšírením pirátských volaní prostredníctvom AMR siete, ktorá neobsahovala žiadny autentifikačný mechanizmus. Preto poskytovateľ zaviedol autentifikáciu koncových zariadení pomocou špeciálneho tónu, bez ktorého sieť odmietla s koncovým zariadením nadviazať spojenie. Neskôr sa objavil problém s paušálnym poplatkom, nakoľko niektorí majitelia AMR telefónu začali tento pevný mesačný poplatok zneužívať na volania na audiotextové čísla, ktoré sami vlastnili. Objem volaní niekoľkonásobne prekračoval poplatok za telefón, takže SPT musel tieto hovory sám dotovať. Túto činnosť telekomunikačná spoločnosť ukončila zakázaním volania na audiotextové čísla, kedy pri vytočení predvoľby audiotextu ústredňa hovor prerušila.

</doc>
<doc id="265338" url="https://sk.wikipedia.org/wiki?curid=265338" title="Snowboarding">
Snowboarding



</doc>
<doc id="265339" url="https://sk.wikipedia.org/wiki?curid=265339" title="Snoubord">
Snoubord



</doc>
<doc id="265340" url="https://sk.wikipedia.org/wiki?curid=265340" title="Snowboard">
Snowboard



</doc>
<doc id="265342" url="https://sk.wikipedia.org/wiki?curid=265342" title="Skejt">
Skejt

Skejt môže byť:

</doc>
<doc id="265343" url="https://sk.wikipedia.org/wiki?curid=265343" title="Skate">
Skate



</doc>
<doc id="265347" url="https://sk.wikipedia.org/wiki?curid=265347" title="Domýšľavosť">
Domýšľavosť



</doc>
<doc id="265348" url="https://sk.wikipedia.org/wiki?curid=265348" title="Dejiny Mezopotámie">
Dejiny Mezopotámie



</doc>
<doc id="265349" url="https://sk.wikipedia.org/wiki?curid=265349" title="Art Ross Trophy">
Art Ross Trophy

Art Ross Trophy je trofej, ktorá sa udeľuje v zámorskej NHL "najlepšiemu hráčovi kanadského bodovania". Trofej sa udeluje od sezóny 1918. Najviackrát ju získal Wayne Gretzky až desaťkrát. Aktuálny víťaz je Nikita Kučerov z tímu Tampa Bay Lighting. 
(Z) – skrátená sezóna kvôli Lockoutu

</doc>
<doc id="265350" url="https://sk.wikipedia.org/wiki?curid=265350" title="Calder Memorial Trophy">
Calder Memorial Trophy

Calder Memorial Trophy bola určená v roku 1936 predsedom NHL Frankom Calderom, že každoročne venovaná najlepšiemu nováčikovi súťaže. Táto trofej sa udeľuje už od roku 1933.

</doc>
<doc id="265351" url="https://sk.wikipedia.org/wiki?curid=265351" title="Vezina Trophy">
Vezina Trophy

Vezina Trophy je tretia najstaršia udeľovaná individuálna trofej v zámorskej NHL. V roku 1926 traja majitelia klubu Montreal Canadiens – Louis Letourneau, Leo Dandurand a Joe Cattarinich venovali túto trofej zosnulému brankárovi svojho klubu Georgesovi Vezinovi. V tej dobe bola trofej udeľovaná brankárovi, ktorý inkasuje najmenej gólov. V sezóne 1981 – 1982 boli stanovené nové pravidlá a vďaka ním dnes volia brankára, ktorý prevezme trofej, svojimi hlasmi generálni manažéri všetkých klubov NHL. Aktuálnym víťazom je Igor Shesterkin ( Newyork Rangers )

</doc>
<doc id="265352" url="https://sk.wikipedia.org/wiki?curid=265352" title="James Norris Memorial Trophy">
James Norris Memorial Trophy

James Norris Memorial Trophy je každoročne udeľované ocenenie pre najlepšieho obrancu v NHL. Prvýkrát bola udelená v roku 1954, kedy ju získal Red Kelly. Trofej sa udeľuje podľa hlasovania členov Asociácie profesionálnych hokejových novinárov (Professional Hockey Writers Association).
Trofej venovali ako spomienku na svojho zosnulého otca štyri deti niekdajšieho majiteľa Detroitu Red Wings Jamesa Norrisa.

</doc>
<doc id="265358" url="https://sk.wikipedia.org/wiki?curid=265358" title="Ľudovít Petraško">
Ľudovít Petraško

Doc. PhDr. Ľudovít Petraško, PhD. (* 4. august 1949, Šarišské Lúky) je slovenský germanista, spisovateľ, žurnalista a prekladateľ.
Ľudovít Petraško učí nemeckú literatúru na Inštitúte germanistiky Prešovskej univerzity v Prešove. Publikuje aj v Historickej revue a v iných odborných časopisoch. 2009 a 2010 Petraško je člen poroty Prešovskej súťaže krátkych poviedok v nemeckom jazyku.

</doc>
<doc id="265360" url="https://sk.wikipedia.org/wiki?curid=265360" title="Ján Murín (1913)">
Ján Murín (1913)

ThDr. Ján Murín (* 12. január 1913, Sečovce† 17. november 1990, Bratislava) bol gréckokatolícky kňaz, teológ, skaut, stredoškolský učiteľ a katechéta, zakladateľ Jednoty sv. Cyrila a Metoda (dnes Spolok sv. Cyrila a Metoda) v Michalovciach.
Bol perzekvovaný komunistickým režimom, počas obdobia Pražskej jari patril k čelným predstaviteľom hnutia za obnovenia gréckokatolíckej cirkvi (bol výkonným predsedom Akčného výboru gréckokatolíckej cirkvi), ktoré bolo úspešné v dosiahnutí legalizácie gréckokatolíckej cirkvi, avšak po nástupe tzv. normalizácie bol vylúčený z verejného života (1970).
Životopis.
Mladosť a vysokoškolské štúdium.
Narodil sa v Sečovciach ako ôsme (predposledné) dieťa v rodine gréckokatolíckeho remeselníka-kolesára, neskoršieho člena Slovenskej ľudovej strany. V rokoch 19191924 študoval (päť tried) na miestnej ľudovej škole. Následne pokračoval v štúdiu na Československom štátnom reálnom gymnáziu v Košiciach, ale po založení Československého štátneho reálneho gymnázia v Michalovciach prestúpil práve sem (19251933). Angažoval sa v skautskom hnutí a po maturite pracoval ako učiteľ na ľudovej škole (19331934), aby tak získal finančné prostriedky na štúdium teológie.
V roku 1934 nastúpil do gréckokatolíckeho seminára v Užhorode na Podkarpatskej Rusi, kde získal štipendium na štúdium na Cyrilo-metodskú bohosloveckú fakultu v Olomouci. Tu v roku 1938 spromoval a získal tak titul doktora teológie. 12. novembra 1939 sa zosobášil s Magdou Mihalovičovou, s ktorou mal neskôr tri deti. 21. novembra 1939 bol vo farnosti v Štefurove pri Prešove vysvätený za kňaza. Ešte po návrate z Olomouca mu riaditeľ gymnázia v Michalovciach ponúkol prácu katechéta náboženstva, čo prijal a do zamestnania nastúpil 1. decembra 1939.
Spolková činnosť.
Slovenskí gréckokatolíci sa začali konfesijne a národne stmeľovať až koncom 30. rokov, pričom centrom spoločenského života boli práve Michalovce, kde gréckokatolícky veriaci tvorili popri rímskokatolíkoch najväčšiu časť obyvateľstva. Podnet na založenie národno-kultúrneho a náboženského spolku slovenských gréckokatolíkov ako prví dali J. Murín, Jozef Pichonský a Ján Danko na oslave Murínovych 28. narodenín 12. januára 1941 v miestnosti tunajšej mešťianskej školy. J. Pichonský inicioval zvolenie prípravného výboru, ktorého členmi sa popri ňom stali Ján Fedorko, Mikuláš Čollák, J. Murín, Jozef Erby, Štefan Balogh a J. Danko. Na nasledujúcom stretnutí (6. marca) pripravili návrh stanov a program ustanovujúceho valného zhromaždenia, na ktoré pozvali záujemcov aj z Trebišova, Prešova, Sečoviec a gréckokatolíckych kňazov z okolitých farností. Ustanovujúce valné zhromaždenie Jednoty sv. Cyrila a Metoda sa konalo 4. mája 1941 v kláštore redemptoristov v Michalovciach. Z približne 100 až 120 účastníkov tvorili väčšinu učitelia, no prišlo aj niekoľko gazdov, mládež a ženy a tiež siedmi kňazi. Za prvého predsedu bol zvolený Jozef Zorvan, generálny vikár pre slovenských gréckokatolíkov a farár z Klemberku (dnes Klenov), za podpredsedu učiteľ J. Erby, za správcu J. Murín, za tajomníka M. Čollák a za ďalších členov užšieho výboru právnik J. Pichonský a Š. Balogh.
Spolok si v § 1 Stanov za cieľ vytýčil: "„starať sa o náboženskomravné a kultúrne povznesenie gréckokatolíckych Slovákov, ako aj chrániť ich záujmy. Budiť lásku k cirkvi gréckokatolíckej a jej staroslovienskemu obradu.“" Práve orientáciou na slovenských gréckokatolíkov vzbudilo zakladanie spolku kontroverzie vnútri gréckokatolíckej cirkvi. Jedným z kritikov postupu prípravného výboru spolku bol Anton Tink, generálny vikár Apoštolskej administratívy Mukačevskej eparchie. Pred zhromaždením totiž došlo k dohode, že A. Tink ako generálny vikár eparchie, na ktorej území sa valné zhromaždenie koná, vystúpi s úvodným príhovorom, v ktorom zdôrazní, že sa zakladá nový cirkevno-náboženský spolok. Po ňom mal vystúpiť J. Zorvan. Avšak prípravný výbor neumožnil vystúpiť A. Tinkovi. Úvodné slovo predniesol J. Erby a až po ňom sa prítomným prihovoril A. Tink, ktorý im položil otázku, či sa spolok buduje na laickom alebo cirkevnom základe. Po tom, čo dostal odpoveď, že spolok je vytváraný na cirkevnom základe a teda bude cirkevným spolkom, upozornil, že cirkevný spolok sa nemá zakladať bez predošlého schválenia cirkevnou autoritou. Prípravný výbor voči tomu vyjadril protest a navrhol pokračovať podľa programu. A. Tink si v reakcii na to presadol z predsedníckej stoličky medzi účastníkov so slovami, že "„ak to nebude cirkevný spolok, nemá zmysel, aby zhromaždeniu aj naďalej predsedal.“" Predsedníctvo nad zhromaždením prebral J. Fedorka a následne bola po vykonaní potrebných úkonov (prijatie štatútov, zvolenie užšieho a širšieho výboru) založená Jednota sv. Cyrila a Metoda. A. Tink v závere správy pre biskupa Pavla Petra Godiča poznamenal:
Podobne J. Zorvan vo svojej správe biskupovi vyjadril určité znepokojenie, keď "„založenie spolku len pre gréckokatolíkov Slovákov prirovnal k nabíjaniu klinov neznášanlivosti medzi obe národnosti na náboženskom poli, kde doteraz Slováci a Rusíni žili v jednote.“" Keď požiadavku organizovania spolku len na konfesijnom základe predniesol J. Erbymu, J. Murínovi, M. Čollákovi a J. Dankovi, skonštatoval, že "„títo mladí hypernacionalisti sa nedali presvedčiť a rozhovor sa skončil s ich uistením, že v prípade, ak spolok začne politizovať, alebo útočiť na iné národnosti, môže ordinariát spolok zrušiť.“" V napätej národnostnej situácii J. Murín pozval biskupa P. P. Gojdiča na schôdzu užšieho výboru konanú 15. mája v Michalovciach. Biskup listom sprostredkoval svoje obavy michalovskému dekanovi:
Napokon 17. mája biskup prijal stanovy spolku (predložené 15. mája) na vedomie a Jednote sv. Cyrila a Metoda udelil svoje arcipastierske požehnanie, čím sa začala riadna činnosť spolku. Už na stretnutí užšieho výboru 15. mája sa prerokovávalo organizovanie cyrilometodejskej slávnosti a zostavovanie gréckokatolíckeho kalendára na rok 1942. Spolok mal podľa svojich stanov pôsobiť nasledovne:
Organizoval cyrilo-metodské slávnosti, vo vlastnej tlačiarni vydával publikácie, najmä mesačník "Cyril a Metod", kalendáre a modlitebné knižky. Ako kultúrny spolok získal od vlády a župy niekoľko dotácií. Murín bol správcom spolku, predsedom sa stal kňaz Jozef Zorvan.
Perzekúcia po februári 1948.
V súvislosti s Akciou P, v rámci ktorej komunistický režim vykonával likvidáciu a pravoslavizáciu gréckokatolíckej cirkvi (od 28. apríla 1950), Murína 9. mája 1950 odviedli príslušníci Zboru národnej bezpečnosti priamo z vyučovacej hodiny. Vo svojich spomienkach túto situáciu opísal takto:
Keď na stanici odmietol podpísať manifest na prestup do pravoslávnej cirkvi bol internovaný vo väzení v Prešove. Tu bol naňho naďalej vyvíjaný nátlak na prestup na pravoslávie a po odmietnutí bol umiestnený do tábora nútených prác (TNP) v Ilave a Trenčíne. 10. septembra 1950 bol prepustený z TNP a presunutý do sústreďovacieho tábora pre gréckokatolíckych kňazov v Hlohovci, následne bol 8. júna 1951 internovaný v kláštore v Podolínci.
V novembri 1951 bol nasadený na práce v českom pohraničí, kde pôsobil ako pastier a kŕmič dobytka na Štátnom majetku v Rychnove u Jablonce nad Nisou (od 13. decembra 1951 do 1. apríla 1956), kde neskôr býval so svojou rodinou. V júni 1956 bol na vlastnú žiadosť prijatý do práce v uhoľných baniach Ostravsko-karvinských dolov v Karvinej, vďaka čomu nemuseli jeho deti dochádzať do školy zo samoty. Od roku 1959 pracoval v podniku Kovona v Karvinej a vyučil sa za strojného zámočníka.
V roku 1961 si J. Murín podal žiadosť o povolenie na pobyt na Slovensku, avšak získal povolenie len na pobyt v Bratislave. 31. januára 1961 ukončil pracovný pomer v Kovone a presťahoval sa do Bratislavy, kde si napokon našiel prácu ako strojný zámočník v pobočke podniku Tatra Kopřivnice. Od roku 1963 v Bratislave býval spolu s rodinou. 9. mája 1965 nastúpil na pozíciu bibliografa do oddelenia antikvariátu Slovenského knižného veľkoobchodu a neskôr pracoval ako knihovník v Univerzitnej knižnici v Bratislave (do 16. apríla 1968).
Aktivity počas Pražskej jari a normalizácie.
Čiastočná demokratizácia a liberalizácia režimu v roku 1968, v rámci obdobia Pražskej jari, vytvorila predpoklady aj na zmeny vo vzťahu štátu k cirkvi, čo sa u gréckokatolíkov prejavilo iniciovaním obnovenia a rehabilitácie gréckokatolíckej cirkvi. J. Murín patril k popredným činiteľom tohto hnutia. Začiatkom apríla 1968 bol ustanovený Prípravný akčný výbor Gréckokatolíckej cirkvi, ktorý 10. apríla 1968 zorganizoval v Košiciach poradu gréckokatolíckych duchovných, na ktorej 134 kňazov a 66 laikov zvolilo Akčný výbor gréckokatolíckej cirkvi s biskupom Vasiľom Hopkom ako čestným predsedom a J. Murínom ako výkonným predsedom. Úlohou Akčného výboru bolo zastupovať záujmy gréckokatolíckej cirkvi vo vzťahu k štátu, kým sa neuskutoční rehabilitácia cirkvi a nezriadi ordinariát. Preto hneď po svojom vzniku vydal rezolúciu požadujúca rehabilitáciu cirkvi.
Gréckokatolícka cirkev sa oficiálne obnovila (avšak nebola rehabilitovaná) vládnym uznesením č. 205/1968 o povolení gréckokatolíckej cirkvi z 13. júna 1968, ktoré ale neschválil Ústredný výbor (ÚV) KSČ a ÚV KSS. Začal sa proces znovuvytvárania jej organizačnej štruktúry. 17. júla 1968 bol v Košiciach zriadený biskupský úrad. Riaditeľom biskupskej kancelárie sa stal Andrej Zima, tajomníkom J. Murín a tretím spolupracovníkom bol Štefan Ujhelyi. Pápež Pavol VI. menoval za ordinára gréckokatolíckej cirkvi v ČSSR Jána Hirku, čo štátna moc potvrdila 2. apríla 1969. J. Hirka sa ujal úradu 23. apríla 1969, kedy bol tiež rozpustený Akčný výbor a biskupský úrad sa následne preniesol z Košíc do Prešova.
Normalizácia zastavila zmenu cirkevnej politiky nastavenú Pražskou jarou. Legalizácia gréckokatolíckej cirkvi síce prežila normalizačný proces, hoci sa istý čas uvažovalo aj o jej opätovnom zrušení, no štátna moc ju podrobovala jemnejším formám útlaku a obmedzovala pastoračnú činnosť jej klerikov. To sa prejavilo aj u J. Murína, ktorý od 1. októbra 1968 pôsobil ako tajomník gréckokatolíckeho ordinariátu v Košiciach. V roku 1970 mu bol odobratý štátny súhlas na výkon kňazského povolania, bol vylúčený z verejného života a odvtedy žil v Bratislave na nútenom odpočinku.
Úmrtie.
Zomrel 17. novembra 1990 v Bratislave, teda krátko po tom, čo v dôsledku pádu komunistického režimu došlo k úplnej rehabilitácii gréckokatolíckej cirkvi. Je pochovaný na Martinskom cintoríne v bratislavskej mestskej časti Ružinov.
Pamiatka.
Pri príležitosti 100. výročia narodenia J. Murína, 15. marca 2013, bola otvorená pamätná izba v jeho rodnom dome (dnes Klub dôchodcov). Sú v nej vystavené fotografie, rukopisy a niektoré listiny dokumentujúce život a činnosť J. Murína. Na jeho priečelí sa nachádza pamätná tabuľa odhalená v júli 2009.

</doc>
<doc id="265362" url="https://sk.wikipedia.org/wiki?curid=265362" title="Svastika">
Svastika

Svastika (zo sanskrtu: "svástika") alebo fylfot alebo (len ako znak nacistov) hákový kríž je kríž s ohnutými (väčšinou v polovici) ramien do (obvykle) pravého uhla a to buď v smere hodinových ručičiek ("pravotočivá svastika" 卐) alebo proti smeru ("ľavotočivá svastika" 卍).
Svastika sa vyskytuje v mnohých kultúrach po celom svete buď ako náboženský symbol, symbol rôznych organizácií a politických smerov alebo jednoducho ako dekoratívny prvok. Dnes je v západnej kultúre pravotočivá svastika známa prevažne ako symbol nacizmu.
Dejiny.
Vzhľadom na to, že ide o veľmi jednoduchý symbol, je pravdepodobné, že jeho výskyt bol zaznamenaný nezávisle od seba na mnohých miestach sveta. Je možné, že sa vyvinul z tzv. slnečného kríža (kríž v kruhu) – symbolu, ktorý je ešte rozšírenejší.
Ako (zrejme) dekoratívny prvok sa svastika objavuje už v dobe neolitu. Najstaršie nálezy svastiky sú na keramických črepinách z dnešného Iránu a z Balkánu – oba asi z 5. tisícročia pred Kr. Z ranej doby bronzovej sú známe nálezy svastiky v lokalite Sintašta na južnom Urale v Rusku.
Neskôr sa svastika objavuje u Chetitov, starovekých Grékov (bola tu známa ako "tetra-gammadion" – dá sa zložiť zo štyroch písmen gama), u mnohých semitských národov a ďalších. Svastika bola známa tiež v harappskej kultúre.
Svastika ako náboženský symbol.
Svastika sa ako náboženský symbol používa v mnohých kultúrach po celom svete.
Svastika je symbol používaný prakticky vo všetkých filozoficko-náboženských učeniach indického pôvodu – v budhizme, hinduizme aj v džinizme (dharmové náboženstvá). Vo všetkých týchto náboženstvách je to mnohoznačný symbol, všeobecne je chápaná ako symbol šťastia.
Svastika je tiež známa v Zoroastrizme, kde symbolizovala okrem iného obiehajúce slnko, Mithrove koleso, oheň…
Ako náboženský symbol bola (a niekde dodnes je) používaná niektorými kmeňmi amerických indiánov. Napríklad severoamerický kmeň Navahov používal svastiku ako posvätný symbol pri niektorých rituáloch.
Mnoho európskych národov používalo pred prijatím kresťanstva svastiku ako náboženský symbol. Okrem iného je doložená u Slovanov (z Kyjevskej Rusi, na Veľkej Morave na dnách keramických nádob, či z přemyslovských Čiech na rúchu Sv. Ľudmily a u Polabských Slovanov; v poľskej časti Tatier sa svastika používala ako ľudový ornament až do 20. storočia), u Germánov (je tu známa ako fylfot, ide o vikingský symbol – „"Thórove kladivo"“, doložená je aj u Anglosasov), u baltských národov, atď.
Hinduizmus.
V hinduizme je svastika považovaná za výnimočne svätý a pozitívny symbol, je preto veľmi často používaná pri všetkých možných príležitostiach. Možno ju vidieť na stenách hinduistických chrámov, na oltároch, oblečení, šperkoch. "Sbastik" (bengálsky „svastika“) je tiež bežné bengálske meno.
Symbolický význam svastiky je v hinduizme mnohoznačný: obe formy svastiky (t. j. ľavotočivá a pravotočivá) tu označujú jednotlivé formy boha Brahmy (pravotočivá – vyvíjanie vesmíru, ľavotočivá – zanikanie vesmíru). Svastika sa tiež používa ako slnečný symbol boha Súrji alebo ako symbol stability (štyri svetové strany). Svastika je navyše jeden zo 108 symbolov boha Višnu a označuje životodárne slnečné lúče.
Budhizmus.
V budhizme je opäť svastika mnohoznačný symbol. Reprezentuje tu dharmu, univerzálnu harmóniu a rovnováhu protikladov. Ľavotočivá svastika ďalej označuje lásku a milosrdenstvo, pravotočivá silu a inteligenciu. Svastika je tiež označovaná ako znamenie Budhu. Sochy Budhov, ako socha sediaceho Budhu na ostrove Lanthau v Hongkongu alebo socha spiaceho Budhu v chráme v Číne, majú na hrudi symbol svastiky. Symbol svastiky sa tiež nanovo objavil v roku 1992 v znaku čchi-kungovej budhovskej školy Fa-lun Kung.
Kresťanstvo a judaizmus.
V kresťanstve sa svastika používala len v minulosti, a to len dosť okrajovo. V dobe prenasledovania kresťanov v Rímskej ríši sa svastika niekedy používala ako zástupný symbol miesto prenasledovaného latinského či gréckeho kríža (podobne sa však používali aj iné symboly – napr. znak kotvy).
Neskôr sa (opäť okrajovo) svastika používala ako symbol víťazstva Krista nad smrťou – takto je použitá v niektorých románskych a gotických kostoloch.
V niektorých starovekých a stredovekých židovských synagógach sa svastika tiež objavuje, ide však len o dekoratívny prvok.
Svastika v Európe a v USA na začiatku 20. storočia.
Archeologické nálezy svastiky u mnohých starovekých indoeurópskych národov (Gréci – aj v Tróji, Chetiti, Germáni, Peržania) viedli k teórii, že svastika bola pôvodne všeobecne indoeurópsky symbol. Táto teória (pôvodne navrhnutá Schliemannom) sa na prelome 19. a 20. storočia stala značne populárnou.
Svastika získala v Európe a v USA veľkú popularitu. Bola chápaná ako symbol šťastia, a tak sa používala v mnohých emblémoch ako civilných organizácií, tak aj vojenských jednotiek.
Modrá svastika sa v rokoch 1918 – 1945 používala ako výsostný znak vo fínskej armáde, v obmedzenej miere (s mierne zmenenou geometriou, aby sa výrazne líšila od nacistickej) sa svastika vo fínskom letectve používala aj neskôr.
Svastika bola počas prvej svetovej vojny sporadicky používaná na strojoch oboch bojujúcich strán ako letcov osobný symbol pre šťastie či talizman, rovnako ako štvorlístok, kartové eso alebo akýkoľvek iný obrázok. Nebola ešte symbolom zlovestným a zdá sa, že mala šancu stať sa symbolom neutrality. Fínom "hakaristi" dokonca symbolizovala boj za slobodu, keď boli napadnutí Sovietskym zväzom.
Lotyšské letectvo používalo v rokoch 1926 až 1940 červenú svastiku ako výsostný znak na svojich lietadlách.
Niektoré americké vojenské jednotky mali ako svoj emblém svastiku (napr. 45. pešia divízia používala do 30. rokov žltú svastiku na červenom pozadí – ide o domorodý indiánsky symbol).
Svastika bola značne obľúbená aj v Poľsku a mnoho jednotiek poľskej armády používalo v 20. rokoch svastiku ako súčasť svojho emblému.
V 20. a 30. rokoch 20. storočia bola svastika v kruhu symbolom kanadského hokejového tímu.
V roku 1917 Ruská dočasná vláda natlačila bankovky, na ktorých bola zobrazená pravotočivá svastika. Bankovky sa však nedostali nikdy do obehu.
Svastika ako symbol nacizmu.
V západnej kultúre je dnes svastika známa hlavne ako symbol nacizmu.
Friedrich Krohn, člen rádu nemeckých rytierov a spoločnosti Thule, navrhol novozaloženému Deutsche Arbeiterpartei (DAP, predchodca NSDAP) v máji 1919 ako symbol strany čiernu ľavotočivú svastiku v bielom kruhu na červenom pozadí.
Na jeseň 1919, keď sa stal hlavným rečníkom DAP Hitler ľutoval, že „straníckym súdruhom chýbali akékoľvek vonkajšie náznaky ich spolupatričnosti [...] Svastika sa javila ako vhodná, pretože už bola známa ako národno-germánsky a antisemitský symbol a nemusela byť znovu objavovaná. Na Hitlerovu žiadosť nahradil Krohn svoj dizajn pravotočivou svastikou s rovnými ramenami. Tento "prastarý árijský symbol" ako svoj symbol prijala NSDAP a po nej aj iné organizácie spriaznené s nacistickou ideológiou.
Po tom, čo sa DAP premenoval na NSDAP, sa táto forma po prvý raz objavila ako vlajka 20. mája 1920 na ustanovujúcej schôdzi starnberskej skupiny NSDAP. Prví rakúski nacisti ho prijali začiatkom leta 1920 a na svojom stretnutí v Salzburgu 7. augusta 1920 prijali NSDAP tento tvar svastiky aj ako svoju stranícku vlajku.
Pravotočivá svastika bola oficiálne prijatá ako symbol NSDAP v roku 1920, neoficiálne sa však používala už skôr. V tom istom roku sa tiež objavila na prilbách vojakov v priebehu tzv. Kappovho puču. 
Nacisti všeobecne používali pravotočivú čiernu svastiku (vykreslenú v mriežke 5-krát 5 štvorcov) v bielom kruhu, jednotlivé nacistické organizácie mali však tento znak mierne pozmenený. Na vlajke nacistického Nemecka bola čierna pravotočivá svastika pootočená o 45° v bielom kruhu na červenom pozadí. Podobne pootočenú čiernu svastiku v bielom štvorci postavenom nakoso používala mládežnícka organizácia Hitlerjugend. Luftwaffe používala na smerových plochách svojich lietadiel bielo orámovanú čiernu svastiku (opäť nakoso).
Následkom použitia svastiky ako nacistického symbolu väčšina západných používateľov, už počas 30. rokov, upustila od jeho používania, napr. britský spisovateľ Kipling prestal používať svastiku na obaloch svojich kníh. Používanie svastiky začalo byť verejnosťou vnímané ako prejav sympatií k Hitlerovmu režimu. Po vypuknutí vojny v Európe mnohé štáty bojujúce proti silám Osi verejné nosenie svastiky zakázali. Dnes je v západnej kultúre svastika tabuizovaná a jej používanie je v mnohých krajinách trestné. V súčasnosti niektoré krajiny, ako napríklad Nemecko, Rakúsko, Slovensko, Francúzsko, Litva, Lotyšsko, Poľsko, Ukrajina, Brazília a Izrael, zakázali nacistické symboly (svastiku) a ich používanie považujú za trestný čin; ak sa verejne zobrazujú inak ako na vzdelávacie účely. 

</doc>
<doc id="265363" url="https://sk.wikipedia.org/wiki?curid=265363" title="František Patočka">
František Patočka

Akad. soch. František Patočka (* 20. jún 1927, Sečovce – † 27. september 2002, Prešov) bol slovenský sochár.
Život.
Narodil sa 20. júna 1927 v Sečovciach. V rokoch 1948 až 1953 absolvoval štúdium na Vysokej škole výtvarných umení v Bartislave u profesorov Jozefa Kostku a Fraňa Štefanuka. Po ukončení štúdia sa vrátil do rodného kraja. Pôsobil najmä v Prešove. Zomrel v roku 2002.
Pôsobil ako pedagóg na Filozofickej fakulte Univerzity Pavla Jozefa Šafárika v Prešove.
Tvorba.
Venoval sa komornej tvorbe. Množstvo prác realizoval aj v architektúre zameranej k nefigurálnemu prejavu. Od polovice 60. rokov sa venuje abstraktnej tvorbe. Inšpiroval sa motívmi Zempínskej krajiny a dojmami z tohto kraja. Tie zobrazil vo svojich dielach ako sú napr. Dievča s krčahom, Rodina, Zemplínčanka a pod. Pracoval najmä s kameňom a bronzom. Vytvoril aj množstvo monumentálnych sôch a architektonických prvkov v nadživotnej veľkosti. Jeho monumenty zdobia sninskú nemocnicu, Dom kultúry v Prešove, fontánu v Trebišove, košický Hutník či centrum Humenného. Je autorom Pamätníka obetiam fašizmu z roku 1961, ktorý sa nachádza na ulici Konštantínova, pri budove geodézie v Mestskej pamiatkovej rezervácii Prešov. Pamätník bol v roku 1963 vyhlásený za národnú kultúrnu pamiatku. S prof. arch. Jánom Svetlíkom je spoluautorom pamätníka SNP v Hanušovciach (1972).

</doc>
<doc id="265369" url="https://sk.wikipedia.org/wiki?curid=265369" title="Tresk">
Tresk

Tresk môže byť:

</doc>
<doc id="265387" url="https://sk.wikipedia.org/wiki?curid=265387" title="Milan Jablonský">
Milan Jablonský

Milan Jablonský (* 5. december 1935, Oravské Veselé† 18. november 2020, Kanada) bol slovenský herec a tréner. Žil v Kanade.

</doc>
<doc id="265389" url="https://sk.wikipedia.org/wiki?curid=265389" title="Izmail Ivanovič Sreznevskij">
Izmail Ivanovič Sreznevskij

Izmail Ivanovič Sreznevskij (rusky Измаил Иванович Срезневский; * 13. jún 1812, Jaroslavľ, Rusko - † 21. február 1880, Petrohrad, Rusko) bol ruský a ukrajinský filológ a slavista.
Životopis.
V rokoch 1829-1837 pôsobil ako úradník v Charkove. V roku 1842 sa stal profesorom dejín slovanských literatúr v Charkove, od roku 1846 zastával túto funkciu v Petrohrade. V roku 1851 sa stal mimoriadnym, v roku 1854 riadnym členom petrohradskej akadémie vied.
Od 30. rokov 19. storočia sa zaoberal slovanskou, najmä ukrajinskou ľudovou slovesnosťou a etnografiou. V rokoch 1839-1842 podnikol cestu do Nemecka a viacerých slovanských krajín. Po návrate do Ruska sa venoval ruskej a slovanskej jazykovednej problematike.
Sreznevskij a Slovensko.
V roku 1842 strávil od marca päť mesiacov na Slovensku. Osobne poznal Ľudovíta Štúra, Jána Hollého, Pavla Jozefa Šafárika i Jána Kollára. Slovenskou tematikou sa zaoberá v dvoch prácach: "Slovackije pjesni" (Charkov 1832; obsahuje piesne, zapísané od slovenských podomových obchodníkov) a "Putevyje pisma I. I. Sreznevskogo iz slavianskich zemeľ" (1895; zbierka, ktorá obsahuje jeho korešpondenciu s matkou o pobyte na Slovensku). V jeho pozostalosti sa zachovalo veľa národopiseckého a dialektologického materiálu o Slovensku.

</doc>
<doc id="265439" url="https://sk.wikipedia.org/wiki?curid=265439" title="Alice Nellis">
Alice Nellis

Alice Nellis (* 3. január 1971, České Budějovice, Česko-Slovensko) je česká scenáristka a režisérka. 

</doc>
<doc id="265443" url="https://sk.wikipedia.org/wiki?curid=265443" title="Riadenie výdavkov">
Riadenie výdavkov

Riadenie výdavkov alebo manažment výdavkov (angl. spend management) je spôsob, ktorým podniky a podobne kontroluju a optimalizujú finančné toky na nákladovej/výdavkovej stránke. Pomocou tohto typu manažmentu firma sleduje a reguluje všetky operácie, ktoré sú spojené s financiami. 

</doc>
<doc id="265447" url="https://sk.wikipedia.org/wiki?curid=265447" title="Ivan Vazov">
Ivan Vazov

Ivan Vazov (* 27. jún 1850, Sopot, Bulharsko† 22. september 1921, Sofia) bol bulharský básnik, prozaik, dramatik, publicista a buditeľ, najvýznamnejší bulharský spisovateľ európskeho významu, zakladateľ modernej literatúry.
V Bratislave je po ňom pomenovaná Vazovova ulica.

</doc>
<doc id="265450" url="https://sk.wikipedia.org/wiki?curid=265450" title="Locarno">
Locarno

Locarno je mesto situované na juhu Švajčiarska v talianskojazyčnom kantóne Ticino pri severnom brehu jazera Lago Maggiore na úpätí Álp. V Locarne žije vyše 15-tisíc obyvateľov. V roku 1925 tu boli medzi zástupcami Veľkej Británie, Nemecka, Talianska, Francúzska, Belgicka, Poľska a Česko-Slovenska podpísané locarnské dohody, ktoré zmluvne zaručili západné hranice Nemecka, hranice s Poľskom a ČSR zaručené neboli. 
Klíma.
Locarno býva považované za najteplejšie miesto Švajčiarska. Meteostanica Locarno-Monti zaznamenáva vďaka ochrannej hradbe hôr od severných vetrov a zmierňujúcemu teplotnému vplyvu jazera ročnú priemernú teplotu 12,4 ˚C, kým priemer v centrálnom Švajčiarsku je 7 až 9 ˚C. V Locarne sa darí mnohým južným rastlinám, ku ktorým patria aj niektoré odolné palmy a citrónovníky (ide o najsevernejšiu oblasť pestovania citrusov v Európe), v oblasti sa dokonca pestuje ryža. Vďaka miernej klíme je Locarno obľúbenou turistickou destináciou. 
Pamätihodnosti.
Najznámejšia pamiatka Locarna je kostol Madonna del Sasso stojaci nad mestom v Orseline a zároveň je to aj najobľúbenejšie pútnické miesto taliansky hovoriaceho Švajčiarska.
Založenie kostola Madonna del Sasso súvisí so zjavením Panny Márie františkánskemu mníchovi menom Bartolomeo d'Ivrea v noci zo 14. na 15. augusta 1480. Pútnický kostol je známy vďaka svojmu vybaveniu (nachádza sa v ňom množstvo umeleckých diel). Okrem toho je tu aj vyhliadka s impozantným výhladom na mesto a jazero.
Kostol spája koľajová lanovka s centrom mesta za 5 minút. Z Orseliny sa dá pokračovať kabínovou lanovkou do prestupnej stanice Cardada () odkiaľ ďalej vedie sedačková lanovka na vrch Cimetta (). Za jasného počasia je odtiaľ nezabudnuteľný výhľad na mesto. 
Dôležitou pamiatkou mesta je hrad Castello Visconteo, ktorý pochádza z 12. storočia. V roku 1342 napadol hrad rod Visconti z Milána, ktorému stavba vďačí za dnešný názov, a dobyli ho. Do dnešnej doby sa zachovala len jedna pätina pôvodného hradu. Veľká časť zachovanej stavby pochádza z 15. a 16. storočia, z času založenia hradu existujú už len základy. Na hrade je Museo Civico, bohatá archeologická zbierka s mnohými pamiatkami, ktoré pochádzajú až z obdobia Rímskej Ríše (Otvorené od apríla do októbra).
Centrom mesta je hlavné námestie Piazza Grande. Konajú sa tu každoročne open-air koncerty (Moon and Stars) a vždy v auguste aj Medzinárodný filmový festival. Na námestí sa nachádza množstvo obchodov, reštaurácií a kaviarní. 
Doprava.
Locarno je koncový bod dvoch železničných liniek, ktoré však nekončia presne v Locarne ale v susednom Muralte, kde sa nachádza železničná stanica. Normálnorozchodná dráha (SBB) dosahuje pozemnú koncovú stanicu z východu od Bellinzony. Úzkorozchodná železnica Centovalli (FART) z Domodossoly dosahuje koncový bod zo západu, avšak od roku 1990 neprechádza už cez mesto, ale vedie podzemnou dráhou do vlastnej koncovej stanice. Táto podzemná stanica leží v areáli SBB v Muralte. V tesnej blízkosti stanice je východiskový bod autobusových liniek FART, ktoré obsluhujú vedľajšie údolia.
Na jazere Lago Maggiore funguje počas sezóny lodná doprava (Navigazione Laghi), ktorá spája Locarno s mestami vo švajčiarskej (Ascona, Tenero, Brissago, Magadino) ale aj talianskej časti jazera (Cannobio, Luino, Stresa, Arona).

</doc>
<doc id="265452" url="https://sk.wikipedia.org/wiki?curid=265452" title="Kontinentálny pohár v ľadovom hokeji 2004/2005">
Kontinentálny pohár v ľadovom hokeji 2004/2005

Ročník 2004/2005 bol ôsmym ročníkom Kontinentálneho pohára v ľadovom hokeji. O trofej bojovalo 20 tímov z 20 krajín. Trval od 24. septembra 2004 do 9. januára 2005.
1. kolo.
V prvom kole súťažilo namiesto pôvodných siedmich tímov len šesť. Hralo sa 24.-26. septembra 2004.
Skupina A (Miercurea Ciuc, Rumunsko).
Steaua Bukurešť nahradila pôvodne prihlásený izraelský tím Maccabi Lod, jej výsledky sa však do tabuľky nezapočítavali.
2. kolo.
Zápasy druhého kola na troch štadiónoch sa hrali 15. až 17. októbra 2004.
3. kolo.
V treťom kole sa v boji o jednu miestenku do finále stretli víťazi skupín z druhého kola. V nórskom Hamare sa hralo 19.-21. novembra 2004.
Finále.
Postupujúci tím z tretieho kola a traja nasadení finalisti bojovali o trofej 7. až 9. januára 2005.
Konečná tabuľka.
Víťazom Kontinentálneho pohára v jeho ôsmom ročníku sa stal slovenský tím HKm Zvolen.
Najlepší hráči.
Najlepší hráč: Pavel Dacjuk (Dinamo Moskva)
Najlepší brankár: Krisztián Budai (Alba-Volán Székesfehérvár)
Najlepší obranca: Andrej Markov (Dinamo Moskva)
Najlepší útočník: Michal Handzuš (HKm Zvolen)

</doc>
<doc id="265453" url="https://sk.wikipedia.org/wiki?curid=265453" title="BNP Paribas Open">
BNP Paribas Open



</doc>
<doc id="265454" url="https://sk.wikipedia.org/wiki?curid=265454" title="BNP Paribas Open 2009">
BNP Paribas Open 2009

BNP Paribas Open 2009 bol spoločný tenisový turnaj mužov a žien, ktorý sa konal v dňoch od 11. do 22. marca 2009 na otvorených dvorcoch s tvrdým povrchom v americkom meste Indian Wells. Titul v dvojhre získal Španiel Rafael Nadal, ktorý vo finále porazil Brita A. Murraya. Bol to jeho 33. titul v dvojhre na okruhu ATP. Titul v dvojhre žien získala Ruska Vera Zvonariovová, ktorá vo finále porazila Srbku A. Ivanovićovú. Bol to jej deviaty titul v dvojhre na okruhu WTA. Titul vo štvorhre mužov získali Američania Mardy Fish a Andy Roddick, ktorí vo finále porazili bielorusko-izraelský pár Max Mirnyj, Andy Ram. Pre M. Fisha to bol šiesty a pre A. Roddicka štvrtý titul vo štvorhre na okruhu ATP. Titul vo štvorhre žien získali Bieloruska Viktorija Azarenková a Ruska Vera Zvonariovová, ktoré vo finále porazili argentínsko-izraelský pár Gisela Dulková, Šachar Peerová. Pre V. Azarenkovú to bol tretí a pre V. Zvonariovovú piaty titul vo štvorhre na okruhu WTA. 
Víťazi.
Dvojhra mužov.
 Rafael Nadal vs. Andy Murray 6-1 6-2
Dvojhra žien.
 Vera Zvonariovová vs. Ana Ivanovićová 7-65 6-2
Štvorhra mužov.
 Mardy Fish / Andy Roddick vs. Max Mirnyj / Andy Ram 3-6 6-1 14-12
Štvorhra žien.
 Viktorija Azarenková / Vera Zvonariovová vs. Gisela Dulková / Šachar Peerová 6-4 3-6 10-5

</doc>
<doc id="265455" url="https://sk.wikipedia.org/wiki?curid=265455" title="Alisa Michajlovna Klejbanová">
Alisa Michajlovna Klejbanová



</doc>
<doc id="265456" url="https://sk.wikipedia.org/wiki?curid=265456" title="Alisa Klejbanovová">
Alisa Klejbanovová



</doc>
<doc id="265457" url="https://sk.wikipedia.org/wiki?curid=265457" title="Ženská dvojhra na BNP Paribas Open 2009">
Ženská dvojhra na BNP Paribas Open 2009

Titul získala Ruska Vera Zvonarevová, ktorá vo finále porazila Srbku Anu Ivanovičovú 7–6(7–5), 6–2. Bol to jej deviaty titul v dvojhre na okruhu WTA.

</doc>
<doc id="265462" url="https://sk.wikipedia.org/wiki?curid=265462" title="Ríšska diaľnica">
Ríšska diaľnica

Ríšske diaľnice (, skrátene: "RAB") boli diaľnice stavané v Nemeckej ríši v rokoch 1933 až 1945 a boli súčasťou tzv. Siete ríšskych diaľnic "(Reichsautobahnnetz)". Diaľnice boli plánované už od 20. rokov, ale k prvým stavebným prácam sa prikročilo až po nástupe Hitlera a NSDAP k moci v roku 1933. Sieť ríšskych diaľnic sa stala základom pre dnešnú sieť spolkových diaľnic "(Bundesautobahnnetz)".
História.
Weimarská republika (1918 – 1933).
Prvú cestu podobnú diaľnici začali v Nemecku stavať v roku 1913 pri Berlíne. Cesta dostala názov AVUS, čo bola skratka od "„Automobil-Verkehrs- und Übungs-Straße“" (Automobilová dopravná a cvičná cesta). Stavebné práce boli počas prvej svetovej vojny prerušené, takže cesta bola dostavaná až v roku 1921. Aj napriek pôvodným zámerom používať ju pre verejnú osobnú dopravu, bola cesta často využívaná pre automobilové preteky a rôzne iné experimentálne účely. V súčasnosti je súčasťou diaľnice A115.
Ďalší projekt veľkokapacitnej asfaltovej cesty z Kolína nad Rýnom do Bonnu bol už oveľa úspešnejší. Cesta bola vo výstavbe v rokoch 1929 až 1932 pod záštitou predsedu rýnskej krajinskej správy v Düsseldorfe Johna Horiona a s podporou vtedajšieho primátora Kolína nad Rýnom Konrada Adenauera. Od jej sprevádzkovania nepretržite slúži automobilovej doprave a dnes je súčasťou diaľnice A555.
V rokoch 1931 až 1933 sa realizoval ďalší experiment s veľkokapacitnou cestou, tentoraz išlo obchvat obce Opladen pri Leverkusene.
V 20. rokoch boli ešte naplánované ďalšie veľkokapacitné cesty podobné dnešným diaľniciam:
Tretia ríša (1933 – 1945).
Po nástupe NSDAP k moci sa v propagande začala zdôrazňovať dôležitosť výstavby infraštruktúry podľa vzoru fašistického Talianska, ktoré už malo v prevádzke diaľnicu Miláno – Varese. Zdôrazňovala sa pritom dôležitosť výstavby diaľnice do Východného Pruska, ktoré bolo od ríše oddelené úzkym poľským morským koridorom. 27. júna 1933 bola na pokyn Adolfa Hitlera zriadená spoločnosť na výstavbu diaľnic. Generálnym inšpektorom výstavby ciest a diaľnic sa stal Fritz Todt, ktorý mal na starosti stanovanie siete ríšskych diaľnic i detailnejšie plánovanie jednotlivých úsekov. 23. septembra 1933 sa za účasti vládnych špičiek slávnostne začala výstavba prvého úseku Ríšskej diaľnice 22 medzi Frankfurtom a Darmstadtom. V októbri 1934 už bolo vo výstavbe diaľnic. 19. mája 1935 bol spojazdnený spomínaný úsek "Frankfrut – Darmstadt" ako prvý v Nemecku. V roku 1936 celková dĺžka prevádzkovaných ríšskych diaľnic v Nemecku prekročila hodnotu . Výstavba bola najmohutnejšia v rokoch 1937 a 1938, keď bolo sprevádzkovaných vyše diaľnic. Po začatí druhej svetovej vojny výstavba postupne upadala, až bola v roku 1943 zastavená úplne pre nedostatok finančných prostriedkov.

</doc>
<doc id="265463" url="https://sk.wikipedia.org/wiki?curid=265463" title="Ríšske diaľnice">
Ríšske diaľnice



</doc>
<doc id="265464" url="https://sk.wikipedia.org/wiki?curid=265464" title="Reichsautobahn">
Reichsautobahn



</doc>
<doc id="265466" url="https://sk.wikipedia.org/wiki?curid=265466" title="PZP">
PZP



</doc>
<doc id="265468" url="https://sk.wikipedia.org/wiki?curid=265468" title="Turčekovský vodovod">
Turčekovský vodovod

Turčekovský vodovod je technická pamiatka v Kremnických vrchoch. Ide o čiastočne podzemnú vodohospodársku stavbu budovanú od 15. storočia ako vodný zdroj pre banské a ďalšie technické účely (pohon strojov) v okolí mesta Kremnica. Dnes napája kaskádu vodných elektrární. 
Vodovod odoberá vodu z prítokov rieky Turiec a ústi do Hrona, čím prekonáva rozvodie medzi povodím Váhu a povodím Hrona. Aj vďaka tomu je považovaný za technický unikát doby, v ktorej vznikol. Už v 14.–16. storočí zásoboval 22 km dlhý Turčekovský vodovod mesto Kremnica 600 litrami vody za sekundu. Význam mal neskôr aj pre železničnú trať Zvolen–Vrútky, keďže napájal parné lokomotívy ťahajúce vlaky v tomto náročnom teréne (približne 170 m3 vody denne).
Stavba dnes pozostáva z vodného privádzača dlhého vyše 13 km (samotný Turčekovský vodovod) a sústavy 3 energetických stupňov. Každý je tvorený akumulačnou nádržou (slúži na čiastočnú dennú reguláciu), tlakovým privádzačom (oceľové potrubie ø 45–80 cm) a vodnou elektrárňou. Odpad vyššieho stupňa je napojený do akumulačnej nádrže nižšieho stupňa. Stupne boli plánované štyri, III. stupeň však realizovaný nebol.
História.
Pôvod.
Napriek tomu, že Ing. Knöpfler v správe o kremnickom baníctve (1904) uvádza, že vodovod vybudovali v 16. storočí Thurzovci a Fuggerovci, možno sa domnievať, že existoval už skôr, pretože jeho trasa je naznačená i na starších mapách. Predpokladá sa, že mohol byť vybudovaný už v 14. storočí. Iný zdroj určuje dobu vybudovania presnejšie – na roky 1496 až 1507.
Dĺžka prívodného kanála bola 22 km, avšak v roku 1859 bol opustený horný, šesťkilometrový úsek kvôli neekonomickosti prevádzky – poskytoval len málo vody s vysokými nákladmi na údržbu. (Obnovený bol až v rokoch 1966–1969).
19. storočie.
V 19. storočí bol vodovod tvorený privádzačom dlhým 16 896 m so spádom len približne 50 m – bol vedený po vrstevniciach, aby bola zachovaná čo najväčšia potenciálna energia vody. Šlo o kanál z väčšej časti vykopaný v zemi, po bokoch spevnený guľatinou, dno bolo tvorené ílom. Kanál bol krytý šindľami a zeminou na ochranu proti padajúcemu lístiu a mrazu.
Privádzač bol zakončený nad Kremnickými Baňami (Piargy) do potoka, odkiaľ sa voda rozvádzala prívodnými jarkami k priemyselným zariadeniam (štôlne, stupy, mlyny, papierne...)
20. storočie.
Na prelome 19. a 20. storočia došlo k útlmu banskej činnosti a väčšina šácht už bola mimo prevádzku. Vodovod napájal niekoľko tovární a iných zariadení a tiež vodné turbíny inštalované v doposiaľ fungujúcich šachtách, prvá v r. 1894 pre šachtu Ludovik a úpravňu Ladislav s výkonom 74 kW. Nasledujúci rok bola uvedená do prevádzky vodná elektráreň v Hornej Vsi s výkonom 110 kW. Elektrická energia slúžila na pohon ťažných, čerpacích a ďalších banských strojov.
V roku 1913 bola vybudovaná vodná elektráreň na mieste dnešného II. stupňa s inštalovaným výkonom 110 kW. V máji 1922 bola daná do prevádzky elektráreň IV. stupňa ako vôbec 1. podzemná vodná elektráreň v Európe. Inštalované tu boli tri horizontálne Peltonové turbíny s výkonom po 430 kW.
30. roky priniesli rekonštrukciu celého vodohospodárskeho systému s cieľom zvýšiť výrobu elektrickej energie. Trasa privádzača bola upravená vyrazením niekoľkých štôlní. Boli vybudované akumulačné nádrže, elektráreň I. stupňa a staršie dve boli zrekonštruované.
Súčasná podoba.
Stavbu dnes tvorí privádzač (pôvodný Turčekovský vodovod), vodné nádrže, tlakové privádzače a elektrárne I., II. a IV. stupňa a dedičná štôlňa odvádzajúca vodu do Hrona.
Celá trasa vrátane upravných vodných tokov až po rieku Hron meria 34 405 m. a má prevýšenie 587 m. Na trase súčasného vodovodu je 9 štôlní, dve akumulačné vodné nádrže (nad Piargami a na Revolte), usadzovacia a vyrovnávacia nádrž pod Kremnicou, tri vodné elektrárne (I. II. a IV. stupňa) a šachta s hĺbkou 245 m.
Dĺžka prívodného vodovodu vrátane vodných tokov od prameňa (Studená dolina) po vyústenie do akumulačnej nádrže nad Piargami je 17 411 m a má prevýšenie 62 m.
Privádzač.
Prebudovaný historický Turčekovský vodovod dnes tvorí najvyššie položenú časť vodohospodárskeho systému. Ide o betónový plochou klenbou zakrytý kanál lichobežníkového prierezu. Časť privádzača vedie vo vyrazených štôlňach, ktoré na niektorých miestach skracujú trasu pôvodného historického privádzača. Na trase je postavený jeden akvadukt (pred vodnou nádržou nad Piargami).
Na Kremnických Baniach je odbočka do vodojemu pre potreby železničnej stanice. Odber je približne 300 m3.
Parametre(bez pôvodných tokov)
I. stupeň.
I. energetický stupeň začína akumulačnou nádržou nad Piargami, kam vteká Turčekovský vodovod. Na vtoku je ostrohranný prepad a liminigraf (tvoria spolu prietokomer). Nádrž má jalový prepad, dnový výpust a odberné miesto pre elektráreň.
Parametre
Na akumulačnú nádrž nadväzuje tlakové potrubie ku elektrárni I. stupňa. Je kruhového prierezu, oceľové, nitované. Uložené je pod úrovňou terénu a zasypané.
Parametre
Na spodnom konci potrubia sa nachádza vodná elektráreň I. stupňa s dvoma Francisovými turbínami a generátormi s výkonom 180 a 380 kW. ktorej odpad ústi do akumulačnej nádrže na Revolte.
II. stupeň.
Akumulačná nádrž II. stupňa je na Revolte. Má najväčší objem v sústave.
Parametre
Z akumulačnej nádrže vedie tlakové potrubie do elektrárne II. stupňa. Potrubie je rovnakej konštrukcie ako na I. stupni.
Parametre
V elektrárni II. stupňa sú po prestavbe z roku 1937 dve Francisove turbíny a generátory s výkonom 280 a 600 kW. Odpad elektrárne je odvedený do Kremnického potoka.
III. stupeň.
III. stupeň bol plánovaný, ale nebol vybudovaný. Voda tečie Kremnickým potokom. Hrubý spád III. stupňa by bol 43 m, čo je najmenej zo všetkých stupňov.
IV. stupeň.
Štvrtý stupeň spracováva najväčší spád, až 244 m. Je odlišný od prvých dvoch stupňov, pretože potrubie nie je uložené šikmo pod terénom, ale zvislo v banskej šachte, a elektráreň sa nachádza v podzemí.
Akumulačná nádrž IV. stupňa sa nachádza tesne pod mestom Kremnica, priamo nad elektrárňou. Nízky objem v porovnaní s ostatnými nádržami je daný stiesnenými pomermi.
Parametre
Z nádrže vedie tlakové potrubie ø 70 cm do vyrovnávacej komory, odkiaľ vedú 2 potrubia banskou šachtou zvislo nadol ku podzemnej elektrárni.
Parametre
Strojovňa elektrárne IV. stupňa je podzemná, postavená pod šachtou č. 4 v mieste, kde sa šachta križuje s Hlavnou (Ferdinandovou) dedičnou štôlňou. V elektrárni sú inštalované 3 Peltonove turbíny a generátory s výkonmi 370, 380 a 1270 kW.
Dedičná štôlňa.
Voda z elektrárne odteká Hlavnou dedičnou štôlňou (tiež Hlavná Ferdinandova dedičná štôlňa, Dedičná štôlňa cisára Ferdinanda, Svätokrížska dedičná štôlňa) , ktorú využíva v dĺžke 11,11 km. Medzi ústím štôlne (nadmorská výška ) a riekou Hron tečie voda otvoreným kanálom dlhým približne 350 m. Kanál ústi do Hrona medzi Žiarom nad Hronom a Šášovským podhradím, na 147,282 riečnom kilometri.
Prístupnosť pre verejnosť.
Podzemné časti vodného diela nie sú prístupné verejnosti kvôli nevyhovujúcemu ťažnému stroju na šachte 4.
Energetický význam.
Inštalovaný výkon celej kaskády je 3,46 MW a využíva sa najmä ako zdroj špičkovej energie pre mesto Kremnica – vlastník, Kremnická banská spoločnosť s.r.o., poskytuje špičkovú energiu z elektrární výmenou za základnú. Ročná výroba v kaskáde je približne 16 GWh.

</doc>
<doc id="265472" url="https://sk.wikipedia.org/wiki?curid=265472" title="Bouabdellah Tahri">
Bouabdellah Tahri

 
 
 
Bouabdellah Tahri (* 20. december 1978, Metz, Francúzsko) je bývalý francúzsky atlét, ktorý sa venoval behom na stredné trate. V súčasnosti je držiteľom európskeho rekordu v behu na 3 000 metrov stíplčejs časom 8:02,19 min., ktorý zabehol 3. júla 2009 na mítingu vo francúzskom meste Metz.

</doc>
<doc id="265473" url="https://sk.wikipedia.org/wiki?curid=265473" title="Manažment výkonnosti">
Manažment výkonnosti

Manažment výkonnosti (iné názvy: riadenie výkonnosti/výkonov/výkonu, výkonnostný/výkonový manažment, manažment výkonov/výkonu, manažérstvo výkonnosti; angl. "performance management") je v technike, ekonómii a personalistike proces hodnotenia pokroku smerom k dosiahnutiu vopred stanovených cieľov. Napr. v personalistike slúži na maximalizáciu výkonov ľudských zdrojov a tým pomáha podnikom a organizáciám dosiahnuť svoje strategické ciele.

</doc>
<doc id="265475" url="https://sk.wikipedia.org/wiki?curid=265475" title="Halové majstrovstvá Európy v atletike 2007">
Halové majstrovstvá Európy v atletike 2007

Halové majstrovstvá Európy v atletike 2007 sa konali v anglickom meste Birmingham od 2. do 4.marca 2007.

</doc>
<doc id="265486" url="https://sk.wikipedia.org/wiki?curid=265486" title="Trigramy knihy i-ťing">
Trigramy knihy i-ťing



</doc>
<doc id="265489" url="https://sk.wikipedia.org/wiki?curid=265489" title="Albert Einhorn">
Albert Einhorn



</doc>
<doc id="265491" url="https://sk.wikipedia.org/wiki?curid=265491" title="Richard Wilhelm Heinrich Abegg">
Richard Wilhelm Heinrich Abegg



</doc>
<doc id="265494" url="https://sk.wikipedia.org/wiki?curid=265494" title="Fiodor Fiodorovič Bejľštejn">
Fiodor Fiodorovič Bejľštejn



</doc>
<doc id="265495" url="https://sk.wikipedia.org/wiki?curid=265495" title="Fiodor Bejľštejn">
Fiodor Bejľštejn



</doc>
<doc id="265496" url="https://sk.wikipedia.org/wiki?curid=265496" title="Friedrich Beilstein">
Friedrich Beilstein



</doc>
<doc id="265498" url="https://sk.wikipedia.org/wiki?curid=265498" title="Vladimír Pončák">
Vladimír Pončák

Vladimír Pončák (* 19. jún 1982, Bratislava, Slovensko) je slovenský futbalový obranca. 

</doc>
<doc id="265500" url="https://sk.wikipedia.org/wiki?curid=265500" title="Slovesná gramatická kategória">
Slovesná gramatická kategória



</doc>
<doc id="265501" url="https://sk.wikipedia.org/wiki?curid=265501" title="Saladinova socha">
Saladinova socha

Saladinova socha () je nadrozmerná jazdecká bronzová socha zobrazujúca ajjúbovského sultána Saladina, ktorá sa nachádza pred citadelou v Damasku v Sýrii. Socha, ktorú navrhol sýrsky sochár Abdallah al-Sayed, vznikla na štátne náklady a odhalil ju sýrsky prezident Hafez Assad v roku 1993 pri 800. výročí Saladinovej smrti.
Opis.
Socha, ktorá tróni hlavnému námestiu v meste, opisuje Saladina v rovnakej póze a v rovnakých šatách, v akých účinkuje v mnohých západných opisoch križiackych výprav z 19. storočia. Pri každej strane Saladinovho koňa stoja dvaja pešiaci a Sufi. Za koňom kľačia dvaja známi križiaci, Guy z Lusignanu a Renaud de Châtillon. Podľa sochára Saladin nie je zobrazený ako individuálny bojovník, ale ako vodca stelesňujúci vlnu populárneho cítenia voči Frankom. Sufi reprezentuje jedno náboženstvo ľudu, zatiaľ čo pešiaci reprezentujú skromných ľudí, ktorí sa všetci spojili s ich hrdinom pod spoločnou vlajkou islamu.

</doc>
<doc id="265509" url="https://sk.wikipedia.org/wiki?curid=265509" title="Tyraspoľ">
Tyraspoľ



</doc>
<doc id="265510" url="https://sk.wikipedia.org/wiki?curid=265510" title="Ted Lindsay Award">
Ted Lindsay Award

Lester B. Pearson Award je trofej udeľovaná NHL od roku 1971 pre najužitočnejšieho hráča podľa hlasovania hráčov v základnej časti. Po Hart Memorial Trophy je druhá najcennejšia trofej pre hráča. Doposiaľ ju získalo 23 hráčov a aktuálny víťaz je Auston Matthews z Toronto Maple Leafs. Najviackrát ju získal Wayne Gretzky a to päťkrát.
Od 29. apríla 2010 bolo toto ocenenie premenované na Ted Lindsay Award.

</doc>
<doc id="265512" url="https://sk.wikipedia.org/wiki?curid=265512" title="William M. Jennings Trophy">
William M. Jennings Trophy

William M. Jennings Trophy je ocenenie ktoré je udeľované v NHL brankárovi (prípadne dvom alebo trom z jedného tímu), s najmenším počtom inkasovaných gólov v základnej časti. Držiteľ trofeje musí mať odohratých najmenej 25 zápasov. Aktuálni držitelia trofeje sú Tuukka Rask a Jaroslav Halák z Boston Bruins. Za prerušenú základnú časť 2019/2020 ( kvôli coronavírusu), inkasovali v odohraných 70 zápasoch 167 gólov.

</doc>
<doc id="265521" url="https://sk.wikipedia.org/wiki?curid=265521" title="Vysvetľovacia častica">
Vysvetľovacia častica

Vysvetľovacia častica alebo explikatívna častica je (vytyčovacia), ktorá pripája ku kontextu nový, rektifikovaný, aktuálny výraz. 
Sú to konkrétne v slovenčine častice: ako, aspoň, beztak, beztoho, dokopy, ešte, fakticky, ináč, jednako, jednoducho, konečne, koniec koncov, len, napokon, napríklad, navyše, ostatne, podobne, popravde, potom, povedzme, predsa, prípadne, prosím, proste, raz, reku, respektíve, skrátka, slovom, tak, takisto, teda, totiž, údajne, už, vcelku, vlastne, vôbec, vraj, zasa (zas, zase) a ich varianty.
Vysvetľovacie častice stoja blízko pripájacích a uvádzacích. Odlišujú sa hlavne tým, že sú spravidla členské, t. j. „neuvádzajú vetu, ale iba polopredikatívnu konštrukciu (prístavok) a vetný člen“ (Oravec a kol., 1988, s. 204). 

</doc>
<doc id="265522" url="https://sk.wikipedia.org/wiki?curid=265522" title="Invalidovňa">
Invalidovňa

Invalidovňa ("Les Invalides") je komplex budov v 7. mestskom obvode Paríža obsahujúci múzeá a pamiatky francúzskej vojenskej histórie, nemocnicu a domov pre vojnových veteránov, čo boli aj pôvodné účely budov. Dnes je to aj miesto, kde sú pochovaní niektorí z najväčších vojnových hrdinov Francúzska.
Dejiny.
Ľudovít XIV. inicioval vznik domu pre starých či chorých vojakov nariadením zo dňa 24. novembra 1670. Názov je odvodený skrátením pôvodného "hôpital des invalides" (nemocnica pre invalidov). Architektom bol Libéral Bruant. Za miesto bolo vybrané vtedajšie predmestie Paríža (17. storočie). Kým však bola stavba (r. 1676) dokončená, projekt sa postupne rozšíril - predná časť merala 196 metrov a celý komplex mal 15 nádvorí, najväčšie "cour d'honneur" (čestné nádvorie) bolo určené na vojenské prehliadky. Ďalej bola postavená kaplnka. Pri stavbe asistoval už starému Bruantovi Jules Hardouin Mansart, ktorý stavbu podľa Bruantových návrhov dokončil. Stavba kaplnky bola dokončená v roku 1679, po Bruantovej smrti. Kaplnka je známa ako "Eglise Saint-Louis des Invalides".
Krátko po dostavbe kaplnky pre veteránov Ľudovít XIV. prikázal Mansartovi vybudovať samostatnú súkromnú kráľovskú kaplnku, všeobecne nazývanú "Église du Dôme" (kostol s kopulou) podľa najvýraznejšieho znaku. Táto stavba, dokončená 1708, je považovaná za triumf francúzskej barokovej architektúry, vzorom bola Bazilika sv. Petra v Ríme.
Interiér kupoly bol vymaľovaný (dokončený 1705) Le Brunovým žiakom Charlesom de La Fosse (1636-1716). Maľby, pri pohľade zdola, zobrazujú vtedajšiu predstavu vesmíru.
Institution Nationale des Invalides (Národný inštitút invalidov).
Národný inštitút pre invalidných vojnových veteránov. Budovy tohto úradu sú stále súčasťou komplexu Invalidovne.
Inštitút zahŕňa:
• Domov dôchodcov
• Nemocnicu
• Centrum pre ambulantnú lekársku pomoc
Musée de l'Armée (armádne múzeum).
Vojenské múzeum francúzskej armády, ktorého budova je tiež súčasťou Invalidovne.
Hrobky.
Najvýznamnejšou hrobkou Invalidovne je hrobka Napoleona Bonaparte (1769- 1821) v krypte pod Mansartovým dómom. Napoleon bol po bitke pri Waterloo internovaný na Sv. Helene, kde aj r. 1821 zomrel a bol pochovaný. 19 rokov po jeho smrti (1840) však kráľ Ľudovít-Filip umožnil návrat pozostatkov späť do Francúzska a ich uloženie v kaplnke sv. Hieronyma v Paríži. Keďže renovácia Invalidovne trvala mnoho rokov, boli Napoleonove pozostatky presunuté na honosnejšie miesto pod kopulu až v roku 1861. Návrat Napoleonových pozostatkov do Francúzska bol obrovskou udalosťou, o čom svedčí literatúra.
V Invalidovni však nie je pochovaný len Napoleon, sú tu pochovaní aj niektorí členovia Napoleonovej rodiny, niekoľko dôstojníkov, ktorí slúžili pod jeho velením a ďalší francúzski vojenskí hrdinovia.

</doc>
<doc id="265589" url="https://sk.wikipedia.org/wiki?curid=265589" title="Mo Farah">
Mo Farah

 
 
 
 
 
 
Sir Mohamed Muktar Jama Farah (narodený ako Hussein Abdi Kahin, * 23. marec 1983, Mogadišo, Somálsko) je britský atlét.
Kariéra.
V roku 2001 získal zlatú medailu v behu na 5000 metrov na majstrovstvách sveta juniorov v Grossete. Dve strieborné medaily vybojoval na majstrovstvách sveta do 23 rokov – v Bydgoszczi (2003) a v Erfurte (2005). Na európskom šampionáte v Göteborgu vo finále v behu na 5000 metrov dobehol v čase 13:44,79, keď nestačil iba na Španiela Jesúsa Espaňu.
O rok neskôr skončil na majstrovstvách sveta v Osake 6. s časom 13:47,54. V roku 2009 získal na halových majstrovstvách Európy v Turíne zlatú medailu v pretekoch na 5 000 metrov. Na svetovom šampionáte v Berlíne skončil vo finále na 5 000 metrov 7. v čase 13:19,69. V roku 2010 vybojoval na majstrovstvách Európy v Barcelone dve zlaté medaily – v pretekoch na 10 000 (28:24,99) a 5000 metrov (13:31,18) .

</doc>
<doc id="265591" url="https://sk.wikipedia.org/wiki?curid=265591" title="Slovesné gramatické kategórie">
Slovesné gramatické kategórie



</doc>
<doc id="265593" url="https://sk.wikipedia.org/wiki?curid=265593" title="(What’s the Story) Morning Glory?">
(What’s the Story) Morning Glory?

(What’s the Story) Morning Glory? je druhý štúdiový album skupiny Oasis, ktorý bol vydaný 2. Októbra 1995. Je to jeden z najúspešnejších a najlepších albumov vôbec. Patrí k najpredávanejším albumom v Británii. Predalo sa ho takmer 30 miliónov. Vydaním tohto albumu sa z Oasis stali medzinárodné rockové hviezdy, t. j. ich sláva presiahla za hranice Veľkej Británie. Všetky piesne sú napísané Noelom Gallagherom, vrátane najväčších megahitov ako "Wonderwall", "Don’t Look Back in Anger", či "Champagne Supernova". V roku 2010 na BRIT Awards získal ocenenie za najlepší album posledných 30 rokov. 
Skladby albumu.
Autorom všetkých skladieb je Noel Gallagher.

</doc>
<doc id="265628" url="https://sk.wikipedia.org/wiki?curid=265628" title="Peter Aerts">
Peter Aerts

Peter Aerts prezývaný "holandský drevorubač" (* 25. október 1970, Eindhoven) je profesionálny holandský kickboxer v super-ťažkej váhe a bojových umeniach. Je trojnásobným víťazom K-1 World Grand Prix a majstrom sveta v Muay Thai. Je známy predovšetkým svojimi silnými údermi - preto má prezývku "drevorubač".

</doc>
<doc id="265632" url="https://sk.wikipedia.org/wiki?curid=265632" title="Plenér">
Plenér

"Plenér (z fr. plein air = voľná príroda) znamená aj všeobecne voľná príroda."
Plenér (starší pravopis "plein-air" alebo "plain-air"; po francúzsky "en plein air") je maľovanie vo voľnej prírode priamo pred krajinným motívom alebo obraz takto namaľovaný. Maliarsky smer zdôrazňujúci plenér sa volá plenérizmus.
Táto technika bola obzvlášť využívaná v obdobiach realizmu a impresionizmu. Jej predstaviteľom bol aj Eugene Boudin – uznávaný maliar, učiteľ jedného z najznámejších predstaviteľov impresionizmu vôbec, Clauda Moneta.

</doc>
<doc id="265635" url="https://sk.wikipedia.org/wiki?curid=265635" title="Dorastenecké majstrovstvá sveta v atletike 2007">
Dorastenecké majstrovstvá sveta v atletike 2007

Dorastenecké majstrovstvá sveta v atletike 2007 boli 5. dorastenecké majstrovstvá sveta. Konali sa v dňoch 11. až 15. júla 2007 v českom meste Ostrava.
Slovensko reprezentovali Alexandra Štuková, Dana Čížková, Marián Žigala, Klára Ábelová, Peter Sárkózi, Lenka Kršáková, Adriana Mančušková, Miroslav Dobiáš, Veronika Privalincová, Miroslav Žíkavský, Peter Šmondrk, Roman Turčáni, Juraj Mokráš, Ján Beňa, Vladimír Šimík, Matúš Krčmár, Dušan Páleník, Lukáš Sojka a Vladimíra Šibová.

</doc>
<doc id="265636" url="https://sk.wikipedia.org/wiki?curid=265636" title="Majstrovstvá sveta v atletike dorastencov 2007">
Majstrovstvá sveta v atletike dorastencov 2007



</doc>
<doc id="265637" url="https://sk.wikipedia.org/wiki?curid=265637" title="Manažérstvo rizika">
Manažérstvo rizika

Manažérstvo rizika (iné, nenormované názvy: manažérstvo rizík, rizikový manažment, manažment rizika/rizík, riadenie rizika/rizík; angl. risk management) je riešenie rizík, ktoré môžu nastať v organizácii alebo časti činnosti organizácie (napr. kreditné riziko) resp. na životnom prostredí resp. riešenie technických rizík. Má 4 fázy: identifikácia rizika, analýza rizika a jeho následkov, riadenie reakcií na riziko a monitoring rizika. 
Manažérstvo rizika je systematický proces, v ktorom sa riziko identifikuje, analyzuje a definuje optimálny spôsob jeho zvládnutia pri minimálnych nákladových aspektoch a rešpektovaní systémových cieľov subjektu. Úlohou rizikového manažmentu je predovšetkým dosiahnutie maximálnej bezpečnosti a ochrany majetku vypracovaním optimálnej stratégie riadenia rizík ako hlavných nositeľov možných budúcich škôd.

</doc>
<doc id="265638" url="https://sk.wikipedia.org/wiki?curid=265638" title="Dorastenecké majstrovstvá sveta v atletike 2009">
Dorastenecké majstrovstvá sveta v atletike 2009

Dorastenecké majstrovstvá sveta v atletike 2009 boli 6. dorastenecké majstrovstvá sveta. Uskutočnili sa v talianskom meste Bressanone v dňoch od 8. do 12. júla 2009.
Výsledky.
Externé odkazy.
Oficiálne výsledky (anglicky)

</doc>
<doc id="265639" url="https://sk.wikipedia.org/wiki?curid=265639" title="Majstrovstvá sveta v atletike dorastencov 2009">
Majstrovstvá sveta v atletike dorastencov 2009



</doc>
<doc id="265641" url="https://sk.wikipedia.org/wiki?curid=265641" title="Manažérske schopnosti">
Manažérske schopnosti



</doc>
<doc id="265642" url="https://sk.wikipedia.org/wiki?curid=265642" title="Majstrovstvá sveta v atletike dorastencov">
Majstrovstvá sveta v atletike dorastencov



</doc>
<doc id="265643" url="https://sk.wikipedia.org/wiki?curid=265643" title="Dorastenecké majstrovstvá sveta v atletike">
Dorastenecké majstrovstvá sveta v atletike

Dorastenecké majstrovstvá sveta v atletike je atletické podujatie pre športovú mládež. Zúčastniť sa ho môžu len športovci, ktorí sú narodení v takom ročníku, ktorý je o 17 rokov a menej menší ako rok daných majstrovstiev. Napríklad, Dorasteneckých majstrovstviev sveta 2009 sa môžu zúčastniť ročníky 1992 a vyššie, lebo 2009 - 17 = 1992.

</doc>
<doc id="265644" url="https://sk.wikipedia.org/wiki?curid=265644" title="Online Analytical Processing">
Online Analytical Processing

Online Analytical Processing skrátene OLAP je technológia uloženia dát v databáze, ktorá umožňuje usporiadať veľké objemy dát tak, aby boli dáta prístupné a zrozumiteľné používateľom zaoberajúcim sa analýzou obchodných trendov a výsledkov. Dáta sú uložené v multidimenzionálnych databázach a obsahujú rôzne úrovne agregácie dát. Spôsob uloženia dát sa svojim zameraním líši od bežnejšie používaného OLTP ("Online Transaction Processing"), kde sa dôraz kladie predovšetkým na jednoduché a bezpečné ukladanie zmien v dátach v konkurenčnom (mnohoužívateľskom) prostredí (dáta sú uložené v relačných databázových systémoch v aspoň tretej normálovej forme).
Základné rozdiely medzi OLAP a OLTP vyplývajú z rozdielneho použitia, pri OLAP ide o jednorazovo nahrávané dáta, nad ktorými sa vykonávajú zložité dopyty, pri OLTP sú dáta priebežne a často modifikované a pridávané a to obyčajne mnohými používateľmi zároveň.

</doc>
<doc id="265646" url="https://sk.wikipedia.org/wiki?curid=265646" title="Online Transaction Processing">
Online Transaction Processing

Online Transaction Processing skrátene OLTP je technológia spracovania dát v reálnom čase. Dáta sú uložené v relačných databázových systémoch v aspoň tretej normálovej forme. Ide o prístup používaný v súčasnosti v prevažnej väčšine databázových aplikácií (historicky ešte pomerne nedávno dokonca vo všetkých databázových aplikáciách). Ako protiklad k OLTP je predovšetkým na analytické účely nad rozsiahlymi databázami používaná technológia OLAP ("Online Analytical Processing").

</doc>
<doc id="265648" url="https://sk.wikipedia.org/wiki?curid=265648" title="OLAP kocka">
OLAP kocka

OLAP kocka je dátová štruktúra, ktorá umožňuje rýchlu analýzu dát. Usporiadanie dát do kociek prekonáva obmedzenia relačných databáz. Relačné databázy nie sú určené na takmer okamžitú analýzu a zobrazenie veľkého objemu dát. Sú určené skôr na vytváranie záznamov zo série transakcií, známe ako OLTP. Existujú však aj reportovacie nástroje pre relačné databázy, hoci sú pomalé, keď treba spracovať celé databázy.

</doc>
<doc id="265650" url="https://sk.wikipedia.org/wiki?curid=265650" title="Tupé">
Tupé

Tupé môže byť:

</doc>
<doc id="265652" url="https://sk.wikipedia.org/wiki?curid=265652" title="T-Home">
T-Home



</doc>
<doc id="265656" url="https://sk.wikipedia.org/wiki?curid=265656" title="Organizácia za oslobodenie Palestíny">
Organizácia za oslobodenie Palestíny

Organizácia za oslobodenie Palestíny (prekladané aj nevhodne ako "Organizácia pre oslobodenie Palestíny"; skr. OOP; , , PLO) je politická a polovojenská organizácia založená Ligou arabských štátov v máji 1964 v Jeruzaleme. Organizácia v súčasnosti spája desať palestínskych odbojových skupín, používajúcich väčšinou rozdielnu stratégiu a taktiku k dosiahnutiu spoločného cieľa, ktorým je oslobodenie Palestíny a založenie nezávislého sekulárneho palestínskeho štátu. Od októbra 1974 je považovaná za jediného legitímneho zástupcu palestínskeho ľudu.
Organizácia pôvodne odmietala dvojštátne urovnanie izraelsko-palestínskeho konfliktu a chcela, aby sa palestínsky štát vytvoril na celom území z čias britského mandátu, teda aj na území súčasného Izraela. Spočiatku sa kvôli dosiahnutiu tohto cieľa často uchyľovala k používaniu teroristickej taktiky, na schvaľovaní ktorej sa priamo podieľalo aj vedenie OOP, v r. 1974 sa však organizácia priklonila k mierovému procesu. Na teroristických aktivitách sa ale napriek tomu naďalej podieľali niektoré frakcie OOP, resp. ich paramilitantné krídla.
Prelom vo vzájomných izraelsko-palestínskych vzťahoch nastal 9. októbra 1993, keď predseda OOP Jásir Arafát uznal štát Izrael v úradnom liste adresovanom izraelskému premiérovi Jicchakovi Rabinovi. V reakcii na Arafátov list, Izrael uznal OOP za legitímneho zástupcu palestínskeho ľudu a prestal ju vnímať ako teroristickú organizáciu. OOP sa následne zapojila do budovania palestínskej samosprávy v Pásme Gazy a na Západnom brehu Jordánu.
Už 22.novembra 1974 OSN udelila OOP štatút pozorovateľa a 12. januára 1976 jej Rada bezpečnosti OSN dovolila zúčastňovať sa schôdzok Rady bezpečnosti bez hlasovacích práv.
Prvým predsedom OOP bol Ahmad Šukajrí (1964-1967), po ňom nasledoval Jahjá Hammúda (do r. 1969) a následne ním bol až do r. 2004 Jásir Arafát. Súčasným predsedom je Mahmúd Abbás.

</doc>
<doc id="265658" url="https://sk.wikipedia.org/wiki?curid=265658" title="Kontinentálny pohár v ľadovom hokeji 2005/2006">
Kontinentálny pohár v ľadovom hokeji 2005/2006

Ročník 2005/2006 bol deviatym ročníkom Kontinentálneho pohára v ľadovom hokeji. O trofej bojovalo 21 tímov zastupujúcich rovnaký počet krajín. Trval od 23. septembra 2005 do 15. januára 2006.
1. kolo.
Sedem tímov rozdelených do dvoch skupín odohralo svoje zápasy v dňoch 23.-25. septembra 2008.
Skupina A (Bukurešť, Rumunsko).
Tím Progym Gheorgheni bol pozvaný na turnaj namiesto iného tímu, jeho výsledky sa však do tabuľky nezapočítavali.
2. kolo.
Druhé kolo sa hralo v troch skupinách, o postup do tretieho kola sa hralo 14. až 26. októbra 2005.
3. kolo.
O účasť v maďarskom finále sa bojovalo 18.-20. novembra 2005.
Finále (Székesfehérvár, Maďarsko).
Druhý rok po sebe bol dejiskom finálových bojov maďarský Székesfehérvár. Termín finále bol 13. až 15. január 2006.
Konečná tabuľka.
V ročníku 2005/06 si trofej odniesol ruský tím Lada Togliatti.
Najlepší hráči.
Najlepší hráč: Jan Alston (ZSC Zürich Lions)
Najlepší brankár: Martins Raitums (HC Riga 2000)
Najlepší obranca: Severin Blindenbacher (ZSC Zürich Lions)
Najlepší útočník: Jevgenij Ketov (Lada Togliatti)

</doc>
<doc id="265659" url="https://sk.wikipedia.org/wiki?curid=265659" title="Eleonóra Akvitánska">
Eleonóra Akvitánska

Eleonóra Akvitánska (Aliénor) (* asi 1124, Bordeaux, Francúzsko – † 31. marec 1204, Fontevraud-l’Abbaye, Francúzsko), bola akvitánska vládnuca vojvodkyňa, grófka z Poitou. Svojimi sobášmi sa stala najskôr francúzskou (1137 – 1152) a neskôr anglickou kráľovnou (od 1154).
Detstvo a mladosť.
Narodila sa ako najstaršia z troch detí akvitánskeho vojvodu Viliama X. a Eleonóry zo Châtelleraultu. Vojvodov dvor patril k najkultivovanejším v Európe. Po náhlej smrti svojho otca († 9. apríl 1137) na púti do Santiaga de Compostela sa stala dedičkou Akvitánska, bohatého kraja na západe Francúzska.
Francúzska kráľovná.
Manželstvo s Ľudovítom VII..
Eleonóra bola podľa súdobých svedectiev krásna, vzdelaná a kultivovaná žena. V júli 1137 sa v súlade s poslednou vôľou svojho otca vydala za sedemnásťročného následníka francúzskeho trónu Ľudovíta. Chorý ženíchov otec Ľudovít VI. už pár dní po svadbe zomrel a mladík nastúpil 1. augusta 1137 na francúzsky trón ako Ľudovít VII. Čoskoro po nástupe na trón sa vymanil z moci svojej matky Adely Savojskej. Jeho radcom sa na dlhú dobu stal opát Suger. 
Mladá kráľovná si z domova priniesla kritický postoj k cirkvi a zrejme pod jej vplyvom nebol Ľudovít VII. na začiatku svojej vlády príliš naklonený cirkevným slobodám, a ak to vyhovovalo jeho zámerom, neváhal sa s cirkvou dostať do konfliktu. Proti cirkevnému rozhodnutiu sa postavil i v prípade sporu o manželstvo svojho senešala Rudolfa I. z Vermandois, ktorý zapudil kvôli kráľovninej sestre Petronile svoju manželku Eleonóru z Blois a dostal sa tak do sporu s Theobaldom z Blois, bratom odvrhnutej manželky. Pápežský legát vyhlásil prvé manželstvo za platné a nad grófstvom vyhlásil interdikt. Kráľ cirkvou exkomunikovaného senešala vojensky podporil, napadol grófa Theobalda a potom sa celý život trápil výčitkami nad tisíckami úbožiakov, ktorí uhoreli v kostole pri dobývaní Vitry. V roku 1143 obe strany uzavreli mier. 
Ľudovít VII. bol síce do Eleonóry zamilovaný, ale podľa jej názoru bol "skôr mních než kráľ". Kráľovná nemohla dlho počať, prvá dcéra Mária sa narodila až po mnohých modlitbách v roku 1145.
Križiacka výprava.
31. marca 1146 na sneme vo Vézelay kráľ, v túžbe podporiť kresťanské štáty oslabené najmä po strate Edessy, prijal kríž a Eleonóra sa rozhodla ho spoločne so svojimi vazalmi sprevádzať. Križiacke vojsko sa vydalo po pevnine do Svätej zeme. Byzantského kronikára zaujala účasť žien medzi ktorými vynikala samotná Eleonóra, ktorú nazvali "Zlatonôžka".
Po pomerne pokojnom začiatku cesty sa situácia zmenila. Od Vianoc 1147 pútnikov systematicky napádali Turci, ktorí okolo nich krúžili a zabíjali oneskorencov. Vojaci boli vyčerpaní, zmáhal ich nedostatok potravín, ľadový víchor a úmorná cesta cez hornatú krajinu. Prenasledované vojsko sa v značne menšom počte na začiatku februára 1148 dovlieklo k byzantskej Attalii. Ľudovít sa tu s Eleonórou, časťou jazdy a rytierov nalodil na byzantskú loď a dal sa dopraviť do Svätého Symeona blízko Antiochie. Pešiaci pre nedostatok plavidiel v Attalii zostali s tým, že si musia nájsť cestu na východ sami.
Keď v marci 1148 dorazili do Antiochie bol kráľ už tak zadlžený, že si musel od templárov požičať peniaze potrebné na pokračovanie výpravy. V prepychu križiackeho grófstva sa unavení pútnici rýchlo zotavili. Na výprave sa zreteľne prejavili rozpory medzi oboma manželmi. Eleonóra údajne v Levante prežila škandálny milostný románik so svoji strýkom, ktorý bol o sedem rokov starší ako Eleonóra. V roku 1136 si vzal za manželku Konstancu, dedičku Antiochijského kniežatstva a od svojho sobáša stál na jeho čele., antiochijským kniežaťom Raimundom z Poitiers.
Obaja muži sa tiež nezhodli ohľadne plánovaného cieľa križiackeho útoku a Eleonóra sa pridala so svojim názorom k strýkovi, hrozila rozvodom pre blízke príbuzenstvo a odmietala odísť z Antiochie, takže ju kráľ musel nechať odviesť násilím. Do Jeruzalema ju dopravil v podstate ako väzenkyňu. Po nepodarenom útoku na Damask sa manželia rozhodli stráviť zimu v Svätej zemi. Návrat naspäť do Európy bol rovnako búrlivý ako celá križiacka výprava. Z Palestíny vyplávali každý na inej lodi po Veľkej noci 1149 vo flotile sicílskeho kráľa Rogera II., bojujúceho v tom čase s Byzanciou. Pri pobreží Peloponézu kráľovninu loď zajalo byzantské loďstvo, ktoré zamierilo s Eleonórou do Konštantinopolu. Sicílske loďstvo ju včas oslobodilo a manželia sa stretli až v septembri v Kalábrii, kde ich Roger II. prijal s veľkými poctami. Tu sa tiež dozvedeli o smrti Raimunda z Poitiers v bitke s Núr ad-Dínom. 
V dôsledku útrap a prežitých emócií sa zdravotný stav kráľovnej zhoršil natoľko, že spiatočná cesta sa musela konať na etapy s dlhšou zastávkou v benediktínskom kláštore Montecassino. K brehom Seiny tak Eleonóra s Ľudovítom dorazili až v novembri. Počas spiatočnej cesty ich prijal pápež Eugen III., ktorý sa obával politických zmätkov, ktoré by uvažovaný rozvod kráľovského páru mohol spôsobiť.
V nasledujúcom roku sa kráľovským manželom narodila druhá dcéra Alix. Jej narodenie však už bolo len labuťou piesňou manželstva, ktoré nezadržateľne spelo ku svojmu koncu.
Rozvod.
V januári 1151 zomrel opát Suger a nič nebránilo Ľudovítovi a Eleonóre v rozvode. K rozvodu došlo 21. marca 1152 oficiálne z dôvodu blízkeho príbuzenstva, v skutočnosti však kvôli odcudzeniu medzi manželmi a Eleonórinej údajnej nedostatočnej plodnosti. Na verejnom vyhlásení rozvodu sa zúčastnili štyria arcibiskupi a početní príslušníci francúzskej šľachty.
Eleonóra po rozvode získala späť svoje územia do ktorých sa hodlala uchýliť a Ľudovít VII. po strate manželkinho rozsiahleho územia klesol na úroveň stredne významného vladára. Obe dcéry zostali u otca. 
Pri ceste do Akvitánska sa rozvedenej kráľovnej, ktorá opäť predstavovala skvelú partiu, takmer zmocnil násilím Theobald V. z Blois, ktorý sa chcel s ňou oženiť. Eleonóre sa podarilo zajatiu vyhnúť a rovnako unikla i nástrahám Geoffroya VI. z Anjou, mladšieho brata Henricha Plantageneta. 
Anglická kráľovná.
Manželstvo s Henrichom II..
Dva mesiace po rozvode sa Eleonóra vydala za devätnásťročného normanského vojvodu Henricha Plantageneta, s ktorým sa pravdepodobne prvý raz stretla v auguste 1151, kedy Henrich spoločne so svojim otcom Geoffroyom V. z Anjou navštívil francúzsky dvor.
Prekážkou sobášu nebol ani vekový rozdiel, ani pokrvné príbuzenstvo, ani Eleonórina údajná neplodnosť z ktorej bola obviňovaná. S manželstvom nesúhlasil Henrichov otec Geoffroy V. z Anjou, ktorý ako kráľovský senešal na Eleonóru uvalil interdikt. Dôvodom otcovho nesúhlasu so sobášom bol nielen Henrichov lénny záväzok k Ľudovítovi, ale najmä to, že Geoffroy sám mal údajne s Eleonórou už predtým sexuálny pomer. A spať s partnerkou vlastného otca bolo považované za „incest druhého typu“, ktorý bol prísne odsudzovaný. Geoffroy V. z Anjou však zomrel náhle v septembri 1151 a Henrich zdedil grófstvo Anjou, Maine a normandské vojvodstvo. Manželstvu tak nič nestálo v ceste. Ich spoločné kontinentálne majetky vytvorili uzavretú enklávu a kapetovské kráľovstvo bolo ohrozené. Eleonóriným najobľúbenejším sídlom sa stalo mesto Angers..
Ľudovít VII. reagoval na Eleonórine nové manželstvo vyhlásením, že uzavretím sobáša dcéry jeho vazala bez jeho povolenia došlo k porušeniu feudálneho práva. Plantagenet sa odmietol kráľovi zodpovedať, bol ním vyhlásený za vzbúrenca a jeho majetok mal byť skonfiškovaný. Rozsudok však nebol nikdy prakticky vykonaný. Francúzsko sa pokúsilo Akvitánsko udržať silou, ale takmer rok trvajúca vojenská výprava, ktorú podporovali okrem Henricha I. zo Champagne aj Róbert I. z Dreux a Eustach IV. z Boulogne, syn anglického kráľa Štefana III. z Blois, dopadla neslávne. Ľudovít VII. sa v roku 1154 titulu akvitánskeho vojvodu zriekol.
Ešte v roku 1154 zomrel v Anglicku kráľ Štefan a na anglický trón zasadol Henrich Plantagenet. Územie nad ktorým vládli od tej doby Henrich a Eleonóra siahalo od hraníc Škótska až po Pyreneje. Na európskom kontinente zahŕňalo celú západnú časť dnešného Francúzska, pobrežie pozdĺž Lamanšského prielivu a Atlantiku, od ústia rieky Bresle až po brehy rieky Bidassoa za mestom Bayonne.
19. decembra 1154 boli Henrich s Eleonórou korunovaní vo Westminsterskom opátstve. Svojim príchodom upevnili v Anglicku dominantné postavenie francúzskej kultúry. Pár bol neustále na cestách medzi ostrovným kráľovstvom a kontinentálnym panstvom, opakovane si vládu v rôznych častiach zeme rozdeľovali. Kým kráľ bol v Normandii, Eleonóra zostala v Anglicku a naopak. Henrich bol síce akvitánsky vojvoda, ale ku každému rozhodnutiu v zemi svojej manželky potreboval jej súhlas. 
V roku 1156 zložil Henrich kráľovi Ľudovítovi VII. za svoje dŕžavy na francúzskom území lénny hold. V roku 1158 sa obaja panovníci stretli v Gisors pri príležitosti zásnub ich detí.
Eleonóra v manželstve s Henrichom napriek častým odlúčeniam porodila osem detí, z toho päť synov, z ktorých prvý zomrel v detskom veku, zatiaľ čo jej bývalý manžel Ľudovít sa svojho vytúženého dediča dočkal až v roku 1165. Henrich II. bol známy svojou činorodosťou, neposednosťou a záchvatmi zúrivého hnevu. 
Henrich bol známy svojimi milostnými dobrodružstvami. Jeho najznámejšou milenkou bola, asi od roku 1166, „krásna Rosamunda“ (Fair Rosamund), dcéra normanského rytiera Waltera z Cliffordu, ktorá vystriedala inú milenku menom Arise a pravdepodobne zapríčinila rozkol medzi manželmi. V roku 1167 porodila Eleonóra svoje posledné dieťa, syna Jána, a odišla na svoj dvor v Poitiers.
Henrich o tri roky neskôr ťažko ochorel a v predtuche blížiacej sa smrti rozdelil ríšu medzi svojich synov. Najstarší Henrich mal dostať Anjou, Normandiu a Anglicko. Richard mal zdediť matkine Akvitánsko a Geoffrey II. otcom získané Bretónsko. Posledný Ján sa mal stať grófom z Mortain. Kráľ však chorobe nepodľahol, uzdravil sa a ambiciózne potomstvo nesúhlasilo s tým, že otec im vládu zatiaľ nepredal. Eleonóra vzburu svojich dospelých synov proti otcovi podporovala. Princovia sa v premenlivých konšteláciách spolčovali medzi sebou a s francúzskym kráľom proti otcovi. Ich odpor vypukol otvorene s Eleonórinou podporou v roku 1173.
Spurnú kráľovnú hrozba exkomunikácie nijako nepresvedčila a kráľ vpadol s brabantskými žoldniermi do kraja Poitou, ktorý pustošil. V roku 1173 sa Eleonóra v mužskom prestrojení pri pokusu o útek na francúzske územie dostala do rúk manžela, ktorý ju dal uväzniť na hrade Chinon a v roku 1174. odviezť do anglického Salisbury. Miesto prísne stráženého pobytu bolo často menené, aby bolo znemožnené kráľovnú oslobodiť. Synovia sa otcovi vzdali v septembri 1174.
Henrich II. sa pokúsil na prelome rokov 1175/1176 anulovať svoje manželstvo s Eleonórou. Nie je isté či jeho snaha stroskotala na odpore pápežskej kúrie, alebo si uvedomil politické dôsledky anulovania manželstva.
V roku 1183, po smrti svojej milenky Rosamundy a syna Henricha, kráľ Henrich II. previezol Eleonóru do Normandie a o rok neskôr späť do Anglicka. Vtedy už mala viac voľnosti než predtým. K dvoru sa mohla vrátiť na Vianoce 1184, kedy došlo k prímeriu a manželia spoločne oslávili sviatky. V tu dobu už kráľov dvor i kráľ sám upadal.
V zajatí zostala Eleonóra až do manželovej smrti v roku 1189. Richard po otcovom skone poslal Viliama Maréchala, aby matku vyslobodil z kráľovského väzenia. Verný služobník ju našiel vo Winchesteri už na slobode a "vznešenejšiu než inokedy".
Kráľovná matka.
Po svojom oslobodení zostala Eleonóra v Anglicku, kde sa tešila veľkej úcte, zariaďovala Richardovu korunováciu a vyberala dvoranov. Dojednala pre Richarda sobáš s princeznou Berengariou Navarrskou a doviezla mu ju v roku 1191 do sicílskej Messiny, kde sa chystal na tretiu križiacku výpravu. 
Po dobu Richardovho pobytu v Svätej zemi sa snažila krotiť túžbu mladšieho syna Jána po anglickej korune. Po prijatí správ o Richardovom zajatí rakúskym vojvodom Leopoldom Babenberským vyslala do Rímsko-nemeckej ríše opátov z Boxley a Robertsbridge, aby vyjednali synovi slobodu, a začala zabezpečovať výkupné. Richard mohol vďaka neúnavnosti svojej matky prisľúbiť cisárovi 100 000 hrivien striebra. Kvôli prieťahom Eleonóra neváhala a vo svojich listoch sa obrátila i na pápeža.
Požadované výkupné získané od vazalov kráľovná nakoniec sama dopravila na cisársky dvor. Richard bol prepustený zo zajatia a vrátil sa do Anglicka, ktoré však čoskoro zase opustil a odcestoval do Akvitánska. Eleonóra sa stiahla do kláštorného ústrania vo Fontevrault, ktorý od svojho sobáša s Henrichom podporovala. Na jar v roku 1199 bol Richard pri obliehaní hradu Châlus zranený, po lekárskom zákroku ho začala trápiť horúčka a 6. apríla v Eleonórinom náručí zomrel. V septembri toho roku Eleonóra pochovala i dcéru Janu, bývalú sicílsku kráľovnú, ktorej sa nevydarilo manželstvo s toulouským grófom a zomrela pri pôrode.
Poslednou veľkou cestou starej kráľovnej bola výprava cez Pyreneje, keď v januári 1200 navštívila dvor svojej dcéry Eleonóry a priviezla odtiaľ svoju vnučku Blanku Kastílsku ako nevestu pre francúzskeho princa. Svadby sa nezúčastnila, ale išla odpočívať do Fontevrault. V lete 1202 bola kráľovná hľadajúca bezpečnosť na hrade Mirebeau obliehaná svojim vnukom Arturom Bretónskym, uchádzačom o dedičstvo po zosnulom Richardovi. Ján Bezzemok svoju matku čoskoro oslobodil a Artura spoločne s ďalšími sprisahancami zajal.
Eleonóra zomrela vo vysokom veku na jar 1204 vo fontevraultskom kláštore, kde bola aj pochovaná. Na dochovanom drevenom náhrobku je spodobnená ako ležiaca žena držiaca otvorenú knihu. Z jej desiatich detí žili už len dcéra Eleonóra, kastílska kráľovná, a syn Ján, anglický kráľ.
Odraz v literatúre a umení.
Osobnosť kráľovnej bola vo svojej dobe veľmi kontroverzná. Vďaka svojmu správaniu v manželstve s Ľudovítom si od svojich súčasníkov vyslúžila odsúdenie, ktoré mních Hélinand z Froimontu zhrnul do tvrdenia, že "sa nesprávala ako kráľovná, ale ako pobehlica". Pohoršenie vzbudil i jej podpora vzbury synov proti kráľovi Henrichovi II., pretože sa prejavila ako neposlušná manželka a porušila tak vtedajšie pravidlá manželského súžitia. 
Z dnešného pohľadu bola Eleonóra Akvitánska jednou z najpozoruhodnejších žien stredoveku, svojimi osudmi lákajúca k stvárneniu v dielach románových autorov. Jedným z beletristických diel o kráľovnej Eleonóre je román nemeckej spisovateľky Tanji Kinkelovej "Levica z Akvitánska". Populárna je aj série románov od Sharon Kay Penmanovej. 
Známym dielom sa stala aj dva razy sfilmovaná divadelná hra Jamesa Goldmana "Lev v zime", popisujúca vzťahy medzi Henrichom, Eleonórou a ich synmi. V prvom filme z roku 1968 stvárnila Eleonóru Katharine Hepburnová, ktorá za výkon získala Oscara za najlepší ženský herecký výkon v hlavnej úlohe. V druhom filme z roku 2003 bola predstaviteľkou Eleonóry Glenn Closeová, ktorá za túto úlohu dostala Zlatý glóbus ako „najlepšia herečka v minisérii, alebo TV filme“.
Deti.
22. júla 1137 sa v Bordeaux vydala za francúzskeho kráľa Ľudovíta VII. (* 1120 – † 1180). Manželstvo bolo rozvedené 21. marca 1152, mali dve dcéry:
18. mája 1152 sa v Bordeaux vydala za budúceho anglického kráľa Henricha II. Plantageneta (* 1133 – † 1189), mali osem detí:

</doc>
<doc id="265669" url="https://sk.wikipedia.org/wiki?curid=265669" title="Kickboxer">
Kickboxer



</doc>
<doc id="265675" url="https://sk.wikipedia.org/wiki?curid=265675" title="Zoznam spolkových ciest v Nemecku">
Zoznam spolkových ciest v Nemecku

Toto je zoznam spolkových ciest v Nemecku.
Zoznam.
B 101 – B 200.
Čísla od 101 po 200 nie sú v súčasnosti všetky využité. Čísla od "123" po "125" a od "158" do "165" mali do roku 1945 bývalé ríšske cesty v Zadnom Pomoransku (dnes súčasť Poľska) a číslami od "126" do "144" sa v minulosti označovali cesty vo Východnom Prusku (dnes súčasť Poľska a Ruska).
B 611.
Spolková cesta 611 je v súčasnosti v štádiu plánovania.
B 999.
Spolková cesta B 999 je zatiaľ len projektové číslovanie plánovanej cesty.
B E – B Z.
Písmenami "E" až "Z" sa označovali cesty v Západnom Berlíne.

</doc>
<doc id="265684" url="https://sk.wikipedia.org/wiki?curid=265684" title="Mužská dvojhra na BNP Paribas Open 2009">
Mužská dvojhra na BNP Paribas Open 2009

Mužská dvojhra na BNP Paribas Open 2009 sa hrala ako súčasť BNP Paribas Open 2009 od 12. do 22. marca 2009. Titul získal Španiel Rafael Nadal, ktorý vo finále porazil Brita Andyho Murrayho 6–1, 6–2. Bol to jeho 33. titul v dvojhre na okruhu ATP.

</doc>
<doc id="265686" url="https://sk.wikipedia.org/wiki?curid=265686" title="Ženská štvorhra na BNP Paribas Open 2009">
Ženská štvorhra na BNP Paribas Open 2009

Ženská štvohra na BNP Paribas Open 2009 sa hrala ako súčasť BNP Paribas Open 2009 od 11. do 21. marca 2009. Titul získali Bieloruska Viktorija Azarenková a Ruska Vera Zvonariovová, ktoré vo finále porazili argentínsko-izraelský pár Gisela Dulková, Šachar Peerová 6-4 3-6 10-5. Pre Azarenkovú to bol tretí a pre Zvonariovovú piaty titul vo štvorhre na okruhu WTA. 

</doc>
<doc id="265687" url="https://sk.wikipedia.org/wiki?curid=265687" title="Spolková cesta 471 (Nemecko)">
Spolková cesta 471 (Nemecko)

Spolková cesta 471 () v Nemecku je 79 kilometrov dlhá spolková cesta, ktorá prechádza cez severné predmestia mesta Mníchov. Križuje sa s diaľnicami A8, A9, A92, A96 a A99.

</doc>
<doc id="265690" url="https://sk.wikipedia.org/wiki?curid=265690" title="Magio">
Magio

Magio je služba digitálnej televízie IPTV poskytovaná spoločnosťou Slovak Telekom pod obchodnou značkou Telekom na území Slovenska.
Funkcie.
Digitálna televízia Magio obsahuje
K digitálnej televízii Magio je možné objednať si službu "prístupu na internet" s rýchlosťou 2048 / 256 kbps (download / upload), prípadne so zvýšeným uploadom 512 kbps. Okrem štandardnej služby Magio poskytovanej na DSL infraštruktúre, Telekom (predtým T-Com) začal koncom roka 2008 poskytovať digitálnu televíziu a internet Magio aj na novo vybudovanej optickej infraštruktúre pod názvom Magio Comfort. Výhodou služieb typu Comfort je vysoká rýchlosť internetu (až do 80 Mbit/s) a zároveň možnosť sledovania/nahrávania televízie na viacerých STB súčasne (k dispozícii sú 4 streamy, dva SD a dva HD). Magio Comfort má momentálne pomerne malé pokrytie, neustále sa však pracuje na jeho rozširovaní.
Magio Router.
K službe Magio Telekom dodáva smerovač Draytek Vigor 2700VGST s modifikovaným „HAG“ firmwarom (smerovač je majetkom Telekomu). Správa smerovača je možná len cez obmedzený používateľský režim, v ktorom chýba množstvo rozšírených funkcii. V máji 2009 vydali Broli a Teecker návod spolu s modifikovaným konfiguračným súborom ktorý umožňuje správu smerovača v administrátorskom režime.
Televízne stanice.
Užívateľ služby má možnosť zvoliť si ktoré z balíčkov má záujem sledovať. Základný balíček je automaticky obsiahnutý. Okrem televíznych staníc je možné v rámci základného balíčku počúvať niekoľko slovenských rozhlasových staníc (napr. Slovenský rozhlas, Fun radio, Rádio Expres a iné).
Pozri aj.
Triple Play

</doc>
<doc id="265691" url="https://sk.wikipedia.org/wiki?curid=265691" title="Ginza">
Ginza

Ginza je miestna časť v Tokiu. Známa je ako najluxusnejšia obchodná oblasť s mnohými obchodnými centrami, butikmi, reštauráciami a kaviarňami. Patrí medzi najluxusnejšie nákupné destinácie na svete. Mnoho vlajkových lodí najvýznamnejších svetových obchodov má sídlo v Ginze, predovšetkým Gucci.

</doc>
<doc id="265694" url="https://sk.wikipedia.org/wiki?curid=265694" title="Vaio">
Vaio

VAIO je obchodná značka počítačov spoločnosti Sony. Pôvodne ide o akronym pre Video Audio Integrated Operation, ale od roku 2008 sa používa označenie Visual Audio Intelligence Organizer. Logo VAIO reprezentuje zjednotenie analógovej a digitálnej technológie, slovo 'VA' vyjadruje analógový signál a 'IO' znamená binárny kód.

</doc>
<doc id="265695" url="https://sk.wikipedia.org/wiki?curid=265695" title="Walkman (značka)">
Walkman (značka)

Walkman je značka volkmenov od spoločnosti Sony, ktorá neskôr zovšeobecnela ako všeobecný názov pre osobné kazetové prehrávače (volkmeny). 
Pôvodný Walkman zaviedol zmenu v kultúre počúvania hudby, keď umožnil ľuďom niesť si hudbu vlastného výberu so sebou. Bol uvedený v roku 1979 v Japonsku pod názvom "Walkman", v USA a iných krajinách ako "Soundabout", vo Švédsku ako "Freestyle" a v Spojenom kráľovstve ako "Stowaway". Zariadenie skonštruoval v roku 1978 inžinier audio divízie Nobutoši Kihara pre spolupredsedu Moritu, ktorý chcel počúvať opery počas svojich častých transatlantických letov. Morita nemal rád názov Walkman a chcel, aby bol zmenený, no kvôli drahej reklame už ostal zachovaný.
V roku 2010 spoločnosť Sony ohlásila ukončenie výroby kazetových zariadení Walkman. Označenie Walkman, ale „prežilo“ a v súčasnosti označuje prenosné prehrávacie MP3 zariadenia od Sony.

</doc>
<doc id="265696" url="https://sk.wikipedia.org/wiki?curid=265696" title="Volkmen">
Volkmen

Volkmen (staršie resp. angl. "walkman") alebo osobný kazetový prehrávač je prenosné zariadenie, ktoré obsahuje hudobný prehrávač kaziet. Umožňuje počúvanie hudby cez slúchadlá aj počas pohybu používateľa. 
Prvý volkmen bol Stereobelt, ktorý vynašiel a patentoval Andreas Pavel v roku 1977. Andreas Pavel sa snažil skomercializovať svoj vynález, ale neuspel. Prvý komerčný Sony Walkman, uvedený v roku 1979, vytvorili Akio Morita, Masaru Ibuka (jeden zo zakladateľov Sony) a Kozo Ohsone.
Volkmen sa stal rýchlo populárny produkt a značke Sony zarobil veľké množstvo peňazí. Jeho koncept využili aj iné firmy, čím sa stal najpoužívanejším spôsobom počúvania hudby na cestách. Vo vyspelých krajinách nastal jeho ústup až po objavení pokročilejších technológií, ako Minidisc a MP3 prehrávač. V niektorých rozvojových krajinách, kde nie sú k dispozícii modernejšie technológie, sa osobné kazetové prehrávače bežne používajú dodnes. 
Hoci sa značka Walkman používala pôvodne na označenie kazetových prehrávačov, dnes ju Sony používa aj pre iné formy osobných prehrávačov.

</doc>
<doc id="265707" url="https://sk.wikipedia.org/wiki?curid=265707" title="Osobný kazetový prehrávač">
Osobný kazetový prehrávač



</doc>
<doc id="265709" url="https://sk.wikipedia.org/wiki?curid=265709" title="Walkman">
Walkman

Walkman môže byť:

</doc>
<doc id="265712" url="https://sk.wikipedia.org/wiki?curid=265712" title="Time manažment">
Time manažment



</doc>
<doc id="265734" url="https://sk.wikipedia.org/wiki?curid=265734" title="Časový manažment">
Časový manažment



</doc>
<doc id="265735" url="https://sk.wikipedia.org/wiki?curid=265735" title="Riadenie času">
Riadenie času



</doc>
<doc id="265736" url="https://sk.wikipedia.org/wiki?curid=265736" title="Spend management">
Spend management



</doc>
<doc id="265738" url="https://sk.wikipedia.org/wiki?curid=265738" title="Manažment výdavkov">
Manažment výdavkov



</doc>
<doc id="265739" url="https://sk.wikipedia.org/wiki?curid=265739" title="Jaroslav Pelikan">
Jaroslav Pelikan

Jaroslav Pelikan (* 17. december 1923, Akron, Ohio, USA – † 13. máj 2006, Hamden, Connecticut) bol americký historik, jeden z najvýznamnejších svetových novodobých historikov kresťanstva, cirkevnej histórie, teológie a stredovekej kultúry.
Život a pôsobenie.
Jaroslav Pelikan sa narodil 17. decembra 1923 v Akrone v Spojených štátoch. Jeho rodičia boli Slováci, evanjelici ausburgského vyznania, otec Ján Jaroslav Pelikán pochádzal zo Slovenska a matka Anna rod. Buzeková z Vojvodiny, Srbsko. Otec bol bilingválny (slovenčina, angličtina), matka hovorila viacerými jazykmi, prevažne po srbsky. Rodina Pelikanovcov bola „bohatá po každej stránke okrem peňazí: hojnosť dobrého jedla, hudby, kníh, jazykov a nadovšetko tradície a viera“.
Bol emeritným profesorom dejín kresťanskej symboliky na Yale University. Svoju vedeckú a pedagogickú prácu začal na Univerzite Valparaiso v Indiane. Od 60. rokov 20. storočia pokračoval na Yale, kde bol koncom 70. rokov dekanom. Bol členom Americkej spoločnosti pre reformačné štúdiá, Komisie pre vieru Svetovej rady cirkví a tiež prezidentom Americkej akadémie vied a umení.
Bývalý prezident USA Bill Clinton ho zaradil do svojho výboru pre umenie a humanitné vedy.
V roku 1992 získal čestný doktorát Univerzity Komenského. Následne roku 1999 získal čestný doktorát Karlovej univerzity.
Ku koncu svojho života prestúpil k pravosláviu. Nevnímal to však ako konverziu z protestantizmu, ale skôr ako návrat k základom, prameňom (ad fontes), ktoré, ako sa sám vyjadril, tvorili vždy súčasť jeho viery.
Dielo.
Bol autorom viac ako 30 odborných a niekoľkých populárnych kníh.
Medzi tromi desiatkami jeho publikácií je aj päťzväzkový „opus magnum“; "The Christian Tradition" (podrobnejšie napr.), ale aj kniha "The Vindication of Tradition", ktorá je záznamom jeho Jeffersonovských prednášok (Jefferson Lecture), čo je najvyššie vládne federálne ocenenie v oblasti humanitných vied v USA.
Rovnako zväzok "Christianity and Classical Culture" tvorí základ prestížnych Giffordovských prednášok (Gifford Lectures) na univerzite v Aberdeene.
Populárne dielo "Jesus Through the Centuries: His Place in the History of Culture", pod názvom "Ježíš v proměnách staletí: Jeho vliv na dějiny, myšlení a kulturu" vydalo v roku 2008 pražské Karmelitánske Nakladatelství ako vôbec prvú Pelikánovu knihu v češtine či slovenčine.
Širšej slovenskej kultúrnej obci je život a dielo Jaroslava Pelikana dodnes prakticky neznáme.

</doc>
<doc id="265740" url="https://sk.wikipedia.org/wiki?curid=265740" title="Výkonový manažment">
Výkonový manažment



</doc>
<doc id="265741" url="https://sk.wikipedia.org/wiki?curid=265741" title="Riadenie výkonnosti">
Riadenie výkonnosti



</doc>
<doc id="265742" url="https://sk.wikipedia.org/wiki?curid=265742" title="Riadenie výkonu">
Riadenie výkonu



</doc>
<doc id="265743" url="https://sk.wikipedia.org/wiki?curid=265743" title="Riadenie výkonov">
Riadenie výkonov



</doc>
<doc id="265744" url="https://sk.wikipedia.org/wiki?curid=265744" title="Výkonnostný manažment">
Výkonnostný manažment



</doc>
<doc id="265745" url="https://sk.wikipedia.org/wiki?curid=265745" title="Manažment výkonu">
Manažment výkonu



</doc>
<doc id="265746" url="https://sk.wikipedia.org/wiki?curid=265746" title="Manažment výkonov">
Manažment výkonov



</doc>
<doc id="265747" url="https://sk.wikipedia.org/wiki?curid=265747" title="Manažérstvo výkonnosti">
Manažérstvo výkonnosti



</doc>
<doc id="265751" url="https://sk.wikipedia.org/wiki?curid=265751" title="Explikatívna častica">
Explikatívna častica



</doc>
<doc id="265757" url="https://sk.wikipedia.org/wiki?curid=265757" title="Andreas Küttel">
Andreas Küttel

Andreas Küttel (* 25. apríl 1979, Einsiedeln, Švajčiarsko) je švajčiarsky skokan na lyžiach. Je aktuálnym držiteľom titulu majstra sveta na veľkom mostíku z majstrovstiev sveta 2009 v Liberci.

</doc>
<doc id="265759" url="https://sk.wikipedia.org/wiki?curid=265759" title="IP kamera">
IP kamera

IP kamery sú CCTV kamery, ktoré na prenos obrazu využívajú internetový protokol. Spojenie je realizované prostredníctvom rýchlej ethernetovej linky. 
Využitie.
Využívajú sa na monitorovanie určeného priestoru, napríklad obchodných priestorov, bánk, súkromných pozemkov a pod. 
Uplatnenie nájdu aj pri živých náhľadoch na internetových stránkach.

</doc>
<doc id="265760" url="https://sk.wikipedia.org/wiki?curid=265760" title="Jack Adams Award">
Jack Adams Award

Jack Adams Award sa udeľuje od roku 1974 a je určená výhradne pre trénerov pôsobiacích v NHL. Je obdobou hráčskej Lester B. Pearson Award. Asociácia trénerov NHL, ktorá túto trofej venovala, každoročne volí najlepšieho trénera.

</doc>
<doc id="265761" url="https://sk.wikipedia.org/wiki?curid=265761" title="Ip kamera">
Ip kamera



</doc>
<doc id="265762" url="https://sk.wikipedia.org/wiki?curid=265762" title="Lady Byng Memorial Trophy">
Lady Byng Memorial Trophy

Trofej pre najslušnejšieho hráča ligy, Lady Byng Memorial Trophy, bola druhou individuálnou trofejou histórie NHL. Súťaži ju v roku 1924 venovala manželka vtedajšieho guvernéra Kanady pani Byngová, ktorá potom v roku 1935 venovala svoju trofej natrvalo sedemnásobnému víťazovi - Frankovi Boucherovi.

</doc>
<doc id="265763" url="https://sk.wikipedia.org/wiki?curid=265763" title="Claudio Licciardello">
Claudio Licciardello

 
 
 
Claudio Licciardello (* 11. január 1986, Catania, Taliansko) je taliansky atlét, ktorý sa venuje behu na 400 metrov.

</doc>
<doc id="265765" url="https://sk.wikipedia.org/wiki?curid=265765" title="Mark Messier Leadership Award">
Mark Messier Leadership Award

Mark Messier Leadership Award je najmladšia cena ktorá sa začala odovzdávať v ročníku 2006/2007. Je udeľovaná hráčovi, ktorý preukazoval v sezóne najväčšie vodcovské schopnosti na aj mimo ľadu.
Ocenenie bolo pomenované po bývalom hráčovi NHL Markovi Messierovi, ktorý je mnohými športovými novinármi a fanúšikmi považovaný za jedného z najväčších vodcov v histórii tejto hry.

</doc>
<doc id="265768" url="https://sk.wikipedia.org/wiki?curid=265768" title="Ivan Sergejevič Uchov">
Ivan Sergejevič Uchov

 
 
 
Ivan Sergejevič Uchov (; * 4. apríl 1986, Čeľabinsk, Rusko) je ruský atlét, ktorý sa venuje skoku do výšky.
Škandál.
V novembri 2008 na pretekoch vo švajčiarskom meste Lausanne súťažil pod vplyvom alkoholu. Vypil energetický nápoj Red Bull, ktorý však miešal s vodkou. Šéftréner Všeruskej atletickej federácie, Valentin Maslakov, žiadal preňho jednoročný zákaz činnosti. Pre Uchovho bývalého trénera sa to zdal byť veľmi prísny trest vzhľadom na to, že mal osobné problémy.
Externé odkazy.
 

</doc>
<doc id="265769" url="https://sk.wikipedia.org/wiki?curid=265769" title="Ivan Uchov">
Ivan Uchov



</doc>
<doc id="265770" url="https://sk.wikipedia.org/wiki?curid=265770" title="Krumlov">
Krumlov

Krumlov môže byť:

</doc>
<doc id="265799" url="https://sk.wikipedia.org/wiki?curid=265799" title="Pláž Utah">
Pláž Utah

Pláž Utah bol sektor vylodenia pridelený americkému VII. zboru (4. pechotnej divízii a 70. tankovému práporu) počas operácie Overlord. Pláž je pomenovaná podľa amerického štátu Utah.
Počas operácie Overlord Spojenci na pláži Utah utrpeli najmenšie straty zo všetkých vyloďovacích pláží. Bola to zásluha šťastnej náhody, ktorú využil brigádny generál Theodore Roosevelt, len čo sa dostal na pobrežie uvedomil si, že nie je na pôvodne plánovanom mieste vylodenia, pretože ho prúd zaniesol južnejšie. Tento úsek však Nemci bránili slabšie a preto sa rozhodol, že vylodenie bude pokračovať na tomto mieste.
Útok na pláž mala uskutočniť 4. pešia divízia, ktorej velil generálmajor Raymond O. Barton. Nemeckú obranu sektoru tvorili časti 352. a 709. pešej divízie. Hodina H tu bola určená o 6:30, rovnako ako na pláži Omaha. Plán bol, že po bombardovaní a námornom ostreľovaní príde ako prvá vlna tanky Sherman DD a 2. prápor 8. pluku. Druhá vlna mala predstavovať 32 plavidiel LCVP s 1. práporom 8. pluku, ženistami a námornými deštrukčnými skupinami. Tretia vlna zložená z ôsmich výsadkových tankových lodí, mala prepraviť tanky s radlicami a konvenčné tanky M4 Sherman. Štvrtá vlna predstavovala dva prápory ženistov. Podľa vopred pripraveného plánu bola pláž rozdelená na severný úsek Green s prístupmi k moru označenými foneticky T-Tare, takže tieto pláže mali označenie Tare Green a na juhu U-Uncle, čiže Uncle Red. Za plážami boli polia, ktoré Nemci zaplavili proti ťažšiemu priechodu pechoty a zoskoku výsadkárov. Na pláži sa medzi líniou prílivu a odlivu nachádzali tri rady prekážok, prevažne oceľové bodce, drevené koly s granátmi alebo tanierovými protitankovými mínami, betónové štvorsteny a „českí ježkovia“. Nemci ďalej do vnútrozemia vybudovali systém oporných bodov, ktoré bránila posádka zo 709. pešej divízie. Straty Spojencov na Utahu boli 200 mužov ranených, mŕtvych či nezvestných.

</doc>
<doc id="265808" url="https://sk.wikipedia.org/wiki?curid=265808" title="Dogmatická teológia">
Dogmatická teológia



</doc>
<doc id="265817" url="https://sk.wikipedia.org/wiki?curid=265817" title="Ambigram">
Ambigram

Ambigram je znak (skupina znakov), ktorý je namaľovaný či graficky upravený tak, že sa dá čítať aj z niektorej inej strany (s tým istým významom).

</doc>
<doc id="265819" url="https://sk.wikipedia.org/wiki?curid=265819" title="Majstrovstvá sveta v severskom lyžovaní 2009 – Štafeta mužov na 4 × 10 km">
Majstrovstvá sveta v severskom lyžovaní 2009 – Štafeta mužov na 4 × 10 km

Štafeta mužov na 4x10 kilometrov na Majstrovstvách sveta v severskom lyžovaní 2009 bola jedna z 6 mužských disciplín na Majstrovstvách sveta v severskom lyžovaní 2009 v Liberci. Súťažilo sa 27. februára 2009. Víťazom sa stala štafeta Nórska v zložení Eldar Rønning, Odd-Bjørn Hjelmeset, Tore Ruud Hofstad a Petter Northug.

</doc>
<doc id="265821" url="https://sk.wikipedia.org/wiki?curid=265821" title="Klavičembalo">
Klavičembalo



</doc>
<doc id="265822" url="https://sk.wikipedia.org/wiki?curid=265822" title="Rolling Stone">
Rolling Stone

Rolling Stone je americký dvojtýždenník, v súčasnosti vychádzajúci vo viacerých jazykových mutáciách, zameraný hlavne na populárnu hudbu, ale aj na verejný život známych osobností, filmovú tvorbu, šport a liberálnu politiku. Časopis začal vydávať v roku 1967 v San Franciscu (Kalifornia, USA) jeho doterajší editor a vydavateľ Jann Wenner spolu s hudobným kritikom Ralphom J. Gleasonom. 
O časopise.
Vo svojich začiatkoch bol časopis "Rolling Stone" zameraný hlavne na kultúru a životný štýl hnutia hippies. Už vo svojich prvých vydaniach Wenner poznamenal, že Rolling Stone „"nie je iba o hudbe, ale aj o veciach a vzťahoch, ktoré k hudbe prislúchajú"“. Tento postoj sa stal mottom tohto magazínu. 
V 70. rokoch sa "Rolling Stone Magazine" začal zameriavať na politický život. Štýl písania politicky zameraných článkov bol ovplyvnený kombináciou informácie o reálnych faktoch prezentovaných na osobných postojoch novinárov. Začiatok 70. rokov 20. storočia bol poznamenaný vznikom tzv. gonzo-žurnalizmu, v ktorom fakty splývajú s fikciou. Významným predstaviteľom gonza bol Hunter S. Thompson, ktorý v časopise "Rolling Stone" zverejnil dva úryvky zo svojho dnes už kultového románu "Fear and Loathing in Las Vegas" ("Strach a hnus v Las Vegas") o tom ako na začiatku 70. rokov idealizmus „detí kvetín“ začína podliehať sklamaniu, zlobe a šialenstvu a k moci nastupuje cynizmus. V 70. rokoch magazín pomohol naštartovať kariéru mnohým v súčasnosti prominentným autorom ako sú Cameron Crowe, Joe Klein, Joe Eszterhas a P. J. O'Rourke. Zaujímavé postoje štýl a príbehy, originálne prístupy autorov spôsobili, že sa časopis Rolling Stone stal atraktívnym médiom, ktoré v 70. rokoch formovalo populárnu kultúru. Dostať sa na jeho titulnú stránku sa pre populárne osobnosti stalo prestížnou záležitosťou.
V 90. rokoch sa magazín začal orientovať na mladšiu generáciu. Jeho obsah začal byť viac zameraný na pre mladých atraktívne témy o súčasných televíznych a filmových hviezdach a na populárnu hudbu. Časopis sa stal viacej bulvárnym, čím si udržal značný trhový úspech a popularitu. 
Rok 2004 bol vyhláseným rokom 50. výročia vzniku rocku ("50th Anniversary of Rock"). Magazín "Rolling Stone" k tejto príležitosti od roku 2003 publikoval série zoznamov rockových veľkolepostí, ktorými sa rozhodol na toto výročie upozorniť. Takto vznikli zoznamy sto najlepších gitaristov všetkých čias ("The Rolling Stone's 100 greatest guitarists of all time"), a 500 najlepších albumov všetkých čias "The 500 Greatest Albums of All Time". V roku 2004 nasledovali zoznamy 50 najvýznamnejších momentov, ktoré zmenili históriu rocku ("50 Moments That Changed the History of Rock &amp; Roll") a 500 najlepších piesní všetkých čias ("The 500 Greatest Songs of All Time"). Časopis publikoval aj "Nesmrteľných z Rolling Stone" ("The Rolling Stone Immortals"), t. j. zoznam 100 najväčších umelcov súčasnosti ("100 Greatest Artists of All Time"). Tieto zoznamy sa stali referenciami pre úspech a význam rockových umelcov histórie populárnej hudby. Časopis "The Rolling Stone Magazine" patrí v súčasnosti spoločne s magazínom Billboard, či MTV k najvplyvnejším médiám populárnej kultúry.
Dňa 7. mája 2006 vyšlo tisíce číslo časopisu Rolling Stone. Obálka tohoto čísla je reminiscenciou na obal albumu "Sgt. Pepper’s Lonely Hearts Club Band" od skupiny The Beatles', a zobrazuje niektoré z najvýznamnejších osobností, ktoré sa na jeho obálke objavili.
Obálka časopisu.
Niektorí umelci dostali tú poctu, že na obálke časopisu "Rolling Stone" objavili viackrát, niektoré z týchto obálok sa stali slávnymi. Napríklad The Beatles (ako členovia, alebo ako skupina) sa na obálke časopisu objavili viac ako tridsaťkrát. V prvej desiatke tém, ktoré sa dostali na obálku "The Rolling Stone Magazine" sú: 
Na obálke pápež.
V roku 2014 vyšlo februárové číslo časopisu na obálke s pápežom Františkom a jeho obsiahlym profilom v časopise.
Zoznamy, rebríčky.
Časopis "Rolling Stone" publikoval zoznamy:

</doc>
<doc id="265823" url="https://sk.wikipedia.org/wiki?curid=265823" title="Rolling Stone magazine">
Rolling Stone magazine



</doc>
<doc id="265824" url="https://sk.wikipedia.org/wiki?curid=265824" title="Imrich Thököly">
Imrich Thököly



</doc>
<doc id="265825" url="https://sk.wikipedia.org/wiki?curid=265825" title="Žigmund Rákoci">
Žigmund Rákoci

Žigmund Rákoci alebo Žigmund Rákóczi môže byť:

</doc>
<doc id="265832" url="https://sk.wikipedia.org/wiki?curid=265832" title="Ládví (stanica pražského metra)">
Ládví (stanica pražského metra)

Ládví je stanica metra v Prahe na linke C. Nachádza sa pod Střelničnou ulicou vo štvrti Kobylisy v hĺbke pod povrchom. Bola otvorená 26. júna 2004. Stanica plnila úlohu koncovej stanice až do predĺženia linky C do stanice Letňany v máji 2008.
Charakteristika stanice.
Ládví je hĺbená stanica stavaná v otvorenej jame. Na rozdiel od väčšiny ostatných staníc je jej nástupište v miernom oblúku. Za ním sa východným smerom nachádza jedna obratová koľaj, ktorá kvôli stavebným problémom nedosahuje dĺžku ani a dve odstavné koľaje, ktoré je už v súčasnej dobe možné použiť na odstavovanie súprav. Strop nástupišťa podopierajú stĺpy obložené antikorom. Výstup je podobný ako v stanici Pankrác. Z prostriedku stanice je vedený výstupný krátky eskalátorový tunel hore osou stanice do podzemného vestibulu, kde sú výstupy k zastávke autobusu, električky a na sídlisko. K dispozícii je aj výťah pre imobilné osoby. Neďaleko sa nachádza záchytné parkovisko.

</doc>
<doc id="265856" url="https://sk.wikipedia.org/wiki?curid=265856" title="Anna Bretónska">
Anna Bretónska

Anna Bretónska (, ; * 25. január 1477, Nantes, Francúzsko – † 9. január 1514, Blois) bola bretónska vládnuca vojvodkyňa, ktorá sa dvakrát po sebe stala aj francúzskou kráľovnou. Narodila sa v Nantes, v Bretónsku. Po otcovej smrti sa stala suverénnou vojvodkyňou Bretónska, grófkou z Nantes, Montfortu a Richmontu a vikomtesou z Limoges. Vo svojom čase bola najbohatšou ženou v Európe.
Detstvo.
Anna bola jediné dieťa Františka II., bretónskeho vojvodu, a Margaréty z Foix, navarrskej princeznej, ktoré prežilo detstvo (jej mladšia sestra Isabeau zomrela ako dvojročná v roku 1490). Jej starými rodičmi z matkinej strany boli Gaston IV. z Foix a Eleonóra Navarrská.
Výchova a vzdelanie.
Bola vychovávaná ako dedička vojvodstva. Dostala dobré vzdelanie, jej učiteľmi boli Françoise de Dinan, Lady z Lavalu a Chateaubriantu a básnik Jean Meschinot. Kvôli vojne o dedičstvo bolo v Bretónsku povolené, aby ženy dedili trón, ale len v prípade, ak neexistuje mužský dedič. V čase, keď sa Anna narodila, bol jej otec posledný muž z bretónskej dynastie, a tak ju v roku 1486 otec uznal za dedičku Bretónskeho panstva. Ale naďalej ostala otázka jej svadby. František II. nechcel, aby Bretónsko pripadlo Francúzsku, a preto sa snažil nájsť pre dcéru manžela, s ktorým by bolo možné odolať francúzskej sile.
Zasnúbenie.
Bretónsko bolo ako zem veľmi cenné a Anna nemala nedostatok nápadníkov. Oficiálne bola ako nevesta v roku 1483 sľúbená Eduardovi, waleskému princovi, synovi anglického kráľa Eduarda IV. No princ Eduard čoskoro po otcovej smrti a nástupe jeho brata, Richarda III., za záhadných okolností zmizol a bol prehlásený za mŕtveho. Ďalší, ktorí sa uchádzali o jej ruku, boli Maximilián I. Habsburský (vdovec po Márii Burgundskej), Alain d'Albret, Jean de Châlons (oranžský princ) a dokonca ženatý Ľudovít XII., orleánsky vojvoda.
V roku 1488 bola však armáda Anninho otca porazená v bitke pri Saint-Aubin-du-Cormier, ktorá ukončila "Bláznivú vojnu" ("Guerre folle") medzi Bretónskom a Francúzskom. Mierová dohoda bola podpísaná pri meste Sablé-sur-Sarthe. Vojvoda František II. bol nútený prijať v rámci tejto zmluvy ustanovenie, že jeho dcéra sa nesmie vydať bez súhlasu francúzskeho kráľa. František II. zomrel krátko po podpísaní dohody, 9. septembra 1488, na následky zranení spôsobených pádom z koňa. Anna sa tak stala vojvodkyňou a Bretónsko sa dostalo do krízy, ktorá viedla k poslednej francúzsko-bretónskej vojne.
Bretónska vojvodkyňa.
Prvé, čo musela Anna spraviť, bolo nájsť si manžela, ktorý bol orientovaný proti Francúzsku a dostatočne silného, aby si Bretónsko zachovalo nezávislosť. Za najvhodnejšieho kandidáta bol považovaný Maximilián I. Habsburský. Anna vďaka manželstvu s Maximiliánom, ktoré sa konalo 19. decembra 1490 v zastúpení v Rennes, získala titul rímskonemeckej kráľovnej. Uskutočnenie tohto manželstva však malo vážne následky – Francúzsko to považovalo za veľkú provokáciu – nielenže Anna na sobáš nemala povolenie od francúzskeho kráľa, čo podľa podpísanej mierovej zmluvy bolo jej povinnosťou, ale tiež bretónsku vládu dala do rúk francúzskemu nepriateľovi. Ukázalo sa však, že manželstvo nebolo dobre načasované – Habsburgovci boli príliš zaneprázdnení dianím v Uhorsku, aby mohli sústrediť svoju pozornosť aj na Bretónsko, a v Španielsku práve prebiehali boje v Granade. Hoci obe kráľovstvá poslali malý počet vojakov na doplnenie vojvodkyninej armády, v žiadnom prípade si neželali otvorenú vojnu s Francúzskom. Jar 1491 priniesla francúzskemu generálovi La Trémoille a kráľovi Karolovi VIII. nové úspechy – začali obliehať Rennes.
Svadba s francúzskym kráľom.
Maximiliánovi sa nepodarilo pri obliehaní mesta Anne pomôcť a Rennes padol a Anna sa v meste zasnúbila s Karolom. Potom, sprevádzaná svojou armádou (niektoré historické záznamy tvrdia, že so svadbou súhlasila ochotne), prišla na zámok Langeais, kde sa za Karola vydala. Rakúsko začalo však protestovať a tvrdilo, že manželstvo je nezákonné, pretože nevesta s ním nesúhlasila a navyše už bola vydatá za Maximiliána. Navyše Karol bol už tiež zasnúbený s Margarétou Habsburskou, Maximiliánovou dcérou. Anna však aj tak oslávila svoje druhé manželstvo s Karolom 6. decembra 1491 na zámku Langeais.
Toto manželstvo bolo následne 15. februára 1492 schválené aj pápežom Innocentom VIII. Manželské zmluvy ustanovili, že ten z manželov, ktorý prežije druhého, dostane Bretónsko. Zmluva tiež ustanovovala, že ak Karol zomrie bez mužského potomka, Anna sa vydá za jeho nástupcu, a tak zabezpečí francúzskemu kráľovi druhú šancu získať Bretónsko.
Francúzska kráľovná.
Annine manželstvo začalo zle – s kráľom žili často oddelene. Anna bola pomazaná a korunovaná za francúzsku kráľovnú 8. februára 1492 v Bazilike Saint Denis. Manžel jej zakázal používať titul bretónska vojvodkyňa, čo viedlo k vzniku nezhôd a hádok medzi nimi. V období, keď jej manžel bojoval vo vojnách v Taliansku, zastupovala ho jeho sestra Anna de Beaujeu. Anna, ktorá bola tehotná po väčšinu manželstva, žila prevažne v kráľovských zámkoch Amboise, Loches a Plessis, alebo v mestách Lyon, Grenoble a Moulins, kým bol kráľ v Taliansku. Keď Karol VIII. dobyl Sicíliu a Jeruzalem, stala sa kráľovnou Sicílie a Jeruzalema.
Z manželstva vzišli štyri deti, z ktorých žiadne neprežilo rané detstvo. Prvé dieťa, Charles-Orland (* 11. október 1492 – † 16. december 1495), žilo najdlhšie – až tri roky. Bolo to zdravé a inteligentné dieťa, miláčik svojich rodičov, ktorí utrpeli veľký šok, keď zomrel náhle na osýpky. Ďalším dieťaťom bol Charles, ktorý však žil asi len jeden mesiac. Ich tretie a štvrté dieťa, François a Anne, tiež zomreli krátko po narodení. Tieto tragédie spôsobili Anne veľkú bolesť.
Vdova po kráľovi a ďalší sobáš.
Keď Karol VIII. v roku 1498 zomrel, mala Anna 21 rokov a bola bezdetná. Podľa zmluvy bola povinná vydať sa za nového kráľa, Ľudovíta XII. No ten už bol ženatý so Janou Francúzskou, dcérou Ľudovíta XI. a sestrou Karola VIII.. Anna 19. augusta 1498 v meste Étampes súhlasila, že sa vydá za Ľudovíta, ak on do roku anuluje svoje manželstvo s Janou. Ak Anna dúfala, že anulovanie manželstva sa mu nepodarí, mýlila sa – Ľudovítovo prvé manželstvo anuloval pápež pred koncom roka.
Dočasný návrat do Bretónska.
Kým sa tak stalo, Anna sa v októbri 1498 vrátila do Bretónska. Opäť vymenovala verného Filipa de Montauban na post bretónskeho kancelára, vymenovala oranžského princa ako bretónskeho generálporučíka, zhromaždila stavy v Bretónsku a nariadila výrobu mincí s jej menom. Chopila sa príležitosti a vydala sa na cestu po krajine, navštívila veľa miest, ktoré ako dieťa nikdy nevidela. Jej príchody do miest boli veľkolepé a poddaní obdivovali jej prepych.
Tretie manželstvo a titul francúzskej kráľovnej.
Annino tretie manželstvo, ktoré bolo uzavreté 8. januára 1499, bolo dohodnuté za úplne iných podmienok ako predchádzajúce dve manželstvá. Už totiž nebola dieťa, ale bohatá kráľovská vdova a rozhodne žiadala zabezpečenie uznania svojich práv ako suverénnej vojvodkyne. Hoci jej nový manžel uplatnil panovnícke právomoci v Bretónsku, akceptoval svoj titul vojvoda – manžel a formálne uznal jej práva na titul "vojvodkyňa Bretónska" a rozhodnutia vydával v jej mene.
Ako vojvodkyňa vášnivo obhajovala nezávislosť svojho vojvodstva. V roku 1501 dohodla sobáš svojej dcéry, Klaudie, s Karolom Luxemburským kvôli posilneniu francúzsko – španielskeho spojenectva a zabezpečenie francúzskeho úspechu v talianskych vojnách. No Ľudovít manželstvo vypovedal, keď bolo pravdepodobné, že Anna neporodí mužského dediča. Namiesto toho dohodol Ľudovít manželstvo medzi Klaudiou a dedičom francúzskeho trónu, Františkom z Angoulême. Anna, rozhodnutá udržať nezávislosť Bretónska, do svojej smrti odmietala schváliť toto manželstvo a naďalej sa snažila získať pre Klaudiu za manžela Karola. Tiež sa snažila, aby vojvodstvo potom zdedila jej ďalšia dcéra Renée. Klaudia sa nakoniec za Františka vydala rok po Anninej smrti.
Smrť.
Anne sa nepodarilo prežiť zimu 1513 – 1514, počas ktorej zomrela po záchvate spôsobeného obličkovými kameňmi na zámku v Blois. Pochovaná je v Bazilike Saint Denis. Jej pohreb bol výnimočne dlhý – trval 40 dní a predznamenal tak všetky budúce kráľovské pohreby až do 18. storočia. Zádušnú omšu pravdepodobne zložil známy skladateľ Johannes Prioris.
Podľa jej poslednej vôli malo byť jej srdce umiestnené do vznešeného zlatého relikviáru, ktorý mal byť prenesený do Nantes. 19. marca 1514 bolo uložené do podzemia kláštora do hrobky vybudovanej Anninými rodičmi a neskôr bolo prenesené do Katedrály sv. Petra. Relikviár s Anniným srdcom má oválny tvar a je vyrobený zo zlata. Vyrobil ho anonymný zlatník na dvore v Blois. V roku 1792 na základe Národného konventu bol relikviár exhumovaný, vyprázdnený a zadržaný ako súčasť zbierky drahých kovov patriacich cirkvi a poslaný do Nantes na vystavenie. Od roku 1896 je tento relikviár vystavený v múzeu Dobrée.
Vlastnosti a charakteristika.
Anna bola veľmi inteligentná žena, ktorá strávila veľa času správou Bretónska. Jej súčasníci ju opisovali ako vzdelanú, hrdú a so vznešenými spôsobmi. Chránila Bretónsku autonómiu a nezávislosť od francúzskej koruny, na čo vynakladala úsilie po celý život, hoci už krátko po jej smrti sa stalo súčasťou Francúzska.
Anna tiež milovala umenie a hudbu. Na kráľovskom dvore zaviedla dvorné dámy.
Anna bola oddaná matka a so svojimi deťmi trávila toľko času, koľko len bolo možné. Pre svojho syna, Karola Orlanda, zaobstarala modlitebnú knihu, ktorá sa používala pri jeho výučbe modlitieb a správneho správania sa ako budúceho francúzskeho kráľa. Nanešťastie Karol Orland zomrel v roku 1495 a žiadny ďalší jej syn nežil dlhšie ako niekoľko týždňov.
V čase manželstva s Karolom VIII., teda keď mala 14 rokov, Annu opísali ako mladé, ružovolíce dievča. Počas manželstva s Ľudovítom, vo veku 22 rokov, keď mala za sebou sedem tehotenstiev, no žiadne žijúce dieťa, bola veľmi bledá a vyčerpaná. Za celý svoj život bola tehotná štrnásťkrát, pričom sedem detí sa narodilo už mŕtvych a zo zvyšných siedmich len dve dcéry prežili detstvo. 
Manželstvá a potomkovia.
Prvé manželstvo.
Jej druhým manželom bol Karol VIII., francúzsky kráľ, ktorého si vzala na zámku Langeais 6. decembra 1491. Bola s ním tehotná sedemkrát:
Druhé manželstvo.
Anniným tretím manželom bol Ľudovít XII. a aj s ním bola sedemkrát tehotná:

</doc>
<doc id="265857" url="https://sk.wikipedia.org/wiki?curid=265857" title="Kickbox">
Kickbox

Kickbox je označenie viacerých bojových umení charakteristických používaním boxerských úderov aj kopov z tradičných bojových umení (napr. karate). Konkrétne je to súhrnné označenie pre:

</doc>
<doc id="265858" url="https://sk.wikipedia.org/wiki?curid=265858" title="Americký kickbox">
Americký kickbox

Kickbox je bojové umenie, v ktorom sa využívajú kombinácie boxerských úderov a kopov z tradičných bojových umení (napr. karate). Boj na zemi nie je povolený. Kickbox ako šport má mnoho úrovní: od profesionálneho plne kontaktného športu až k rekreačnému poňatiu ako spôsobu zlepšenia psychickej a fyzickej kondície. Termín "kickbox" vymyslel japonský promotér boxerských zápasov Osamu Noguchi ako variant Muay Thai a karate v 50. rokoch 20 storočia. Neskôr sa tento termín používal pre americký variant. Existuje veľmi veľa druhov bojových umení s označením kickbox, ako napr. japonský, americký, indický, barmský alebo francúzsky.
Bojovníci používajú pri kontaktom športe: chránič holení, suspenzor, topánky a prilbu (nie je povinná). V európskom kickboxe sa miesto krátkych nohavíc môžu používať dlhé. Kopy pod pás sú povolené len v podobe tzv. low-kick-u, kop na oblasť genitálií je považovaný za ťažký faul.
Kickbox sa často zamieňa s Muay Thai (Thajský box). Tieto dva športy sú podobné, ale v thajskom boxe sú povolené kopy pod pas, a údery kolenom a lakťom.
História.
Začiatky amerického kickboxu sú dosť nejasné a nie je presne známe, kedy a ako sa začal kickbox v Amerike rozširovať. Prvými priekopníkmi boli Count Dante, Ray Scarica a Maung Gyi, ktorí sa predstavili na turnaji v roku 1962.
Medzi rokmi 1970 a 1973 (vo federácii PKA) bolo zopár bojovníkov kickboxu, ktorí propagovali bojové umenie naprieč Amerikou v podobe seminárov. V tých časoch ešte neboli dohodnuté pravidlá a prvé turnaje napríklad nemali delenie na váhové kategórie. Naneštastie ani na medzinárodnej úrovni nebola žiadna medzinárodná organizácia, neexistoval žiaden súbor pravidiel a nebezpečné bojové prvky tak boli zahrnuté v samotnom boji. Ako sa zvyšovala popularita bojových umení, zvyšovala sa i snaha o dosiahnutie kompromisu medzi štýlom a bezpečnosťou. Hlavný cieľ bol dohodnúť univerzálny systém pravidiel a zaručiť tak, že boj bude na bezpečnej športovej úrovni. Rôzne skupiny podávali rôzne návrhy, snažili sa o zjednotenie všetkých východných bojových disciplín pod spoločnými pravidlami a jednu organizáciu. Po mnohých neúspešných návrhoch bola nakoniec vytvorená "Svetová kickboxerská asociácia" (skratka WKA).
Vznik WKA mal ďalekosiahly dopad na bojové umenia vo svete. WKA bola prvá medzinárodná organizácia svetového významu, ktorá vytvárala štatistiky bojovníkov a podieľala sa na vývoji pravidiel bojových umení. Vďaka tomu sa vo všetkých vekových kategóriách v kluboch WKA učí podľa jednotného etického kódexu a bezpečnostných pravidiel. Tento jednotný prístup je základom rozvoja tohto športu i v budúcnosti.
Pravidlá.
Tieto pravidla platia v americkom a austrálskom kickboxe:
To je hlavný rozdiel oproti Muay Thai, kde je používanie lakťov a kolien povolené. Vo skutočnosti niektorí thajboxeri považujú kickbox za "zmiernenú" verziu Muay Thai. Bojovníci a promotéri môžu povoliť rôzne pravidlá zahrňujúce kopy iba nad pás, kopy kdekoľvek, zásahy bez kolien, zásahy kolenom iba na telo, atď. Americká forma kickboxu je v podstate kombináciou západného boxu a karate.
Trvanie jednotlivých kôl a ich počet sa môže zmeniť v závislosti na stanovách odsúhlasených pred zápasom. Víťaz je vyhlásený počas zápasu, pokiaľ nastanú tri situácie: vzdanie sa (bojovník sa vzdá alebo bojovníkov roh hodí do ringu utierku), knokaut (KO) alebo ukončenie zo strany rozhodcu (technický knokaut alebo TKO). Pokiaľ sa nerozhodne priamo v zápase, po ukončení príslušného počtu kôl sú bojovníci hodnotení tímom troch rozhodcov. Tí určia víťaza na základe svojho bodovania počas jednotlivých kôl.

</doc>
<doc id="265859" url="https://sk.wikipedia.org/wiki?curid=265859" title="Európsky kickbox">
Európsky kickbox

Európsky Kickbox je kontinentálna odnož bojového umenia kickbox. Súperi v ňom využívajú boxerské údery a kopy z tradičných bojových umení (napr. karate). Pri zápase bojovníci stoja, a preto keď jeden z nich padne na zem, nie je povolené pokračovať v boji.
Termín „kickbox“ vymyslel japonský promotér boxerských zápasov Osamu Noguchi ako variantu Muay Thai a karate v 50. rokoch 20. storočia. Neskôr sa tento termín používal pre americkú komunitu. Existuje veľa odnoží „kickboxu“, ako napr. japonský, americký, indický, barmský alebo francúzsky.
Kickbox možno vykonávať ako plne kontaktný šport alebo ako spôsob zlepšenia zdravotného stavu, telesnej ale aj duševnej kondície. Bojovníci používajú pri kontaktom športe chránič holení, suspenzor, topánky a prilbu (nie je povinná). V kickboxe sú kopy pod pás povolené iba vo forme tzv. low-kick. V Európskom kickboxe sa miesto krátkych môžu používať dlhé nohavice.
Kickbox sa často zamieňa s Thajským boxom (Muay Thai). Tieto dva športy sú podobné, ale v thajskom boxe sú povolené kopy pod pás, údery kolenami a lakťom.
História.
Holandský kickboxer Jan Plas sa naučil v Japonsku kickbox od samotného Kenjiho Kurosakiho a po návrate do Holandska založil s niekoľkými vyznávačmi Muay Thai v roku 1978 Mejiro Gym. V tom istom založil roku NKBB (Holandskú Asociácu Kickboxu), prvú kickboxovú organizáciu v Holandsku. Tento šport potom expandoval do USA hlavne vďaka popularite a úspechu Keva Kelseyho v 70. rokoch. 
Pravidlá.
Európsky štýl kickboxu vznikol ako kombinácia Muay Thai a Japonského kickboxu a ich pravidiel. Delí sa do troch odlišných disciplín.
Existuje ešte špeciálna forma kickboxu tzv. "low-kick", ktorý je takmer totožný s full-contact iba s tým rozdielom, že sú povolené kopy na súperove stehná.

</doc>
<doc id="265861" url="https://sk.wikipedia.org/wiki?curid=265861" title="Obraz v obraze">
Obraz v obraze

Obraz v obraze (iné názvy: obrázok v obrázku, picture in picture; skr. PiP) je funkcia televíznych prijímačov - ale v poslednej dobe aj niektorých služieb digitálnej televízie-, ktorá umožňuje zobraziť súčasne dva obrazy rôznych televíznych staníc (alebo obrazu z iného video zdroja ako napr. videoprehrávač, DVD prehrávač a pod.). Jeden televízny kanál je zobrazený na celú obrazovku, sekundárny TV kanál je zobrazený v zmenšenej veľkosti v niektorom rohu obrazovky. Funkciu pri analógových televíznych prijímačoch umožňuje prítomnosť 2 TV tunerov.

</doc>
<doc id="265863" url="https://sk.wikipedia.org/wiki?curid=265863" title="Pencak Silat">
Pencak Silat

Pencak Silat "(ľudovo pen-chuck see-lut)" je bojové umenie rozšírené hlavne na Filipínách, v Indonézii a v Malajzii. Je súčasťou školskej výuky a používajú ho miestne policajne zložky.
Pre Pencak Silat je typické precízne nacvičovanie technik v pomalom tempe. Až po ich zvládnutí sa prechádza k vykonávaniu technik v rýchlosti. Tradičný Pencak Silat sa vyznačuje elegantnými pohybmi, rýchlymi zmenami vysokého a nízkeho postoja a estetický zahajovacími fázami boja.
Pencak Silat je obecný termín, ktorý úplne naznačuje na celé umenie založené pôvodnom z juhovýchodej Ázie (Indonézia, Malajzia, Singapur, Južné Filipíny). Filozofia koreňov Pencak Silat v Juhovýchodnej Ázii zahrňuje aspekty sebaobrany, sociálnej a duchovnej etiky, umenia a športu. Ďalšie bojové umenia (Kun Tao, Pukulan) prispeli k aktuálným celosvetovým formám praxe. Vedľa jeho rodných kultúr v Ázii juhovýchodu, Penca Silat zvlášť začal rozrastať v USA, Holandsku a iné európske krajiny po 2 svetovej vojne. V juhovýchodnej Ázii a iných častiach sveta existuje organizácia Persilat, ktorá sídli v Jakarte, Indonézií, a hoci organizuje veľa národných a celosvetových turnajov v Pencak Silat nie je uznávaná všetkými školami bojových umení.

</doc>
<doc id="265865" url="https://sk.wikipedia.org/wiki?curid=265865" title="Valoisovci">
Valoisovci

Valoisovci sú rod, ktorý vládol vo Francúzsku v rokoch 13281589. Ide o vedľajšiu rodovú líniu francúzskeho kráľovského rodu Kapetovcov.
Pôvod rodu.
Zakladateľom rodu bol Karol z Valois (12701325), mladší syn francúzskeho kráľa Filipa III. a brat kráľa Filipa IV. z rodu Kapetovcov. Po smrti posledného kráľa z hlavnej rodovej línie Kapetovcov Karola IV. v roku 1328 nastúpil na francúzsky trón syn Karola z Valois Filip pod menom Filip VI., čím začal vládu dynastie Valois.
Boj o trón.
Začiatky vlády rodu Valois boli sprevádzané najmä sporom s anglickým kráľovským rodom, ktorého členovia si tiež nárokovali francúzsky trón. Matka anglického kráľa Eduarda III. bola totiž dcéra francúzskeho kráľa Filipa IV. z rodu Kapetovcov. Eduard III. si teda robil nárok na francúzsky trón na úkor rodu Valois. Spor oboch rodov o trón, o anglické dŕžavy vo Francúzsku a tiež o nadvládu vo Flámsku nakoniec vyústil až do Storočnej vojny. Počas tejto vojny trvajúcej od roku 1337 do roku 1453 sa na francúzskom tróne vystriedalo päť kráľov z rodu Valois. Po smrti kráľa Karola VI. z rodu Valois bol na základe zmluvy z Troyes uznaný za francúzskeho kráľa vnuk Karola VI. – anglický kráľ Henrich VI., zatiaľ čo vlastný syn Karola VI., dauphin Karol, bol z dedičských nárokov na trón vylúčený. K zásadnému obratu vo vojne prišlo v roku 1429, kedy sedliacke dievča – Johanka z Arku – údajne na základe božieho vnuknutia, začalo naliehať na dauphina Karola, aby sa prehlásil za kráľa Francúzska a zhromaždil armádu na oslobodenie Francúzska od Angličanov. Francúzske vojsko vedené Janou z Arku sa potom zmocnilo mesta Orléans a následne bol v Remeši, korunovačnom meste francúzskych kráľov, slávnostne uvedený na francúzsky trón dauphin Karol ako Karol VII. z rodu Valois. Touto korunováciou získal Karol VII. úplnú legitimitu a bol i domácou šľachtou uznaný za nespochybniteľného vládcu Francúzska.
Rod Valois vládne Francúzsku.
Prehľad panovníkov z dynastie Valois:
Po vymretí hlavnej rodovej línie rodu Valois v roku 1498 nastúpil na trón kráľ Ľudovít XII. z vedľajšej rodovej línie Valois-Orléans. Po jeho smrti v roku 1515 prechádza právo na trón na ďalšiu vedľajšiu rodovú líniu Valois-Angoulême. Prehľad panovníkov z dynastie Valois-Angoulême:
Koniec rodu Valois.
Keď v roku 1559 náhle umrel kráľ Henrich II., zdala sa byť budúcnosť dynastie Valois stále veľmi nádejná, pretože mal okrem dcér aj štyroch synov. Najstarší syn František II. ale zomrel už rok po nástupe na trón. V roku 1574 zomrel aj ďalší Henrichov syn Karol IX. a na trón nastúpil jeho brat Henrich III., ktorý bol ako Henrich I. krátko, v rokoch 15731574 kráľom Poľska. V roku 1584 zomrel jeho mladší brat, vojvoda František z Anjou. Sám Henrich III. zomrel bezdetný, rovnako ako jeho bratia, v roku 1589 rukou atentátnika. Po vymretí rodu Valois v mužskej línii získali právo na francúzsky trón Bourbonovci.

</doc>
<doc id="265867" url="https://sk.wikipedia.org/wiki?curid=265867" title="Samuel Barclay Beckett">
Samuel Barclay Beckett



</doc>
<doc id="265868" url="https://sk.wikipedia.org/wiki?curid=265868" title="Vihorlatský prales">
Vihorlatský prales

Vihorlatský prales skrátene aj Vihorlat je územie vo Vihorlatských vrchoch, ktoré bolo vyhlásené za lokalitu Svetového prírodného dedičstva UNESCO. Dôvodom boli zachovalé bukové pralesy s vyše 240-ročnými exemplármi.
Vyhlásené bolo v roku 2007 spolu s troma ďalšími slovenskými a šiestimi ukrajinskými pralesmi, v roku 2011 sa zoznam území rozšíril o päť starých lesov Nemecka a v roku 2017 o ďalšie lokality vo vybraných európskych krajinách pod spoločným názvom Staré bukové lesy a bukové pralesy Karpát a iných regiónov Európy.
Poloha.
Územie sa rozprestiera na hlavnom hrebeni Vihorlatských vrchov v rozmedzí od 630 do Začína na vrchu Vihorlat (), (kde zahŕňa do svojho územia NPR Vihorlat) a pokračuje po hrebeni smerom k vrchu Motrogon () a Sninský kameň (). Od Sninského kameňa pokračuje územie smerom na východ k vrchu Nežabec (), kde sa rozdvojuje na dve vetvy, jedna smeruje k Veži () a druhá ku Fedkovu (). Výmera chráneného územia je a výmera ochranného pásma, ktoré nie je Svetovým dedičstvom je .
Na území sa nachádza veľké množstvo maloplošných chránených území. Rovnomenná NPR Vihorlat, NPR Morské oko, NPR Motrogon, NPR Postávka, PR Baba pod Vihorlatom, PR Ďurova mláka, PP Malé Morské oko a PP Sninský kameň.
Podložia tvoria vyvreté horniny, ktoré zabezpečili vhodné podmienky pre rast tunajšej flóry.
Podnebie.
Priemerná ročná teplota je od 5,2 do 5,7 °C, vegetačné obdobie trvá 132 až 139 dní v roku. Priemerný počet zrážok je 950 a sneh pokrýva oblasť 152 až 160 dní v roku.
Flóra.
Najrozšírenejší je buk lesný ("Fagus sylvatica") a tvrdé dreviny ako javor horský ("Acer pseudoplatanus"), jaseň štíhly ("Fraxinus excelsior"). Ďalšie miestne rastliny sú kostihoj srdcovitolistý ("Symphytum cordatum"), telekia ozdobná ("Telekia speciosa"), horec luskáčovitý ("Gentiana asclepiadea"), čerkáč hájny ("Lysimachia nemorum") a východokarpatský subendemit skopólia kranská ("Scopolia carniolica").
UNESCO.
28. júna 2007 konferencia Výboru Svetového dedičstva UNESCO na zasadnutí v novozélandskom Christchurchu rozhodla o zápise Vihorlatského pralesa v pohorí Vihorlatské vrchy spolu s pralesmi Havešová, Rožok a Stužica – Bukovské vrchy v Poloninách (v ich krajinnom celku Bukovské vrchy) a šiestimi ukrajinskými pralesmi do zoznamu Svetového prírodného dedičstva UNESCO, ktorý bol v roku 2011 rozšírený o päť starých lesov Nemecka a v roku 2017 o ďalšie lokality vo vybraných európskych krajinách pod spoločným názvom Staré bukové lesy a bukové pralesy Karpát a iných regiónov Európy (). Vihorlatský prales sa tak zaradil do zoznamu medzi významné prírodné pamiatky ako Yellowstonský národný park a Grand Canyon v USA, Sagarmáthá v Himalájach či Kilimandžáro v Afrike.

</doc>
<doc id="265869" url="https://sk.wikipedia.org/wiki?curid=265869" title="Dauphin (šľachtický titul)">
Dauphin (šľachtický titul)

Dauphin [dofén] (doslova ) alebo Dauphin de France bol šľachtický titul patriaci prvorodeným synom francúzskeho kráľa a následníkom francúzskeho trónu. Titul sa používal v rokoch 1350 až 1791 a 1824 až 1830. 
Titul dauphin je obdobou titulu princ z Walesu, ktorý sa dodnes používa v Spojenom kráľovstve.
Druhorodený syn (v prípade jeho úmrtia ďalší mladší syn) francúzskych kráľov získaval titul vojvoda orléansky ().
Dejiny.
Titul dauphin pôvodne patril od 12. storočia rodu grófov z Viennois. Názov je odvodený od erbu rodu s vyobrazením delfín. Titul dauphin z Viennois používali členovia rodu až do roku 1349, kedy Humbert II. predal tento titul francúzskemu kráľovi Filipovi VI. Podmienkou predaja sa stal kráľov sľub, že titul bude od tejto chvíle patriť vždy korunnému princovi a následníkovi trónu. Prvým nositeľom titulu sa tak stal Filipov vnuk Karol V. Múdry. Manželky následníkov trónu mali titul dauphine. 
Naposledy sa titul dauphin oficiálne používal za vlády Karola X. v rokoch 1824 – 1830.

</doc>
<doc id="265871" url="https://sk.wikipedia.org/wiki?curid=265871" title="Zmluva z Troyes">
Zmluva z Troyes

Zmluva z Troyes bola dohoda z roku 1420 medzi francúzskym kráľom Karolom VI. Šialeným, respektíve jeho manželkou Izabelou Bavorskou a burgundským vojvodom Filipom Dobrým a anglickým kráľom Henrichom V., ktorá stanovovala ako dediča francúzskej koruny po smrti Karola VI. Henricha a jeho potomkov, a vylučovala z nastupníctva syna Karola VI., dauphina Karola. Karolova dcéra Katarína Valois sa vydala za Henricha V., čím boli potvrdené dedičné nároky anglického kráľa.
Dva roky po uzatvorení zmluvy Karol VI. i Henrich V. umierajú, Henrichov syn, anglický a francúzsky kráľ Henrich VI. je v dobe otcovej smrti sotva dvojročný a nemôže preto uplatňovať nároky na francúzsky trón. Vlády vo francúzskom kráľovstve sa ujíma Karol VII., syn Karola Šialeného. Bez korunovácie je ale jeho pozícia značne neistá.
Nároky malého Henricha háji jeho regent vojvoda z Bedfordu a oblieha Orléans. Po vystúpení Johanky z Arku v roku 1429 je Orléans oslobodený a 17. júla je Karol korunovaný v katedrále Notre Dame v Reims ako Karol VII., čím upevňuje svoju pozíciu francúzskeho kráľa. Henrich VI. sa síce necháva korunovať v Paríži, ale reuimská korunovácia má väčšiu váhu.
Zmluve predchádzal boj Angličanov o francúzsku korunu známy ako storočná vojna (1337 – 1453). V roku 1340 vzniesol Eduard III. (prastarý otec Henricha V.) nárok na francúzsku korunu ako syn Izabely, dcéry francúzskeho kráľa Filipa IV. Pekného. Angličania vlastnili vo Francúzsku významné dŕžavy a pred podpísaním zmluvy z Troyes dobyli Normandiu (bitka pri Azincourte, 1415).

</doc>
<doc id="265873" url="https://sk.wikipedia.org/wiki?curid=265873" title="Izabela Francúzska (1295)">
Izabela Francúzska (1295)

Izabela Francúzska (* cca 1295, Paríž, Francúzske kráľovstvo – † 22. august 1358, Castle Rising, Anglické kráľovstvo) bola anglická kráľovná ako manželka Eduarda II.
Životopis.
Izabela sa narodila ako najmladšia dcéra francúzskeho kráľa Filipa IV. Pekného a Jany Navarrskej asi medzi májom a novembrom 1295.
Ešte ako dieťa bola zasnúbená s Eduardom II. Dôvodom bol spor Anglicka a Francúzska o Gaskonsko a nároky na Anjou, Normandiu a Akvitánsko.

</doc>
<doc id="265875" url="https://sk.wikipedia.org/wiki?curid=265875" title="Kontinentálny pohár v ľadovom hokeji 2006/2007">
Kontinentálny pohár v ľadovom hokeji 2006/2007

Ročník 2006/2007 bol desiatym ročníkom Kontinentálneho pohára v ľadovom hokeji. O trofej bojovalo 19 tímov z 19 krajín. Trval od 22. septembra 2006 do 7. januára 2007.
1. kolo.
Len päť tímov sa umiestnilo v tabuľkách dvoch skupín prvého kola. Hralo sa 22.-24. septembra 2006.
Skupina A (Bukurešť, Rumunsko).
Tím Progym Gheorgheni nahradil pôvodne prihlásené arménske mužstvo Uratu HC, ktoré sa nemohlo zúčastniť kvôli ochoreniu viacerých hráčov. Jeho výsledky sa však do tabuľky nezapočítavali.
Skupina B (Belehrad, Srbsko).
Tímy KHL Medveščak Záhreb a Červená hviezda Belehrad nenastúpili na turnaj s predpísaným minimálnym počtom hráčov na súpiske a boli diskvalifikované. Ich zápasy sa nepočítali do tabuľky skupiny.
2. kolo.
V druhom kole sa bojovalo v troch skupinách. Zápasy sa hrali od 13. do 15. októbra 2006.
3. kolo.
17. až 19. novembra 2006 bojovala štvorica tímov o postup do finále pohára.
Finále (Stoličný Belehrad, Maďarsko).
Finálový turnaj Kontinentálneho pohára sa do tretice konal v Stoličnom Belehrade. Termín bol 5. - 7. január 2007.
Konečná tabuľka.
Desiaty ročník Kontinentálneho pohára priniesol víťazstvo pre bieloruský tím Junosť Minsk.
Najlepší hráči.
Najužitočnejší hráč: Konstantin Gorovikov (Avangard Omsk)
Najlepší brankár: Pasi Häkkinen (Ilves Tampere)
Najlepší obranca: Vladimír Kopat (Junosť Minsk)
Najlepší útočník: Artem Čubarov (Avangard Omsk)
Najlepší junior: Pasi Tuominen (Ilves Tampere)

</doc>
<doc id="265876" url="https://sk.wikipedia.org/wiki?curid=265876" title="Bethanie Matteková">
Bethanie Matteková



</doc>
<doc id="265877" url="https://sk.wikipedia.org/wiki?curid=265877" title="Bethanie Mattek-Sands">
Bethanie Mattek-Sands



</doc>
<doc id="265878" url="https://sk.wikipedia.org/wiki?curid=265878" title="Mužská štvorhra na BNP Paribas Open 2009">
Mužská štvorhra na BNP Paribas Open 2009

Mužská štvohra na BNP Paribas Open 2009 sa hrala ako súčasť BNP Paribas Open 2009 od 12. do 21. marca 2009. Titul získali Američania Mardy Fish a Andy Roddick, ktorí vo finále porazili bielorusko-izraelský pár Max Mirnyj, Andy Ram 3-6 6-1 14-12. Pre M. Fisha to bol šiesty a pre A. Roddicka štvrtý titul vo štvorhre na okruhu ATP. 

</doc>
<doc id="265880" url="https://sk.wikipedia.org/wiki?curid=265880" title="Spolková cesta">
Spolková cesta

Spolková cesta () je druh cesty v Nemecku a Rakúsku, obdoba cesty I. triedy na Slovensku. Spolkové cesty majú význam pre medzinárodnú, ale i vnútroštátnu dopravu.
Označenie.
V Nemecku sa spolkové cesty označujú predponou B a príslušným číslom komunikácie (jedno až tri čísla), prípadne žltou tabuľkou s čiernymi číslami.
V Rakúsku sa označujú takisto ako v Nemecku, avšak tabuľky sú modrej farby s bielymi číslami.

</doc>
<doc id="265884" url="https://sk.wikipedia.org/wiki?curid=265884" title="Jeet Kune Do">
Jeet Kune Do

 
Jeet Kune Do "(JKD) (alebo cesta zadržujúcej päste)" je bojové umenie. Vytvoril ho Bruce Lee v roku 1967. Na rozdiel od iných neobsahuje žiadne zostavy ani predom daný systém techník. "Jeet Kune Do" je neohraničené a slobodné. Ten kto rozumie JKD prikláňa sa k oslobodeniu, lebo JKD je predovšetkým zrkadlo sebapoznania skrz bojové umenie. Veľa ľudí sa snažilo v minulosti JKD definovať rôznymi názvami: Bruce Lee Jun Fan Gung Fu, Bruce Lee Karate alebo Bruce Lee sebaobrana. JKD nemôže byť spojovaná s jedným bojovníkom alebo bojovým štýlom. K pochopeniu JKD je za potreba trancendovať dualitu "pre" a "proti" smerujúce k bodu, ktorý je za týmto rozlišovaný.
Veľa ľudí si myslí, že JKD je kompozičný štýl zložený z niekoľko rôznych škôl vybraním toho najlepšieho. JKD postupne čerpalo z Thajského boxu, Wing Chun, zápasov Boxu a Karate. Zbrane boli prevzaté z filipínskeho Kali a Escrima. V boji na dlhú vzdialenosť neskôr zo severočínskych stýlov a francúzsky Savate.
Pomenovanie Jeet Kune Do.
Preložené z kantónčiny, "Jeet" znamená zadržujúci alebo zastavujúci. "Kune" znamená päsť a "Do" spôsob alebo cesta. V angličtine potom preklad Jeet Kune Do znie "The way of the intercepting fist" v slovenčine "Cesta zadržujúcej päste". Po mnoho rokov sa viedlo množstvo debát o pomenovaní Jeet Kune Do, o tom či je to štýl alebo filozofia, či stojí na základoch východného alebo západného spôsobu bojového umenia.
Zrod Jeet kune do.
V roku 1964 učil Bruce Lee tradičné čínske bojové umenie wing chun na jeho škole v Oaklande v Kaliforníi. Inštruktori kung-fu z východného pobrežia, boli znepokojení z toho, že Bruce učí nečínskych žiakov a tak za ním poslali majstra bojových umení Wong J. Mana z Hongkongu s výzvou aby svoju školu zrušil. Bruce výzvu prijal s podmienkou, že ak vyhrá súboj nad majstrom bojových umení z Hongkongu, inštruktori z východného pobrežia nebudú ďalej zasahovať do jeho výučby. Tento súboj sa uskutočnil v roku 1965, ale Bruce očakával, že tento súboj vyhrá za menej ako tri minúty. Nakoniec súboj vyhral, ale to že mu to trvalo dlhšie ako tri minúty v ňom vyvolalo znepokojenie, že tradičné bojové umenie nie je efektívne ak ho chcel využiť v reálnej situácií. V tomto bode ďalej nemohol pokračovať s tradičným umením. Namiesto toho aby ťažil z víťazstva nad Wong J. Manom, rozhodol sa odvrátiť od tradičného spôsobu bojového umenia a zamerať sa na výskum ako zefektívniť bojové umenie. Prečítal stovky kníh o rozličných spôsoboch boja, začal so silovým tréningom, kardiom a výživovým programom a následne začal implementovať vedu a filozofiu do fyzickej prípravy. Krok po kroku tak začal formovať Jeet Kune Do.
Filozofia Bruca Leeho.
"Aby bolo možné pochopiť Jeet Kune Do, je nutné odhodiť všetky ideály, vzory, dokonca aj koncepcie toho, čo je a čo nie je ideálne v Jeet Kune Do. Môžete sa pozrieť na nejakú situáciu bez toho, aby ste ju pomenovali? Keď ju pomenujete, spravíte z nej slovo a to už vyvoláva strach. Jeet Kune Do dáva prednosť beztvarosti, aby tak mohlo prijať všetky formy. Pretože Jeet Kune Do nemá žiadny štýl, hodí sa do všetkých štýlov. Jeet Kune Do využíva všetky spôsoby a zároveň nie je viazaný žiadnym. Naučiť sa Jeet Kune Do nie je vec získavania znalostí a hromadenie štylizovaných vzorov, ale je to objavovanie príčin neznalostí. Keď ľudia hovoria, že Jeet Kune Do je odlišné od toho či onoho, potom bude lepšie, aby názov Jeet Kune Do bol vymazaný, pretože je to iba meno."
Be like water (buď ako voda).
"Vyprázdni svoju myseľ, buď bez akejkoľvek formy, buď beztvarý. Ak naleješ vodu do pohára, stane sa pohárom, ak naleješ vodu do fľaše stane sa fľašou, ak naleješ vodu do kanvice, stane sa kanvicou. Voda môže tiecť alebo ničiť. Buď ako voda priateľu.".
Forma bez formy.
Podľa učenia Bruca Leeho je cieľom tradičných štýlov bojových umení zapadnutie jednotlivca do systému. Platia v nich isté pravidlá, že techniky sa musia učiť presne, dokonale a nemeniteľne. Cvičiaci v skutočnom boji nikdy neboli, pretože sú nútení zaujať neprirodzené pózy. Techniky osvojené na úrovni inštinktu dávajú možnosť slobodnej voľby vzhľadom k situácií, čo je základom tvorivosti. "Keď sa budete brániť nekonvenčnému útoku, vedenému rôznym tempom, podľa zvoleného vzoru rytmických a klasických reakcií, potom vaša obrana a protiútok nebudú pružné a živé. Keď na vás niekto zaútočí, vašou odpoveďou nie je technika č. 1, situácia č.2, alebo č.5. Jednoducho sa pohybujete ako zvuk a ozvena!"
Princípy JKD.
Myšlienka zadržujúcej päste je kľúčom k pochopeniu JKD, či už to bude zachytenie techniky alebo úmyslu súpera. Základné princípy JKD sú:
Techniky a filozofia JKD sa uplatňuje v reálnom živote a reálnom boji. Jeet Kune Do sa skladá z fyzických metód, aplikovanej filozofie a vyžaduje od praktizovateľa cvičiť žiaka alebo sám seba k pripravenosti v boji, aby sa v tvárou v tvár konkrétnej situácie, používali potrebné techniky a nástroje, ktoré sú vhodné a ihneď k dispozícií..
Symbol.
Počas svojo života, Bruce Lee vytvoril a používal niekoľko symbolov, ktoré zjednotil do uceleného tvaru. Tento tvar je tvorený z troch častí: 

</doc>
<doc id="265885" url="https://sk.wikipedia.org/wiki?curid=265885" title="Bruce Lee">
Bruce Lee

Bruce Lee alebo Lee Jun-fan (* 27. november 1940, San Francisco, Kalifornia, USA – † 20. júl 1973, Hongkong) bol herec, umelec bojových umení a kaskadér, ktorý spopulárnil bojové umenia. Po svojej smrti sa stal legendou a je známy ako najvplyvnejšia osobnosť bojových umení 20. storočia. Jeho učiteľom bol Yip Man, majster bojového umenia wing-čeun. Bol zameraný hlavne na box,thajský box,karate a kung-fu.Venoval sa rôznym zmiešaným bojovým umeniam a Taekwondu,vymyslel aj vlastné bojové štýly, popri tom sa venoval cvičeniu, meditacii a filozofii.
Životopis.
Bruce Lee sa narodil v San Franciscu, ale asi tri mesiace po pôrode sa jeho rodičia rozhodli vrátiť naspäť do Hongkongu. Po konflikte s jedným členom mafiánskej triády ho otec poslal do USA. Ako 19 ročný prichádza do San Francisca asi so sto dolármi a titulom majstra v boxe, následne pracuje u otcových známych, dorába si vzdelanie a pritom tvrdo trénuje. V roku 1964 sa zúčastnil na Medzinárodných majstrovstvách v karate (kde predvádza kliky na dvoch prstoch (palec a ukazovák), pričom ich robí tak rýchlo, že diváci nestíhajú sledovať. Taktiež tu predvádza jednopalcový úder (one inch punch). Ten spočíva v tom, že Lee, ktorý stojí čelom k svojmu partnerovi, má ľahko natiahnutú pravú ruku, pričom prsty sú približne jeden palec (2,54 cm) vzdialené od hrudi jeho oponenta. Ako by bol pravú ruku stiahol späť a napriahol sa, Bruce znovu udrie. Jeho partner je odhodený dozadu, kde dopadá na pripravenú stoličku. Sila rany je taká, že sa na stoličke neudrží a padá na zem.
V nasledujúcich rokoch Lee účinkoval v jednom seriáli a otvoril svoju vlastnú školu bojových umení, kde vyučoval ním založený bojový štýl Jeet Kune Do, čo je kombinácia mnohých bojových umení a ich najlepších prvkov. Bruce Lee študoval 4 bojové umenia: Tai Chi Chuan, Hung Gar, Wing Chun a Jun Fan Gung Fu. Ďalej sa venoval mnohým ďalším, takže jeho štýl obsahuje aj prvky z Tae-Kwon-Da, ale i ďalších.
Oficiálna príčina Leeho smrti je mozgový edém ako alergická reakcia na liek proti bolesti. Po večeri sa Lee herečke Ting Pei sťažoval na bolesť hlavy, ktorá mu dala liek. O 19:30 si šiel ľahnúť na gauč a keď preňho Ting Pei po chvíli prišla, nebola schopná ho prebudiť. Privolaný doktor sa ho pokúšal vzkriesiť, ale napriek všetkým pokusom bol Bruce Lee mŕtvy skôr ako ho priviezli do nemocnice. Druhá verzia hovorí o tom, že Bruce Lee zomrel následkom takzvaného dotyku smrti (dim-mak – funguje na rovnakom princípe ako jednopalcový úder, ale následky sa môžu prejaviť až po týždňoch alebo i rokoch), kvôli tomu, že šíril východné tajomstvo medzi ľuďmi na Západe. V tej dobe mal len 32 rokov.

</doc>
<doc id="265887" url="https://sk.wikipedia.org/wiki?curid=265887" title="Muk-jan-cong">
Muk-jan-cong

Muk-jan-cong alebo mu-žen-čuang (: : mand. "mu-žen-čuang", kant. "muk-jan-cong") je pomôcka na nácvik juhočínskych bojových umení (kung-fu), najmä štýlov wing-ceun a wing-čeun.
Skladá sa z trupu, ten tvorí typický kmeň stromu, a z troch nôh pričom jedna je väčšia, ktorá ma predstavovať nohu. Do panáka sa neudiera ako do boxovacieho vreca, skôr je určený pre nácvik krytov a techník.

</doc>
<doc id="265888" url="https://sk.wikipedia.org/wiki?curid=265888" title="Wing-čeun">
Wing-čeun

Wing-čeun, v slovenčine niekedy nesprávne ako "wing chun" (詠春 , mand. "jung-čchun", kant. "wing-čeun" / "wing-ceun") je juhočínske bojové umenie. Jeho odnož wing-ceun (wing tsun) wing-čeun používa na svoje odlíšenie alternatívnu juhočínsku (kantonskú) výslovnosť "ceun" namiesto "čeun".
Bojové umenie vyvinuli mnísi z južného kláštoru Šao-lin. O jeho celosvetové rozšírenie sa postaral predstaviteľ tohto štýlu Ip Man, ktorý prevádzkoval svoju školu v Hongkongu. Vďaka tomu je dnes toto umenie (nesprávne) považované za hongkonský štýl. V rôznych variantoch je rozšírené po celej juhovýchodnej Ázií od Číny cez Thajsko, Vietnam až po Malajziu.

</doc>
<doc id="265889" url="https://sk.wikipedia.org/wiki?curid=265889" title="Cenzúra (hudobná skupina)">
Cenzúra (hudobná skupina)

Cenzúra je punková kapela, ktorá vznikla 6. júna 2000 v Bratislave. 
Kapelu zakladajú vtedajší spolužiaci Roman (spev, gitara), Neupi (basgitara, spev) a Andrej (bicie). Neskôr sa pripája Filip (gitara), ktorý však po nahratí prvého dema "Cenzúra" (2001, D.I.Y.) od kapely odchádza. Ďalšími posilami sa stali Diviak (gitara) a Zelo (akordeón, ústna harmonika, klávesy). Kapela nahráva druhé demo a to živú nahrávku "Naživo" z Domu Kultúry Lúky (2002, D.I.Y.).
Prvé oficiálne CD vychádza kapele až v roku 2003 pod názvom "Dajte mi pokoj!" (2003, D.I.Y.). Cenzúra rozbieha koncertovanie v Česku aj v mnohých mestách na Slovensku. Pieseň „Kolotoč“ je umiestnená na kompilácii "Czech &amp; Slovak Streetkids II", ktorá vychádza pod hlavičkou vydavateľstva Rabiát records. Neskôr od kapely odchádza gitarista Diviak. Pieseň „Dajte mi pokoj!“ je umiestnená na kompilácii "Punk rock made in Slovakia vol. 4." V marci vychádza DVD kompilácia "Brutal scene vol. 1", kde má kapela umiestnenú skladbu „Oi! Song“.
&lt;br&gt;Vo februári a marci 2006 skupina Cenzúra nahrala druhý album: "Rebel bez príčiny" (2006, Brutal records). V tom istom roku sa ku kapela pripája druhý gitarista Dawyt.
&lt;br&gt;V roku 2007 je viacero skladieb umiestnených na rôznych slovenských a zahraničných výberoch. V októbri 2008 vychádza MCD "Odpoveď na seba" (2008, D.I.Y.). 

</doc>
<doc id="265890" url="https://sk.wikipedia.org/wiki?curid=265890" title="Majstrovstvá sveta v severskom lyžovaní 2009 – Individuálne preteky mužov na veľkom mostíku">
Majstrovstvá sveta v severskom lyžovaní 2009 – Individuálne preteky mužov na veľkom mostíku

Individuálne preteky mužov na veľkom mostíku na Majstrovstvách sveta v severskom lyžovaní 2009 bola jedna z 3 mužských disciplín na Majstrovstvách sveta v severskom lyžovaní 2009 v Liberci v disciplíne skokov na lyžiach. Súťažilo sa 27. februára 2009 a víťazom sa stal Švajčiar Andreas Küttel. Druhé finálové kolo bolo pre husté sneženie zrušené a výsledky prvého kola boli vyhlasené ako konečné. 

</doc>
<doc id="265892" url="https://sk.wikipedia.org/wiki?curid=265892" title="Lyrika v starovekom Grécku">
Lyrika v starovekom Grécku

Lyrika v Starovekom Grécku sa začala presadzovať na prelome 8. a 7. storočia pred Kr. a postupne zatlačila epickú literatúru na okraj záujmu. Lyrická tvorba sa na rozdiel od epickej vyjadrovala k aktuálnym udalostiam. Lyrika ako taká sa vyvinula z ľudovej a hymnickej poézie. Za najstaršie odvetvie býva označovaný nomos (nápev), ktorý koncom 8. storočia pred Kr. začal rozvíjať Olympos z Frýgie. Za vrchol tohto žánru sa považujú diela Echembrota. 
Tento druh poézie bol spievaný alebo recitovaný v sprievode vtedajších hudobných nástrojov – najčastejšie lýry, poprípade píšťaly. Často bol do tvorby zakomponovaný aj tanec. Na konci 7. storočia pred Kr. sa hudba a tanec z lyrickej tvorby začína oddeľovať a postupne sa z nej úplne vytráca. Za posledného významného básnika, ktorý skladal pre recitáciu s hudbou, je považovaný Archilochos. Lyrika tohto obdobia sa dá deliť niekoľkými spôsobmi. Najčastejšie býva delená na elegickú (vážnu), jambickú (vyjadrujúcu sa spravidla kriticky k spoločenským udalostiam) a melickú (subjektívnu). Podla spôsobu prednesu sa lyrika môže deliť na zborovú a monodickú (prednášanú jedným interpretom). 
Spočiatku bol spôsob recitácie doprevádzaný hudbou veľmi obľúbený a nazýval sa "Parakatalogé". Parakatalogé sa delil na:
Oba tieto sprievody mohli byť jednohlasné (monodiá) alebo viac-hlasné (choros). Básnik nebol len autorom textu, ale aj hudby a v prípade tanečného predstavenia aj choreograf. 
Dôležité je delenie lyriky podľa nárečí, pretože v jednotlivých oblastiach boli populárne rôzne druhy lyrickej poézie. Napríklad v dórskom nárečí prevažuje zborová lyrika, v iónskom zase elégia a jamb, ktorého najvýznamnejším predstaviteľom je Anakréon. Významný je taktiež vplyv aiolskej oblasti reprezentovanej Alkaiom a Sapfó z Lesbosu. 
Základné prúdy v gréckej lyrike.
Elégia.
Vo svojich počiatkoch mala elégia dosť trúchlivý charakter (tzv. elégia thrénodická), ktorý neskôr prešiel do mnohých druhov, preto v gréckej literatúre existujú elégie vojenské, politické, mravoučné, či filozofické. Postupne odosobňovanie v tomto žánri viedlo k vzniku erotických elégií. Toto samozrejme posunulo jej trúchlivý charakter, ktorý sa menil podľa daného typu elégie. Pravdepodobne prvým významnejším autorom elégií bol Kallínos z Efezu, autorom elégií bol taktiež Solon. Ďalším vývojom sa z elégie vyvinul epigram (t. j. oslavný, náhrobný nápis); v tejto oblasti sa preslávil Simonydes z Keu.
Jambická poézia.
Ide o pôvodne iónsku poéziu, ktorá mala satirický charakter a vznikla z popevkov na náboženských slávnostiach spojených s bohyňou Demeter. Do poézie tento štýl zaviedol Archilochos z Paru
Melická poézia.
Melická (spievaná) poézia sa od jambov a elégie značne líši, pretože musí dodržovať iný druh rytmu. Väčšina týchto piesní spadá do milostnej lyriky, ale môžeme nájsť politické či opilecké básne tohto typu. Tento druh poézie pravdepodobne vznikol na ostrove Lesbos. Najznámejšími predstaviteľmi sú Alkaios a Sapfo, na tvorbu ktorých nadväzujú takmer všetci ďalší básnici tvoriaci v tomto štýle. Za vrchol tejto tvorby sa považujú diela Pindara z Klazomen v Boiotii.
Zborová lyrika.
V zborovej lyrike sa dajú rozlíšiť dva hlavné prúdy a to je svetská a náboženská. Táto časť lyriky bola používaná v mnohých oblastiach života. Spevy spojené s kultom Apolóna sa nazývali "Paian", ďalej sa zborová lyrika využívala v sprievodných spevoch ("prosodion"), tanečných spevoch ("hyporchéma"), dievčenských spevoch ("partheneion"),smútočných spevoch ("thrénos"), hodovných spevoch ("skolion") a v piesňach spojených s kultom Dionýza ("dithirambos"). Skladali sa aj pre kulty iných bohov, či pre svadby. 
Zborová lyrika vznikla v polovici 7. storočia, a svoj najväčší rozmach dosiahla v Sparte.
Epiníkie.
Epiníkie sa sústreďovali na oslavu víťazov športových hier (Olympia, Istmos, Téby, Nemea). V tomto štýle sa najviac vyznamenal Pindaros z Klazomen, ktorého tvorba spadá už do klasického obdobia. Dĺžka týchto spevov sa pohybovala od 40 až do 200 veršov. Pindaros v svojich dielach opisuje víťazstvo prostredníctvom mytologických scén a tým dáva svojmu dielu nadčasový charakter. Taktiež neoslavuje samotných atlétov ale vyzdvihuje spôsob života, ktorý ich k triumfu doviedol. Vo svojich oslavných spevoch nakoniec dochádza k akémusi povzneseniu športovca po víťazstve na olympijských hrách, ktoré z neho robí bytosť porovnateľnú s bohmi. Pindaros je mnohými považovaný za vôbec najlepšieho lyrika Grécka.

</doc>
<doc id="265895" url="https://sk.wikipedia.org/wiki?curid=265895" title="Mongolský znak">
Mongolský znak



</doc>
<doc id="265896" url="https://sk.wikipedia.org/wiki?curid=265896" title="Znak - Chorvátsko">
Znak - Chorvátsko



</doc>
<doc id="265897" url="https://sk.wikipedia.org/wiki?curid=265897" title="Cievnatá rastlina">
Cievnatá rastlina



</doc>
<doc id="265898" url="https://sk.wikipedia.org/wiki?curid=265898" title="Střížkov (stanica pražského metra)">
Střížkov (stanica pražského metra)

Střížkov je stanica metra v Prahe na linke C. Nachádza sa na Vysočanskej ulici vo štvrti Střížkov v hĺbke 6.3 m pod povrchom. Bola otvorená 8. mája 2008.
Charakteristika stanice.
Střížkov je hĺbená stanica (nástupište je 6,3 m pod povrchom, budova však stúpa vysoko nad úroveň terénu). Tvorí ju veľká oceľovo-sklenená konštrukcia, svojím pôdorysom pripomínajúca kvapku vody alebo veľrybu. Celá konštrukcia je zavesená na dvoch masívnych oblúkoch, ktoré vedú v ose stanice. Súčasťou stavby je aj podchod pod Vysočanskou ulicou. Nástupištia sú bočné, cestujúci môžu prechádzať pomocou troch mostov umiestnených v dvoch úrovniach z jedného nástupištia na druhé. Celá stanica je bezbariérová, jednotlivé lávky a nástupištia sú prepojené výťahmi.
Architektúra.
Architektonické riešenie stanice obsahuje aj rôzne mostíky a fontány. Jeho autorom je Ing. arch Patrik Kotas, ktorý sa preslávil už aj inými dopravnými stavbami, napríklad terminál Fügnerova v Liberci, stanice metra Rajská záhrada a Lužiny, alebo dizajnom niektorých dopravných prostriedkov. Európska asociácia oceľových konštrukcií (ECCS) udelila v roku 2009 stanici jedno z 19 ocenení za vzhľad v medzinárodnej súťaži Steel Design Awards.
Výstavba.
Výstavba tejto stanice bola rozvrhnutá do niekoľkých etáp. Najprv bolo potrebné vyhĺbiť stavebnú jamu, zabezpečiť ju a potom vystavať železobetónové nástupišťa. Na založenie stanice sa spotrebovalo okolo 2 000 ton armatúry, takmer 22 000 m³ betónových konštrukcií a 65 000 m² debnenia. Následne sa mohlo začať s výstavbou oceľovej konštrukcie a dvoch veľkých oblúkových nosníkov o rozpätí 150 m a priemerom 1,5 m. Do konca júla 2006 už oba oblúky stáli, samotná konštrukcia pod nimi sa dokončovala v auguste toho istého roku. V októbri 2006 sa tu konal deň otvorených dverí, počas ktorého už boli dokončené nástupišťa a konštrukcie, a to vrátane náteru. Strecha stanice je zasklená, použité bolo špeciálne tvrdené a vrstvené sklo pôvodom z Francúzska. Okrem toho sa používalo aj sklo akusticky izolačné.

</doc>
<doc id="265928" url="https://sk.wikipedia.org/wiki?curid=265928" title="Ydra">
Ydra

Ydra (novogr. "Ύδρα" – Ydra, arvan. Nίδρα – Nidra), po slovensky aj Hydra, Idra, v staroveku Ydrea (starogréčtina "Υδρέα" – Ydrea), je grécky ostrov patriaci do Argosarónskeho súostrovia, obývaný je Arvanitmi, ale aj mnohými Aténčanmi, ktorí sa sem utiahli, alebo tu majú vily. Ydra je známa ako ostrov kultúry, konajú sa tu rôzne kultúrne akcie a tiež tu sídlia mnohí grécki aj zahraniční umelci, medzi nimi boli aj známy maliar Nikos Engonopoulos a kanadský prozaik a spevák Leonard Cohen. 
Od pevniny Peloponézu je oddelený úzkym prielivom. Ostrov je podlhovastý, pretiahnutý v západovýchodnom smere. Jeho dĺžka v podlhovastom smere je približne ,zatiaľ čo šírka v smere priečnom len zriedkavo prekročí . Vnútrozemie ostrova je hornaté a, obzvlášť na južnej strane, bohaté na mimoriadne príkre zrázy. Obývaná je prevažne severná, k pevnine privrátená, strana ostrova. Tu sa nachádza aj správne centrum ostrova, rovnomenné mesto Ydra. 
Dejiny.
V staroveku bol ostrov známy pod menom "Υδρέα" ("(H)ydrea") čo zrejme poukazuje na mnohé pramene, ktoré sa nachádzajú v jeho vnútrozemí. V 12. storočí pred Kr. Hydru osídlili dórski Gréci. V 6. storočí pred Kr. patril ostrov neďalekému prístavnému mestu Ermioni, ktoré ho však predalo gréckemu ostrovu Samos. V staroveku bola miestna populácia veľmi malá. Hydra bola osídlená väčším počtom obyvateľov až v byzantskom období, asi od 6. storočia. V 13. storočí, počas nadvlády Európanov v Grécku, väčšina obyvateľov ostrov opustila. Od roku 1566 tento pravdepodobne neosídlený ostrov ovládli Turci. V 16. storočí tu boli usadení albánski Arvaniti, ako aj Gréci z Peloponézu. Arvaniti sa z dôvodu pravoslávneho náboženstva označili za Grékov, no na Ydre sa rozprávalo prevažne arvanitčinou. Gréčtinu však väčšina obyvateľov tiež ovládala. V tomto období tu boli postavené domy, ktoré na rozdiel od ostatných gréckych ostrovov mali predovšetkým epirský štýl architektúry, nakoľko Arvaniti pochádzali z tohto územia. Od 17. storočia je Ydra dôležitým centrom gréckeho lodného obchodu spolu s ostrovmi Chios, Psara a Spetses. Z Ydry pochádzali mnohí významní lodiari, ako sú rodiny Miaoulisovcov, Tombazisovcov a Vokosovcov. Počas gréckej vojny za nezávislosť tu miestny lodný magnát Andreas Miaoulis porazil tureckú flotilu. Z Ydry pochádzala aj slávna kapitánka vo vojne za nezávislosť, Laskarina Bouboulina, revolucionár a neskorší premiér Antonios Kriezis a Pavlos Kountouriotis, kapitán vo vojne za nezávislosť a neskorší prezident.
Súčasnosť.
Ydra je známa svojou nekompromisnou politikou zákazu motorovej dopravy a úzkostlivým strážením charakteru výstavby. Striktnými obmedzeniami dopravy sú známe všetky ostrovy v Sarónskom zálive vrátane Porosu, ale iba na Ydre je motorová doprava zakázaná úplne (k októbru 2008 sú udelené tri výnimky: jednému vozidlu ambulancie a dvom vozidlám na zber odpadkov). Dopravu na ostrove zabezpečujú somáre a mulice. Vďaka úzkostlivému stráženiu charakteru zástavby si sídla na Hydre dodnes zachovávajú svoju pôvodnú príjemnú atmosféru. Toto všetko láka na Ydru veľké množstvo náročných turistov uprednostňujúcich alternatívnejšie dovolenkové žánre. Ydra je tiež, ako jedno z mála miest v Grécku, rajom peších turistov. Mnoho miestnych obyvateľov stále ovláda arvanitčinu. V letných mesiacoch sa tu konajú bohaté kultúrne podujatia, ako hudobné slávnosti a prednes básní. 

</doc>
<doc id="265929" url="https://sk.wikipedia.org/wiki?curid=265929" title="Hatikva">
Hatikva

Hatikva (: התקוה, "Nádej") je izraelská štátna hymna. Text pod názvom "Tikvatejnu" ("Naša nádej") napísal v roku 1878 Naftali Herz Imber a v roku 1886 vyšiel v jeho zbierke básní "Barkaj" ("Ranná hviezda"). Hudbu zložil na základe ľudovej melódie Samuel Cohen. Počas prvého sionistického kongresu v Bazileji v roku 1897 sa stala hymnou sionistického hnutia a v roku 1948 štátnou hymnou novo vzniknutého štátu Izrael, aj keď ju izraelský parlament Kneset oficiálne prijal medzi štátne symboly až roku 2004.
Na rovnakom hudobnom motíve, rozšírenom po celej Európe od renesancie, je založená tiež symfonická báseň Bedřicha Smetanu "Vltava" z cyklu "Má vlast" z roku 1874. Podľa niektorých zdrojov je pesnička švédskeho pôvodu, ale použil ju, pretože charakterom odpovedala českej ľudovej hudbe. Vo väčšine prác týkajúcich sa pôvodu hudobného motívu sa uvádza, že melódia je moldavská. Pravdepodobne to súvisí s tým, že "Vltava" je známa tiež pod nemeckým menom "Moldau". Moldavským koreňom pesničky dodal zdanie pravdepodobnosti tiež pôvod Samuela Cohena, ktorý emigroval z Moldavska. Odkiaľ Cohen túto melódiu poznal, nie je známe.
Text piesne vyjadruje nádej izraelského ľudu navrátiť sa do zeme Praotcov, odkiaľ boli nútení odísť roku 70 n. l.

</doc>
<doc id="265930" url="https://sk.wikipedia.org/wiki?curid=265930" title="Bitka pri Mezőkeresztesi">
Bitka pri Mezőkeresztesi

Bitka pri Mezőkeresztesi (alebo len Bitka pri Keresztesi) bola bitka, ktorá sa odohrala na konci októbra 1596 medzi tureckými vojskami a spojenými armádami rakúskej monarchie a Sedmohradska neďaleko dediny Mezőkeresztes v dnešnom severnom Maďarsku. Bitka sa skončila neočakávaným víťazstvom Turkov.
Pozadie bitky.
V lete 1596 hlavné sily tureckej armády dobyli po obliehaní Jáger. Cisárska armáda, ktorej velil Maximilián III. a Žigmund Báthory vyrazila s úmyslom dobyť mesto späť. Osmanským vojskám velil Mehmed III. a veľkovezír Damat İbrahim Paša. Obe armády sa stretli pri dedine Mezőkeresztes. Osmanské vojská boli vyčerpané niekoľkodňovým pochodom a dlhým obliehaním mesta. Habsbursko-Sedmohradské vojská čakali v dopredu vybudovaných poľných opevneniach okolo zrúcanín starého kostola. Prvý deň sa podarilo habsburským vojskám odraziť všetky osmanské útoky. Po protiútoku habsburských vojsk Osmani aj ich veliteľ začali utekať z bojiska. Cisárski vojaci začali rabovať ich tábor. To využila tatárska jazda a podnikla razantný protiútok. Cisárske vojsko bolo dezorganizované.
Bolo to jediné stretnutie hlavných síl oboch strán počas 15 ročnej vojny. Turci túto bitku prirovnávajú k víťazstvu pri Moháči.

</doc>
<doc id="265931" url="https://sk.wikipedia.org/wiki?curid=265931" title="Sebastian Bayer">
Sebastian Bayer

 
 
Sebastian Bayer (* 11. jún 1986, Aachen, Nemecko) je nemecký atlét, ktorý sa venuje skoku do diaľky.
Vrcholové podujatia.
Turin 2009.
Na halových majstrovstvách Európy 2009 v Turíne vyhral skok do diaľky výkonom 871 cm. Zlepšil tak starý európsky halový rekord Yaga Lamelu o 15 cm. Týmto pokusom sa zaradil na druhé miesto historických tabuliek skoku do diaľky. Za prvým Carlom Lewisom zaostal o 8 cm. Pár dní po tomto rekorde sa šéf Španielskej atletiky, Jose Maria Odriozola, vyjadril, že pokus mohol byť zle zmeraný a podľa neho bol o 20 cm kratší. Dodal, že toto jeho pochybenie nemá nič spoločné s tým, že Bayer zlepšil rekord práve jeho krajana Lamelu.

</doc>
<doc id="265932" url="https://sk.wikipedia.org/wiki?curid=265932" title="PiP">
PiP



</doc>
<doc id="265933" url="https://sk.wikipedia.org/wiki?curid=265933" title="Obrázok v obrázku">
Obrázok v obrázku



</doc>
<doc id="265934" url="https://sk.wikipedia.org/wiki?curid=265934" title="Picture in picture">
Picture in picture



</doc>
<doc id="265936" url="https://sk.wikipedia.org/wiki?curid=265936" title="Fabrizio Donato">
Fabrizio Donato

 
 
Fabrizio Donato (* 14. august 1976, Latina, Taliansko) je taliansky atlét, ktorý sa venuje trojskoku.
Vrcholové podujatia.
Turín 2009.
Na halových majstrovstvách Európy 2009 v Turíne vyhral trojskok výkonom 17,59 m. Týmto výsledkom dosiahol najvýznamnejší úspech kariéry, hoci má už 32 rokov.

</doc>
<doc id="265940" url="https://sk.wikipedia.org/wiki?curid=265940" title="Majstrovstvá sveta v severskom lyžovaní 2009 – Štafeta žien na 4 × 5 km">
Majstrovstvá sveta v severskom lyžovaní 2009 – Štafeta žien na 4 × 5 km

Štafeta žien na 4x5 kilometrov na Majstrovstvách sveta v severskom lyžovaní 2009 bola jedna z 6 mužských disciplín na Majstrovstvách sveta v severskom lyžovaní 2009 v Liberci. Súťažilo sa 26. februára 2009. Víťazom sa stala štafeta Fínska v zložení Pirjo Muranenová, Virpi Kuitunenová, Riitta-Liisa Roponenová a Aino Kaisa Saarinenová.

</doc>
<doc id="265947" url="https://sk.wikipedia.org/wiki?curid=265947" title="King Clancy Memorial Trophy">
King Clancy Memorial Trophy

King Clancy Memorial Trophy je druhá najmladšia trofej udeľovaná v zámorskej NHL hráčovi, v ktorého osobe sa najlepšie spájajú hráčske a ľudské kvality.
Trofej je pomenovaná na počesť Francisa M. "King" Clancyho, bývalého hráča, trénera a rozhodcu.

</doc>
<doc id="265948" url="https://sk.wikipedia.org/wiki?curid=265948" title="NHL Plus/Minus Award">
NHL Plus/Minus Award

NHL Plus/Minus Award - je to individuálna cena udelovaná každú sezónu hráčovi, ktorý má najlepšie štatistiky plus/minus v základnej časti danej sezóny. Plus/minus - je to rozdiel medzi vstrelenými a obdržanými gólmi v dobe, kedy bol hráč na ľadovej ploche pri rovnakom počte hráčov na obidvoch stranách. Body sa nezarátajú pri presilových hrách resp. oslabeniach.

</doc>
<doc id="265952" url="https://sk.wikipedia.org/wiki?curid=265952" title="USS Košice">
USS Košice



</doc>
<doc id="265958" url="https://sk.wikipedia.org/wiki?curid=265958" title="Lady Byng Trophy">
Lady Byng Trophy



</doc>
<doc id="265961" url="https://sk.wikipedia.org/wiki?curid=265961" title="Zámok Fontainebleau">
Zámok Fontainebleau

Zámok Fontainebleau je jeden z najrozľahlejších francúzskych zámkov. Leží neďaleko centra mesta Fontainebleau.
Začiatky zámku sa datujú do 12. storočia. Svoju súčasnú podobu však získal najmä v priebehu 16. storočia, kedy ho na žiadosť francúzskych kráľov prestavali jedni z najlepších talianskych architektov tej doby. Zámok má stovky miestností a je rušným turistickým miestom, aj keď nie je ani zďaleka navštevovaný tak ako napr. Versailles.
Pre svoju mimoriadnu historickú hodnotu bol v roku 1981 celý zámok i s parkom zaradený na zoznam svetového dedičstva UNESCO.

</doc>
<doc id="265968" url="https://sk.wikipedia.org/wiki?curid=265968" title="Arles">
Arles

Arles je francúzske mesto v departemente Bouches-du-Rhône, región Provence-Alpes-Côte d’Azur na rieke Rhône. Má asi 52 000 obyvateľov.
Poloha.
Mesto má rozlohu . Najvyšší bod je položený a najnižší bod 
Dejiny.
V staroveku sa Arles nazývalo "Arelas" alebo Arelate. Mesto založili Galovia v mieste ligúrskeho sídla Theline. Gaius Iulius Caesar ho v roku 46 pred Kr. povýšil na rímsku vojenskú kolóniu "Colonia Julia Paterna Arelate Sextanorum". Mesto skoro získalo veľký význam a súťažilo s Marseille o prestíž v obchode. Najviac sa mesto rozvíjalo za cisára Konštantína, ktorý Arles zväčšil a skrášlil a do mena pridal "Constantina". Od roku 395 sa stal hlavným mestom Galie. V roku 402 potom bola Praefectura Galliarum, najvyšší úrad Západorímskej ríše, presunutá z Trieru do Arles.
V 3. storočí sa Arles stalo sídlom biskupa, v roku 400 arcibiskupa. Ako významné obchodné centrum bolo miesto niekoľkokrát dobyté a zničené Vizigótmi a Saracénmi. Od roku 536 patrilo mesto Franskej ríši, od roku 879 bolo Arles hlavným mestom Kráľovstva Burgundského.
Pamiatky a múzea.
Rímske pamiatky
Stredoveké a novoveké pamiatky
Múzeá 
Obyvateľstvo.
Počet obyvateľov je 52 979 obyvateľov (2009).
Nasledujúci graf zobrazuje vývoj počtu obyvateľov.

</doc>
<doc id="265969" url="https://sk.wikipedia.org/wiki?curid=265969" title="Kráľovské soľné bane v Arc-et-Senans">
Kráľovské soľné bane v Arc-et-Senans

Kráľovské soľné bane v Arc-et-Senans sa nachádza v obci Arc-et-Senans neďaleko francúzskeho Besançonu. Je jedinečnou technickou i architektonickou pamiatkou. A preto bol už v roku 1982 zapísaný na zoznam svetového dedičstva UNESCO.
Miestny solivar bol vystavaný pod vedením architekta Claude-Nicolasa Ledouxa. Stavba začala v roku 1795 a bola dokončená o štyri roky neskôr. V súčasnosti slúži celý areál ako múzeum a je často navštevovaným turistickým miestom.

</doc>
<doc id="265971" url="https://sk.wikipedia.org/wiki?curid=265971" title="Hysterézia">
Hysterézia



</doc>
<doc id="265975" url="https://sk.wikipedia.org/wiki?curid=265975" title="Vézère">
Vézère

Vézère (okcitánsky "Vesera") je rieka v južnom Francúzsku (Limuzínsko, Akvitánsko). Je dlhá. Povodie má rozlohu . Údolie rieky obsahuje 25 jaskýň a 147 prehistorických lokalít z paleolitu. Z tohto dôvodu je údolie rieky zapísané na zozname Svetového dedičstva UNESCO.
Priebeh toku.
Pramení na planine Millevaches v západnej časti Francúzskeho stredohoria. Ústi sprava do rieky Dordogne (povodia Garonny).
Vodný režim.
Vyšší stav nastáva na jar a na prelomu jesene a zimy. Priemerný prietok vody pri Campagne činí 59 m³/s. Na hornom toku je prietok pri Uzerche /s.
Využitie.
Vodná doprava je možná do vzdialenosti . Využíva sa na zisk vodnej energie. Na rieke leží mestá a obce Chavanac, Pérols-sur-Vézère, Bugeat, Treignac, Uzerche, Vigeois, Brive-la-Gaillarde, Larche, Terrasson-Lavilledieu, Montignac, Les Eyzies-de-Tayac-Sireuil, Le Bugue.

</doc>
<doc id="265981" url="https://sk.wikipedia.org/wiki?curid=265981" title="Príčiny chudoby krajín tretieho sveta">
Príčiny chudoby krajín tretieho sveta

Chudoba krajín tretieho sveta má viac objektívnych príčin. Môžeme si ich rozdeliť na príčiny vonkajšie ako napríklad koloniálnu závislosť, postupujúcu ekonomickú liberalizáciu a globalizáciu. Ďalej zadlženosť voči vyspelým krajinám a neefektivitu rozvojovej pomoci. Medzi vnútorné sa zaraďuje politická nestabilita a s ňou spojené vojenské konflikty, jednostranná orientácia ekonomík hlavne na poľnohospodárstvo a jednoduché produkty. S nízkou ekonomickou úrovňou je spätá aj nízka úroveň zdravotníctva a tiež školstva. Nevhodná geografická poloha vedie k izolácii od svetových trhov.
Spoločné dedičstvo kolonializmu
Po 2. svetovej vojne, a hlavne v 60. až 70. rokoch, po rozpade koloniálnych panstiev boli územia v Afrike a Ázii zanechané nezávislé, no nepripravené na existenciu v medzinárodnom systéme a hospodárskom poriadku, kde panuje voľná súťaž. Tieto krajiny neboli schopné prispôsobiť sa európskemu modelu. Neexistovala tu žiadna spoločenská a ekonomická základňa pre stabilnú a životaschopnú demokraciu. Hospodárstva bývalých kolónií boli orientované na výrobu surovín pre európsky trh. Problémom sa stali aj hranice, ktoré zomkli ku sebe etniká bez vzájomných väzieb a niekedy dokonca nepriateľské. Etnické nepokoje viedli k občianskym vojnám. Bolo nevyhnutné zjednotiť tieto rôzne komunity vládou „silnej ruky“, preto sa moci ujala zväčša jednofarebná vláda alebo diktátor podporovaný bývalými koloniálnymi pánmi alebo komunistami. Bývalým kolonizátorom záležalo na udržaní obchodných a hospodárskych kontaktov s bývalými dŕžavami.
Pre lepšie pochopenie problému je adekvátne najprv vysvetliť dva kľúčové pojmy, a to tretí svet a chudoba. Pojem tretí svet použil prvýkrát francúzsky demograf A. Sauvy v časopise L’Observateur 14. augusta 1952. Patria sem bývalé kolónie a závislé územia, ktoré nebolo možné zaradiť do kapitalistického prvého sveta ani do socialistického druhého sveta, pretože si svoju novonadobudnutú slobodu cenili a nechceli sa pridať ani k 1 z blokov. Po rozpade bipolárnej sústavy delenie na 3 svety stratilo svoj význam a do popredia sa dostáva pojem rozvojový svet. Medzi rozvojové krajiny patrí 150 krajín prevažne južnej pologule. Dajú sa rozdeliť z hľadiska rozdielnej vyspelosti ekonomík, štruktúry výroby a postavenia vo svetovom hospodárstve do 4 podskupín. 
Sú to: 
Tieto krajiny majú niekoľko spoločných znakov: štrukturálnu slabosť ekonomiky, nedostatok možností rozvoja, náchylnosť podliehať vonkajším ekonomickým šokom, prírodným či ľuďmi zavineným katastrofám a taktiež väčší výskyt nákazlivých ochorení. Z merateľných ukazovateľov je to nízka hodnota Hrubého domáceho produktu na obyvateľa, nízky Index rozvoja človeka, nízka gramotnosť. Medzi najmenej rozvinuté krajiny patrí v súčasnosti 49 štátov sveta, „33 v Afrike, 15 v Ázii a Pacifiku a 1 v Latinskej Amerike.“ Taktiež prikladám význam objasniť slovo chudoba. Podľa definície OSN z r. 1995 znamená chudoba stav, „keď človek trpí hladom a podvýživou, nemá prístup k pitnej vode, hygienickým zariadeniam a zdravotnej starostlivosti, má obmedzený alebo nijaký prístup ku vzdelaniu a informáciám. Býva v neadekvátnych podmienkach, v nezdravom životnom prostredí a v rámci jeho sociálnej skupiny rastie úmrtnosť.“ Svetová banka ju definuje ako neschopnosť dosiahnuť minimálne životné štandardy. V každom štáte môžeme nájsť určitú skupinu chudobných, ale v rozvojových krajinách sa v takomto stave nachádza drvivá väčšina obyvateľov. Často sa spomína tzv. začarovaný kruh biedy, to znamená, že „kvôli už existujúcej chudobe sa z nej chudobní nemôžu dostať pre nedostatok zdrojov, kapitálu a vzdelania.“ Preto zostávajú v chudobe celý život, dokonca celé generácie. Svetová banka vo svojej Svetovej rozvojovej správe definovala chudobu v reláciách príjmu obyvateľa na deň, a to 2 USD. Príjem pod 1, 25 dolára na deň už znamená extrémnu chudobu. Tieto čísla boli stanovené pre rozvojové krajiny, už rozvinuté krajiny si kladú odlišné medze chudoby.
Vyčerpanosť surovín a nedostupnosť energetických zdrojov.
Chudoba rozvojových krajín súvisí predovšetkým s nedostatkom zdrojov, z ktorých by dnes mohli pri svojom rozvoji ťažiť. Počas kolonializmu vyčerpali mocnosti z kolónií obrovské množstvo surovín a iných komodít a o svoje bohatstvo sa podelili iba minimálne. Pri tejto exploatácii ničili životné prostredie a odvážali pracovnú silu, otrokov, do svojich ďalších teritórií. Pôvodné zameranie na prvovýrobu- ťažbu surovín a poľnohospodárstvo sa však nijako nezmodernizovalo. Tieto produkty len ťažko vygenerujú zisk, ktorý by sa dal použiť na ďalší rozvoj či už poľnohospodárstva alebo použiť pri budovaní priemyslu, nákupe technológií alebo energií. V súčasnej obrovskej konkurencii rozvinutých krajín sa tretí svet nemôže presadiť pri nadobúdaní energií ako ropa či zemný plyn. A práve energia je kľúčovým predpokladom pre zvýšenie výkonnosti ekonomiky, a rovnako aj pre zlepšenie životných podmienok obyvateľov.
Sféry vplyvu USA a ZSSR počas Studenej vojny.
Po 2. svet. vojne sa obe nepriateľské veľmoci snažili kvôli regionálnym záujmom získavať spojencov aj v týchto krajinách. Drvivá väčšina krajín tretieho sveta bola nejakým spôsobom spätá s 1 z veľmocenských blokov. Boli javiskom horúcich konfliktov studenej vojny ako napr. kórejskú vojna, karibská kríza, vojny v Indočíne. Presadzovaním záujmov veľmocí vo vojnách najviac utrpeli rozvojové krajiny a ich zaostávanie sa ešte prehĺbilo. Na získanie vplyvu zväčša používali finančnú rozvojovú pomoc. ZSSR takto podporoval napr. Etiópiu vďaka jej strategickej polohe blízko Červeného mora a Suezského prieplavu. USA sa zamerali najmä na Izrael a neskôr na Egypt. Túto z veľkej časti vojenskú pomoc poskytovali skôr v záujme získania politických výhod na konkurenčnom poli medzinárodných vzťahov ako v rámci pomoci rozvojovým krajinám.
Liberalizácia ekonomík a zadlženosť.
Za hlavnú príčinu chudoby týchto krajín je považovaná zadlženosť voči vyspelým krajinám a ďalej voči finančným inštitúciám ako Medzinárodný menový fond (MMF), Svetová banka (SB). V týchto inštitúciách však majú väčšinu vyspelé ekonomiky ako USA a Nemecko. Od svojho vzniku po 2. svetovej vojne pomáhali krajinám tretieho sveta pri naštartovaní svojich ekonomík. Situácia sa skomplikovala po ropných šokoch v 70. rokoch, keď exportéri ropy reagovali na zníženie hodnoty dolára zvýšením cien ropy. Zároveň rástli ceny aj iných surovín, ale rozvojové krajiny exportom svojich výrobkov nízkej pridanej hodnoty nestačili pokryť tieto náklady. Začali si požičiavať z obchodných bánk za nízke úroky, dokonca nižšie ako miera inflácie. Tento systém fungoval až do hospodárskeho poklesu, keď sa náhle zvýšila úroková miera. Zároveň vzrástli aj ceny hotových výrobkov rýchlejšie ako surovín. S tým krajiny tretieho sveta nepočítali. Komerčné banky im už neboli ochotné požičiavať a tak sa obracali na MMF, ktorý im požičal, „len ak boli ochotné podriadiť svoj rozpočet a systém riadenia hospodárstva jeho pokynom.“ Tieto pokyny sa nazývajú programy štrukturálneho prispôsobovania, boli zamerané na „trhovú liberalizáciu, liberalizáciu kapitálového trhu a úrokových mier, privatizáciu, makroekonomickú stabilitu a daňovú reformu.“ Tie isté vyspelé krajiny, ktoré donútili rozvojové krajiny k otváraniu svojich ekonomík a odstraňovaniu bariér, dnes uplatňujú protekcionizmus v jediných oblastiach, kde môže tretí svet uspieť, ako poľnohospodárstvo a textilný priemysel. Toto tvrdenie podporuje fakt, že poľnohospodárske dotácie EÚ na 1 kus dobytka sú vyššie ako príjem 1 človeka v rozvojovej krajine a tiež vyššia ako pomoc poskytnutá týmto krajinám Spoločenstvom. Výrobky lokálnych producentov vytlačili lacnejšie a kvalitnejšie výrobky z dovozu. Tretí svet síce vyváža suroviny, no chýba pestrejšia škála vývozu. Výrobcom chýba hotovosť na získanie moderných technológií, ale aj záujem o zvýšenie vedeckej a technickej spolupráce. 
Dnes už dlžníci ani nestíhajú splácať pôžičky a vracajú už len úroky. Len samotné úroky odčerpávajú z krajín podstatnú väčšinu zisku z exportu. Preto bola v júli 2005 na summite G8 v Gleneagles predstaviteľmi najsilnejších ekonomík sveta navrhnutá iniciatíva odpustenia 100% dlhov 18 najzadlženejším krajinám u SB, MMF a Africkej rozvojovej banky. 
Neefektívne rozdelenie pomoci, nedodržiavanie medzinárodných záväzkov pomoci.
Krajinám tretieho sveta boli poskytnuté ľahko dostupné pôžičky. Pôvodne sa rátalo s vysokou návratnosťou týchto financií, ale len veľmi malá čiastka skončila naozaj tam, kde sa plánovalo. „Asi pätina išla na zbrane ako opora utláčateľských režimov, časť do megalomanských projektov diskutabilnej hodnoty. Značné sumy skončili aj na súkromných účtoch.“ Štúdie Rozvojového programu OSN ukazujú, „ že na to, aby krajina mohla uspokojiť základné potreby svojich obyvateľov, nie je nevyhnutné mať mimoriadnu úroveň ekonomickej produkcie.“ Efektivita financií však závisí od toho, ako sú prerozdelené. Prijímajúce štáty však majú len zriedka vypracovaný vlastný rozvojový program, chýba im dostatočná koordinácia Navyše pomoc smeruje vládam a nie priamo na projekty, čo vedie k jej zneužívaniu. Vyspelé krajiny sa na pôde OSN zaviazali prispievať čiastkou 0,7% hrubého národného produktu na rozvojovú pomoc, no tieto záväzky väčšina štátov nedodržiava. V skutočnosti dnes „31 zo 49 krajín dostáva menej prostriedkov ako r. 1990.“ 
Programy štrukturálnych reforiem.
„Programy štrukturálnych reforiem boli vnútené za účelom zabezpečenia splácania dlhov a reštrukturalizácie ekonomiky.“ Politika MMF sa zameriava na monetárne a fiškálne otázky, často vyžadujú škrty vo výdavkoch štátu ako je prepúšťanie zo štátneho sektora. SB zdôrazňuje liberalizáciu trhu, podporu rastu zvyšovaním exportu, osobitne poľnohospodárskych plodín. Národné vlády sú nútené vzdať sa kontroly nad určovaním a financovaním svojich domácich priorít, čo v podstate znamená vzdať sa ekonomickej suverenity. Podriadenie sociálnych potrieb záujmom trhu znižuje prístup obyvateľov k výžive, zdravotnej starostlivosti a vzdelaniu. Tým sú poškodzované základné ľudské práva zachytené vo Všeobecnej deklarácii ľudských práv. Na to, aby získavali zahraničnú menu na splácanie dlhov, sú štáty nútené znižovať vlastnú spotrebu a čo najviac exportovať, hoci v zahraničí narážajú na obchodné bariéry. 
V dôsledku odporúčaní SB viacerým štátom, aby pestovali rovnaké plodiny, došlo k presýteniu trhu. Ceny klesajú, a niektorých plodín je naopak nedostatok. Tie sú potom nútené dovážať za drahšie ako by ich vyrobili doma. „Avšak ak “rozvojová” krajina exportuje namiesto toho, aby najprv rozvíjala lokálny priemysel a lokálnu ekonomiku, stráca tým v dlhodobej perspektíve.“ R. 1999 MMF nahradil Program štrukturálnych reforiem Programom znižovania chudoby a zabezpečenia rastu, sú to nové podmienky pre poskytovanie pôžičiek a odpisovanie dlhov, no tie sa podobne míňajú účinkom.
Nedostupnosť vzdelania a zdravotnej starostlivosti, nekvalifikovaná pracovná sila.
Prístup k vzdelaniu a zdravotnej starostlivosti je najmä v dôsledku privatizácie väčšine obyvateľstva znemožnený, z verejnej služby sa stali súkromnou komoditou. Veľa obyvateľov je negramotných, k čomu prispieva aj zlá kvalita vzdelávacích systémov. Situáciu zhoršuje aj fenomén úniku mozgov, tzv. brain drain, keď z krajiny odchádzajú vyškolení odborníci. Krajina takto prichádza o ľudský kapitál, vynaložené prostriedky sa im nevrátia v rámci ekonomického rastu. Najhoršie však pôsobí emigrácia lekárskeho personálu, v niektorých krajinách disponujú len približne 500 lekármi. 
Tretí svet láka nadnárodné korporácie, kde využívajú tamojšiu lacnú pracovnú silu, ktorej sa nedostalo vzdelania. Ale s rastúcou automatizáciou sa táto výhoda stráca.
Globalizácia.
V procese vzájomného prepájania národných ekonomík a vzájomnej interakcie sa slabšie ekonomiky rozvojových krajín stávajú ešte zraniteľnejšie otrasmi vo svetovom hospodárstve. Kontrolu nad jednotlivými ekonomikami preberajú nadnárodné korporácie, ktoré nie sú žiadnymi sociálnymi ústavmi. Riadia sa trhovými princípmi, tzn. presúvajú sa do oblastí s lacnou pracovnou silou, lacnými surovinami a vládami, ochotnými prižmúriť oči nad ničením životného prostredia a detskou prácou. Hlavné je, že prinášajú kapitál, pracovné príležitosti a samozrejme aj štedré odmeny zástupcom vlády. Tento rast národných ekonomík je len nepatrný v porovnaní so ziskom korporácií. Myslím, že prínos týchto podnikov pre obyvateľstvo, hoci im poskytne ako tak platené miesta, je v konečnom dôsledku záporný a degradáciou ich životného prostredia obyvateľov ešte viac ochudobňuje.
Dynamika populačného rastu.
Ako jedna z vnútorných príčin chudoby je určite aj rastúca populácia. Tretí svet má problémy so zabezpečením výživy, zdravotnej starostlivosti a vzdelania už terajšieho počtu obyvateľov. Situácia sa s prerozdelením už aj tak skromných prostriedkov ešte zhoršuje. Populácia v rozvojových krajinách je veľmi mladá, čo znamená, že počet obyvateľov bude naďalej rásť. K takejto rastúcej krivke obyvateľov núti neexistujúci systém sociálneho zabezpečenia v starobe. Rodičia vidia svoju nádej na zabezpečenie v starobe v čo najväčšom počte detí, ktoré sa o nich budú schopné postarať. Deti sú zároveň aj lacnou pracovnou silou. 
Záver.
Príliš rýchlou adaptáciou západného modelu ekonomickej liberalizácie bez rešpektovania hospodárskych, sociálnych a kultúrnych odlišností a neprimeranými zásahmi spomínaných inštitúcií sa ekonomikám tretieho sveta poškodilo. Transferom kapitálu zo Severu na Juh sa aspoň čiastočne koriguje pasívna bilancia z čias kolonializmu. Otázne je, či tento moderný imperializmus rozvojovým krajinám pomáha alebo ešte viac škodí.

</doc>
<doc id="265985" url="https://sk.wikipedia.org/wiki?curid=265985" title="Ľadonhora">
Ľadonhora

Ľadonhora () je vrch Kysuckej vrchoviny. Leží nad obcami Dolný a Horný Vadičov, približne východne od Kysuckého Nového Mesta. Okolie vrcholu a jeho svahy tvorí od roku 1993 Prírodná rezervácia Ľadonhora s 5. stupňom ochrany prírody.
Poloha.
Nachádza sa v západnej polovici pohoria, v geomorfologickom podcelku Kysucké bradlá. Vrch leží v Žilinskom kraji, v okrese Kysucké Nové Mesto a na hranici katastrálnych území obcí Horný a Dolný Vadičov. Masív Ľadonhory je súčasťou hrebeňa, ktorý ide od Radole východným smerom a patrí do povodia Kysuce.
Opis.
Ľadonhora zakončuje mohutný hrebeň na východnom okraji, ktorý od juhovýchodu vymedzuje Vadičovská brázda a severovýchodným smerom sedlom pokračuje k vrchu Obelec (). Západným susedom je Sedlom pod Ľadonhorou oddelený Holý vrch (), juhozápadným Diely () a južnému horizontu dominuje neďaleká Požeha (). Veľkú časť vrchu odvodňujú prítoky Vadičovského potoka, menšiu severnú časť prítoky Povinského potoka. Najbližšími sídlami sú na južnom úpätí situované obce Horný a Dolný Vadičov. Oblasť je geologicky súčasťou bradlového pásma.
Začiatkom 20. storočia bol kopec takmer celý holý a bez stromov. Názov Ľadonhora je veľmi pravdepodobne odvodený od staroslovanskej bohyne Lady („hora bohyne Lady“).
Archeológia.
Na úpätí vrchu sa našli dôkazy prítomnosti ľudí lužickej a púchovskej kultúry. V staršej železnej dobe sa vrchol využíval ako útočisko, kedy valy opevňovali areál s akropolou a predhradím. Predpokladá sa, vzhľadom na veľkosť a charakter opevnenej plochy, že sa tu nachádzalo husté sídliskové zázemie.
Výhľady.
Ľadonhora je pokrytá lesným porastom, samotný vrchol nemá žiadne výhľady. Z lokalít pod vrchom, napr. z "vyhliadky pod Ľadonhorou" je možné pozorovať najmä okolité vrchy (Magura, Požeha), pri vhodných podmienkach je veľmi dobre vidieť celú Krivánsku i severnú časť Lúčanskej Fatry, časť Žilinskej kotliny a Javorníky. 
Turistika.
Vrchol tvorí dominantu okolia a je obľúbeným miestom pre pešiu turistiku so stredne náročným výstupom. Každoročne sa organizuje Veľkonočný výstup na Ľadonhoru.

</doc>
<doc id="265986" url="https://sk.wikipedia.org/wiki?curid=265986" title="Treignac">
Treignac

Treignac je francúzska obec, ktorá sa nachádza v departemente Corrèze, v regióne Limuzínsko.
Poloha.
Treignac leží 75 km juhovýchodne od Limoges na brehoch rieky Vézère. Obec má rozlohu . Najvyšší bod je položený a najnižší bod . Obec je súčasťou prírodného parku Millevaches en Limousin.
Obyvateľstvo.
Počet obyvateľov obce je ().
Nasledujúci graf zobrazuje vývoj počtu obyvateľov v obci.

</doc>
<doc id="265988" url="https://sk.wikipedia.org/wiki?curid=265988" title="Cocos Islands">
Cocos Islands



</doc>
<doc id="265989" url="https://sk.wikipedia.org/wiki?curid=265989" title="Keeling Islands">
Keeling Islands



</doc>
<doc id="265990" url="https://sk.wikipedia.org/wiki?curid=265990" title="Territory of Cocos (Keeling) Islands">
Territory of Cocos (Keeling) Islands



</doc>
<doc id="265991" url="https://sk.wikipedia.org/wiki?curid=265991" title="Territory of Cocos Islands">
Territory of Cocos Islands



</doc>
<doc id="265992" url="https://sk.wikipedia.org/wiki?curid=265992" title="Territory of Keeling Islands">
Territory of Keeling Islands



</doc>
<doc id="265993" url="https://sk.wikipedia.org/wiki?curid=265993" title="Mikk Pahapill">
Mikk Pahapill

 
 
Mikk Pahapill (* 18. júl 1983, Kuressaare, Estónsko) je estónsky atlét, ktorý sa venuje v halovej sezóne sedemboju a v letnej desaťboju.

</doc>
<doc id="266018" url="https://sk.wikipedia.org/wiki?curid=266018" title="Naginatadžucu">
Naginatadžucu

Naginatadžucu je japonské bojové umenie s naginatou. Táto zbraň je podobná európskej halapartni. V dnešnej dobe je väčšina boja s naginatou modernizovaná formou tzv. atarashii naginata (nová naginata), v ktorej sa taktiež súťaží.
Existuje mnoho teórií o skutočnom vzniku a pôvode zbrane. Jedna z týchto teórií je, že sa zbraň vyvinula podobne ako zbraň kobudó, teda ako pôvodná farmárska pomôcka. Iná teória zas hovorí, že naginata je výsledkom vylepšenia čínskej halapartne, ktorá má podobný vzhľad. Iné teórie tvrdia, že kreatívni samuraji, ktorí potrebovali dlhšie zbrane, nasadili svoj meč na drevenú tyč.
V dávnej histórii sa naginata používala primárne ako zbraň proti jazde. Neskôr sa stala symbolom žien zo samurajských tried, ktoré ju mali ako primárnu zbraň na obranu svojich domov v dobe, keď boli ich manželia preč, vo vojne.

</doc>
<doc id="266021" url="https://sk.wikipedia.org/wiki?curid=266021" title="Barmský box">
Barmský box

Barmský box (Lethvei) je bojové umenie - dnes šport, ktorý je rozšírený na území Mjanmarska (predtým nazývané Barma). Je to staré bojové umenie, ktorého základy sa dodnes významnejšie nezmenili. Keď Mjanmarsko obsadili Briti, zakázali nielen zápasy, ale aj tréningy barmského boxu. Neskôr od tohto zákazu ustúpili a dokonca i samotní anglickí guvernéri sa začali súbojov zúčastňovať.
K zápasu boxeri proti sebe nastupujú bosí, päste majú omotané vlnenými bandážami. Sú povolené všetky údery a kopy, vrátane útoku na hlavu. Ring je tvorený podlahou z tvrdej hliny ohraničenou povrazmi. Zápas je zahájený tradičným ceremoniálom kato pwe, sprevádzaným hudbou prevažne bicích nástrojov.

</doc>
<doc id="266024" url="https://sk.wikipedia.org/wiki?curid=266024" title="Masatoši Nakajama">
Masatoši Nakajama

Masatoši Nakajama (* 13. apríl 1913, Jamaguči – † 15. apríl 1987, Tokio) bol japonský majster bojového umenia karate. Je jednou z osobností, vďaka ktorej toto umenie získalo svoju súčasnú podobu. Inicioval vytvorenie pravidiel pre voľný zápas a právom mu prináleží označenie „autor športového karate“.

</doc>
<doc id="266025" url="https://sk.wikipedia.org/wiki?curid=266025" title="Iaidó">
Iaidó

Iaidó (jap. 居合道, v slovenčine niekedy nesprávne prepisované ako iaido) je japonské bojové umenie a šermiarska technika. Je založené na kontrolovanom pohybe tasenia meča z pošvy. Iaidó je boj proti imaginárnemu nepriateľovi, jeho technika vychádza z reálnych bojových situácií.
Predvedenie techník je len jednou časťou iaidó, druhou je posilňovanie ducha a charakteru cez cvičenie technik meča, sústredenie, spôsob dýchania, ovládanie tela a blokov, trpezlivosť, udržanie si pozornosti, pokoj a rozvaha v situáciach ohrozenia života. To všetko sa nakoniec pri usilovnom tréningu a vedenia od učiteľov prelína do osobnosti cvičenca a vytvára tak jeho chovanie v životných situáciach.
Cvičenci iaidó cvičia najskôr techniky iai s dreveným mečom (bokutó), neskôr cvičia s mečom na iai (iaitó). Najskôr sa v tréningoch používa tupý meč, pokročilí cvičia s ostrým mečom (šinken).

</doc>
<doc id="266027" url="https://sk.wikipedia.org/wiki?curid=266027" title="Don Matteo">
Don Matteo

Don Matteo je taliansky televízny seriál. Seriál produkuje Lux Vide a Rai Fiction. V Taliansku ho vysiela televízna stanica Rai Uno a na Slovensku ho v premiére vysielali TV Markíza a STV. Dej seriálu sa odohráva v meste Gubbio, do ktorého prichádza kňaz Don Matteo, ktorý popri svojej kňazskej službe pomáha aj miestnym Carabinierom riešiť kriminálne prípady.
Epizódy.
"Pozri Zoznam častí seriálu Don Matteo
Miesta natáčania.
Hlavným dejiskom série od prvej do ôsmej sezóny bolo Gubbio.
Od deviatej sezóny sa séria presťahovala do Spoleta.
Titulná hudba seriálu.
Autorom titulnej hudby (okrem 11. série) je Pino Donaggio.
Autorom titulnej hudby (11. série) je Andrea Guerra.

</doc>
<doc id="266031" url="https://sk.wikipedia.org/wiki?curid=266031" title="Pont du Gard">
Pont du Gard

Pont du Gard či Gardský most je akvadukt vo Francúzsku, ktorý bol postavený za čias starovekého Ríma. Je 49 metrov vysoký a až 275 metrov dlhý.
Skladá sa z troch na sebe stojacich arkád a bol postavený preto, aby privádzal vodu do mesta Nîmes. Pre svoju mimoriadnu hodnotu bol v roku 1985 zaradený na zoznam svetového dedičstva UNESCO.
Pont du Gard (alebo most cez rieku Gard) je majstrovské dielo rímskeho staviteľstva. Postavený bol pravdepodobne v roku 19 pred Kr. za čias cisára Augusta. V 9. storočí prestal byť používaný. V 18. storočí bola vybudovaná cesta vedúca po najnižšom rade oblúkov. V 19. storočí bol výrazne rekonštruovaný.
Akvadukt privádzal vodu z prameňov rieky Eure pri obci Uzès do Nîmes. Vzdialenosť medzi konečnými bodmi tohto kanála bola 50 kilometrov. Spád celého akvaduktu je 15 metrov. Z toho vyplýva, že priemerný spád vody na jednom kilometri kanála sa pohyboval iba okolo tridsiatich centimetrov. Po výstavbe kanála pritieklo do mesta za deň asi vody, čo bol dostatok pre potreby rímskeho mesta. Kvádre, z ktorých je Pont du Gard postavený, vážia až 6 ton. Celý akvadukt je postavený bez použitia malty. Vrchnú arkádu, na chrbte ktorej je kanál, kryjú kamenné dosky, ktoré bránili padaniu nečistôt do vody.

</doc>
<doc id="266034" url="https://sk.wikipedia.org/wiki?curid=266034" title="Tul">
Tul

Tul (틀, 勢) je kórejsky vzor. V Taekwondo ITF je 24 tulov, čo reprezentuje 24 hodín dňa.

</doc>
<doc id="266035" url="https://sk.wikipedia.org/wiki?curid=266035" title="Wing Chun">
Wing Chun



</doc>
<doc id="266036" url="https://sk.wikipedia.org/wiki?curid=266036" title="Krav maga">
Krav maga

Krav maga (hebr. קרב מגע, dosl. "boj zblízka") je bojový systém, ktorý predstavuje oficiálnu zostavu techník vypracovaných pre sebaobranu a boj zblízka Izraelských obranných síl, izraelskej polície a ďalších izraelských bezpečnostných zložiek. Krav maga bola zaradená do učebných osnov izraelských stredných škôl, ich techniky sú predvádzané a nacvičované vo výchovných a náučných inštitúciach riadených izraelským ministerstvom školstva.
Zakladateľom Krav magy bol Imrich (Imi) Lichtenfeld. Lichtenfeld sa narodil 26. mája 1910 v Budapešti a detstvo a dospievanie prežil v Bratislave.
Krav Maga je pomerne mladé bojové umenie a nemá takú dlhoročnú tradíciu ako napríklad Karate či Aikido alebo Kung Fu. Ale i napriek tomu je to veľmi efektívny a kompaktný spôsob reálnej sebaobrany. Imi v Krav Mage zostavil súbor techník z viacerých bojových umení ( Karate, Judo, Box...) a zjednodušil ich tak aby sa dali použiť v akejkoľvek situácii a boli postačujúce na rýchlu a účinnú sebaobranu a elimináciu protivníka. Krav Maga sa vyznačuje hlavne údermi, kopmi, obrane proti nožu, palnej zbrani a ďalšie. Techniky sú prispôsobené tak aby boli jednoduché a dali sa naučiť v krátkom časovom úseku.
V dnešnej dobe Krav Maga prežíva svoj rozkvet, z Izraela sa veľmi rýchlo začala šíriť do okolitého sveta. Pôvodne bola zostavená pre izraelské ozbrojené zložky no po určitej dobe sa začala objavovať aj na verejnosti. Od čias Imiho Lichtenfelda už uplynulo viac času a jeho žiaci začali Krav Magu dopĺňať a ďalej šíriť. Najznámejší predstavitelia dnešnej doby v Krav Maga sú napríklad Roy Elghanayan, Itay Gil, Eyal Yanilov, Denis Hanover.

</doc>
<doc id="266040" url="https://sk.wikipedia.org/wiki?curid=266040" title="Roky olova v Taliansku">
Roky olova v Taliansku

Roky olova, resp. olovené roky (tal. "anni di piombo", angl. "Years of lead") je názov používaný na označenie obdobia politických nepokojov v Taliansku od konca 60. tych do polovice 80. tych rokov 20. st. Toto obdobie bolo charakterizované všeobecným spoločenským konfliktom a mnohými aktami terorizmu uskutočňovanými ľavicovými aj pravicovými extrémistickými hnutiami. 
Politická situácia v Taliansku bola napätá už od začiatku 60. tych rokov, pretože pravicovým politickým stranám na čele s Kresťanskými demokratmi (DC) v Taliansku už dlhší čas klesala podpora a boli nútené prijať do koalície aj stredoľavú Taliansku socialistickú stranu (PSI). Druhou najsilnejšou stranou po kresťanských demokratoch v Taliansku však bola dlhodobo Talianska komunistická strana (PCI), ktorej vstup do koalície pravicové strany vehementne odmietali a všemožne mu zabraňovali, pretože v duchu Studenej vojny sa obávali, že by mohla Taliansko priviesť do tábora socialistických krajín. Všeobecné spoločensko-politické napätie viedlo na konci 60. tych rokov k mnohým študentským nepokojom a vyvrcholilo zastrelením policajta "Antonia Annarumma" a následným bombovým útokom na "Piazza Fontana" v Miláne v roku 1969 a odštartovalo obdobie známe ako "Roky olova" (t. j. nábojov) . Názov je odvodený z vlny prestreliek a bombových útokov, ktoré sa vznietili po spomínaných udalostiach z r. 1969. Na tomto násilí sa podielalo viacero ľavicových (Červené brigády, či Lotta Continua) aj pravicových (napr. Ordine Nuovo, či NAR) extrémistických organizácii, no aj mafia a tajné služby.
Medzi najdôležitejšie udalosti z tohto obdobia patrí spomínaný "spúšťací" bombový útok na "Piazza Fontana" z 12. decembra 1969, pri ktorom zahynulo 17 ľudí a z ktorého boli spočiatku obviňované ľavicové organizácie. Hoci o ich vine neboli v podstate žiadne dôkazy, polícia proti nim spustila vlnu silných represálii, čo však len viedlo k väčšej radikalizácii mládeže a napr. ku vzniku "Červených brigád". Hoci neskôr bolo obvinených z útoku viacero iných ľudí hlavne z ultrapravicového spektra, dodnes nie je jasné, kto za útokmi naozaj stál. Ďalšími významnými udalosťami bolo odhalenie pokusov o neofašistický prevrat v Taliansku z rokov 1970 a 1974, násilné demonštrácie v Pise z mája 1973 (1 mŕtvy), viacero vrážd a bombových útokov na policajtov a policajné stanice z rokov 1972-1973 (celkovo 8 mŕtvych), bombový útok na anti-fašistickú demonštráciu v Brescii z 28. mája 1974 (8 mŕtvych), bombový útok na vlak "Italicus" z 4. augusta 1974 (12 mŕtvych), či únos a vražda významného kresťanskodemokratického politika Alda Mora v máji 1978. Násile vyvrcholilo 2. augusta 1980, keď silná bomba na železničnej stanici v Bologni zabila 85 ľudí. Poslednými väčšími aktami teroru z tohto obdobia boli útok "Červených brigád" na vojenský konvoj v Salerne z augusta 1982 (3 obete) a útok na vlak Florencia-Rím z 23. decembra 1984 (17 obetí), ktorý uskutočnila mafia v spolupráci s neofašistickými teroristami.
Podľa štatistík talianskeho ministerstva vnútra boli v rokoch 1969 až 1980 za 67,5% násilných činov zodpovedné ultrapravicové organizácie, za 26,5% ultraľavicové a za 5,95% ostatné skupiny. Čo sa týka obetí tohto obdobia politických nepokojov, celkovo 150 osôb bolo zavraždených pri teroristických akciách uskutočnených pravicovými extrémistami, za 94 mŕtvych sú zodpovední ľavicový extrémisti.
V súvisloti s pozadím udalostí, ktoré sa odohrávali v Taliansku počas rokov olova, ostáva stále mnoho nezodpovedaných otázok a nejasností. Za mnohé útoky, ktoré sa v tomto období odohrali, boli často politikmi, médiami, ale aj vyšetrovateľmi obviňované ultraľavicové organizácie, pričom sa zdôrazňovalo ich prepojenie na "PCI". Neskôr sa však často ukázalo, že ich uskutočnili pravicový extrémisti so zjavným zámerom zdiskreditovania ľavice. Tak to bolo u viacero hore uvedených prípadov. To vzbudilo celospoločenský záujem o to, do akej miery bolo násilie zámerne vyprovokované a usmerňované a komu a prečo v skutočnosi vyhovovalo. Už v r. 1974 bol zatknutý šéf vojenských tajných služieb SIOS a SID, generál Vito Miceli, pretože sa mu dokázalo marenie vyšetrovania vo viacerých prípadoch, prepojenie na neofašistické skupiny, ale i to, že dostával veľké obnosy peňazí priamo od CIA. Podobných prípadov neskôr pribúdalo a po odhalení tajných organizácii Propaganda Due, či Gladio a ich vzájomnom prepojení na viaceré ultrapravicové skupiny, na vplyvných ľudí, ako aj na západné tajné služby sa začalo čoraz viac hovoriť o tom, že v Taliansku bola vo veľkom uskutočňovaná tzv. stratégia napätia. Jej podstatou je rozdelenie, manipulácia a kontrola verejnej mienky pomocou strachu, propagandy, dezinfomácii, agentov provokatérov a tiež uskutočňovaním tzv. false-flag operácii. V r. 2000 talianska parlamentná komisia vo svojej vyšetrovacej správe priamo uviedla, že stratégia napätia bola podporovaná Spojenými štátmi, aby "zabránila PCI, a do určitej miery aj PSI, v dosiahnutí výkonnej moci v krajine ".

</doc>
<doc id="266041" url="https://sk.wikipedia.org/wiki?curid=266041" title="Curt Jacobus Eisner">
Curt Jacobus Eisner

Curt Jacobus Eisner (* 28. apríl 1890, Zabrze, Nemecko, dnes Poľsko – † 30. december 1981, Haag, Holandsko) bol poľsko-nemecký entomológ-parnassiológ a múzejník židovského pôvodu, ktorý sa zaoberal prevažne motýľmi, z ktorých študoval prednostne rod Parnassius. Veľkú časť svojho života strávil v Holandsku. Jeho zbierka hmyzu (prevažne rodu Parnassius) sa nachádza v prírodovednom múzeu v holandskom Leidene. Jedinci z rodu Ornithoptera a Morphidae sa nachádzajú v Museum für Naturkunde v Berlíne. Počas svojho života spolupracoval hlavne s Dr. Felixom Brykom, ale i so slovenským entomológom Jánom Zelným zo Žiliny.

</doc>
<doc id="266042" url="https://sk.wikipedia.org/wiki?curid=266042" title="Carcassonne">
Carcassonne

Carcassonne je mesto na juhu Francúzska v departemente Aude, región Languedoc-Roussillon, asi severozápadne od Perpignanu. Patrí k najzachovalejším starovekým pevnostným mestám v celej Európe, preto bolo roku 1997 zaradené na zoznam kultúrnych pamiatok organizácie UNESCO.
Poloha.
Obec má rozlohu . Najvyšší bod je položený a najnižší bod 
Začiatky a doba rozkvetu.
V 6. storočí pred Kr. sa na malom návrší nad riečkou Aude usadili iberskí Kelti. Ich nadvláda nemala dlhé trvanie, pretože už o tri storočia neskôr sa na tomto strategickom mieste usadil iný keltský kmeň (fr. Les Volces-Tectosages) a založil tu galské oppidum. Toto oppidum bolo nazývané neskôr Rimanmi "Colonia Julia Carcaso".
V roku 122 dobyli túto oblasť Rimania a opevnenie niekdajšieho oppida vylepšili. Sťahovanie národov ich primälo k tomu, aby v úpravách pokračovali, v 3. storočí okruh hradieb zosilnili a pristavili niekoľko veží. Podstatná časť tohto opevnenia sa zachovala do dnešnej doby a tvorí vnútorný prstenec hradieb. Okruh sa skladá z tridsiatich veží galsko-rímskeho typu s veľkými oknami, aby bol uľahčený boj oštepmi. 
Rimania ovládali región okolo Carcassonne až do polovice 5. storočia, potom padlo mesto do rúk západných Gótov. Hradné mesto zostalo v ich rukách až do roku 725 napriek tomu, že sa ho Chlodovik I. pokúšal v roku 509 neúspešne dobyť. V 8. storočí mesto obsadili Arabi, ale franský kráľ Pipin Krátky ich s pomocou západogotických kmeňov v roku 759 zahnal a Carcassonne sa stalo franským lénom. Po smrti Karola Veľkého sa začalo s delením Franskej ríše. Mesto pripadlo rodu Trencavelovcov za vlády ktorých (1082 – 1209) dosiahlo nebývalého rozkvetu. Gróf z Trencavelu nechal postaviť na najvyššom mieste pahorku uprostred hradného mesta opevnený zámok. Od zvyšku opevnenia bol oddelený suchou priekopou a chránený piatimi vežami. Prístupu bránili dve padacie mreže a okovaná brána, ktorú museli na zabránenie zrade obsluhovať aspoň dve osoby.
Križiacka výprava.
V dobách tohto nebývalého rozkvetu sa v okolí rozšírilo katarské hnutie (Albigénstvo). Carcassonnský vikomt Raymond Roger Trencavel, (1194 – 1209), na svojom panstve túto herézu trpel a dokonca i ochraňoval. Ale pápež Inocent III. rozhodol v roku 1208 o albigenskej križiackej výprave proti albigenským a mesto začalo obliehať vojsko severofrancúzskych rytierov pod vedením Simona IV. z Montfortu. Carcassonne, ktorého opevnenie bolo z veľkej časti cez 1000 rokov staré, po 15 dňoch padlo. Súčasne bolo dobyté susedné mesto Béziers, tiež patriace do vlastníctva Raymonda Rogera Trencavela. Obyvateľstvo oboch miest bolo kompletne zmasakrované (20 000 obetí) a Simon z Montfortu kraj dostal ako svoje léno.
Skaza a následná obnova.
V nasledujúcich rokoch sa o Carcassonne často bojovalo, Trencavelovci sa ho neustále snažili získať späť. Následkom toho bolo hospodárstvo regiónu silno poškodené a obdobie kultúrneho rozkvetu skončilo. Konečne v roku 1240 pripadlo s konečnou platnosťou francúzskemu kráľovi, ktorý nechal celé okolie zrovnať so zemou. Týmto sa stalo Carcassonne základným prvkom obranného systému Francúzska na jeho južnej hranici s Aragónskom. Začlenením do oblasti kráľovského vplyvu sa mesto začalo rýchlo rozvíjať a počas nasledujúcich dvoch storočí získalo svoju súčasnú podobu. V roku 1262 vznikol na ľavom brehu rieky nové mestečko – La bastide Saint-Louis. Tu sa naplno rozvíjalo hospodárstvo a obchod, kým staré mesto slúžilo ako kráľovská pevnosť. Pomaly chátrajúci múr bol zosilnený a zaistený druhou vonkajšou hradbou a mesto získalo povesť nedobytnosti. Eduard z Woodstocku, Čierny princ mesto v roku 1355 obliehal, ale pretože si bol vedomý nezmyselnosti svojho konania, nechal aspoň zapáliť spodné mesto a odtiahol. La Bastide však bolo okamžite opravené.
Koniec pevnosti.
Po pyrenejskom mieri v roku 1659 bol k francúzskej ríši pripojený Roussillon a Carcassonne ako hraničné mesto stratilo na význame. S nástupom nových bojových techník už nemalo zmysel do hradného mesta investovať, a tak sa opevnenie pomaly rozpadalo. 
V 18. storočí z neho bola už len schudobnelá štvrť, ktorej hrozilo strhnutie, zatiaľ čo takzvané spodné mesto sa ďalej rozrastalo. Až architekt Viollet-le-Duc sa spolu so spisovateľom Prosperom Mériméom postaral o rozsiahlu rekonštrukciu a zachránil mesto i pre ďalšiu generáciu obdivovateľov.
Obyvateľstvo.
Počet obyvateľov je 47 854 obyvateľov (2009).
"Počet obyvateľov"

</doc>
<doc id="266043" url="https://sk.wikipedia.org/wiki?curid=266043" title="Mlynárik repkový">
Mlynárik repkový

Mlynárik repkový ("Pieris napi") je jeden z najbežnejších našich denných motýľov. Patrí do rodu "Pieris" a čeľade Pieridae. Patrí medzi škodcov, ktorého húsenice môžu robiť príležitostné škody na niektorých plodinách. Popísal ho v roku 1758 Carolus Linné v X. vydaní svojej svetoznámej systematickej práce: Systema naturae.

</doc>
<doc id="266044" url="https://sk.wikipedia.org/wiki?curid=266044" title="Oštep">
Oštep

Oštep je pôvodne vrhacia a bodná zbraň. Dnes je aj športovým nástrojom.
Zbraň.
Oštep je vrhacia a bodná zbraň, v pripade použitia ako bodná zbraň zvaný aj kopija, dnes športový nástroj. Dlhá zbraň, s telom určitej dĺžky s hrotom, ktorý môže byť napríklad kovový, u pôvodného oštepu ide len o zaostrený koniec tela. U oštepu je nutnosťou, aby bol rovný kvôli zachovaniu správnej dráhy letu.
Oštep rímskych (pilum) legionárov mal zvlášť urobený 40 cm dlhý kovový hrot, ktorý je vyrobený tak, aby sa v prípade dopadu zlomil. Toto opatrenie zabránilo nepriateľovi hodiť oštep späť.
Športový nástroj.
Ako športové náčinie je vyrobený z duralu. Hod oštepom je samostatná disciplína i súčasť desaťboja v atletike.

</doc>
<doc id="266045" url="https://sk.wikipedia.org/wiki?curid=266045" title="Provins">
Provins

Provins je francúzske mesto v departemente Seine-et-Marne, región Île-de-France, ktoré má necelých dvanásťtisíc obyvateľov.
Je známe najmä svojimi hradbami postavenými v stredoveku. Mesto je dobre zachované, vďaka čomu bolo v roku 2001 zapísané na zoznam svetového dedičstva UNESCO.

</doc>
<doc id="266046" url="https://sk.wikipedia.org/wiki?curid=266046" title="Jaroslav Svatoň">
Jaroslav Svatoň

Mgr. Jaroslav Svatoň (* 10. máj 1933, Třešť, Česko - † 31. december 2019) je významný slovenský arachnológ českého pôvodu. Predseda arachnologickej sekcie Slovenskej entomologickej spoločnosti pri SAV.
Biografia.
Mgr. Jaroslav Svatoň sa narodil 10. mája v roku 1933 v meste Třešť v Česku, v okrese Jihlava. Jeho rodina sa v roku 1938 presťahovala najskôr do Prešova a potom v roku 1943 do Vrútok, kde jeho otec pracoval ako rušňovodič. Po ukončení Vyššej pedagogickej fakulty učí na školách v okolí Zvolena a Martina. V rokoch 1961 až 1963 pracoval na Krajskom pamiatkovom stredisku v Banskej Bystrici. Potom 25 rokov pracoval ako zoológ Turčianskeho múzea A. Kmeťa v Martine, odkiaľ v roku 1988 zo zdravotných dôvodov predčasne odchádza do dôchodku.
Arachnologické aktivity.
Zaujímal sa o viaceré zoologické disciplíny, ale od roku 1970 sa venuje cielene arachnológii. Ako žiak univerzitného profesora Františka Millera sa postupne vypracoval za popredného slovenského odborníka v tomto odbore. V roku 1974 zakladá Arachnologickú sekciu SES pri SAV. Vedie a vychováva mladých adeptov o výskum pavúkov. Jeho publikačná činnosť je obdivuhodná a ako húževnatý terénny pracovník prešiel takmer celým Slovenskom. Svatoňove arachnologické výskumy sa dotýkajú aj mnohých CHÚ Slovenska: Súľovské skaly, Rozsutec a Malej Fatry. Prieskum pavúkov robil aj v iných oblastiach Slovenska: Gaderská dolina, Blatnická dolina, Čierny kameň vo Veľkej Fatre, Vysoké a Nízke Tatry, Východné Karpaty, Muránska planina, Slovenský kras, Urpín, Sedlisko pri Hlohovci, Čičovské mŕtve rameno. Študoval aj faunu pavúkov Šumavy, Krkonôš a Orlických hôr i materiál z Mongolska, Indie a z Himalájí. 
Pre arachnofaunu Slovenska zistil niekoľko nových druhov. Jeho meno nesie taxón z čeľade 
"Lycosidae" - "Paradosa svatoni", ktorého autorom je ruský entomológ Marusík z Magadamu. 

</doc>
<doc id="266047" url="https://sk.wikipedia.org/wiki?curid=266047" title="Kontinentálny pohár v ľadovom hokeji 2007/2008">
Kontinentálny pohár v ľadovom hokeji 2007/2008

Ročník 2007/2008 bol jedenástym ročníkom Kontinentálneho pohára v ľadovom hokeji. O trofej bojovalo 17 tímov zo 17 krajín. Trval od 14. septembra 2007 do 6. januára 2008.
1. kolo.
V prvom kole sa hrali zápasy len jednej skupiny, postupovali prvé dva celky.
2. kolo.
Druhé kolo sa hralo v dňoch 12. - 14. októbra 2007. Tímy v troch skupinách zápasili o možnosť zabojovať o finále.
3. kolo.
O postup do finálovej štvorky sa hralo 16. až 18. novembra 2007. Do finále postúpili mužstvá z prvých dvoch miest tabuľky.
Finále (Riga, Lotyšsko).
Lotyšská metropola privítala štvoricu finalistov jedenásteho ročníka Kontinentálneho pohára v prvý víkend roku 2008.
Konečná tabuľka.
Víťazom jedenásteho ročníka Kontinentálneho pohára sa stal ruský tím Ak Bars Kazaň.
Najlepší hráči.
Najlepší brankár: Robert Esche (Ak Bars Kazaň)
Najlepší obranca: Ilia Nikulin (Ak Bars Kazaň)
Najlepší útočník: Tomáš Chlubna (HC Riga 2000)

</doc>
<doc id="266048" url="https://sk.wikipedia.org/wiki?curid=266048" title="Pieris napi">
Pieris napi



</doc>
<doc id="266051" url="https://sk.wikipedia.org/wiki?curid=266051" title="Etymologický zoznam chemických prvkov">
Etymologický zoznam chemických prvkov



</doc>
<doc id="266053" url="https://sk.wikipedia.org/wiki?curid=266053" title="Anna Jane Harrisonová">
Anna Jane Harrisonová

Anna Jane Harrisonová (* 23. december 1912, Benton City, Missouri, USA – † 8. august 1998, Holyoke, Massachusetts) bola americká organická chemička a profesorka chémie na Mount Holyoke College.
Narodila sa v Benton City v štáte Missouri. Jej rodičia, Albert Harrison a Mary Katherine Jones Harrison boli farmármi. Navštevovala strednú školu v Mexico kde sa začala zaujímať o vedu. V roku 1937 získala Ph.D. titul. Zomrela v Holyoke v Massachusetts vo veku 85 rokov.
Vyučovala chémiu na Sophie Newcomb College kde pôsobila medzi rokmi 1940 až 1945. Počas 2. svetovej vojny pracovala pre National Defense Research Council. V roku 1945 nastúpila do chemického oddelenia na Mount Holyoke College, v 1950 sa stala profesorkou a neskôr pôsobila ako riaditeľka (19601966).
V roku 1978 sa stala prvou prezidentkou Americkej chemickej spoločnosti. Taktiež do roku 1983 pôsobila ako prezident AAAS. V roku 1989 spolupracovala s Edwinom Weaverom na práci „"Chemistry: A Search to Understand"“.

</doc>
<doc id="266055" url="https://sk.wikipedia.org/wiki?curid=266055" title="45 (číslo)">
45 (číslo)

45 (slovom štyridsaťpäť) je číslo, ktoré nasleduje za číslom 44 a predchádza číslu 46.

</doc>
<doc id="266056" url="https://sk.wikipedia.org/wiki?curid=266056" title="Rudolf Podoba">
Rudolf Podoba

Ing. Rudolf Podoba (* 18. november 1963 – † 26. február 2022) bol slovenský komunálny politik, bývalý primátor mesta Handlová.
Bol ženatý, mal dve deti. Vyštudoval SPŠ elektrotechnickú v Handlovej, maturoval v roku 1983. V roku 1983 sa stal zamestnancom Bane Handlová. V bani pracoval 24 rokov ako banský záchranár a neskôr riaditeľ. V roku 2002 ukončil štúdium na Fakulte baníctva Technickej univerzity v Košiciach.
Do funkcie primátora mesta Handlová bol zvolený 19. mája 2007, primátorský sľub zložil 1. júna. V samospráve mesta pôsobí 5 volebných období (poslanec, zástupca primátora, primátor).
Vo funkcii primátora mesta skončil, keď ho voľbách 17. novembra 2018 nahradila novozvolená primátorka Silvia Grúberová.

</doc>
<doc id="266058" url="https://sk.wikipedia.org/wiki?curid=266058" title="Analógový signál">
Analógový signál

Analógový signál je daný spojitými funkciami spojitého času, alebo čiastočne spojitými funkciami spojitého času. Tým sa líši od diskrétneho signálu, ktorý je daný funkciami definovanými len v diskrétnych časových okamihoch a tvorí tak postupnosť funkčných hodnôt.
Analógové signály môžeme deliť na základe nosného média, čiže podľa média, ktorými sú prenášané. Hovoríme vtedy napríklad o akustických signáloch, elektrických signáloch, optických signáloch a podobne.
Genéza spojitých signálov.
Spojité signály sú generované spojitými procesmi a systémami. Ide napríklad o:
Spracovanie spojitých signálov.
Na spravovanie sú používané nasledujúce štandardné algoritmy, nezávisle od druhu analógového signálu.
Digitalizácia spojitých signálov.
Z dôvodu spracovania signálu sa robí digitalizácia spojitých signálov. Dôvody digitalizácie nie sú len ekonomické (lacnejšie spracovanie a prenos dát), ale i technické, lebo s digitálnym signálom môžeme zaobchádzať tak, ako s analógovým nie je možné (bezstratový prenos na veľké vzdialenosti, sofistifikované spracovanie signálu a podobne). 
Príkladom je rozpoznávanie reči – pomocou zložitých algoritmov je aplikovateľné len na digitalizovaných signáloch.

</doc>
<doc id="266059" url="https://sk.wikipedia.org/wiki?curid=266059" title="Nosné médium">
Nosné médium



</doc>
<doc id="266063" url="https://sk.wikipedia.org/wiki?curid=266063" title="Prenosové médium">
Prenosové médium

Výraz prenosové médium alebo nosné médium je preklad z anglického výrazu transmission media. Ide o materiál (čiže hmotu alebo substanciu) ľubovoľného skupenstva, ktorý dokáže šíriť energiu.
Ako príklad môže slúžiť vzduch pre prenos zvuku ako akustického signálu, čiže mechanických vĺn.

</doc>
<doc id="266067" url="https://sk.wikipedia.org/wiki?curid=266067" title="Fenerbahce Sukru Saracoglu Stadyumu">
Fenerbahce Sukru Saracoglu Stadyumu



</doc>
<doc id="266068" url="https://sk.wikipedia.org/wiki?curid=266068" title="Fenerbahçe Şükrü Saracoğlu Stadyumu">
Fenerbahçe Şükrü Saracoğlu Stadyumu

Fenerbahçe Şükrü Saracoğlu Stadyumu je futbalový štadión v tureckom meste Istanbul, kde svoje domáce zápasy hráva klub Fenerbahçe SK.
V roku 2009 sa tu konalo finále Pohára UEFA 2008/2009, v ktorom FK Šachtar Doneck zvíťazil nad SV Werder Brémy 2:1 po predĺžení.

</doc>
<doc id="266069" url="https://sk.wikipedia.org/wiki?curid=266069" title="Şükrü Saracoğlu Stadium">
Şükrü Saracoğlu Stadium



</doc>
<doc id="266070" url="https://sk.wikipedia.org/wiki?curid=266070" title="Sukru Saracoglu Stadium">
Sukru Saracoglu Stadium



</doc>
<doc id="266071" url="https://sk.wikipedia.org/wiki?curid=266071" title="Steve Hooker">
Steve Hooker



</doc>
<doc id="266073" url="https://sk.wikipedia.org/wiki?curid=266073" title="Dévanágarí">
Dévanágarí

Dévanágarí (iné názvy pozri nižšie) je písmo typu abugida, ktoré sa používa v Indii a Nepále, napríklad na zápis sanskritu, hindčiny a nepálčiny. 
Píše sa zľava doprava, nerozoznáva veľké znaky od malých a má charakteristickú horizontálnu čiaru, ktorá prechádza hornou časťou znakov a spája ich. 
Názov.
Slovenské názvy tohto písma sú: dévanágarí, dévanágari, devanagari. Nepresné (pozri nižšie) slovenské názvy sú: devanágari, devanágarí; nesprávny názov je "dévánágarí".&lt;br&gt;
Príslušný názov v sanskrite aj v hindčine je: देवनागरी. Slovenský prepis tohto názvu je "dévanágarí", prepis podľa systému ISO 15919 je "dēvanāgarī" a prepis podľa systému IAST je "devanāgarī". Výslovnosť tohto názvu v sanskrite je [dévanágarí] a výslovnosť v modernej hindčine je [dévnágrí]. Názov znamená doslova "božské mestské písmo" (vysvetlenie pozri nižšie v článku). Vyskytujú sa aj vyššie uvedené slovenské názvy/prepisy tohto názvu s krátkym -e- (devanágarí, devanágari), prevzaté z tradičného medzinárodného prepisu, t. j. z prepisu podľa systému IAST; keďže sa však toto -e- zo systému IAST vyslovuje vždy dlho, správny prepis do slovenčiny má byť -é-.
Písmo sa alternatívne označuje kratším, starším názvom nágarí, ktorým sa ale alternatívne označuje vývojový predchodca písma dévanágarí, ktorého niektorí autori chápu ako najstaršiu fázu písma dévanágarí.&lt;br&gt;
Príslušný názov v sanskrite aj v hindčine je: नागरी. Slovenský prepis tohto názvu je "nágarí" a prepis podľa systému ISO 15919 i systému IAST je "nāgarī". Výslovnosť tohto názvu v sanskrite je [nágarí] a výslovnosť v hindčine je [nágrí]. Názov znamená doslova "mestské písmo".
Možno sa stretnúť aj s označením sanskr(i)tské písmo, ktorý však má aj iné významy (najmä preto, lebo sanskrit sa pôvodne zapisoval inými písmami než dévanágarí). Podobne sa možno stretnúť aj s označeném hindské písmo či písmo Hindov, ktorým sa ale myslí predovšetkým dévanagári používané na zápis hindčiny.
Etymológia.
Sanskritské slovo nágarí je ženský rod slova nágara, čo je prídavné meno (typ vrddhi) od slova nagara, ktoré znamená mesto. Tvar ženského rodu je tu z dôvodu pôvodnej väzby so slovom lipi (doslova: písmo), t. j. nágarí lipi - doslova „mestské písmo“, prenesene „písmo vzdelancov“. 
Používalo sa niekoľko druhov písma nágarí. Jeden z nich sa volal dévanágarí, čo znamená „mestské [písmo] bohov“, „božské mestské [písmo]“ alebo „božské [písmo] vzdelancov“, keďže slovo déva znamená boh alebo božský.
Rozšírenie.
Dévanágarí je hlavným písmom hindčiny, maráthčiny a nepálčiny. Od 19. storočia je najčastejším písmom na zápis sanskritu a jazyka páli. Dévanágarí sa používa aj v bhílčine, bhódžpurčine, kónkánčine, magadhčine, maithilčine, márvárčine, nevarčine, pahárčine (garhvalčine a kumaončine), santhalčine, jazyku tharu a niekedy v gudžarčine (godžračtine), sindhčine, pandžábčine a kášmirčine. Kedysi sa používala na zápis gudžarátčiny.
Pôvod.
Dévanágarí je súčasťou rodiny písiem Nepálu, Indie, Tibetu a juhovýchodnej Ázie, ktoré vznikli z písma bráhmí. 
Z písma brahmí vzniklo okrem iného guptovské písmo (niekedy nazývané neskoré písmo brahmí). V druhej polovici 1. tisícročia po Kr. sa z guptovského písma vyvinuli viaceré písma, a to najmä nasledujúce tri:
Presne vývojové vzťahy a/alebo terminológia ohľadom týchto troch písem sú sporné - konkrétne sa v literatúre uvádza buď že vznikli paralelne z guptovského písma, alebo že zo siddhamu vzniklo nágarí (a šáradá vzniklo paralelne so siddhamom), alebo že zo siddhamu vzniklo šáradá (a nágarí vzniklo paralelne so siddhamom), alebo že zo siddhamu vzniklo nágarí aj šáradá. Porovnaj aj prehľad v článku dejiny písma.
Pôvodne sa teda písmo dnes väčšinou nazývané dévanágarí volalo nágarí. Názov dévanágarí sa začal používať pomerne nedávno, ale starší tvar nágarí je stále častý. Rýchle rozšírenie novšieho termínu dévanágarí, ktorý ako už bolo spomenuté doslova znamená božské mestské písmo, zapríčinilo pravdepodobne výlučné použitie tohto písma pri vydávaní posvätných sanskritských textov v druhej polovici 19. a začiatkom 20. storočia. Vytvoril sa dokonca dojem spätosti písma dévanágarí so sanskritom, takže sa dnes mylne predpokladá, že je „písmom sanskritu“. V skutočnosti v predkoloniálnom obdobím v Indii neexistovalo štandardné písmo pre sanskrit a používalo sa to, ktoré bolo blízke obyvateľstvu v lokalite, kde text vznikol.
"V ďaľšom texte článku sú slová prepisované z písma dévanágarí podľa systému IAST."
Princípy.
Písmo dévanágarí je bráhmí písmo typu abugida, čo znamená, že každé písmeno predstavuje spoluhlásku, ktorá sa v základnom tvare číta tak, že sa k nej pridá samohláska "a". Napríklad, písmeno क sa číta ako "ka", dve písmená कन sú "kana", tri písmená कनय sú "kanaya" atď. Ak chceme vložiť iné samohlásky, alebo niektoré vynechať, sú potrebné nasledujúce úpravy spoluhlások alebo ich písmen:
Takéto písmeno alebo ligatúra s diakritikou sa nazýva "akṣara", . Napríklad कनय "kanaya" je napísané tromi akšarami, slová क्न्य "knja" a कु "ku" sú napísané len jednou akšarou.
Znaky.
Radenie písmen v dévanágarí je založené na fonetickom princípe, rovnako ako pri ostatných písmach z rodiny bráhmí. Zohľadňuje spôsob a miesto artikulácie spoluhlások a samohlások, ktoré predstavuje. Toto usporiadanie sa nazýva "varṇamālā", doslova veniec písmen. Usporiadanie dévanágarí pre sanskrit slúži s malými obmenami ako predloha pre ďalšie jazyky
Samohlásky.
Usporiadanie samohlások je nasledujúce:
Spoluhlásky.
Usporiadanie spoluhlások je nasledujúce:
"Ďalšie časti textu s ligatúrami sa zobrazia len vtedy, ak operačný systém má nainštalované Unicode fonty s potrebnými znakmi ligatúr, napr. jeden z TDIL fontov."
Zložené znaky.
Ako už bolo spomenuté vyššie, spoluhlásky po ktorých nenasleduje samohláska ale ďalšia spoluhláska, môžu byť spojené v kompozite alebo typografickou ligatúrou. Tento súbor znakov a ich pravidiel sa viac alebo menej používa s určitými výnimkami. Ligatúry sú väčšinou štandardizované s určitými variáciami v spájaní. Nasledujúce Unicode usporiadanie je len jedným z možných schém:
Nasledujúca tabuľka zobrazuje všetky použiteľné bikonsonantné kompozitné znaky a ligatúry pre sanskrit, ktoré uvádza Masica. Ak sa kurzor umiestni nad ligatúrou, objaví sa jeho IAST transliterácia a IPA výslovnosť.
Nové indoárijské jazyky môžu používať už uvedené znaky vo svojich prebraných slovách zo sanskritu alebo z ďalších jazykov.
Znaky prízvukov.
Tónový prízvuk vo védskom sanskrite sa píše rôznymi znakmi, ktoré závisia na určitej védskej škole (šákhy). V Rgvéde je "anudātta" písaná s podčiarkou (॒), "svarita" s vertikálnou čiarkou nad znakom (॑) a "udātta" sa neznačí.
Interpunkcia.
V sanskrite sa pôvodne nepísala interpunkcia. Od 17. storočia dévanágarí v sanskrite a marathčine začalo používať vertikálnu čiarku (।) pre koniec riadku a dvojitú vertikálnu čiarku (॥) pre koniec verša.
Transliterácia.
Existuje niekoľko spôsobov transliterácie textu z dévanágarí do latinskej abecedy. Najčastejšie používanou transliteračnou schémou je IAST. Okrem nej existujú aj ďalšie schémy, ktoré sa pre písmo dévanágarí hodia a používajú.
Usporiadania klávesnice.
Devanagari-QWERTY klávesnica pre Mac OS X.
Operačný systém Mac OS X poskytuje pohodlný spôsob úpravy písma dévanágarí. Je v ňom možné vkladať vhodné Unicode znaky s dvomi spôsobmi rozloženia klávesov na klávesnici. Rozmiestnenie je rovnaké ako pri INSCRIPT/KDE v operačnom systéme Linux:
INSCRIPT / KDE Linux.
Toto je indické usporiadanie klávesnice pre Linux (variant 'Deva')
Fonetická.
Pozri Stránky Bolnagri 

</doc>
<doc id="266074" url="https://sk.wikipedia.org/wiki?curid=266074" title="Steven Hooker">
Steven Hooker

Steven Hooker známy aj pod menom Steve Hooker (* 16. júl 1982, Melbourne, Austrália) je bývalý austrálsky atlét, ktorý sa venuje skoku o žrdi.
Kariéra.
Vo februári 2009 skočil na mítingu v Bostone 606 cm a týmto výkonom sa zaradil na 8. miesto v halových tabuľkách skoku o žrdi mužov. Všetky lepšie výkony patria Sergejovi Bubkovi.
Vrcholové podujatia.
Peking 2008.
Na Letných olympijských hrách 2008 získal zlatú medailu v skoku o žrdi výkonom 596 cm, čím o 1 cm zlepšil rekord Američana Timotho Macka z Letných olympijských hier 2004.
Rodina.
Jeho mama reprezentovala Austráliu na Hrách Spoločenstva národov 1978 a získala tam striebornú medailu v atletickej disciplíne skok do diaľky. Jeho otec Bill reprezentoval taktiež Austráliu, ale v behu na 800 m a v štafete na 4x400 metrov.

</doc>
<doc id="266078" url="https://sk.wikipedia.org/wiki?curid=266078" title="Prosek (stanica pražského metra)">
Prosek (stanica pražského metra)

Prosek je stanica metra v Prahe na linke C. Nachádza sa na križovatke Vysočanskej a Proseckej ulice vo štvrti Prosek v hĺbke 10,6 m pod povrchom. Bola otvorená 8. mája 2008. V pôvodnom pláne sa s touto druhou stanicou na Proseku nepočítalo, do územného plánu bola zaradená až v roku 2000.
Charakteristika stanice.
Prosek je hĺbená stanica umiestnená 10,6 metra pod povrchom a je riešená ako dvojlodná – s dvoma postrannými nástupišťami. Prechod medzi nástupišťami je umožnený pomocou premostenia. Nástupištia majú vysoký strop a podporné stĺpy medzi koľajami. Súčasťou stanice je vestibul s východmi v oblasti križovatky Vysočanská – Prosecká a podchodmi pod obidvoma uvedenými ulicami.
Stanica nadväzuje na autobusovú zastávku Prosek. V jej okolí je panelová zástavba sídliska Prosek, obchodné centrum, a na posledných voľných plochách sa stavajú nové bytové a kancelárske budovy (napríklad kancelárske centrum "Prosek Point"). Neďaleko stanice stojí kostol sv. Václava.

</doc>
<doc id="266080" url="https://sk.wikipedia.org/wiki?curid=266080" title="BD">
BD

Skratka BD môže znamenať:

</doc>
<doc id="266093" url="https://sk.wikipedia.org/wiki?curid=266093" title="Devanágarí">
Devanágarí



</doc>
<doc id="266120" url="https://sk.wikipedia.org/wiki?curid=266120" title="Konektivita">
Konektivita

Konektivita predstavuje rýchlosť pripojenia, spojenia počítačov.

</doc>
<doc id="266122" url="https://sk.wikipedia.org/wiki?curid=266122" title="Kontingenčná tabuľka">
Kontingenčná tabuľka

Kontingenčná tabuľka je tabuľka, ktorá sa používa na prehľadné zhrnutie vzájomného vzťahu dvoch (alebo viacerých) štatistických znakov. Riadky kontingenčnej tabuľky zodpovedajú možným hodnotám prvého znaku, stĺpce možným hodnotám druhého znaku. V príslušnej bunke kontingenčnej tabuľky je zvyčajne počet prípadov, kedy zároveň mal prvý znak hodnotu zodpovedajúcu príslušnému riadku a druhý znak hodnotu zodpovedajúcu príslušnému stĺpcu. 
Príklad s opisom.
Napríklad prvým znakom môže byť pohlavie človeka a druhým znakom jeho dominantná ruka. Kontingenčná tabuľka s dvoma riadkami (muž, žena) a dvoma stĺpcami (pravá, ľavá) potom opisuje počty výskytov všetkých kombinácií pohlavia a dominantnej ruky v nejakom súbore sledovaných jedincov. (Ak existuje jedinec, ktorý nemá ani jednu ruku dominantnú alebo ju nechce uviesť, musel by byť pridaný aj tretí stĺpec, ktorý sa pre takéto prípady zvykne nazývať Iné).
Je možné, aby jeden riadok alebo stĺpec zodpovedal viacerým možným hodnotám znaku. Napríklad ak znak nadobúda niektoré hodnoty veľmi zriedka, tak je vhodné spojiť viac možných hodnôt do jedného riadku alebo stĺpca (napríklad nechce uviesť, nevie, nezistené spojiť do Iné). Naša kontingenčná tabuľka typu 2x2 (riadky x stĺpce) sa nazýva štvorpoľová tabuľka () a slúži na porovnanie dvoch dichotomických znakov, teda takých, ktoré nadobúdajú len dve hodnoty (muž, žena a pravá, ľavá), ktoré sa navzájom vylučujú.
Súčty (medzisúčty) všetkých hodnôt v každom riadku, resp. stĺpci nesú informáciu o počte výskytov javov, pri ktorých nadobudol prvý (resp. druhý) znak príslušnú hodnotu bez ohľadu na hodnotu druhého (resp. prvého) znaku. Počet všetkých výskytov je v poslednom riadku Spolu a poslednom stĺpci Spolu nazývaný ako Celkový súčet (), v našom príklade je výsledok 100.
Testovanie vzájomnej závislosti znakov.
Okrem jednoduchého popisu početnosti kombinácií hodnôt dvoch znakov ponúka kontingenčná tabuľka možnosť testovať, či medzi oboma znakmi existuje nejaký vzťah. Na to je možné použiť napríklad Pearsonov test dobrej zhody. Je určený pre znaky v kontingenčnej tabuľke, ktoré predstavujú diskrétne hodnoty (je možné teda využiť kvalitatívne, diskrétne kvalitatívne alebo spojito kvalitatívne znaky, v poslednom prípade však iba s rozdelením jednotlivých znakov do skupín, tzv. skupinové triedenie). Iné testy sú: "G"-test, "Fisherov exaktný test", "Barnardov test",
Názov.
Názov kontingenčná tabuľka zaviedol Karl Pearson v roku 1904. Contingency v angličtine znamená možnosť, súvislosť aj náhodilosť. Pearson označuje ako kontingenčnú tabuľku rozdelenia diskrétnej náhodnej premennej, ktoré môže byť triedené podľa štatisckých znakov úplne náhodne alebo nezávisle napríklad podľa abecedy (na rozdiel od spojitej náhodnej premennej). Ako príklad uvádza  zamestnania 775 otcov a synov zaradené v 14 skupinách, ktoré môžu byť usporiadané čisto abecedne. V našom jazykovom priestore má slovo kontingent význam: stanovený počet, dávka, množstvo, ktoré treba naplniť. Napríklad župy alebo mestá a počet vojakov ktoré majú poskytnúť vladárovi alebo obce a kontingent mäsa, mlieka, vajec, obilia na dodanie štátu. Pretože aj na tieto účely možno použiť kontingenčné tabuľky je ich názov adekvátny. 
V angličtine je kontingenčná tabuľka nazývaná aj cross table alebo aj pivot table. Microsoft má registrovanú ochrannú známku "PivotTable" (pivot table bez medzery) na označenie kontingenčnej tabuľky, preto sa tento názov nesmie voľne používať bez uvedenia, že ide o registrovanú ochrannú známku Microsoftu.
Iné použitie kontingenčných tabuliek.
Vyššie uvedený príklad (dominantná ruka) je príkladom najčastejšieho použitia kontingenčnej tabuľky, ktorá obsahuje počty výskytov znakov a ich súčty a medzisúčty. Namiesto súčtov (agregovania) je však možné použiť iné alebo ďalšie funkcie ako výpočet percent, odchýlok, priemerov a pod. Podľa počítačovej implementácie možno zdrojové dáta napríklad aj vizualizovať pomocou kontingenčeného grafu. V Microsoft Exceli kontingenčné tabuľky (Excel PivotTable) umožňujú aj vytvárať zostavy (ang. report) aj pomocou filtrov (dotazov - ang. query) a triedenia a prepájaním na databázové údaje v iných súboroch a formátoch ako je Excel, čo je súčasťou širšej koncepcie analytického spracovania OLAP (online analytical processing). 
Pozri aj.
Video tutoriál: Renata Janoscova: Kontingenčná tabuľka a graf - EXCEL 2010, Youtube

</doc>
<doc id="266123" url="https://sk.wikipedia.org/wiki?curid=266123" title="Mestský štát">
Mestský štát

Mestský štát je označenie nezávislého suverénneho správneho územia, štátu, ktorý je svojim rozsahom (počtom obyvateľov a rozlohou) malý ako mesto. Správajú sa ako by boli štát (vlastná organizácia a správa) . Panovník spravoval ríšu a jeho administratíva mestské štáty. Na čele mestského štátu stál kňaz a jeho úradníci, ktorí vedeli písať, vojnových veliteľov na riešenie sporov v štáte.
Medzi mestské štáty v histórii patrili napríklad staroveké Atény, Sparta, Benátky, Amalfi, Janov. Dnes sa medzi mestské štáty počítajú napríklad Vatikán, Monako, Singapur, v minulosti aj Gdansk, a pod.

</doc>
<doc id="266130" url="https://sk.wikipedia.org/wiki?curid=266130" title="2009 Tour de France">
2009 Tour de France



</doc>
<doc id="266131" url="https://sk.wikipedia.org/wiki?curid=266131" title="All the Right Reasons">
All the Right Reasons

All the Right Reasons je piaty štúdiový album kanadskej rockovej skupiny Nickelback vydaný 3. a 4. októbra 2005 holandským vydavateľstvom Roadrunner Records. Na produkcii albumu sa podieľali, rovnako ako pri predchádzajúcom albume "The Long Road", spevák skupiny, Chad Kroeger a Joe Moi. Materiál bol nahrávaný v Mountain View Studios vo Vancouveri. Práca na albume trvala viac ako pol roka. Počas nahrávania, skupina nahrala aj novú verziu skladby od skupiny Queen „We Will Rock You“. Album "All The Right Reasons" je prvým albumom, ktorý skupina nahrala s novým bubeníkom Danielom Adairom, ktorý nahradil Ryana Vikedala tesne pred začatím nahrávania. Album debutoval na #1 v rebríčku Billboard 200, kde sa udržal jeden týždeň. Na Novom Zélende, sa album udržal na #1 cez 2 týždne, v Kanade cez mesiac, a vo Veľkej Británii cez 7 týždňov. Okrem toho hosťom na albume bol Billy Gibbons, známy zo skupiny ZZ Top. Albumu "All The Right Reasons" sa v prvom týždni predalo viac ako 60,000 kópií, a preto sa dostal na čelo najpredávanejších albumov Nickelbacku pred albumami "Silver Side Up" a The Long Road. Album sa viac ako 102 týždňov udržal v rebríčku Billboard 200 a pritom nikdy neklesol pod #30. V Spojených štátoch sa predalo viac ako 7 miliónov kópií albumu. S týmto albumom sa skupina prirovnala k albumu "Silver Side Up" z roku 2001, ktorého predaj dosiahol 10 miliónov kópií. Dňa 6. februára 2010 predstavoval predaj albumu v Spojených štátoch 7,301,335 kópií. Celkový predaj po celom svete dosiahol 12,3 milióna kópií. V roku 2010 bol album zaradený časopisom "Billboard" na #13 v rebríčku 200 najlepších albumov desaťročia.
Písanie, nahrávanie.
Po skončení turné "The Long Road Tour" v roku 2004 plánovala skupina oddych. Ale spevák Chad Kroeger začal pracovať na novom materiáli už začiatkom roku 2005. V januári skupina prijala nového bubeníka Daniela Adaira zo skupiny 3 Doors Down, ktorý nahradil Ryana Vikedala. Vo februári skupina začala práce v štúdiu Mountain View Studios, v ktorom bol nahraný aj ich predchádzajúci album "The Long Road". Nahrávanie albumu trvalo viac ako pol roka, a bolo dokončené v septembri 2005. Producentom albumu bol Chad Kroeger a Joe Moi. Skupina spolupracovala s Randym Staubom, ktorý robil mixovanie a Tedom Jensenom, ktorý bol zodpovedný za mastering albumu. Medzi pozvanými hosťami na albume bol Billy Gibbons zo skupiny ZZ Top, ktorý sa podieľal na vokáloch a na gitare v dvoch skladbách. V jednej zo skladieb skupina použila gitarové sólo zosnulého gitaristu Dimebaga Darrella. Album zahŕňa 11 skladieb a bonus, novú verziu skladby od skupiny Queen „We Will Rock You“. Jediná pieseň nahraná oveľa skôr, má názov „Next Contestant“. Na albume je jej nová verzia.
Úspech.
V prvom týždni od vydania albumu sa predalo 60 000 kópií, príčom prvé miesto zaujal v Kanade. Pre porovnanie, albumu "Silver Side Up" sa v prvom týždni predalo 43 000 kópií a albumu "The Long Road" sa predalo 45 000 kópií. V Spojených štátoch sa predalo 6,97 milióna kópií, čo mu dovolilo ostať viac ako 102 týždňov v rebríčku Billboard 200, pričom neklesol pod #30. Album všeobecne dosiahol prvé pozície v rebríčkoch Billboard 200, New Zealand Albums Chart, Canada Albums Chart, UK Albums Chart, Billboard Top Rock Albums, Billboard Top Modern Rock/Alternative Albums a Billboard Top Hard Rock Albums. Vysoké pozície dosiahol takisto v Európe, #2 Austrálii, #4 v Nemecku a Švajčiarsku, #7 v Rakúsku. Album "All The Right Reasons" je momentálne najpredávanejším albumom skupiny Nickelback. Album bol v septembri 2007 7x platinovo ocenený.
Zoznam skladieb.
Všetky texty napísal Chad Kroeger; hudbu zložil Nickelback.
Na základe zdrojového materiálu
Limitovaná edícia.
Limitovaná edícia albumu "All The Right Reasons" bola vydaná dňa 10. júla 2007. Obsahuje 2 CD, z toho jedno CD doplnené o štyri živé koncerty a druhé DVD obsahujúce videoklipy, záznamy z turné a krátky dokumentárny film.
CD
DVD (Videoklipy)
Zostava.
Nickelback
Štúdioví hudobníci
Produkcia
Ostatní

</doc>
<doc id="266132" url="https://sk.wikipedia.org/wiki?curid=266132" title="Južné Alpy (Európa)">
Južné Alpy (Európa)

Južné Alpy (nem. Südalpen) predstavujú časť Východných Álp. Nachádzajú sa južne od periadriatickej línie a smerom na juh sa ponárajú pod výplň Pádskej panvy, ktorá na nich leží diskordantne. 
Tvoria Karnské, Júlske a Savinské Alpy alebo pohorie Dolomity. Z klasického geografického členenia Álp im zodpovedajú takmer úplne Südliche Kalkalpen. Južné Alpy plynule prechádzajú do dinárskej horskej sústavy. Príkrovy v Južných Alpách chýbajú, celé sú tvorené väčšími vrásami a násunmi južnej vergencie.
Stratigrafia.
Južné Alpy tvoria zvrásnené horniny pochádzajúce z Adriatickej/Apulskej mikroplatne, ktoré boli nasunuté na juh. Ich predpolie tvorí vulkanický a sedimentárno-vulkanický vývoj permu. Tvoria ich hlavne druhorné usadené horniny, v prevažnej miere vápence a dolomity. Prítomné sú hlavne vápence rífového typu, ale i norické a rétske hlavné dolomity dachsteinského typu, jurské karbonáty a terciérny flyš.
Členenie.
Na rozdiel od alpských jednotiek severne od periadriatickej jazvy, pre Južné Alpy nie sú príznačné veľké príkrovy. Prítomné sú väčšie prevrátené vrásy, rozsiahlejšie prešmyky a lokálne presunuté šupiny, väčšinou interpretované ako dôsledky zlomových porúch. Ich vergencia je generálne na juh. Južné Alpy, možno geologicky rozčleniť na východný a západný úsek, ktoré oddeľuje široká vulkano-tektonická zóna. Tvorí ju judikarská línia a bolzanské vulkanicko-magmatické centrum.
V západnom úseku na styku s kinzigitovou zónou ivreského pásma, južne od Valle d’Aosta vystupuje na povrch kryštalinikum. Tvoria ho hlavne predhercýnske kryštalické bridlice - ortoruly a migmatity, ale aj mladšie hercýnske porfýry a granitoidy. Obal tohto kryštalinika tvoria hlavne permské a triasové (vzácne i jurské a kriedové) sedimenty a vulkanity. Medzi tonalitovou (miestny názov pre periadriatickú líniu) a judikarskou líniou vystupuje pomerne mladý (eocén-miocén) adamelský granitoidný plutón.
Východný úsek sa vyznačuje miestnym vystupovaním predalpínskeho podložia, fylitov ale i permských bolzanských ryolitov, ktorých hrúbka tu dosahuje až 2000 m. Hojné sú i mladšie pyroxenity, syenity a monzonity.

</doc>
<doc id="266133" url="https://sk.wikipedia.org/wiki?curid=266133" title="Tour de France 2009">
Tour de France 2009

Tour de France 2009 bol v poradí 96. ročník cyklistických pretekov Tour de France. Tento ročník sa začal 4. júla v Monaku a skončil sa 26. júla 2009 v Paríži. Vyhral Španiel Alberto Contador už po druhýkrát (predtým v roku 2007), druhý škončil Luxemburčan Andy Schleck, tretí sedemnásobný víťaz týchto pretekov Lance Armstrong.

</doc>
<doc id="266142" url="https://sk.wikipedia.org/wiki?curid=266142" title="Ismáíl Ahmad Ismáíl">
Ismáíl Ahmad Ismáíl

 
 
Ismáíl Ahmad Ismáíl (‎, * 10. september 1984, Chartúm, Sudán) je sudánsky atlét, ktorý sa venuje behu na 800 metrov.
Vrcholové podujatia.
Peking 2008.
Na Letných olympijských hrách 2008 získal striebornú medailu v behu na 800 metrov výkonom 1:44,70 min. Získal tak prvú medailu v histórii Olympijských hier pre Sudán. Pred začiatkom týchto olympijských hier mal podľa novinárov väčšiu šancu na získanie historicky prvej medaily Abú Bakr Kákí Chamís ako práve Ismail Ahmed Ismail.

</doc>
<doc id="266146" url="https://sk.wikipedia.org/wiki?curid=266146" title="Asbel Kiprop">
Asbel Kiprop



</doc>
<doc id="266149" url="https://sk.wikipedia.org/wiki?curid=266149" title="Asbel Kipruto Kiprop">
Asbel Kipruto Kiprop

Asbel Kipruto Kiprop (* 30. jún 1989, Uasin Gishu, Keňa) je kenský atlét, ktorý sa venuje stredným tratiam.
Pre svoju vysokú postavu (191 cm) halovú sezónu vynecháva.
Vrcholové podujatia.
Peking 2008.
Na Letných olympijských hrách 2008 v Pekingu získal striebornú medailu v behu na 1 500 metrov výkonom 3:33,11 min. Za prvým Rašídom Ramzím zaostal o 17 stotín sekundy. V apríli 2009, po dodatočnej diskvalifikácii prvého Rašída Ramzího sa posunul na prvé miesto.

</doc>
<doc id="266150" url="https://sk.wikipedia.org/wiki?curid=266150" title="Szymon Ziółkowski">
Szymon Ziółkowski

Szymon Jerzy Ziółkowski (* 1. júl 1976, Poznaň) je poľský atlét, ktorý sa venuje hodu kladivom.
Szymon Ziółkowski vyhral v roku 2000 hod kladivom na Letných olympijských hrách v Sydney. Zaujímavosťou je, že aj ženskú kategóriu vyhrala Poľka - Kamila Skolimowská.

</doc>
<doc id="266151" url="https://sk.wikipedia.org/wiki?curid=266151" title="Szymon Ziólkowski">
Szymon Ziólkowski



</doc>
<doc id="266152" url="https://sk.wikipedia.org/wiki?curid=266152" title="Estádio do Dragão">
Estádio do Dragão

Estádio do Dragão je futbalový štadión v Porte v Portugalsku. Na tomto štadióne hráva svoje domáce zápasy klub FC Porto. Bol otvorený 14. novembra 2003. Stavba stala 98 miliónov eur. Kapacita štadiónu je 50 399 sediacich divákov.
Štadión nahradil "Estádio das Antas", ktorý bol v roku 2004 zdemolovaný. V roku 2004 sa na štadióne konalo niekoľko zápasov Majstrovstiev Európy vo futbale 2004.

</doc>
<doc id="266153" url="https://sk.wikipedia.org/wiki?curid=266153" title="Siamese Dream">
Siamese Dream

Siamese Dream je v poradí druhým štúdiovým albumom americkej alternative rockovej skupiny The Smashing Pumpkins. Bol nahratý od decembra 1992 do marca 1993 a vydaný 27. júla 1993 vo vydavateľstve Virgin Records, pod producentským patronátom Butcha Viga a Billyho Corgana. Napriek nezhodám pri nahrávaní, bol album prijatý kladne a debutoval na prvej pozícií, pričom celosvetovo sa predalo viac ako šesť miliónov kópii a Smashing Pumpkins sa týmto albumom definitívne zaradili do hlavného prúdu amerického hnutia alternative rocku. Z albumu vyšli štyri úspešné single, v poradí: „Cherub Rock“, „Today“, „Disarm“ a „Rocket“.
Nahrávanie a vydanie.
Nahrávanie albumu nebolo ľahkým procesom, pre nezhody v skupine a drogové problémy bubeníka Jimmyho Chamberlina, ktorý niekedy zmizol aj na niekoľko dní, čím prerušoval proces nahrávania a spôsoboval starosti ostatným členom skupiny. Vzhľadom na perfekcionizmus Billyho Corgana bol nakoniec celý album, okrem bicích liniek nahraný ním samým, čo nemalo dobré následky na vzťahy v skupine. Na albume sa prejavili aj problémy Billyho Corgana s depresiami a výpadkom tvorivých schopností. Texty sa stali viac introspektívnejšími. Album bol prijatý kladne, avšak často porovnávaný s albumom "Nevermind" skupiny Nirvana, vydanom v roku 1991. 
Zoznam skladieb.
Všetky piesne sú dielom Billyho Corgana, okrem vypísaných výnimiek.

</doc>
<doc id="266160" url="https://sk.wikipedia.org/wiki?curid=266160" title="M38 (Rusko)">
M38 (Rusko)



</doc>
<doc id="266162" url="https://sk.wikipedia.org/wiki?curid=266162" title="Abebe Bikila">
Abebe Bikila

 
 
Abebe Bikila (* 7. august 1932, Jato – † 25. október 1973, Addis Abeba) bol etiópsky atlét, ktorý sa venoval maratónskemu behu. Je dvojnásobný olympijský víťaz.
Maratón na Letných olympijských hrách vyhral v rokoch 1960 a 1964. V roku 1964 sa stal prvým maratóncom v histórii, ktorý dokázal svoje víťazstvo obhájiť. Na olympiáde v Ríme 1960 absolvoval celú trať na boso. O osem rokov neskôr, na olympijských hrách v Mexiku musel preteky po cca 17 km vzdať kvôli zraneniu v pravom kolene. Vyhral jeho kamarát Mamo Wolde, ktorý vyhlásil, že ak by sa Bikila nezranil, tak by vyhral práve on.
V roku 1961 vyhral Medzinárodný maratón mieru (MMM) v Košiciach.
V marci 1969 utrpel veľmi vážne zranenie pri autonehode a zostal až do smrti na väčšej časti tela ochrnutý. Svoju štvrtú olympiádu v Mníchove 1972 absolvoval len ako čestný hosť na invalidnom vozíku. Zomrel predčasne, vo veku 41 rokov.

</doc>
<doc id="266163" url="https://sk.wikipedia.org/wiki?curid=266163" title="Cherub Rock">
Cherub Rock

Cherub Rock je prvou skladbou na albume Siamese Dream americkej alternatívnej rockovej skupiny The Smashing Pumpkins a zároveň prvým vydaným singlom. Skladba vyšla 23. júla 1993.

</doc>
<doc id="266164" url="https://sk.wikipedia.org/wiki?curid=266164" title="Estadio Santiago Bernabéu">
Estadio Santiago Bernabéu

Estadio Santiago Bernabéu je futbalový štadión, ktorý sa nachádza v Madride v Španielsku. Je domácim štadiónom klubu Real Madrid. Práce na výstavbe štadióna začali 22. októbra 1944. 14. decembra 1947 bol slávnostne otvorený. Od svojho otvorenia až do roku 1955 niesol názov Estadio Chamartín. Názov "Estadio Santiago Bernabéu" nesie od januára 1955 a svoje pomenovanie dostal podľa mena klubového prezidenta Santiaga Bernabéua. Futbalová asociácia UEFA ocenila štadión piatimi hviezdami pri príležitosti 60. výročia jeho existencie.
Počas svojej existencie sa jeho kapacita viackrát menila. Najvyššiu kapacitu dosiahol v roku 1953, a to 120 000 divákov. Od tohto roku prebehlo z dôvodu modernizácie viacero rekonštrukcií štadióna. Barnabéu patrí k najprestížnejším štadiónom na svete. Trikrát sa tu odohralo finále európskeho pohára (v rokoch 1957, 1969 a 1980) a v roku 2010 sa tu odohralo finále Ligy majstrov. V roku 1964 sa tu odohral finálový zápas Majstrovstiev Európy a v roku 1982 finále Majstrovstiev sveta.

</doc>
<doc id="266165" url="https://sk.wikipedia.org/wiki?curid=266165" title="Santiago Bernabeu">
Santiago Bernabeu



</doc>
<doc id="266167" url="https://sk.wikipedia.org/wiki?curid=266167" title="Štadión Santiaga Bernabéa">
Štadión Santiaga Bernabéa



</doc>
<doc id="266168" url="https://sk.wikipedia.org/wiki?curid=266168" title="Santiago Bernabéu">
Santiago Bernabéu



</doc>
<doc id="266170" url="https://sk.wikipedia.org/wiki?curid=266170" title="Lethwei">
Lethwei



</doc>
<doc id="266171" url="https://sk.wikipedia.org/wiki?curid=266171" title="Joachim Olsen">
Joachim Olsen

 
 
 
 
 
 
 
Joachim Olsen celým menom Joachim Brøchner Olsen (* 31. máj 1977, Aalborg) je dánsky atlét, ktorý sa venuje vrhu guľou. Z olympijských hier má jednu bronzovú medailu.
Vrcholové podujatia.
Atény 2004.
Na Letných olympijských hrách 2004 v Aténach získal bronzovú medailu výkonom 21,07 metra. Za prvým Jurij Bilonochom a druhým Adamom Nelsonom zaostal o , keďže obaja hodili po . Táto súťaž prebiehala v Olympii, kde sa kedysi konali staroveké olympijské hry.

</doc>
<doc id="266172" url="https://sk.wikipedia.org/wiki?curid=266172" title="Olympijské hry (staroveké)">
Olympijské hry (staroveké)



</doc>
<doc id="266174" url="https://sk.wikipedia.org/wiki?curid=266174" title="Anier Octavio García Ortiz">
Anier Octavio García Ortiz



</doc>
<doc id="266175" url="https://sk.wikipedia.org/wiki?curid=266175" title="Anier García">
Anier García

 
 
 
 
 
 
Anier Octavio García Ortiz známy aj pod menom Anier García (* 9. marec 1976, Santiago de Cuba) je bývalý kubánsky atlét, ktorý sa venoval behu na 110 metrov cez prekážky. Na Olympijských hrách získal dve medaily. Koncom roka 2008 oznámil ukončenie kariéry.
Vrcholové podujatia.
Sydney 2000.
Na Letných olympijských hrách 2000 v Sydney získal v behu na 110 metrov cez prekážky zlatú medailu časom 13,00 s. Bol to vtedy národný rekord. Jeho štartová reakcia bola 0,172 s. Pred druhým Terrencom Trammllom mal náskok 16 stotín.

</doc>
<doc id="266176" url="https://sk.wikipedia.org/wiki?curid=266176" title="Otto II. (Svätá rímska ríša)">
Otto II. (Svätá rímska ríša)

Oto II. (* 955, Saské vojvodstvo, Svätá rímska ríša – † 7. december 983, Rím, Pápežský štát) bol syn Otta I. Veľkého a jeho druhej manželky Adely Burgundskej.
Vláda.
V roku 961 sa stal spoluvládcom Rímskonemeckej ríše, jediným panovníkom potom po smrti svojho otca Otta I. Veľkého v roku 973.
Za otcovho života bol zvolený a v roku 961 korunovaný za rímskonemeckého kráľa a v roku 972 za cisára. V tom istom roku sa oženil z byzantskou princeznou Theophano. V roku 973 došlo k odbojnému hnutiu v Lotrinsku, ktoré podporovali západofranskí Karolovci, aj k vpádu Dánov.
Veľkým nebezpečenstvom pre cisárovu vládu bol jeho spor s vojvodom bavorským Henrichom Škriepnym (951 – 995), vnukom Henricha I. Vtáčnika z rodu Liudolfingerovcov (Otonov). Vojvoda žiadal ponechať v Švábsku svoju sestru ako vojvodkyňu-vdovu, čoskoro však vystúpil proti Otovi II. i so svojimi nárokmi na trón. Podporil ho český knieža Boleslav II. a poľský Mešek I. Nakoniec bol Henrich Škriepny zajatý, Otto potlačil nepokoje v Lotrinsku a prerazil dánske opevnenie Danevirke, kde zriadil šlezvickú marku. Dánskeho kráľa Haralda Modrozubého prinútil k plateniu tribútu.
Oto II. v rokoch 975 a 976 bojoval s Čechmi, ktorí zničili jeden z jeho dvoch zborov pri Plzni (Nemci boli prepadnutí pri kúpaní) a sami vpadli dvakrát do ríše. V roku 976 utiekol Henrich Škriepny zo zajatia a spojil sa s opozičnými silami v ríši, ale o rok neskôr bol porazený a uväznený. Český knieža sa s cisárom nakoniec pomeril.
Oto II. rozdelil ohromné územie spravované bavorskými vojvodami (udelené Korutánsko, Istria, veronská a friaulská marka), v roku 976 udelil rakúsku marku Babenbergovcom. V roku 980 obnovil centrálnu moc v Taliansku. Počas bojov na juhu Talianska bol v júli roku 982 porazený pri Crotone Arabmi, ktorí od roku 976 prenikali zo Sicílie na pevninu. Správy o porážke vyvolali povstanie Veletov a Odobritov, ktoré v roku 983 ukončilo saskú nadvládu medzi Labe a Odrou.
Smrť.
Zomrel nečakane 7. decembra 983 v Ríme, pravdepodobne na predávkovanie preháňadlom pri malárii.&lt;br&gt;
Ako jediný stredoveký cisár bol pochovaný v chráme sv. Petra vo Vatikáne.
Deti.
Otto II. a Theophanu mali štyri deti:

</doc>
<doc id="266177" url="https://sk.wikipedia.org/wiki?curid=266177" title="Vanderlei Cordeiro de Lima">
Vanderlei Cordeiro de Lima



</doc>
<doc id="266179" url="https://sk.wikipedia.org/wiki?curid=266179" title="Vanderlei de Lima">
Vanderlei de Lima

 
 
Vanderlei Cordeiro de Lima známy aj pod menom Vanderlei de Lima (* 11. august 1969, Cruzeiro do Oeste) je bývalý brazílsky atlét, ktorý sa venoval maratónskemu behu. Na olympijských hrách získal jednu medailu. Osobný rekord 2:08:31 zabehol dňa 8. februára 1998 v japonskom meste Tokio.
V roku 2004 vyhral anketu Brazílsky športovec roka.
Vrcholové podujatia.
Atény 2004.
Na Letných olympijských hrách 2004 v Aténach získal v maratóne bronzovú medailu výkonom 2:12:11 hod. V týchto pretekoch bol na prvom mieste až do cca 40 km, no napokon ho predbehol Stefano Baldini z Talianska a Mebrahtom Keflezighi z Eritrey, ktorý však reprezentoval USA.
Írsky bývalý kňaz Cornelius Horan ho pod vplyvom alkoholu medzi 39 km sotil do divákov, čím utrpel stratu približne 20 sekúnd. Jeden z ďalších divákov, Polyvios Kossivas mu pomohol vrátiť sa späť do pretekov. V decembri 2004 sa s Kossivasom stretol, no s Corneliusom Horanom sa odmietol stretnúť. Horan dostal za svoj čin pokutu 3 000 EUR.
Oproti predošlým Olympijským hrám si de Lima vylepšil pozíciu, keďže vtedy skončil na 75. mieste časom 2:37:08.

</doc>
<doc id="266184" url="https://sk.wikipedia.org/wiki?curid=266184" title="Percy Williams">
Percy Williams

 
 
Percy Williams (* 19. máj 1908, Vancouver, Kanada – † 29. november 1982, tamže) bol kanadský atlét, ktorý sa venoval šprintérskym disciplínam. Je dvojnásobný olympijský víťaz. Ako tretí atlét v histórii olympijských hier získal "bežecké double" na trati 100 a 200 metrov.
Kariéra.
Zlaté olympijské medaily vyhral na Hrách VIII. olympiády v roku 1928 v Amsterdame. Beh na 100 m vyhral časom 10,8 sekundy a beh na 200 metrov časom 21,8 s. Na 100 m bežal v tretej dráhe a na 200 m v druhej. V roku 1930 vyrovnal svetový rekord v behu na 100 m časom 10,3 s. Zúčastnil sa aj na Letných olympijských hrách 1932 v Los Angeles, kde žiaden významnejší úspech nedosiahol. Krátko po tom ukončil atletickú kariéru.
Neskôr pôsobil ako poisťovací agent. V roku 1979 získal ocenenie Dôstojník Rádu Kanady. Žil s matkou do jej smrti v roku 1977. Trpel artritídou, v roku 1982 spáchal samovraždu.

</doc>
<doc id="266185" url="https://sk.wikipedia.org/wiki?curid=266185" title="Michal Kabelka">
Michal Kabelka

Michal Kabelka (* 4. február 1985, Lučenec) je slovenský atlét, ktorý sa venuje skoku do výšky. Zúčastnil sa na halových majstrovstvách Európy 2009 v Turíne, kde skončil na 11. mieste výkonom 222 cm. Jeho trénerom je Stanislav Joukal. V minulosti ho trénoval aj Michal Pogány. Je členom klubu AK Spartak Dubnica nad Váhom.
Osobný rekord 231 cm skočil dňa 8. februára 2012 v Banskej Bystrici, čím splnil limit na Majstrovstvá Európy v atletike v Helsinkách i Letné olympijské hry 2012 v Londýne.

</doc>
<doc id="266186" url="https://sk.wikipedia.org/wiki?curid=266186" title="Peter Žňava">
Peter Žňava

Peter Žňava (* 6. október 1982, Nitra) je bývalý slovenský atlét a atletický tréner, ktorý sa venoval behu na 400 metrov.
Životopis.
Na základnej škole navštevoval atletickú triedu. Následne sa venoval futbalu, od ktorého sa opäť vrátil k atletike. Vyštudoval učiteľstvo telesnej výchovy a informatiky na Univerzite Konštantína Filozofa v Nitre. Popri štúdiu a následne čiastočnom úväzku na športovom gymnáziu reprezentoval Slovensko na vrcholných podujatiach v behu na 400 metrov. Zúčastnil sa na halových majstrovstvách Európy 2009 v Turíne, kde skončil na v rozbehu časom 47,85 s na 5. mieste a celkovo na 20. Jeho trénerom bol Martin Illéš a bol členom klubu AK Spartak Dubnica nad Váhom.
Po ukončení kariéry najskôr kombinoval trénerstvo a učiteľstvo informatiky. Momentálne je tréner na plný úväzok na strednej športovej škole v Nitre. V minulosti pripravoval osemstovkára Jozefa Repčíka, s ktorým sa predstavil na OH v Riu de Janeiro 2016. V súčasnosti je trénerom atlétky Emmy Zapletalovej.

</doc>
<doc id="266187" url="https://sk.wikipedia.org/wiki?curid=266187" title="Maldivská republika">
Maldivská republika



</doc>
<doc id="266189" url="https://sk.wikipedia.org/wiki?curid=266189" title="Cornelius Horan">
Cornelius Horan

Cornelius Horan známy aj pod menom Neil Horan (* 22. apríl 1947, Scartaglen, Írsko) je bývalý írsky katolícky kňaz, ktorý sa dvakrát dostal do centra pozornosti svetových médii, keď narušil významné športové podujatie.
Dňa 20. júla 2003 vbehol na trať počas pretekov Formuly 1, čím narušil Veľkú cenu Veľkej Británie, súčasť majstrovstiev sveta Formule 1. Ďalej vbehol 29. augusta 2004 na trasu maratónskeho behu počas pretekov na olympijských hrách 2004 v Aténach. Na 39 km zdržal vedúceho bežca Vanderleia de Limu z Brazílie, ktorému sa potom nepodarilo udržať prvé miesto a napokon skončil tretí.
Neil Horan bol vysvätený v roku 1973, ale už v roku 1974 sa pridal k sekte "The Apostolic Fellowship of Christ". V roku 1980 sa vrátil ku katolíckej cirkvi a opäť sa stal kňazom.
Začal publikovať knihy, v ktorých predpovedal blízky koniec sveta. Jeho nadriadení mu odporučili psychiatrické vyšetrenie. Po sérii kázní, v ktorých sa tiež zmieňoval (okrem iného) o očakávanom konci sveta, ho odvolali z jeho funkcie farára.
Rozhodol sa teda na túto udalosť upozorniť pri športových podujatiach.
Katolícka cirkev ho definitívne zbavila jeho postavenia kňaza 20. januára 2005. Vyhlásil, že s týmto rozhodnutím absolútne nesúhlasí a že sa odvolá k oveľa vyššiemu súdu na nebesiach, teda k súdu Ježiša Krista.

</doc>
<doc id="266190" url="https://sk.wikipedia.org/wiki?curid=266190" title="Neil Horan">
Neil Horan



</doc>
<doc id="266191" url="https://sk.wikipedia.org/wiki?curid=266191" title="Otto III. (Svätá rímska ríša)">
Otto III. (Svätá rímska ríša)

Otto III. (* júl 980, Kessel - † 23. január 1002, Paterno, Taliansko) bol rímskonemecký cisár, syn cisára Otta II. a byzantskej princeznej Theofano.
Otto mal len tri roky, keď v roku 983 zomrel jeho otec a on sa stal rímskym kráľom. Od roku 996 bol cisárom Rímskonemeckej ríše.
Kým bol cisár neplnoletý, vykonávala regentskú vládu najprv matka a po jej smrti stará matka Adela Burgundská, vdova po cisárovi Ottovi I. Veľkom. Výchova mladého panovníka prebiehala v duchu tradícii latinského Západu i gréckeho Východu, čo neskôr veľmi ovplyvnilo jeho panovanie. Fakticky vládol od roku 995.
S vládou cisára Ota III. boli spojené plány na "renovatio imperii Romanorum" - obnovu antického impéria, ktorému chcel vládnuť z Ríma spoločne s pápežom Silvestrom II. jeho blízkym spojencom. Pri výkone kráľovskej moci sa opieral najmä o ríšsku cirkev.
Krátko pred jeho predčasnou smrťou bol dojednaný sobáš s byzantskou princeznou, neterou cisára Basileia II., ktorý sa však už nestačil uskutočniť.

</doc>
<doc id="266211" url="https://sk.wikipedia.org/wiki?curid=266211" title="Margaréta Habsburská (1480 – 1530)">
Margaréta Habsburská (1480 – 1530)

Margaréta Habsburská (* 10. január 1480, Brusel, Burgundské Nizozemsko – † 1. december 1530, Mechelen, Habsburské Nizozemsko) bola dcéra vtedajšieho arcivojvodu a neskoršieho cisára Maximiliána I. Habsburského a vojvodkyne Márie Burgundskej. 
V rokoch 1507 až január 1515 a od roku 1517 až do svojej smrti v roku 1530 bola miestodržiteľkou habsburského Nizozemska.

</doc>
<doc id="266212" url="https://sk.wikipedia.org/wiki?curid=266212" title="Eleonóra Portugalská">
Eleonóra Portugalská

Eleonóra Portugalská (* 18. august 1434, Torres Vedras, Portugalsko – † 3. august 1467, Viedenské Nové Mesto, Rakúsko) bola portugalská infantka, dcéra portugalského kráľa Eduarda I. a Eleonóry Aragónskej.
Keď Eleonóra v roku 1451 dostala ponuku na sobáš s rímskym kráľom Fridrichom III. Habsburským, do Lisabonu sa doniesol pápežov výrok, že chce kráľa v Ríme korunovať za cisára a jeho manželku na cisárovnú.
Takto mohla Eleonóra zaujať najvyššie postavenie medzi ženami v Európe a údajne vyhlásila, že "„chce Fridricha a nikoho iného!“" Odmietla tak francúzskeho následníka trónu (budúci Ľudovít XI.). 
16. marca 1452 sa Eleonóra v Ríme stala Fridrichovou manželkou a o tri dni neskôr bola korunovaná za cisárovnú.
Manželstvo však nebolo práve šťastné. Bohatá princezná si vzala chudobného cisára, ktorý by mohol byť jej otcom. Fridrich sa uzatváral do seba a bádal v "„tajomstvách života“", kým Eleonóra mala pocit, že cisár by mal reprezentovať a vládnuť. Aj prostredie v Lisabone a na nemeckých hradoch bolo dosť odlišné.
Po manželovom boku bola dokonca zajatá na viedenskom zámku (mocenské spory Fridricha a jeho brata Albrechta VI.) na prelome rokov 1463 - 1464, kedy povzbudzovala svojho manžela a vyjednávala so vzbúrencami.
Cisárovná zomrela v roku 1467 na infekciu tráviaceho traktu, jej manžel sa už neoženil.
Deti.
Z manželstva s Fridrichom sa narodilo päť detí:

</doc>
<doc id="266213" url="https://sk.wikipedia.org/wiki?curid=266213" title="Mária Jozefína Bavorská">
Mária Jozefína Bavorská

Mária Jozefína Bavorská (* 30. marec 1739, Mníchov, Bavorsko – † 28. máj 1767, Viedeň, Rakúsko) bola manželka cisára Jozefa II. a cisárovná Rímskonemeckej ríše.
Pôvod.
Mária Jozefína pochádzala z rodu Wittelsbachovcov, bola dcérou cisára Karola VII. Bavorského a Marie Amálie Habsburskej, dcéry Jozefa I. Habsburského.
Svadba.
Mária Jozefína bola vybratá ako vhodná manželka pre Jozefa, syna Márie Terézie a cisára Františka I. Štefana Lotrinského. Budúci manželia boli príbuzní, ich matky boli dcérami bratov Karola VI. a Jozefa I. Tí boli synmi cisára Leopoda I.
Jozef sa po skorej smrti svojej prvej manželky Izabely Parmskej, ktorú veľmi miloval, i keď ona jeho city neopätovala, ženiť nechcel. Jeho matka Mária Terézia si však nový sobáš s bavorskou princeznou priala, a preto na Jozefa, ktorému sa Mária Jozefína nepáčila, naliehala.
Dvojročné manželstvo.
Svadba medzi 26-ročnou princeznou a mladým vdovcom sa uskutočnila 13. januára 1765 v Mníchove. O pol roka zomrel Jozefov otec a mladí manželia sa tak stali panovníkmi Svätej ríše rímskej.
Manželstvo s Jozefom II., ktoré trvalo dva roky, nebolo šťastné a asi ani nebolo naplnené. Jozef sa svojej manželke vyhýbal a jeho komnaty boli od jej vzdialené. Keď v roku 1767 Mária Jozefína ochorela na kiahne, ktorým podľahla i Jozefova prvá manželka, ani sa neobťažoval ju navštíviť. Rovnaká choroba sa prejavila i u jej svokry Márie Terézie, ktorá ju však, na rozdiel od Márie Jozefíny, prekonala.
Bola pochovaná v Cisárskej hrobke vo Viedni, manžel sa pohrebu nezúčastnil.
Ešte jeden raz hrala nemilovaná cisárovná v živote svojho manžela rolu, keď v roku 1778/1779 vzniesol neoprávnený nárok na Bavorské kurfirstvo.

</doc>
<doc id="266214" url="https://sk.wikipedia.org/wiki?curid=266214" title="Zoznam manželiek panovníkov Rímsko-nemeckej ríše">
Zoznam manželiek panovníkov Rímsko-nemeckej ríše

Zoznam manželiek panovníkov Rímsko-nemeckej ríše zahŕňa franské kráľovné a manželky cisárov Svätej ríše rímskej, od roku 843 do zániku ríše v roku 1806. Franská ríša bola rozdelení Verdunskou zmluvou z roku 843 na tri časti.
Z ríše Východofranskej (pozri mapu), ktorá pripadla Ľudovítovi II. Nemcovi, vznikla roku 962 (korunováciou Otta I. Veľkého na cisára) Svätá ríša rímska a neskôr Svätá ríša rímska národa nemeckého (od r. 1519).
Pre prehľadnosť je použité chronologické radenie a podľa dynastií vládnucich v Svätej ríši rímskej.

</doc>
<doc id="266215" url="https://sk.wikipedia.org/wiki?curid=266215" title="Ľudový front za oslobodenie Palestíny">
Ľudový front za oslobodenie Palestíny

Ľudový front za oslobodenie Palestíny (jazykovo nesprávne: "Ľudový front pre oslobodenie Palestíny"; , skr. PFLP z angl. "Popular Front for the Liberation of Palestine" ) je marxisticko-leninistická, sekulárna, nacionalistická palestínska politická a polovojenská organizácia.
Vznikla v roku 1967 krátko po Šesťdňovej vojne spojením troch menších palestínskych odbojových skupín po iniciatíve doktora Georgea Habaša, ktorý sa stal následne jej dlhoročným lídrom. V r. 1968 sa "PFLP" pripojila k Organizácii pre oslobodenie Palestíny a po hnutí Fatah sa stala jej druhou najsilnejšou frakciou. Na rozdiel od miernejšieho "Fatahu" však "PFLP" zastáva radikálnejší postoj k riešeniu palestínskej otázky a dvojštátne urovnanie izraelsko-palestínskeho konfliktu odmietala až do r. 1999, následne sa pridala k spolupráci s palestínskou samosprávou.
Organizácia sa od konca 60. do konca 70. rokov dopustila vyše desiatky väčších teroristických akcii, mnohé uskutočnila v zahraničí. Išlo predovšetkým o únosy lietadiel a bombové útoky. Organizácia úzko spolupracovala a mnohé svoje akcie koordinovala s viacerými zahraničnými ultraľavicovými organizáciami ako napr. s RAF, či Japonskou červenou armádou, medzi jej spolupracovníkov patril aj známy medzinárodný terorista Šakal. Počas druhej intifády spustilo militantné krídlo "PFLP", nazývané "Brigády Abu Ali Mustaphu", ďalšiu vlnu teroristických aktivít, pričom tentokrát pri útokoch používali hlavne samovražedných atentátnikov. Celkovo si tieto útoky vyžiadali vyše desať obetí, posledný sa udial v r. 2004.
Organizácia je v súčasnosti považovaná za teroristickú vládou USA a Európskou úniou.

</doc>
