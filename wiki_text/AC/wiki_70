<doc id="626248" url="https://sk.wikipedia.org/wiki?curid=626248" title="Sekulárny humanizmus">
Sekulárny humanizmus

Sekulárny humanizmus je filozofia alebo životný postoj, ktorý akceptuje ľudský rozum, etiku a filozofický naturalizmus, pričom špecificky odmieta náboženské dogmy, paranormálne javy, poverčivosť a pseudovedu ako základy morálky a rozhodovania sa.
Sekulárny humanizmus postuluje, že ľudské bytosti sú schopné morálky a etiky bez náboženstva alebo boha. To samozrejme nepredpokladá, že ľudia sú buď zo svojej podstaty zlí alebo dobrí, ani neprezentuje človeka ako nadradeného prírode. Humanistický životný postoj skôr zdôrazňuje jedinečnú zodpovednosť ľudstva a etické dôsledky ľudských rozhodnutí. Základom koncepcie sekulárneho humanizmu je hlboké vnútorné presvedčenie, že každá ideológia — či už náboženská alebo politická — musí byť každým jednotlivcom dôkladne skúmaná a nie jednoducho prijatá alebo odmietnutá na základe slepej viery. Neoddeliteľnou súčasťou sekulárneho humanizmu je neustále hľadanie pravdy, primárne prostredníctvom vedy a filozofie. Mnoho sekulárnych humanistov odvodzuje svoj morálny kódex z filozofie utilitarizmu, etického naturalizmu alebo evolučnej etiky, niektorí zastávajú/podporujú vedu o morálke.
Medzinárodná humanistická a etická únia (International Humanist and Ethical Union; IHEU) je svetová únia viac ako stovky humanistických, racionalistických, ireligióznych, ateistických, Bright, sekulárnych, etických a voľnomyšlienkárskych organizácií vo viac ako 40 štátoch. "Šťastný človek" (angl. "Happy Human") je oficiálny symbol únie, pričom je považovaný zároveň za všeobecne uznávaný symbol tých, ktorý sa označujú ako humanisti. Organizácie sekulárnych humanistov sú celosvetovo rozšírené.
Terminológia.
Význam slovného spojenia "sekulárny humanizmus" sa v čase menil. Termín bol používaný minimálne od 30-tich rokov 20. storočia anglikánskymi kňazmi. V roku 1943, arcibiskup canterburský William Temple údajne varoval, že "Kresťanská tradícia... bola v ohrození, že bude podkopaná 'sekulárnym humanizmom', ktorí dúfal v udržanie si kresťanských hodnôt bez kresťanskej viery." Počas 60-tich a 70-tich rokov 20. storočia bol tento termín prijatý časťou humanistov, ktorí sa považovali za potináboženských, rovnako ako tými, ktorí - hoci neboli kritickí voči náboženstvu - dávali prednosť nenáboženskému prístupu. Publikovanie "Deklarácie sekulárneho humanistu" v roku 1980 novo založenou Radou pre demokratický a sekulárny humanizmus (Council for Democratic and Secular Humanism; CODESH) dnešnou Radou pre sekulárny humanizmus (Council for Secular Humanism) poskytlo sekulárnemu humanizmu organizačné zakotvenie a identitu v Spojených štátoch.
Mnoho prívržencov takéhoto životného postoja však odmieta použitie slova "sekulárny" ako zmätočného či mätúceho. Domnievajú sa, že termín "sekulárny humanizmus" bol "démonizovaný náboženskou pravicou... príliš často je sekulárny humanizmus redukovaný na sterilný názor, ktorý obsahuje iba o málo viac ako sekularizmus ľahko rozšírený o akademickú etiku. Tento druh 'spojeného humanizmu' sa ľahko stáva obsahovo viac o prídavnom mene ako o podstate". Prívrženci tohto názoru, vrátane Medzinárodnej humanistickej a etickej únie (International Humanist and Ethical Union) a Americkej spoločnosti humanistov (American Humanist Association; AHA), sa domnievajú, že by sa malo používať nemodifikované slovo s veľkým začiatočným písmenom - Humanizmus. Podpora IHEU pre túto formu označenia a zbavenia sa všetkých prívlastkov je pomerne nedávna. Americká spoločnosť humanistov začala mať tento pohľad na vec v roku 1973, a IHEU ho formálne podporila v roku 1989. V roku 2002 valná hromada IHEU jednomyseľne prijala Amsterdamskú deklaráciu, ktorá reprezentuje oficiálne definujúce stanovisko Svetového humanizmu pre humanistov (World Humanism for Humanists). Táto deklarácia používa výhradne termíny v podobe „Humanista“ a „Humanizmus“, čo je konzistentné s všeobecnou praxou a odporúčaním IHEU pre propagáciu spojenej identity humanizmu. Pre ďalšiu podporu humanistickej identity sú tieto slova bez akýchkoľvek prídavkov, tak ako to odporúčajú významní členovia IHEU. Takéto použitie medzi členskými organizáciami IHEU nie je všeobecné, hoci väčšina tieto konvencie vzala na vedomie.
Dejiny.
Historické použitie termínu humanizmus (odrážajúce sa v časti jeho súčasného akademického použitia) je spojené so spismi predsokratovských filozofov. Tieto spisy boli pre európsku spoločnosť stratené, až kým ich renesanční učenci znovu neobjavili cez moslimské zdroje a preložili ich z arabčiny do európskych jazykov. Preto termín humanista môže znamenať humanitný učenec/učenec humanitných vied, rovnako ako sa môže vzťahovať k osvietenským/renesančným intelektuálom a tým, ktorí názorovo súhlasia s predsokratovcami, ako názorovo odlišných od sekulárnych humanistov.
Sekularizmus.
V roku 1851 George Holyoake vytvoril termín "sekularizmus", ktorým popisoval "formu názoru, ktorý sa zaujíma iba o otázky, predmety ktorých môžu byť testované skúsenosťou tohto života".
Moderné sekulárne hnutie sa koncentrovalo okolo Holyoakeho, Charlesa Bradlaugha a ich intelektuálneho okruhu. Prvá sekulárna spoločnosť, Leicester Secular Society (Leicesterská sekulárna spoločnosť), vznikla v roku 1851. Podobné regionálne spoločnosti sa v roku 1866 spojili a vytvorili National Secular Society (Národnú sekulárnu spoločnosť).
Pozitivizmus a cirkev humanity.
Holyoakeho sekularizmus bol silno ovplyvnený francúzskym filozofom Augustom Comtem, zakladateľom pozitivizmu a modernej sociológie. Comte veril, že ľudské dejiny sa vyvíjajú podľa "zákona troch štádií" od teologickej fázy, cez metafyzickú až k plne racionálnej "pozitivistickej" spoločnosti. Neskôr, v čase rastúcich protináboženských nálad a sociálnej nespokojnosti v revolučnom Francúzsku, sa Comte pokúsil predstaviť "náboženstvo humanity". Toto náboženstvo by plnilo funkčnú, stmeľovaciu úlohu, ktorú kedysi plnilo to nadprirodzené.
Hoci Comteho náboženské hnutie bolo vo Francúzsku neúspešné, pozotivistická filozofia samotnej vedy hrala veľkú úlohu v rozširovaní sekulárnych organizácií v 19. storočí v Anglicku. Richard Congreve navštívil Paríž krátko po Francúzskej revolúcií v roku 1848, kde sa stretol s Augustom Comtem a bol silno ovplyvnený jeho pozitivistickým systémom. V roku 1867 založil Londýnsku pozitivistickú spoločnosť (London Positivist Society), ktorá medzi inými pritiahla Frederika Harrisona, Edwarda Spencera Beeslyho, Vernona Lushingtona a Jamesa Cottera Morisona.
V rokou 1878 pod Congreveho vedením spoločnosť založila Cirkev humanity. Tu predstavili sviatosti Náboženstva humanity a publikovali spoločný preklad Comteho Pozitívnej politácie. Keď Congreve v roku 1878 zapudil svojich Parížskych spoluveriacich, Beesly, Harrison, Bridges a ďalší vytvorili svoju vlastnú pozitivistickú spoločnosť. S Beeslym ako prezidentom otvorili konkurenčné centrum, Newtonov Dom, na nádvorí Fleet Street.
Verzia cirkvi v New York City bola založená anglickým imigrantom Henrym Edgerom. Americká verzia "Náboženstva humanity" bola z väčšej časti vytvorená podľa anglického vzoru. Podobne ako jej anglická verzia nebola ateistická a mala kázne a obrady. Občas bohoslužby zahŕňali čítania z náboženských kníh, ako napríklad Kniha proroka Izaiáša. Nebola tak významná ako cirkev v Anglicku, ale členmi boli mnohí vzdelaní ľudia.
Etické hnutie.
Ďalším dôležitým predchodcom bolo etické hnutie 19. storočia. V roku 1793 bola založená kaplnka/modlitebňa South Place Chapel na Finsbury Square, na okraji City of London, ktorá bola na začiatku 19. storočia známa ako "miesto zhromažďovania radikálov". V tom čase to bola kaplnka unitariánov, pričom toto hnutie, podobne ako kvakeri, podporovalo rovnoprávnosť žien. Pod vedením reverenda Williama Johnsona Foxa prepožičiavala svoju kazateľnicu aktivistom ako bola Anna Wheelerová, jedna z prvých žien propagujúcich feminizmus na verejných stretnutiach v Anglicku, ktorá v roku 1829 hovorila o "právach žien". Neskôr kaplnka zmenila názov na South Place Ethical Society, dnes Conway Hall Ethical Society. V súčasnosti sa explicitne identifikuje ako humanistická organizácia, hoci sa primárne zameriava na koncerty, akcie a udržiavanie svojej humanistickej knižnice a archívov. Označuje sa ako "Orientačný bod Londýnskeho nezávislého intelektuálneho, politického a kultúrneho života."
V Amerike bolo etické hnutie prezentované Felixom Adlerom, ktorý založil v roku 1877 New Yorkskú spoločnosť pre etickú kultúru (New York Society for Ethical Culture). V roku 1886 podobné spoločnosti vyrástli vo Philadelphii, Chicagu a St. Louis.
Všetky tieto spoločnosti prijali za svoje rovnaké princípy:
Hnutie odpovedalo na súdobú náboženskú krízu nahradením teológie skutočnou morálkou. Snažilo sa "oddeliť idey morálky od náboženských doktrín, metafyzických systémov a etických teórií, a urobiť z nich nezávislú silu v osobnom živote a sociálnych vzťahoch." Adler bol tiež mimoriadne kritický voči náboženskému dôrazu na vieru a veril že je zdrojom sektárskej bigotnosti. Preto sa pokúsil vytvoriť univerzálne spoločenstvo bez rituálov a ceremónií pre tých, ktorí by inak boli rozdelení vierou. Z rovnakého dôvodu hnutie v tom čase prijalo za svoj neutrálny postoj voči náboženským vieram, nevyzdvihujúc ateizmus ani teizmus, agnosticizmus či deizmus.
Prvá etická spoločnosť v tomto duchu v Británii vznikla roku 1886. V roku 1896 štyri londýnske spoločnosti sformovali Úniu etických spoločností a medzi rokmi 1905 a 1910 už vo Veľkej Británii existovalo viac ako 50 spoločností, 17 z nich združených v Únii. Únia etických spoločností, neskôr ako registrovaná charita Etická únia, sa pod vedením Harold Blackham v roku 1967 premenovala na Britskú humanistickú asociáciu (British Humanist Association). V roku 2017 sa zmenila na Humanists UK.
Sekulárny humanizmus.
V 30-tich rokoch 20. storočia bol "humanizmus" v Spojených štátoch Etickým hnutím všeobecne používaný v náboženskom duchu, a nebol veľmi obľúbený medzi neveriacimi v Británii. Avšak "bolo to práve Etické hnutie, z ktorého postupne vzišlo nenáboženské filozofické vnímanie humanizmu v Británii, a bola to konvergencia etických a racionalistických hnutí, vďaka ktorej toto vnímanie humanizmu nakoniec prevládlo vo voľnomyšlienkárskom hnutí".
Ako organizované hnutie je humanizmus samotný pomerne mladý – "narodil sa" na University of Chicago v 20-tich rokoch 20. storočia a stal sa známym v roku 1933 publikovaním svojho prvého Humanistického manifestu. Americká humanistická asociácia (The American Humanist Association) bola v roku 1943 zaradená ako nezisková organizácia v Illinois. Medzinárodná humanistická a etická únia (International Humanist and Ethical Union; IHEU) bola založená v roku 1952, keď sa spájanie svetových humanistov dostalo pod patronát Sira Juliana Huxleyho. Britská humanistická asociácia (British Humanist Association) nesie svoje meno od roku 1967, no vyvinula sa z Únie etických spoločností (Union of Ethical Societies), ktorá bola založená Stantonom Coitom v roku 1896.
Manifesty a deklarácie.
Humanisti sa spojili viacerými Humanistickými manifestami, pričom cieľom bolo zjednotiť vlastnú identitu.
Pôvodní signatári 1. humanistického manifestu z roku 1933 sa vyhlásili za náboženských humanistov. Pretože z ich pohľadu tradičné náboženstvá zlyhali v uspokojovaní potrieb ľudí súčasnosti, deklarovali potrebu založiť náboženstvo, ktoré by bolo dynamickou silou schopnou tieto potreby uspokojiť. Avšak toto "náboženstvo" nevyznávalo vieru v žiadneho boha. Odvtedy boli napísané dva dodatočné manifesty, s cieľom nahradiť ten prvý. V Úvode Humanistického manifestu II v roku 1973 jeho autori Paul Kurtz a Edwin H. Wilson presadzovali, že pre nádejnú víziu budúcnosti j potrebná viera a vedomosti. 2.manifest obsahoval časť o náboženstve a uvádzal, že tradičné náboženstvá ľudstvo oslabujú. Rozoznával nasledovné skupiny ako časti svojej prírodnej filozofie: "vedecký", "etický", "demokratický", "náboženský" a "marxistický" humanizmus.
Medzinárodná humanistická a etická únia (IHEU).
V roku 2002 Valné zhromaždenie IHEU jednohlasne prijalo Amsterdamskú deklaráciu, ktorá reprezentuje oficiálne vyhlásenie Svetového humanizmu. Členom IHEU je aj slovenská organizácia Spoločnosť Prometheus. 
Všetky členské organizácie IHEU musia podľa stanov (článok 5.1) akceptovať "Minimálne vyhlásenie o Humanizme":Humanizmus je demokratický a etický životný postoj, ktorý vyhlasuje, že ľudské bytosti majú právo a zodpovednosť dávať cieľ a tvar svojim životom. Stojí za budovaním humánnejšej spoločnosti prostredníctvom etiky založenej na ľudských a iných prírodných hodnotách v duchu rozumu a slobodného skúmania prostredníctvom ľudských schopností. Nie je teistický a neakceptuje nadprirodzené pohľady na realitu.S cieľom propagovať a zjednotiť "humanistickú" identitu, prominentní členovia IHEU schválili nasledovné vyhlásenia o identite Humanistu:
Rada pre sekulárny humanizmus.
Podľa Rady pre sekulárny humanizmus (Council for Secular Humanism), v Spojených štátoch termín "sekulárny humanizmus" popisuje pohľad na svet s nasledovnými základmi a princípmi:
"Deklarácia sekulárneho humanistu" bola vydaná v roku 1980 predchodcom Rady pre sekulárny humanizmus, CODESH. Stanovuje 10 ideálov: Slobodné skúmanie ako protiklad k cenzúre a zneužívaniu viery; oddelenie cirkvi od štátu; ideál oslobodenia sa od náboženskej a vládnej kontroly; etika založená na sociálnej inteligencii a nie odvodená z náboženských predstáv; morálne vzdelanie; náboženský skepticizmus; rozum; presvedčenie, že veda a technológia je najlepšia cesta k pochopeniu sveta; evolúcia; vzdelanie ako nevyhnutná metóda budovania humánnych, slobodných a demokratických spoločností.
Americká spoločnosť Humanistov (American Humanist Association; AHA).
Všeobecný náčrt Humanizmu uvádza aj Humanistický manifest pripravený American Humanist Association.
Etika a vzťah k náboženskej viere.
V 20. a 21. storočí sa členovia humanistických organizácií sporili o to, či Humanizmus je náboženstvo. Rozdelili samých seba na tri prúdy. Náboženský humanizmus, podľa tradície najstarších humanistických organizácií v Spojenom kráľovstve a Spojených štátoch, sa pokúša naplniť tradičnú sociálnu úlohu náboženstva. Sekulárny humanizmus považuje všetky formy náboženstva, vrátane náboženského humanizmu, za prekonané. S cieľom vyhnúť sa sporom medzi týmito dvomi frakciami,súčasne proklamácie Humanizmu ho definujú ako "životný postoj"; tí, ktorí preferujú takýto názor tvoria tretiu frakciu. Všetky tri typy humanizmu (a všetky tri manifesty ) odmietajú úctu k nadprirodzeným vieram; preferujú praktický, metodologický naturalizmus vedy, ale okrem toho podporujú filozofický postoj metafyzického naturalizmu. Výsledkom je prístup k sporom sekulárnym spôsobom. Humanizmus sa venuje aj etike bez odkazov na nadprirodzeno, potvrdzujúc, že etika je ľudský konštrukt (pozri naturalistická etika).
Sekulárny humanizmus nepredpisuje konkrétnu teóriu morálky alebo etického kódu. Ako vyhlásila Rada pre sekulárny humanizmus:
Sekulárny humanizmus vyhlasuje, že pri súčasnej úrovni vedeckých znalostí je dogmatická viera v absolutistický morálny/etický systém (napr. kantovský, islamský, kresťanský) nezmyselná. Zároveň prehlasuje, že jedinci, ktorí sa zapájajú do racionálnych morálnych/etických úvah, môžu objaviť niektoré univerzálne platné "normy".
Mnoho Humanistov prijalo princípy Zlatého pravidla. Časť verí, že pre správne fungovanie spoločnosti sú potrebné univerzálne morálne pravidlá. Avšak sú presvedčení, že takáto nevyhnutná univerzalita môže a má byť dosiahnutá rozvojom silnejšieho vnímania povahy morálky prostredníctvom rozumu, skúseností a vedeckého skúmania, než cez vieru v jej nadprirodzený zdroj.
Humanizmus je kompatibilný s ateizmom a agnosticizmom, ale byť ateistom alebo agnostikom automaticky nerobí z daného človeka humanistu. Humanizmus je v diametrálnej opozícii voči štátnemu ateizmu. Podľa Paula Kurtza, považovaného niektorými za zakladateľa amerického hnutia sekulárneho humanizmu, jeden z rozdielov medzi marxisticko-leninskými ateistami a humanistami je záväzok tých druhých k "ľudskej slobode a demokracii", pričom militantný ateizmus Sovietskeho zväzu konzistentne porušoval základné ľudské práva. Kurtz tiež vyhlásil, že "obrana náboženskej slobody je pre humanistu rovnako cenná, ako sú práva veriacich". Greg M. Epstein poznamenal, že "moderný, organizovaný Humanizmus začal v mysliach jeho zakladateľov viac-menej ako náboženstvo bez Boha".
Mnoho humanistov hľadí na etiku pohľadom prírodného naturalizmu a niektorí podporujú súčasnú vedu o morálke.
Moderný kontext.
Spoločnosti sekulárnych humanistov sú celosvetovo rozšírené. Počet tých, ktorí sa nazývajú humanisti sa v sledovaných 31 krajinách odhaduje na 4 až 5 miliónov, ale čísla sú nepresné, pretože chýba ich univerzálna definícia v rámci jednotlivých sčítaní. Humanizmus je neteistická viera a ako taká by mala byť podkategóriou kolónky "Náboženstvo" iba v prípade, ak je taký termín definovaný ako "Náboženstvo a (akýkoľvek) systém viery". Tak je to uvedené v prípade Medzinárodného paktu o občianskych a politických právach, ako "sloboda náboženstva a vier". Mnoho národných sčítaní a prieskumov kontroverzne definuje Humanizmus ako subkategóriu subkategórie "bez náboženstva", ktorá typicky zahŕňa ateistov, racionalistov a agnostikov. V Anglicku a Walese 25% sa ľudí označuje 'Bez náboženstva', v Austrálii to je okolo 30%. V USA sa desaťročné sčítania ľudu nepýtajú na náboženstvo či jeho chýbanie; prieskumy ukazujú okolo 13%. V roku 2001 sčítanie v Kanade ukázalo 16.5% populácie bez náboženskej príslušnosti. V škótskom sčítaní z roku 2011 37% označilo, že je bez náboženstva, oproti 28% v roku 2001. Jedna z najväčších humanistických organizácií sveta (relatívne k populácii) je nórska "Human-Etisk Forbund;" má viac ako 86 000 členov zo 4,6 milióna obyvateľov (2013) – približne 2% populácie.
Medzinárodná humanistická a etická únia (IHEU) je celosvetová organizácia, ktorá zaštiťuje tých, ktorí inklinujú k humanistickému životnému postoju. Reprezentuje viac ako 3 milióny Humanistov vo viac ako stovke národných organizácii v 30 krajinách. Pôvodne sídlila v Holandsku, dnes operuje z Londýna. Niektoré regionálne skupiny, ktoré uplatňujú varianty humanistického svetonázoru, ako napr. humanistická podskupina v rámci Unitarian Universalist Association, nie sú členmi IHEU. Hoci Európska federácia Humanistov rovnako stojí mimo IHEU, tieto dve organizácie pracujú spoločne a zdieľajú dohodnutý protokol.
Od polovice 20. storočia začali náboženskí fundamentalisti a kresťanská pravica používať termín "sekulárny humanizmus" nepriateľským spôsobom. Francis A. Schaeffer, americký teológ žijúci vo Švajčiarsku, tvrdí vo svojej knihe "How Should We Then Live: The Rise and Decline of Western Thought and Culture" (1976), že agresívny sekulárny humanizmus vedie k morálnemu relativizmu a etickému bankrotu. Vykresľuje sekulárny humanizmus ako zhubný a diabolský, a varuje, že môže podryť morálne a spirituálne základy Ameriky. Jeho názory boli veľmi široko opakované v kázňach fundamentalistov v Severnej Amerike. Toumey (1993) zistil, že sekulárny humanizmus je typicky vykresľovaný ako široká diabolská konšpirácia, podvodnícky a nemorálny, zodpovedný za feminizmus, pornografiu, potraty, homosexualitu a spiritualitu New Age. V určitých oblastiach sveta sa Humanizmus ocitol v konflikte s náboženským fundamentalizmom, najmä čo sa týka sporu o oddelenie cirkvi od štátu. Mnoho Humanistov vidí náboženstvá ako poverčivé, represívne a obmedzujúce slobodné myslenie, kým náboženskí fundamentalisti môžu vidieť Humanistov ako hrozbu hodnotám vychádzajúcim z ich svätých textov.
V posledných rokoch humanisti ako Dwight Gilbert Jones a R. Joseph Hoffmann ostro odsúdili nadmerné spájanie Humanizmu s vyhláseniami o neviere a ateizme. Hoffmann prehlásil: "Považujem použitie termínu 'humanizmus' v totožnom význame ako sekulárny humanizmus alebo ateizmus za jednu z najväčších tragédií hnutí 20. storočia, ktorú spáchali druhotriedne mysle a ktoré bolo opakované treťotriednymi diskutérmi a dedinskými ateistami. Pokus odštiepiť humanizmus od náboženstva a spirituality bol neohrabanou, predovšetkým americkou cestou ako zaútočiť na náboženské práva. Chýbala mu jemnosť, elegancia a európsky zmysel pre históriu."
Sviatky Humanistov.
Niektorí Humanisti oslavujú oficiálne verejné sviatky s náboženským podtextom, ako sú Vianoce alebo Veľká noc, ale skôr sekulárne ako nábožensky. Mnoho Humanistov tiež oslavuje zimný a letný slnovrat, pričom prvý (na severnej pologuli) úzko koliduje s nábožensky zameranými oslavami Vianoc, a rovnodennosti, z ktorých jarná je spojená s kresťanskou Veľkou nocou a ďalšími jarnými oslavami znovuzrodenia, a jesenná koliduje so sviatkami ako je Halloween a Dušičky. Spoločnosť humanistického judaizmu (Society for Humanistic Judaism) oslavuje väčšinu židovských sviatkov sekulárnym spôsobom..
IHEU schvaľuje Svetový deň humanistov (21. jún), Darwinov deň (12. február), Deň ľudských práv (10. december) a HumanLight (23. december) ako oficiálne sviatočné dni Humanistov, hoci žiaden z nich nie je oficiálnym verejným sviatkom (dňom pracovného voľna).
V mnohých krajinách vykonávajú Humanistickí celebranti slávnostné obrady pri svadbách, pohreboch, slávnostiach pomenovania či dospelosti a ďalších.
Sekulárni humanisti na Slovensku.
Na Slovensku pôsobia tri občianske združenia, ktoré sa hlásia k myšlienkam sekulárneho humanizmu: Spoločnosť Prometheus – združenie svetských humanistov, Humanisti Slovenska – spolok racionalistov, skeptikov a svetských humanistov a Ethos.

</doc>
<doc id="626249" url="https://sk.wikipedia.org/wiki?curid=626249" title="Henrich Burgundský">
Henrich Burgundský

Henrich Burgundský (* 1066 - † 12. máj 1112) bol v rokoch 10931112 portugalským grófom z Burgundskej dynastie, zakladateľ portugalskej línie tohto rodu. Bol otcom prvého portugalského kráľa Alfonza I.
Život.
Henrich Burgundský sa narodil v Dijone ako syn Henricha Burgundského, ktorý bol zasa synom burgundského vojvodu Roberta I. a pochádzal tak z vedľajšej vetvy Kapetovcov. Odišiel na Pyrenejský polostrov, kde Alfonz VI., kráľ Kastílie a Leónu vlastnil rozsiahle územia a tie boli rozdelená na kraje spravované jednotlivými grófmi. Ustavičné vojnové napätie s moslimami vyžadovalo stálu vládu a nových osídlencov. Kráľ teda potreboval "Gaskoňcov, Bretóncov, Angličanov, Nemcov, Burgunďanov, Normanov, Toulousanov, Provensálcov, Lombarďanov" a svoje dve dcéry vydal za burgundských šľachticov. Henrich Burgundský sa tak roku 1093 oženil s Alfonzovou ľavobočnou dcérou Terezou a o dva roky neskôr mu bola svokrom zverená vláda v oblasti medzi Douro a Minh zvaná "Portucale". Roku 1103 sa Henrich vydal na krížovú výpravu do Svätej zeme. Po návrate roku 1105 sídlil v Guimarães, Brage a Coimbre.
Spoločne so švagrom Raimundom, ktorému bol povinný vazalstvom, usiloval o získanie väčšej samostatnosti. Obaja muži uzavreli tajnú dohodu, v ktorej sa hovorilo, že po svokrovej smrti sa zmocní územia koruny bez ohľadu na nástupnícke práva princa Sancha. Henrich by tak získal okolie Toleda a tretinu kráľovského pokladu. Dohoda zanikla roku 1107 Raimundovou smrťou a čoskoro potom v bitke pri Uclés zomrel aj Sancho. Svokor, s ktorým Henrich stále udržiaval dobré vzťahy, zomrel roku 1109 a vládu v Leóne a Kastílii prevzala Raimundova vdova Uracca, Terezina nevlastná sestra. Urraca sa vydala za Alfonza Aragónskeho a Henrich sa snažil využiť vzájomnú nevraživosť medzi manželmi na posilnenie svojho vlastného postavenia a rozšírenie svojich statkov. Pokúšal sa získať vojakov vo svojej pôvodnej vlasti a spriadal politické intrigy. Umrel 12. mája 1112, keď podľahol zraneniam pri obliehaní mesta Astorga. Bol pochovaný v katedrále Panny Márie v Brage.
Regentkou portugalského grófstva sa na najbližších štrnásť rokov stala vdova Tereza Kastílska. Syn Alfonz roku 1128 vyhlásil nezávislosť Portugalska a po víťaznej bitke pri Ourique bol vojakmi vyhlásený za kráľa Portugalska.
Portugalská línia Kapetovcov potom vládla v Portugalsku až do roku 1383, kedy nastúpila jej vedľajšia línia dynastie Aviz.

</doc>
<doc id="626261" url="https://sk.wikipedia.org/wiki?curid=626261" title="Royal New Zealand Air Force">
Royal New Zealand Air Force



</doc>
<doc id="626262" url="https://sk.wikipedia.org/wiki?curid=626262" title="Newtonov zákon">
Newtonov zákon

Newtonov zákon môže byť:

</doc>
<doc id="626270" url="https://sk.wikipedia.org/wiki?curid=626270" title="Arp 7">
Arp 7

Arp 7 je špirálová galaxia s priečkou (SB(rs)bc) v súhvezdí Hydra. Halton Arp ju zaradil do svojho katalógu podivných galaxií medzi galaxie s rozdvojeným špirálovým ramenom. Merania jej vzdialenosti nezávislé na červenom posune sa veľmi líšia, od 9,9 do 83,7 Mpc.
Jej zdanlivá hviezdna veľkosť je 12,4.

</doc>
<doc id="626271" url="https://sk.wikipedia.org/wiki?curid=626271" title="VV28">
VV28



</doc>
<doc id="626272" url="https://sk.wikipedia.org/wiki?curid=626272" title="Antignótos">
Antignótos

Antignótos ("Antignótos") môže byť:

</doc>
<doc id="626273" url="https://sk.wikipedia.org/wiki?curid=626273" title="PGC 024836">
PGC 024836



</doc>
<doc id="626274" url="https://sk.wikipedia.org/wiki?curid=626274" title="PGC 24836">
PGC 24836



</doc>
<doc id="626275" url="https://sk.wikipedia.org/wiki?curid=626275" title="MCG -03-23-009">
MCG -03-23-009



</doc>
<doc id="626277" url="https://sk.wikipedia.org/wiki?curid=626277" title="Delenie nulou">
Delenie nulou

Delenie nulou je také delenie, pri ktorom je deliteľ nula. Môže byť zapísané formula_1. Nula je jediné reálne číslo, ktorým sa nedá deliť.
Dôvody, prečo sa nedá deliť nulou.
Delenie je operácia, pri ktorej odčítame deliteľ od delenca, kým nedostaneme číslo 0 a číslo, ktoré je rovné počtu, koľko krát sme ho odčítali, sa nazýva podiel (formula_2je formula_3) máme formula_4 formula_5, preto je podiel 4. 
Takže pri formula_6 to je formula_7. Týmto spôsobom sa ale nikdy nedostaneme k nule. Preto Bháskara II. povedal, že formula_8. Pri tejto definícii môže dôjsť k paradoxom.
Napr. formula_9, čo by po odstránení zlomkov bolo formula_10. To je nezmysel.

</doc>
<doc id="626278" url="https://sk.wikipedia.org/wiki?curid=626278" title="Nit">
Nit

Nit je spojovacia súčiastka, ktorá sa používa pri nepriamom nitovaní. Skladá sa z "dosadacej hlavy" a "drieku". Roznitovaním (deformáciou) konca drieku sa vytvorí "záverná hlava". Vyrábajú sa z ocelí triedy 10 alebo 11, hliníka, zliatin hliníka, medi, mosadze a iných materiálov. Nity sú väčšinou normalizované.
Rozdelenie nitov.
Rôzne zdroje používajú rôzne rozdelenia nitov do skupín, napríklad:
Označovanie normalizovaných nitov.
Nity sa v technickej dokumentácii označujú dohodnutým spôsobom:
 "Nit D x L STN NN NNNN.AB", kde
Doplnkové číslice nemusia byť zavedené pre všetky typy nitov.
Pevnosť nitovaného spoja.
Pevnosť nitovaného spoja závisí od správneho návrhu spoja, od spájaného materiálu, pevnosti nitu a správneho technologického postupu. 
Trhacie nity DIN7337.
Pevnosť jednotlivého nitovaného spoja pre trhacie nity s tŕňom, vyrobené podľa DIN7337, uvádza táto norma v tabuľke č.6, pre namáhanie na strih (sila kolmo na os nitu), pozri obrázok A.1 normy. V tabuľke č.7 sa uvádza pevnosť pre namáhanie v ťahu (sila v smere osi nitu), pozri obrázok B.1 normy.
Príklad pevnosti nitu priemeru 3mm pri správnej veľkosti vŕtania otvorov a správnej dĺžke nitu:

</doc>
<doc id="626279" url="https://sk.wikipedia.org/wiki?curid=626279" title="Trieda ocele">
Trieda ocele



</doc>
<doc id="626281" url="https://sk.wikipedia.org/wiki?curid=626281" title="Newtonove rovnice">
Newtonove rovnice



</doc>
<doc id="626282" url="https://sk.wikipedia.org/wiki?curid=626282" title="Newtonove vzťahy">
Newtonove vzťahy



</doc>
<doc id="626287" url="https://sk.wikipedia.org/wiki?curid=626287" title="Ks">
Ks



</doc>
<doc id="626289" url="https://sk.wikipedia.org/wiki?curid=626289" title="UGC 7609">
UGC 7609



</doc>
<doc id="626290" url="https://sk.wikipedia.org/wiki?curid=626290" title="PGC 41101">
PGC 41101



</doc>
<doc id="626291" url="https://sk.wikipedia.org/wiki?curid=626291" title="MCG +01-32-075">
MCG +01-32-075



</doc>
<doc id="626292" url="https://sk.wikipedia.org/wiki?curid=626292" title="Aktívna teplota">
Aktívna teplota

Aktívna teplota je v poľnohospodárskej meteorológii teplota vzduchu, ktorá je vyššia ako tzv. biologické minimum (biologická nula), teda ako teplota vzduchu, pri ktorej končí perióda vegetácie (obdobie rastu a vývoja) danej poľnohospodárskej kultúry (resp. druhu plodiny). Aktívna teplota zmenšená o hodnotu biologického minima sa označuje ako efektívna teplota, pričom „ako kritérium na hodnotenie vplyvu teploty vzduchu na rast a vývoj rastlín sa používa spravidla suma efektívnych teplôt odlišných pre rôzne plodiny“.

</doc>
<doc id="626293" url="https://sk.wikipedia.org/wiki?curid=626293" title="Antignótos (sochár)">
Antignótos (sochár)

Antignótos ("Antignótos") bol grécky sochár z prelomu 1. storočia pred Kr. a 1. storočia.
Antignótos, grécky sochár neoattickej školy, tvoril v časoch vlády rímskeho cisára Augusta (v rokoch cca 27 pred Kr. – 19). Nezachovali sa žiadne jeho sochy, ale v Aténach sa našli tri jeho menom signované mramorové podstavce zo sôch. Podľa fragmentárneho nápisu na podstavci, objavenom pri aténskom "Asklépieione" na južnom svahu Akropoly, na ňom stála socha nejakej významnej rímskej osoby (nápis je poškodený, možno Marcus ...?). Ďalšie dva podstavce, nájdené na aténskej Akropole, boli základňami sôch tráckych kráľov z kmeňa "Sapaioi", a to Kotysa (vládol v rokoch 42 – 31 pred Kr.) a jeho otca Rhaskuporisa, syna Kotysovho (vládol v rokoch 48 – 42 pred Kr., ktorého nápis hlása:
- text v starogréčtine
Vzhľadom na historické udalosti v rokoch rímskej občianskej vojny medzi Octavianom a Antoniom (hlavne pred bitkou pri Aktiu v roku 31 pred Kr.), Trácia zohrávala dôležitú úlohu v dodávkach obilia do Atén z čiernomorskej oblasti (dodávky z Egypta boli veľmi obmedzené).
Rímsky spisovateľ Plínius vo svojej prírodopisnej encyklopédii "Naturalis historia" uvádza, že Antignótos (Antignotus) bol autorom portrétnych sôch filozofov, zápasníkov, atlétov (perixyomenum, atlét, ktorý sa čistí = apoxyomenos?) a súsošia "tyranobijcov" Harmodia a Aristogeitóna. Zrejme tu ide o umelca, ktorý zhotovoval kópie najslávnejších klasických diel.

</doc>
<doc id="626298" url="https://sk.wikipedia.org/wiki?curid=626298" title="Gary Con">
Gary Con

Gary Con je herný con, ktorý sa koná každoročne v meste Lake Geneva v štáte Wisconsin, aby oslávil život a dielo Garyho Gygaxa, spoluzakladateľa hry "Dungeons &amp; Dragons". Najbližší Gary Con sa uskutoční v Grand Geneva Resort v dňoch 26. - 29. marca 2020.
História.
Keď spoluzakladateľ "Dangeos &amp; Dragons" Gary Gygax zomrel v roku 2008, hráči z celého sveta sa pripojili k pripomenutiu jeho života virtuálnym conom, ktorý sa konal po celom svete. Priatelia a rodina Gygaxa dňa 8. marca 2008 vytvorili improvizovanú hernú udalosť, teraz známu ako "Gary Con 0".
Vo februári 2015 bol Gary Con spomenutý v seriáli "The Big Bang Theory" čo spôsobilo zvýšenú účasť v tom roku.

</doc>
<doc id="626300" url="https://sk.wikipedia.org/wiki?curid=626300" title="Rhaskuporis">
Rhaskuporis

Rhaskuporis alebo Rhéskouporis (iné názvy: "Rhaskyporis, Rha(i,é)skouporis, Rhaskoupolis"; , ) môže byť:

</doc>
<doc id="626301" url="https://sk.wikipedia.org/wiki?curid=626301" title="Rhéskouporis">
Rhéskouporis



</doc>
<doc id="626302" url="https://sk.wikipedia.org/wiki?curid=626302" title="Bořivoj Zeman">
Bořivoj Zeman

Bořivoj Zeman (* 6. marec 1912, Praha† 23. december 1991, Praha) bol český režisér a scenárista. Jeho manželkou bola spisovateľka pre deti a mládež Alena Santarová (rodená Vančurová).
Životopis.
Pôvodným povolaním bol úradníkom, ktorý si pre seba písal scenáre krátkych filmov. Filmovú prácu začal v hostivařských a tiež v zlínskych ateliéroch, kde krátko spolupracoval s Karlom Zemanom. 
Známe sú jeho dve komédie "Dovolená s Andělem" a "Anděl na horách" s postavou Gustava Anděla, revízora pražských dopravných podnikov, ktorého stvárnil Jaroslav Marvan. Okrem filmov pre dospelých sa tiež preslávil svojou tvorbou pre deti. Vo vtedajšom Československu nakrútil prvú filmovú rozprávku "Pyšná princezna" s Vladimírom Rážom a Alenou Vránovou v hlavných úlohách. Ďalším jeho dielom bola filmová rozprávka "Byl jednou jeden král…" natočená na motívy rozprávky Boženy Němcovej "Soľ nad zlato" s Janom Werichom, Vlastom Burianom a Milenou Dvorskú v hlavných úlohách. V roku 1968 natočil ďalšie filmovú rozprávku "Šíleně smutná princezna", kde hlavné úlohy hrali populárni speváci Helena Vondráčková a Václav Neckář. Natočil aj filmovú paródiu "Fantom Morrisvillu", kde hlavnú dvojrolu hral Oldřich Nový spolu so spevákom Waldemarom Matuškom. 

</doc>
<doc id="626303" url="https://sk.wikipedia.org/wiki?curid=626303" title="Rhaskuporis I.">
Rhaskuporis I.

Rhaskuporis I. môže byť:

</doc>
<doc id="626304" url="https://sk.wikipedia.org/wiki?curid=626304" title="Vzdušné sily Spojených štátov">
Vzdušné sily Spojených štátov



</doc>
<doc id="626306" url="https://sk.wikipedia.org/wiki?curid=626306" title="Námorníctvo Spojených štátov">
Námorníctvo Spojených štátov



</doc>
<doc id="626307" url="https://sk.wikipedia.org/wiki?curid=626307" title="Námorná pechota Spojených štátov">
Námorná pechota Spojených štátov



</doc>
<doc id="626308" url="https://sk.wikipedia.org/wiki?curid=626308" title="Letectvo Armády Spojených štátov">
Letectvo Armády Spojených štátov



</doc>
<doc id="626309" url="https://sk.wikipedia.org/wiki?curid=626309" title="Vzdušné sily Spojených štátov v Európe – Vzdušné sily Afrika">
Vzdušné sily Spojených štátov v Európe – Vzdušné sily Afrika



</doc>
<doc id="626310" url="https://sk.wikipedia.org/wiki?curid=626310" title="Ozbrojené sily Spojených štátov">
Ozbrojené sily Spojených štátov



</doc>
<doc id="626311" url="https://sk.wikipedia.org/wiki?curid=626311" title="Letectvo námornej pechoty Spojených štátov">
Letectvo námornej pechoty Spojených štátov



</doc>
<doc id="626312" url="https://sk.wikipedia.org/wiki?curid=626312" title="Námorná kriminálna vyšetrovacia služba">
Námorná kriminálna vyšetrovacia služba



</doc>
<doc id="626313" url="https://sk.wikipedia.org/wiki?curid=626313" title="Kráľovské austrálske vzdušné sily">
Kráľovské austrálske vzdušné sily



</doc>
<doc id="626316" url="https://sk.wikipedia.org/wiki?curid=626316" title="1. jazdecká divízia (USA)">
1. jazdecká divízia (USA)



</doc>
<doc id="626317" url="https://sk.wikipedia.org/wiki?curid=626317" title="2. pešia divízia (USA)">
2. pešia divízia (USA)



</doc>
<doc id="626318" url="https://sk.wikipedia.org/wiki?curid=626318" title="82. výsadková divízia">
82. výsadková divízia



</doc>
<doc id="626320" url="https://sk.wikipedia.org/wiki?curid=626320" title="Noc v archíve">
Noc v archíve

Noc v archíve je televízna relácia, ktorá je zložená z archívnych ukážok doplnených o vtipný komentár hlavnej moderátorskej dvojice Radoslav Kuric a Miki Michelčík. Obidvoch nazývajú: archívni bádatelia. Medzi príspevkami sa objavujú archívne piesne ktoré uvádza „retro hlásateľka“ Lucia Michelčíková, (predtým za slobodna Lucia Jelčová) v dobovom oblečení z retro hlásateľne. Hlavné motto relácie je „Archívne spomínanie na časy nedávno minulé“, v drvivej väčšine dielov sa tematicky zameriava na relácie vysielané pred rokom 1989, iba v pár dieloch tvorcovia toto pravidlo porušili a objavili sa aj novšie príspevky. Premiérové prvé vysielanie relácie bolo 28. januára 2009. Niektoré diely cyklov nemajú tématický názov a je uvedený názov relácie. Režisérom relácie je Boris Bočev.
Vysielanie.
Relácia je vysielaná dvakrát do mesiaca, v sobotu na Dvojke, televíznej stanice Rozhlasu a televízie Slovenska. Prvýkrát bola relácia odvysielaná v januári 2009. Najskôr sa relácia pravidelne vysielala v nedeľu, výnimočne aj v iný deň, od septembra 2015 sa pravidelne vysiela v sobotu. Počas letných prázdnin sa vysielajú reprízy.

</doc>
<doc id="626321" url="https://sk.wikipedia.org/wiki?curid=626321" title="Gramorádio">
Gramorádio

Gramorádio je rozhlasový prijímač (rádio) skombinovaný s gramofónom v jednom konštrukčnom celku so spoločným zosilňovačom a reproduktorom.
Dejiny.
Kombinácia gramofónu v jednej skrini s rádioprijímačom nebola až do obdobia krátko po druhej svetovej vojne bežná. Rádiá samotné boli relatívne drahé, gramofóny na šelakové platne prevažne mechanické s pružinovým pohonom a prípadný elektrický gramofón sa k rádiu dokupoval ako samostatný prístroj, často vo forme skrinky s odklopným alebo posuvným čelom, na ktorú sa potom rádioprijímač postavil.
Keď po vojne rádio prestávalo mať postavenie luxusného tovaru a zároveň narastala produkcia gramoplatní, výrobcovia začali postupne ponúkať stolné a neskôr aj skriňové kombinácie gramofónov a rozhlasových prijímačov. Gramofón bol typicky umiestnený na vrchu pod odklopným vekom, kde bol pohodlne prístupný. Skriňové gramorádiá potom ponúkali aj priestor pre uskladnenie gramoplatní a veľká skriňa, slúžiaca ako ozvučnica, umožňovala kvalitnejší zvukový prednes, než malý prijímač a oddelený gramofón.
Zo skriňových gramorádií sa neskôr, po rozšírení komerčných magnetofónov a televíznych prijímačov, vyvinuli tzv. hudobné skrine, kombinujúce v jednom nábytkovom celku viacero uvedených prístrojov, pričom ich hmotnosti často presahovali 100 kg. Éra hudobných skriní potom skončila s nástupom sektorového nábytku, s ktorým súvisel návrat k rozdeleniu na jednotlivé komponenty, ktoré sa dali umiestniť do voľných priestorov v sektorových obývacích stenách.

</doc>
<doc id="626322" url="https://sk.wikipedia.org/wiki?curid=626322" title="Hlásateľ">
Hlásateľ

Hlásateľ môže byť:

</doc>
<doc id="626326" url="https://sk.wikipedia.org/wiki?curid=626326" title="Edwardsova základňa vzdušných síl">
Edwardsova základňa vzdušných síl



</doc>
<doc id="626327" url="https://sk.wikipedia.org/wiki?curid=626327" title="Virna Lisi">
Virna Lisi

Virna Lisi, rodným menom Virna Pieralisi (* 8. november 1936, Ancona, Taliansko – † 18. december 2014, Rím) bola talianska herečka.
Životopis.
Narodila sa v Ancone, v kraji Marche v strednom Taliansku. Po ukončení strednej školy sa rozhodovala medzi štúdiom práv na rímskej univerzite, ako si želali jej rodičia, a štúdiom hry na klavír. Z právnickej fakulty vzápätí odišla a odmietla aj štúdium na konzervatóriu, o ktorom pôvodne uvažovala. Hudobný talent a láska k hudbe ju však priviedli do filmových ateliérov. Zariadil to rodinný priateľ, spevák Giacomo Rondinella, ktorý jej sprostredkoval vystupovanie v zábavných programoch, kde mohla uplatniť svoje hudobné vlohy. Prostredím filmových ateliérov sa zoznámila s ľuďmi, ktorí jej pomohli v jej ďalšej kariére. Prvú väčšiu filmovú príležitosť
jej ponúkol režisér Francesco Maselli vo filme "Žena, o ktorej sa hovorí" (La Donna del giorno). S týmto filmom reprezentovala Taliansko ako začínajúci mladá herečka na MFF v Karlových Varoch v roku 1957 a film získal "Cenu mladých tvorcov".
Prudký vzostup jej kariéry nastal v 60. rokoch. Fotogenická tvár, odvaha a temperament ju predurčili na úlohy emancipovaných mladých žien. Jej filmovými partnermi boli slávni herci Alain Delon vo filme "Černý Tulipán" (1963), Marcello Mastroianni vo filme "Casanova 70" (1965), alebo Vittorio Gassman vo filme "Una vergine per il principe " (1966). V historickom filme z roku 1961 "Romulus a Remus" si s ňou zahrali neherci, známi kulturisti Steve Reeves a Gordon Scott.
Rovnako ako mnoho západoeurópskych hercov, ani ona neodolala ponukám z Hollywoodu, kde natočila niekoľko úspešných filmov. Zahrala si s poprednými americkými hercami, vo filme "Ako zabiť svoju ženu" ("How to Murder Your Wife") to bol Jack Lemmon (1965) a vo filme "S mojou ženou nie!" ("Not with My Wife, You Do not!") bol jej partnerom Tony Curtis (1966). V dobrodružnom filme "Útok na Queen Mary" ("Assault on a Queen") hrala po boku Franka Sinatru (1966). V roku 1969 natočila ešte s americkým režisérom Stanley Kramerom vojnovú komédiu "Tajemství Santa Vittorie " ("The Secret of Santa Vittoria"), kde boli jej partnermi Anthony Quinn a Anna Magnaniová.
Vrátila sa späť do Talianska, kde ju čakal ešte rad zaujímavých rolí. Pozvoľna sa prehrala do úloh elegantných nezávislých žien, s ktorými slávila úspech v 70. rokoch. V 90. rokoch potom nakrútila rad úspešných televíznych minisériií, seriálov a televíznych filmov.
Najväčší filmový úspech ju čakal v roku 1994, kedy bola obsadená do úlohy Kataríny Medicejskej vo filme režiséra
Patrice Chéreau "Kráľovná Margot". Za túto rolu získala filmovú cenu César pre najlepšiu herečku vo vedľajšej úlohe (1995). Naposledy sa objavila vo filme "Milovník po taliansky" ("Latin Lover") talianskej režisérky Cristiny Comencini (2015).
Okrem filmu a televízie účinkovala tiež v milánskom divadle "Teatro Piccolo". Zomrela na rakovinu, 18. decembra 2014 v Ríme, vo veku 78 rokov.
Osobný ​​život.
Hoci patrila medzi najznámejšie talianske aj svetové herečky, jej život nesprevádzali škandály. V roku 1960 sa vydala za talianskeho architekta Franca Pesciho a manželstvo trvalo 53 rokov, do jeho smrti v roku 2013. Virna Lisi zomrela len rok po ňom, v roku 2014. V manželstve sa im narodil v roku 1962 syn Corrado Pesci. Kvôli starostlivosti o rodinu chcela prerušiť filmovú kariéru, ale na žiadosť manžela to neurobila.
Zaujímavosť.
Argentínska skupina "Sumo", hrajúci alternatívny rock, venovala herečke svoju pieseň s názvom "TV Caliente (Virna Lisi)". Pieseň, ktorú naspieval spevák Luca Prodan je súčasťou albumu "Time fate love" z roku 1981.

</doc>
<doc id="626328" url="https://sk.wikipedia.org/wiki?curid=626328" title="Vandenbergova základňa vzdušných síl">
Vandenbergova základňa vzdušných síl



</doc>
<doc id="626329" url="https://sk.wikipedia.org/wiki?curid=626329" title="Severoamerické veliteľstvo vzdušno-kozmickej obrany">
Severoamerické veliteľstvo vzdušno-kozmickej obrany



</doc>
<doc id="626330" url="https://sk.wikipedia.org/wiki?curid=626330" title="Konštantín X.">
Konštantín X.

Konštantín X. Dukas (* 1006 - † 22. máj 1067) bol cisárom byzantskej ríše v rokoch 1059 až 1067.
Konštantín Dukas bol synom Andronika Duka, paflagónskeho aristokrata, ktorý zrejme slúžil ako guvernér thematu "Moesia". Konštantín získal značný vplyv, potom čo sa oženil so svojou druhou ženou Eudokiou Makrembolitissou, ktorá bola neterou patriarchu Michaela Kerularia. V roku 1057 Konštantín podporoval uzurpáciu Izáka Komnena, avšak spoločne s ostatnými predstaviteľmi dvorskej byrokracie sa staval proti cisárovým reformám. Aj cez túto tichú opozícii voči cisárovi bol Konštantín chorlavejúcim Izákom v novembri roku 1059 vybraný za nástupcu, o čo sa veľkou mierou pričinil všemocný minister Michael Psellos. Izák abdikoval 24. novembra 1059 a Konštantín Dukas bol korunovaný cisárom.
Nový cisár okamžite ustanovil svojich dvoch synov a svojho brata Jána Duka za svojich spoluvládcov. Skutočnú vládu vykonávala na miesto Konštantína jeho manželka cisárovná Eudokia a tiež Michael Psellos, ktorí vykonávali politiku naklonenú záujmom dvorskej byrokracie a cirkevným kruhom. O armádu sa príliš nestarali, čím prispeli k osudovému oslabeniu byzantskej obrany v kritickom momente rastúceho ohrozenia ríše ako na západe (Normanmi), tak pokračujúcimi útokmi seldžuckých Turkov a ich turkických spojencov na východe.
Medzi niekdajšími Izákovými stúpencami z radov maloázijskej vojenskej aristokracie bol úplne neobľúbený a v roku 1061 sa ho dokonca pokúsili zavraždiť. Popularitu postrádal tiež medzi širokými vrstvami obyvateľstva, pretože nechal razantne zvýšiť dane, aby mohol financovať vojsko. V čase Konštantínovej vlády stratili Byzantínci väčšinu svojich zostávajúcich talianskych dŕžav (okrem územia okolo pevnosti Bari) v prospech Normanov vedených Robertom Guiscardom. Malá Ázia bola v tejto dobe vystavená ničivým útokom seldžuckého sultána Alp-Arslana. Tiež balkánske provincie boli tvrdo poznačené nájazdmi Uzov a Pečenehov. Konštantín, ktorý bol veľmi starý a chorý už v dobe nástupu na trón, zomrel 22. mája 1067. Po ňom nastúpili na trón jeho dvaja neplnoletí synovia, za ktorých vykonávala vládu ako regentka ich matka, cisárovná Eudokia.

</doc>
<doc id="626331" url="https://sk.wikipedia.org/wiki?curid=626331" title="McDonnell Douglas KC-10 Extender">
McDonnell Douglas KC-10 Extender

McDonnell Douglas KC-10 Extender je vojenské lietadlo určené pre dopĺňanie paliva iných lietadiel vo vzduchu. 
Konštrukcia.
KC-10A konštrukčne vychádza z civilného lietadla DC-10, s ktorým zdieľa približne 88% spoločných prvkov. Lietadlo je poháňané tromi dvojprúdovými motormi General Electric CF6-50C2, z ktorých každý vyvíja ťah 236 kN. Jeden z motorov je namontovaný nad zadnou časťou trupu lietadla (v koreni zvislej chvostovej plochy) a zvyšné dva sú v gondolách pod krídlami.
KC-10 Extender je dlhý , vysoký a jeho rozpätie krídiel je . Maximálna vzletová hmotnosť stroja je . Tanker dokáže doručiť iným lietadlám paliva na vzdialenosť od domovskej základne alebo na vzdialenosť .
V zadnej časti trupu na spodnej palube sa nachádza kabína operátor tankovania, ktorý môže proces dopĺňania paliva kontrolovať cez široké okno. Okrem sedadla operátora sa tu nachádzajú Ďalšie dve sedadlá pre inštruktora a pozorovateľa, ktoré slúžia na výcvik nových adeptov. 
KC-10 môže dopĺňať palivo iným lietadlá buď prostredníctvom tankovacieho ramena, ktoré sa nachádza v zadnej časti trupu v strede alebo pomocou hadice, ktorá sa vysúva z boku trupu. Tieto tankovacie jednotky ovláda operátor pomocou systému fly-by-wire. Maximálna rýchlosť tankovania paliva počas letu 4180 litrov za minútu pri tankovacom ramene a 1786 litrov za minútu pri použití tankovacej hadice. Samotné lietadlo KC-10A si môže taktiež doplniť palivo vo vzduchu a to prostredníctvom KC-135 alebo iného KC-10A, čím sa predĺži jeho dolet.
Operačné nasadenie.
Operácia Kaňon El Dorado.
V noci 14. apríla 1986 bombardovalo 24 amerických lietadiel F-111F hlavné mesto Líbye Tripolis. Operácie sa zúčastnili aj tri lietadlá elektronického boja EF-111A Raven, ktoré ktorých úlohou bolo rušiť líbyjské radary. Stroje vzlietli z britského letiska Lakenheath a počas letu do Líbye a späť nalietali viac ako , pretože Francúzsko a Španielsko neumožnili prelet nad ich územím. Pri tejto 14-hodinovej misii potrebovali lietadlá šesťkrát doplniť palivo vo vzduchu, čo im zabezpečilo 28 tankerov KC-135 a KC-10.
Vojna v Perzskom zálive.
V roku 1991 počas operácií Desert Shield a Desert Storm vykonala flotila lietadiel KC-10 a KC-135 približne 51 700 samostatných tankovacích operácií a celkovo dodali bojovým lietadlám 475 miliónov litrov paliva. Tankery zabezpečili doplnenie paliva počas letu nielen americkým lietadlám, ale aj strojom ostatných koaličných síl. Okrem tankovania lietadiel zabezpečili KC-10 spolu s menšími KC-135 prepravu tisícov ton nákladu a tisíciek vojakov.
Vojna v Kosove.
Do ozbrojeného konfliktu v Kosove, ktorý prebiehal medzi silami Juhoslovanskej zväzovej republiky a povstaleckou skupinou kosovských Albáncov známou ako Kosovská oslobodzovacia armáda (UÇK), sa zapojila v roku 1999 aj Severoatlantická aliancia (NATO). Začiatkom mája 1999 bolo do Európy nasadených okolo 150 tankerov KC-10 a KC-135. Tie poskytovali palivo bombardérom, stíhačkám a iným lietadlám zapojeným do konfliktu. KC-10 Extender absolvovali počas celej kampane spojeneckých síl 409 misií.
Používatelia.
 Holandsko
 USA
Špecifikácie.
Uvedené špecifikácie podľa zdroja

</doc>
<doc id="626332" url="https://sk.wikipedia.org/wiki?curid=626332" title="Izák I.">
Izák I.

Izák I. Komnenos (* 1005 - † 1061, Konštantínopol) bol byzantským cisárom v rokoch 1057 až 1059 a prvým vládnucim členom pochádzajúcim z dynastie Komnenovcov.
Bol synom Manuela Komnena Erotika, ktorý slúžil ako dôstojník u cisára Basileia II. Na smrteľnej posteli zveril Manuel do cisárovej starostlivosti svojich dvoch synov, Izáka a Jána. Basileios ich dal vzdelať do studijského kláštora a po dovŕšení dospelosti ich povýšil do vysokých štátnych funkcií. Počas nepokojného obdobia panovania siedmich Basileiových nástupcov si Izák dokázal svojím múdrym správaním získať dôveru vojska. V rokoch 1042 až 1057 pôsobil ako veliteľ armády v Malej Ázii. V roku 1057 povstal v Paflagónii proti Michalovi VI., ktorý ho pri jednej audiencii hrubo urazil. S podporou, ktorej sa mu dostalo zo strany predstaviteľov maloázijskej aristokracie, Michaela premohol a nastúpil na trón v Konštantínopole. Patriarcha Michael Kerularios ho potom 1. septembra 1057 korunoval cisárom, čím Izákovej uzurpácii dodal háv legitimity.
Prvou starosťou nového cisára bolo odmeniť svojich spolubojovníkov titulmi a úradmi, ktoré by ich dostatočne vzdialili z hlavného mesta. Ďalej tiež hodlal napraviť rozvrátené štátne financie, pričom nechal zrušiť početné oslobodenia daní a dary udelené jeho predchodcami záhaľčivým dvoranom. Súčasne si chcel zabezpečiť podiel na dôchodkoch bohatých cirkevných statkov, tým si ale proti sebe popudil patriarchu. Aby predišiel jeho výhradám zo svätokrádeže, dal Kerularia na jeseň roku 1058 poslať do vyhnanstva. Izák podnikol v dobe svojej vlády jediné vojenské ťaženie a to proti uhorskému kráľovi Ondrejovi I. a proti Pečenehom, ktorí začali opäť pustošiť severné hranice ríše. Po uzavretí mieru s Uhorskom sa vrátil do Konštantínopolu, kde však bol postihnutý chorobou, o ktorej sa domnieval, že je smrteľná. Tejto situácie využili dvorania vedení Michaelom Psellom, ktorý Izáka primäli k tomu, aby určil Konštantína Duka za svojho nástupcu, čím bol vylúčený Izákov vlastný brat Ján Komnenos. Izák napriek prianiu svojho brata a svojej manželky, cisárovnej Kataríny, 22. novembra 1059 abdikoval. Potom spoločne so svojou ženou a dcérou vstúpil do kláštora. Skutočným zakladateľom komnenovskej dynastie sa tak stal až Izákov synovec Alexios.
Hoci Izák sa za nejaký čas opäť uzdravil, netúžil už získať späť trón, ale sa odobral do studijského kláštora, kde ako mních strávil posledné dva roky svojho života štúdiom literatúry. Zomrel niekedy na prelome rokov 1060 a 1061. Izákovým veľkým cieľom bola obnova predtým prísnej štátnej správy a posilnenie vojska. Jeho reformy, hoci neobľúbené u aristokracie a duchovenstva a nepochopené u prostého ľudu, nepochybne oddialili definitívny zánik byzantskej ríše.

</doc>
<doc id="626333" url="https://sk.wikipedia.org/wiki?curid=626333" title="Madeleine Harrisová">
Madeleine Harrisová

Madeleine Harrisová (* 28. apríl 2001, Londýn, Spojené kráľovstvo) je britská herečka.
Život a práca.
Harrisová vyrastala v Londýne a v Shepton Mallet v grófstve Somerset. Keď mala Madeleine dvanásť rokov stretla sa v hostinci s hercom Idrisom Elbom. Porozprávala mu o sebe, ako veľmi rada hraje a ako ho má rada ako herca. Neskôr Idris sprostredkoval kontakt medzi Harrisovou a jeho agentom.
V roku 2012 dostala Madeleine Harrisová svoju prvú rolu. Bolo to v úspešnom britskom seriáli "Casualty". Hrala tam Izzy Forresterovú, ktorá spôsobila dopravnú nehodu. Neskôr sa Harrisová objavila aj v televíznych programoch "Me and Mrs Jones" a "The White Queen". V roku 2013 hrala v seriáli "Being Human" 460 rokov starú upírku Hetty.
V roku 2014 dostala rolu vo filme pre deti "Paddington". Cesta k tejto role bola ťažká, veď na to, aby ju dostala musela poraziť 100 ďalších záujemcov o túto rolu. Vo filme účinkuje po boku Hugh Bonnevilla, Sally Hawkinsovej, Julie Waltersovej, Jima Broadbenta, Petra Capaldiho a Nicole Kidmanovej. Madeleine hrala Judy Brownovú, dcéru rodiny, v ktorej medvedík Paddington žil. Neskôr účinkovala aj v pokračovaní filmu, "Paddington 2".
Medzi rokmi 2013 a 2016 účinkovala v sitkome "Man Down".
V roku 2014 stále navštevovala školu a musela zvládať kombináciu vzdelávania a účinkovania v programoch. Madeleine má rada aj iné umelecké smery. Keď bola mladšia, písala svoje vlastné príbehy.

</doc>
<doc id="626334" url="https://sk.wikipedia.org/wiki?curid=626334" title="Veľký Javorník (Malé Karpaty)">
Veľký Javorník (Malé Karpaty)

Veľký Javorník () je vrch v pohorí Malé Karpaty. Leží nad mestom Svätý Jur, približne západne od jeho centra. 
Poloha.
Nachádza sa na juhovýchode pohoria, v geomorfologickom podcelku Pezinské Karpaty a jej časti Homoľské Karpaty. Vrch leží v Bratislavskom kraji, na území okresu Pezinok a v katastrálnom území mesta Svätý Jur. Najbližším sídlom je na juhovýchodnom úpätí ležiace mesto Svätý Jur, južne sa nachádza Rača, západne Borinka a východne obec Limbach. Na vrchole stojí radar letovej prevádzky, ku ktorému vedie cesta zo Svätého Jura.
Opis.
Veľký Javorník leží v hlavnom hrebeni pohoria a vďaka radaru na vrchole je z diaľky ľahko identifikovateľný. Severovýchodne susedí vrch Šenkárka (), severozápadne Hviezda (), západne Malý Javorník () a južne Jelení vrch (). Západné svahy odvodňuje Cúrsky a Červený potok do Maliny v povodí Moravy, voda z východných a južných svahov tečie prítokmi Šúrskeho kanála do Malého Dunaja. Na západnom úpätí sa nachádza prírodná rezervácia Jurské jazero a vrch patrí do Chránenej krajinnej oblasti Malé Karpaty 
Na vrchole je vytýčené ochranné pásmo, ktorého súčasťou je samostatne stojaci sekundárny prehľadový radar pre Letové prevádzkové služby Slovenskej republiky. 
Výhľady.
Nesúvislý lesný porast vrcholu umožňuje obmedzený rozhľad. Z vhodných lokalít sú viditeľné mnohé vrchy Malých Karpát, Borská a Podunajská nížina, pri priaznivých podmienkach aj Považský Inovec, Vtáčnik, Tribeč a juhozápadným smerom aj predhorie Álp.
Prístup.
Na vrchol vedie cesta zo Svätého Jura a okolím vedú značkované chodníky:

</doc>
<doc id="626336" url="https://sk.wikipedia.org/wiki?curid=626336" title="Wes Bentley">
Wes Bentley

Wes Bentley (angl. Wesley Cook Bentley * 4.september 1978, Jonesboro, Arkansas, Spojené štáty) je americký herec predovšetkým známy z americkej psychologickej drámy "American Beauty" (1999), kde stvárnil postavu Rickyho Fittsa, za túto postavu bol tiež nominovaný na cenu BAFTA. 
Detstvo a mladosť.
Narodil v meste Jonesboro v Arkansase a vyrastal v meste Little Rock, ako tretí najstarší zo štyroch synov Cherie Baker a David Bentley. Jeho rodičia boli pastormi metodistickej cirkvi. Má nemecký, škótsky a anglický pôvod. 
V roku 1996 absolvoval vysokú školu Sylvan Hills v Sherwoodi v Arkansase. Navštevoval tiež divadelnú školu Juilliard School ale školu opustil po jednom roku, aby sa naplno venoval svojej hereckej kariére.
Kariéra.
Objavil sa v niekoľkých divadelných hrách na Broadwayi a po čase prišli úlohy aj z filmu. V roku 1998 sa objavil vo filme "Three Below Zero", kde si zahral hlavnú úlohu bubeníka Juliana. O rok neskôr, získal postavu Rickyho Fittsa, v americkej psychologickej dráme "American Beauty", kde hral po boku hercov ako Kevin Spacey či Annette Bening. Za túto rolu získal cenu Americkej filmovej národnej rady za herecký objav roka a tiež nomináciu na cenu BAFTA. 
V roku 2001 sa objavil v nízkorozpočtovom teenagerskom filme "Soul Survivors", v ktorom sa tiež objavili jeho herecký kolegovia ako Eliza Dushku či Casey Affleck. V roku 2002 sa objavil po boku Heatha Ledgera a Kate Hudson vo filme "The Four Feathers", v roku 2009 si zahral vo filmovej adaptácií "Dolan's Cadillac", podľa knižnej predlohy od Stephena Kinga. V roku 2012 si zahral úlohu vyšetrovateľa vo filme "Gone", v rovnakom roku sa objavil tiež vo filmoch ako "Underworld: Awakening", "Stars in Shorts" či "Hunger Games", kde stvárnil postavu Seneca Crane. 
V roku 2014 si zahral v Sci-Fi filme "Interstellar" a od toho istého roku pôsobil aj v televíznom seriály "American Horror Story", kde získal jednu s podstatnejších úloh pre piatu sezónu hororového príbehu nazvaného "Hotel". Wes tam stvárnil úlohu detektíva John Lowea. V roku 2015 sa objavil po boku Kate Bosworth vo filme "Amnesiac", ktorý získal podpriemerné recenzie. Od roku 2018 pôsobí v televíznom seriály "Yellowstone". 
Súkromný život.
Wes sa v roku 2001 oženil za herečku Jennifer Quanz, vzťah sa však skončil rozvodom v roku 2009. V roku 2010 sa oženil s producentkou Jacqui Swedbergs ktorou majú syna narodeného koncom roka 2010 a dcéru narodenú v roku 2014. 
V článku od New York Times, z 8. februára 2010 opísal svoj priebeh drogovej závislosti, ktorá začala takmer okamžite po jeho úspechu vo filme "American Beauty" (1999). V roku 2008 bol zatknutý a mal nariadenú povinnú ústavnú liečbu 12-krokový liečebný program. Wes však naďalej pokračoval v užívaní heroínu, kým nebol "zlomený" ako to sám nazval.
V júli 2009 priznal, "Som narkoman a alkoholik a potrebujem pomoc alebo zomriem." Opäť vstúpil do 12-krokového liečebného programu a od tej doby je čistý, považuje sa na ceste k "oživeniu".
V dokumentárnom filme "My Big Break" (2009), film zachytil Bentleyho skorú hereckú kariéru, ako začínal až po jeho výbušné kariérne začatie po filme "American Beauty" (1999) a jeho následný emočný boj so slávou a jeho prijatie do liečebného ústavu proti drogovo závislým a zotavenie sa zo závislosti na drogách a alkohole. Svoju kariéru neskôr oživil divadelnou hrou "Venus in Fur" na Broadwayi. 

</doc>
<doc id="626337" url="https://sk.wikipedia.org/wiki?curid=626337" title="Madeleine Harris">
Madeleine Harris



</doc>
<doc id="626338" url="https://sk.wikipedia.org/wiki?curid=626338" title="Antignótos (sochár, 4. stor. pred Kr.)">
Antignótos (sochár, 4. stor. pred Kr.)

Antignótos ("Antignótos") bol grécky sochár v 4. storočí pred Kr.
Antignótos, grécky sochár neznámeho pôvodu (zrejme z Atén), tvoril v 2. polovici 4. storočia pred Kr. Jeho menom je signovaný mramorový podstavec zo sochy Démétria z Faléru objavený na vŕšku zvanom "Kastro tou Christou", 5 km vzdialeného od atického mesta Koropi. Tento podstavec (blok) má výšku 0,245 m, šírku 0,67 m a dĺžku 0,97 m, chýba z neho pravá strana. Podľa znalcov bol pôvodne dlhý až 1,94 m a široký 0,79 m, preto bol zrejme základňou jazdeckej sochy. Jeho nápis, datovaný približne do roku 315 pred Kr., je fragmentárny:
- text v starogréčtine- "Hranaté zátvorky znamenajú doplnenie medzier (lacunae) a označujú písmená, ktoré sú nečitateľné alebo úplne stratené."
Démetrios, syn Fanostrata z dému "Faléron", bol aténsky filozof, rečník a politik, ktorého macedónsky kráľ Kasandros v roku 317 pred Kr. dosadil do funkcie správcu Atén. Keď sa o desať rokov neskôr Démétrios I., macedónsky panovník z dynastie Antigonovcov, zmocnil Atén, utiekol do Boiótie.

</doc>
<doc id="626341" url="https://sk.wikipedia.org/wiki?curid=626341" title="Segner">
Segner

Segner môže byť:

</doc>
<doc id="626345" url="https://sk.wikipedia.org/wiki?curid=626345" title="Ženy v Izraelských obranných silách">
Ženy v Izraelských obranných silách



</doc>
<doc id="626346" url="https://sk.wikipedia.org/wiki?curid=626346" title="Tekutá látka">
Tekutá látka



</doc>
<doc id="626347" url="https://sk.wikipedia.org/wiki?curid=626347" title="Taekwon-do">
Taekwon-do



</doc>
<doc id="626348" url="https://sk.wikipedia.org/wiki?curid=626348" title="Tekvondo">
Tekvondo



</doc>
<doc id="626349" url="https://sk.wikipedia.org/wiki?curid=626349" title="Teplotná inverzia">
Teplotná inverzia



</doc>
<doc id="626351" url="https://sk.wikipedia.org/wiki?curid=626351" title="Fructuoso Rivera">
Fructuoso Rivera

José Fructuoso Rivera y Toscana, známy ako Fructuoso Rivera (* 17. október 1784, Durazno † 13. január 1854, Melo) bol uruguajský politik a vojak. Bol historicky prvým prezidentom Uruguaja, následne sa stal prezidentom ešte raz (konkrétne bol tretí v poradí). Neskôr bol ešte členom vládnuceho triumvirátu nad Uruguajom, ktorý okrem neho tvorili ešte Venancio Flores a Juan Antonio Lavalleja. Rivera patrí medzi najvýznamnejších predstaviteľov počiatkov Uruguaja a jeho boja za nezávislosť. Stal sa zakladateľom a hlavným predstaviteľom tradičnej uruguajskej politickej strany Colorado, ktorá je do súčasnosti v uruguajskom parlamente.
Životopis.
Pochádzal z rodiny veľkostatkára a prakticky celý život žil a pôsobil na vidieku, kde bola hlavná základňa jeho podporovateľov. Rivera pôsobil na počiatku svojej kariéry vo vojsku najvýznamnejšieho uruguajského bojovníka za nezávislosť José Gervasia Artigasa. Patril k veliteľom tohto vojska a bojoval s ním proti brazílskym Portugalcom, ktorí v roku 1816 začali okupovať súčasné uruguajské územie (vtedy nazývané Banda Oriental, teda Východný breh). Rozhodujúcu výpravu proti Portugalcom v snahe ich vyhnať uskutočnili exulanti žijúci v susednom Buenos Aires a to Manuel Oribe a Juan Antonio Lavalleja. Výprava dostala pomenovanie "Treinta y Tres Orientales", teda Tridsaťtri orientálcov, resp. Tridsaťtri východniarov, pričom k tejto sa nakoniec pripojil aj Rivera napriek tomu, že počas okupácie spolupracoval s okupantmi z Brazílie. Výprave sa nakoniec podarilo okupantov poraziť, pričom ich vtedajšou snahou bolo pripojenie územia súčasného Uruguaja k susedným Spojeným provinciám La Platy, čo sa však kvôli zásahu Spojeného kráľovstva nepodarilo. Spojené provincie La Platy tak vyhlásili vojnu susednej portugalskej Brazílii v snahe predsa získať územie Uruguaja. Spojené provincie La Platy síce vojnu vyhrali, no po opätovnom zásahu Veľkej Británie museli aj s Brazíliou uznať úplnú nezávislosť Uruguaja. Po rôznych zložitých vnútorných dohodách sa nakoniec v roku 1830 Rivera stal prvým prezidentom Uruguaja. Nezávislosť však iba vyvolala vnútorné spory medzi bývalými spolubojovníkmi, čo viedlo k občianskej vojne, na ktorej sa Rivera aktívne podieľal. Počas nej sa stal prezidentom ešte raz, neskôr pôsobil ešte ako člen triumvirátu, ktorý vládol krajine miesto riadnej vlády. Počas tohto obdobia zomrel, čím skončila aj vláda triumvirátu. Pochovaný je v Metropolitnej katedrále v Montevideu.

</doc>
<doc id="626365" url="https://sk.wikipedia.org/wiki?curid=626365" title="Zoznam skladieb skupiny Volbeat">
Zoznam skladieb skupiny Volbeat

Toto je zoznam skladieb dánskej heavy metalovej skupiny Volbeat. Skladby sú zoradené podľa abecedy. Sú zohľadnené všetky skladby zo štúdiových albumov "The Strength / The Sound / The Songs", "Rock the Rebel / Metal the Devil", "Guitar Gangsters &amp; Cadillac Blood", "Beyond Hell / Above Heaven", "Outlaw Gentlemen &amp; Shady Ladies", "Seal the Deal &amp; Let's Boogie" a "Rewind, Replay, Rebound" ako aj z DVD "", "Live from Beyond Hell / Above Heaven" a "Let's Boogie! Live from Telia Parken".

</doc>
<doc id="626366" url="https://sk.wikipedia.org/wiki?curid=626366" title="Manuel Oribe">
Manuel Oribe

Manuel Ceferino Oribe y Viana, známy ako Manuel Oribe (* 26. august 1792, Montevideo † 12. november 1857, Montevideo) bol uruguajský politik a vojak. Bol druhým prezidentom Uruguaja, neskôr sa počas občianskej vojny v Uruguaji sám vyhlásil za protiprezidenta a vládol tak súčasne s ústavne zvolenými prezidentmi. Oribe patrí medzi najvýznamnejších predstaviteľov počiatkov Uruguaja a jeho boja za nezávislosť. Stal sa zakladateľom a hlavným predstaviteľom tradičného uruguajského politického subjektu Národná strana, ktorá je do súčasnosti v uruguajskom parlamente.
Životopis.
Pochádzal z vojenskej a politickej rodiny, medzi jeho predkov patril i prvý guvernér Montevidea José Joaquín de Viana. Radil sa tak k mestskej elite a bol tým pádom úplným opakom ďalšieho bojovníka za nezávislosť Uruguaja a súčasne prvého prezidenta krajiny Fructuosa Riveru, ktorý pochádzal z vidieka, kde bola tiež jeho hlavná bašta podporovateľov. Oribe pôvodne patril, podobne ako viacerí významní bojovníci za nezávislosť Uruguaja, k vojsku José Gervasia Artigasa. Toto neúspešne bojovalo proti Portugalcom z Brazílie, ktorí v roku 1816 napadli a obsadili územie súčasného Uruguaja (vtedy nazývané Banda Oriental, teda Východný breh). Po Artigasovej porážke sa Oribe a niektorí ďalší bojovníci pridali na stranu Spojených provincii La Platy, kde našli útočisko. V roku 1825 sa Oribe spolu s Juanom Antoniom Lavallejom postavil na čelo malej skupiny, ktorá mala začať bojovať proti okupácii Banda Oriental. Skupina dostala pomenovanie "Treinta y Tres Orientales", teda Tridsaťtri orientálcov, resp. Tridsaťtri východniarov a to podľa počtu svojich členov. Bola podporovaná Spojenými provinciami La Platy, ktoré mali záujem o znovupripojenie územia Banda Oriental. Po vylodení sa však skupina rozrástla, až sa z nej stala pomerne významná vojenská sila. Pridal sa k nej aj kolaborant s okupantmi, no súčasne jeden z bývalých Artigasových veliteľov Fructuoso Rivera a spoločne postupne z Banda Oriental okupantov vytlačili. Územie sa im však k Spojeným provinciám La Platy nepodarilo po zásahu Veľkej Británie pripojiť a tak Spojené provincie La Platy vyhlásili Brazílii vojnu, ktorú po nakoniec vyhrali. Napriek tomu ani potom si územie Banda Oriental nepričlenili Spojené provincie k svojmu, znova po zásahu Veľkej Británie, ktorá prinútila obe bojujúce strany uznať nezávislosť Banda Oriental ako Uruguaja.
Najväčšiu podporu v novom štáte však získal Rivera, ktorý sa v novembri 1830 stal historicky prvým prezidentom Uruguaja. Po viacerých vnútorných konfliktoch sa Rivera rozhodol vyhlásiť v roku 1835 voľby, ktoré vyhral práve Oribe a stal sa tak druhým prezidentom Uruguaja. Krátko po nástupe do funkcie sa dostal do konfliktu s Riverom, ktorý fakticky vládol vidieku, čomu sa Oribe snažil zabrániť. Začala tak občianska vojna. Oribe založil v tomto období Národnú stranu (Partido Nacional), zvanú tiež Biela strana (Partido Blanco), ktorá bola protikladom k strane Colorado, teda Červenej strane, ktorú viedol Rivera. Kvôli vojenským povinnostiam sa v roku 1838 Oribe funkcie prezidenta vzdal. Podporu v občianskej vojne hľadal opäť v susedných Spojených provinciách La Platy, podobne aj Rivera hľadal podporu v zahraničí, no v Európe. Počas konfliktu bol Rivera zvolený opäť za prezidenta, po skončení jeho mandátu sa však Oribe vyhlásil sám za protiprezidenta a krajina tak mala súčasne dvoch prezidentov. Občiansku vojnu nakoniec vyhrala strana Colorado, no už bez Riveru, ktorý medzi tým skončil v exile. Rozhodujúci vplyv v Uruguaji však v skutočnosti získali cudzie štáty. V ďalších rokoch sa Oribe ešte aktívne podieľal na vnútornej politike, no žiadny oficiálny post už nezastával. Zomrel v Montevideu, kde je aj pochovaný.

</doc>
<doc id="626370" url="https://sk.wikipedia.org/wiki?curid=626370" title="Česko-slovenské vzdušné sily">
Česko-slovenské vzdušné sily



</doc>
<doc id="626371" url="https://sk.wikipedia.org/wiki?curid=626371" title="Juan Antonio Lavalleja">
Juan Antonio Lavalleja

Juan Antonio Lavalleja y de la Torre, známy ako Juan Antonio Lavalleja (* 24. jún 1784, Minas † 22. október 1853, Montevideo) bol uruguajský politik a vojak. Patrí medzi najvýznamnejších bojovníkov za nezávislosť Uruguaja, ktorému vládol dvakrát ako guvernér a kapitán generál. Neskôr bol ešte členom vládnuceho triumvirátu nad Uruguajom, ktorý okrem neho tvorili ešte Venancio Flores a Fructuoso Rivera. Patrí medzi zakladateľov Národnej strany, ktorá do súčasnosti pôsobí v uruguajskom parlamente.
Životopis.
Pochádzal zo statkárskej rodiny španielskeho pôvodu, v roku 1816 bol súčasťou vojska José Gervasia Artigasa, ktoré neúspešne bojovalo proti Portugalcom z Brazílie. Tí následne okupovali Banda Oriental (teda v preklade Východný breh, čo bolo pomenovanie územia súčasného Uruguaja) a Lavalleja odišiel do exilu do Spojených provincii La Platy. V roku 1825 sa Lavalleja spolu s Manuelom Oribem postavil na čelo malej skupiny, ktorá mala začať bojovať proti okupácii Banda Oriental. Skupina dostala pomenovanie "Treinta y Tres Orientales", teda Tridsaťtri orientálcov, resp. Tridsaťtri východniarov a to podľa počtu svojich členov. Bola podporovaná Spojenými provinciami La Platy, ktoré mali záujem o znovupripojenie územia Banda Oriental. Po vylodení sa však skupina rozrástla, až sa z nej stala pomerne významná vojenská sila. Pridal sa k nej aj kolaborant s okupantmi, no súčasne jeden z bývalých Artigasových veliteľov Fructuoso Rivera a spoločne postupne z Banda Oriental okupantov vytlačili. Lavalleja sa stal v tomto období dočasným guvernérom a kapitánom generálom Banda Oriental, ktoré sa však k Spojeným provinciám La Platy nepodarilo po zásahu Veľkej Británie pripojiť a tak Spojené provincie La Platy vyhlásili Brazílii vojnu, ktorú po nakoniec vyhrali.
Napriek tomu ani potom si územie Banda Oriental nepričlenili Spojené provincie k svojmu, znova po zásahu Veľkej Británie, ktorá prinútila obe bojujúce strany uznať nezávislosť Banda Oriental ako Uruguaja. Prvým guvernérom nového štátu sa stal práve Lavalleja, to však vyvolalo odpor významného statkára a tiež jedného z členov výpravy proti okupantom Fructuosa Riveru. S týmto si nakoniec rozdelil krajinu na sféry vplyvu, Rivera si ponechal vidiek, Lavalleja Montevideo. V roku 1834 sa dostal opäť s Riverom do konfliktu a musel odísť do exilu. Za krátko už kvôli sporom Riveru a Oribeho vypukla občianska vojna, v ktorej sa Lavalleja pripojil k Oribemu. Rivera však bol úspešnejší a spojenú opozíciu niekoľkokrát v bitke porazil. Do vysokej politiky sa Lavalleja ešte vrátil v roku 1853, keď sa stal členom triumvirátu, ktorý nahradil prezidenta. V októbri toho istého roku však zomrel, pochovaný je v Metropolitnej katedrále v Montevideu.

</doc>
<doc id="626379" url="https://sk.wikipedia.org/wiki?curid=626379" title="Orol Tatránsky">
Orol Tatránsky



</doc>
<doc id="626381" url="https://sk.wikipedia.org/wiki?curid=626381" title="Carlos Anaya">
Carlos Anaya

Carlos Anaya López Camelo, známy ako Carlos Anaya (* 4. november 1777, San Pedro † 18. jún 1862, Montevideo) bol uruguajský politik a vojak. Bol úradujúcim prezidentom krajiny v období po odstúpení prvého prezidenta Fructuosa Riveru a začiatkom funkčného obdobia druhého prezidenta Manuela Oribeho. Pochádzal z provincie Buenos Aires a na územie súčasného Uruguaja sa presťahoval až na konci 18. storočia. Bol prívrženec José Gervasia Artigasa a neskôr pôsobil tiež v jeho vojsku. Po porážke zo strany Portugalcov z Brazílie odišiel do exilu v Spojených provinciách La Platy. Podporoval síce organizovanie invázie "Treinta y Tres Orientales", teda Tridsaťtri orientálcov, resp. Tridsaťtri východniarov, no nebol jej aktívnym členom. Po získaní nezávislosti Uruguaja sa stal na krátko úradujúcim prezidentom krajiny, súčasne bol členom Riverovej strany Colorado. Zomrel v Montevideu v roku 1862.

</doc>
<doc id="626382" url="https://sk.wikipedia.org/wiki?curid=626382" title="Trolejbusová doprava vo Vroclave">
Trolejbusová doprava vo Vroclave

Vo Vroclave bola na začiatku 20. storočia krátky čas v prevádzke prvá trolejbusová sieť na území dnešného Poľska.
Prvá, a tiež jediná vroclavská trolejbusová trať (systému Lloyd – Kohler) bola sprevádzkovaná 20. marca 1912 spoločnosťou "Gleislose Bahn Brockau GmbH" (Bezkoľajová dráha Brochów). Linka bola dlhá 4,4 km a viedla od električkovej vozovne vo Wilczym Kąte do vtedy samostatného mesta Brochów (teraz časť Vroclava). Kvôli technickým problémom ale bola už v roku 1913 zrušená.

</doc>
<doc id="626383" url="https://sk.wikipedia.org/wiki?curid=626383" title="Luis Eduardo Pérez">
Luis Eduardo Pérez

Luis Eduardo Pérez y Pagola, známy ako Luis Eduardo Pérez (* 12. október 1774, Montevideo † 30. august 1841, Montevideo) bol uruguajský politik. Bol úradujúcim prezidentom krajiny a ako vôbec prvý v dejinách Uruguaja vykonával funkciu prezidenta. Nebol však zvoleným prezidentom v zmysle ústavy (túto funkciu vykonával z dôvodu, že bol v danom čase predsedom senátu) a preto sa nepokladá sa prvého uruguajského prezidenta, ktorým je až jeho nástupca Fructuoso Rivera. Pred tým pôsobil ako guvernér a kapitán generál Uruguaja. Pochádzal z vojenskej rodiny španielskeho pôvodu z Kanárskych ostrovov. Po skončení funkcie úradujúceho prezidenta pokračoval vo vedení senátu ako jeho predseda až do roku 1840, zomrel o rok neskôr v Montevideu a bol mu vystrojený slávnostný štátny pohreb.

</doc>
<doc id="626384" url="https://sk.wikipedia.org/wiki?curid=626384" title="Bioderma">
Bioderma

Bioderma Laboratories je súkromná francúzska farmaceutická spoločnosť, ktorá sa špecializuje na liečbu dermatologických problémov, ako aj na pediatriu, regeneráciu buniek a starostlivosť o vlasy. 
Bola založená v roku 1977, v Aix-en-Provence, kde má svoje sídlo. V roku 2001 však spoločnosť otvorila v Lyone prvé špecializované biometrologické laboratórium na výskum a vývoj starostlivosti o pleť. Primárnym obchodným sektorom je dermatológie s produktmi ako ABCDerm, Atoderm, Cicabio, Créaline, Hydrabio, Matriciane, Matricium, Sébium, White Objective, Secure (starostlivosť o pleť), Nodé (starostlivosť o vlasy) a Photoderm.
História.
Firma Bioderma bola založená v sedemdesiatych rokoch Jean-Noël Thorelom. Typické pre Biodermu boli od začiatku inovácie, vlastný výskum a nový prístup k dermatológii. Prvým produktom z roku 1977 bol šampón Nodé, ktorý pristupoval k umývanie vlasov šetrnejšie. V roku 1985 prišla Bioderma s novým radom produktov pre lekárov. Od roku 1992 začal laboratórny vývoj ďalších dermatologických produktov. V roku 1990 bolo otvorené prvé medzinárodné laboratórium v Taliansku. V roku 2001 začína Bioderma brať väčší ohľad na rôznorodé potreby v jednotlivých oblastiach sveta. Tým začína aj celá medzinárodná éra spoločnosti.

</doc>
<doc id="626385" url="https://sk.wikipedia.org/wiki?curid=626385" title="Gabriel Antonio Pereira">
Gabriel Antonio Pereira

Gabriel Antonio José Pereira Villagrán, známy ako Gabriel Antonio Pereira (* 17. marec 1794, Montevideo † 14. apríl 1861, Montevideo) bol uruguajský politik a vojak. V roku 1838 sa stal úradujúcim prezidentom Uruguaja potom, čo Manuel Oribe odstúpil z funkcie. Na tejto pozícii zotrval do marca 1839, kedy sa funkcie ujal zvolený prezident Fructuoso Rivera. Za riadneho prezidenta bol zvolený v roku 1856 a vydržal v nej celé štvorročné funkčné obdobie. Pochádzal z bohatej rodiny španielskych prisťahovalcov z Galície. Bol rodina s najvýznamnejším uruguajským bojovníkom za nezávislosť Josém Gervasiom Artigasom, v ktorého armáde bojoval ako dobrovoľník za nezávislosť.

</doc>
<doc id="626387" url="https://sk.wikipedia.org/wiki?curid=626387" title="Ray Liotta">
Ray Liotta

Ray Liotta (* 18. december 1954, Newark, New Jersey, USA† 26. máj 2022, Dominikánska republika) bol americký herec.
Študoval na University of Miami, kde sa začal venovať divadlu. V rokoch 1978 - 1981 hral v seriáli "Another World". Počas osemdesiatych rokov potom hral v rôznych ďalších seriáloch a filmoch, za film "Divoký víkend" (1986) bol nominovaný na Zlatý glóbus. Známejším sa stal v roku 1990, kedy hral jednu z hlavných úloh vo filme "Mafiáni". Spolu s Ryanom Reynoldsom si v kriminálnom akčnom snímke "Sejmi eso" zahral agenta FBI. Nahovoril Tommyho Vercettiho v počítačovej hre "".

</doc>
<doc id="626388" url="https://sk.wikipedia.org/wiki?curid=626388" title="Stredopravica">
Stredopravica

Stredopravica alebo pravý stred, niekedy aj umiernená pravica, je pozícia politického spektra, ktorá sa nachádza medzi stredom a pravicou. K predstaviteľom stredopravej orientácie patria predovšetkým liberálno-konzervatívne, kresťanskodemokratické, ekonomicky a sociálne liberálne politické subjekty. V ekonomickej oblasti sa zameriavajú na budovanie trhovo otvorenej ekonomiky, štíhleho a rozpočtovo zodpovedného štátu. Presadzujú a uctievajú hodnoty ako sú sloboda jednotlivca, solidarita, rodina, autorita, zákon, národ, tradícia, rovnosť príležitostí, súkromné vlastníctvo či slobodné podnikanie. Dominantnou politickou rodinou stredopravých strán v Európe je Európska ľudová strana, ktorá je zároveň najsilnejšou politickou skupinou v Európskom parlamente. 

</doc>
<doc id="626389" url="https://sk.wikipedia.org/wiki?curid=626389" title="Jakov Tevosovič Ilikčjan">
Jakov Tevosovič Ilikčjan

Mjr. Jakov Tevosovič Ilikčjan (; * ?, Tatárska ASSR, Sovietsky zväz – † leto 1944, Kamienka/Ptičie, Slovensko) bol sovietsky vojenský dôstojník, príslušník Červenej armády.
Pôsobenie vo vojne.
Padol do zajatia, no z nemeckého zajateckého tábora sa mu podarilo utiecť a ukrýval sa u profesora práva Josefa Grňu, pracovníka z odbojovej organizácie Rada troch (R3), ktorá pôsobila prevažne na Českomoravskej vrchovine. Koncom februára 1944 generál Vojtěch Luža z R3 požiadal Viktora Ryšánka, aby mu pomohol na Slovensko prepraviť Ilikčjana na východné Slovensko. Luža a Grňa predpokladali, že ak sa Ilikčjanovi podarí nadviazať spojenie s východoslovenskými partizánmi a s ich pomocou sa dostať na sovietsku stranu, tam sa pričiní o to, aby sovietske vojenské orgány nadviazali spojenie s R3. Ryšánek bol však konfidentom brnianskej riadiacej služobne Gestapa, ktorá so zámerom súhlasila, snažiac sa tak upevniť Lužovu dôveru v Ryšáka, overiť si spojovacie kanály na Slovensko a preniknúť do partizánskeho hnutia na východnom Slovensku. Vedúci referátu IV N (spravodajská služba a evidencie konfidentov) brnianskej služobne Hauptsturmführer Ewald Taudt touto úlohou poveril pracovníkov svojho referátu, Wolfganga Dycka (krycie meno „Karel Zeman“) a Richarda Schetkeho („Vladimír Vítkovský“), ktorí sa vďaka perfektnej znalosti češtiny spoľahlivo vydávali za českých odbojárov. Dyck o tom vypovedal:
Vlčková ale Ilikčjana ukryť nemohla, preto ich odporúčala na roľníka Jozefa Horňáka v Kľačanoch, ktorí ale ukrýval viacerých ľudí a obával sa, že by týmto riskoval prezradenie. Preto ich zaviedol k statkárovi (tzv. zvyškárovi), bývalému agrárnikovi Martinovi Tomešovi v Kľačanoch, ktorí Dyckovi, Schetkemu a Ilikčjanovi poskytol na niekoľko dní prístrešie. Skupina napokon dorazila do Slovenskej Vsi, kde Dyck a Schetke nechali Ilikčjana u miestnych odbojárov s tým, že sa o niekoľko dní vrátia a budú pokračovať v ceste. Ilikčjan ale nedočkavo vyrazil a s pomocou slovenských odbojárov dorazil do Víravy.
Nadviazal spojenie s partizánskym oddielom Pugačov a od 10. apríla 1944 pôsobil vo funkcii náčelníka štábu tohto oddielu, v ktorej nahradil Nikolaja Leontoviča Kačurovského. Zomrel v lete 1944, kedy ho "„vo vihorlatských lesoch zavraždil zdemoralizovaný pseudopartizán“". Na mieste jeho úmrtia bol postavený pomník, nachádzajúci sa v lokalite Rázcestie v katastrálnom území obce Kamienka.

</doc>
<doc id="626390" url="https://sk.wikipedia.org/wiki?curid=626390" title="Hôrky (chránené územie)">
Hôrky (chránené územie)

Hôrky je územie európskeho významu v správe štátnej ochrany prírody Správa CHKO Ponitrie.
Nachádza sa v katastrálnom území obcí Ladice, Kostoľany pod Tribečom, Velčice, Súlovce, Kovarce, Nitrianska Streda, Solčany, Krnča, Klátova Nová Ves a Kolačno s celkovou rozlohou 256 ha s nadmorskou výškou od 228 do v pohorí Tribeč. 
Výnosom Ministerstva životného prostredia Slovenskej republiky č. 3/2004-5. 1 zo 14. júla 2004, ktorým sa vydáva národný zoznam území európskeho významu bolo územie zaradené medzi územia európskeho významu s identifikačným kódom SKUEV0133 Hôrky s rozlohou . Navrhované územie európskeho významu schválila Európska komisia dňa 13. novembra 2007 rozhodnutím Komisie ES 2008/26/ES, ktorým sa podľa smernice Rady 92/43/EHS prijíma aktualizovaný zoznam území európskeho významu v panónskom biogeografickom regióne. Územie sa skladá z troch samostatných častí. 
K územiu bolo pričlenené susediace navrhované územie európskeho významu SKUEV2133 Hôrky, zriadené Uznesením vlády Slovenskej republiky č. 495 z 25. októbra 2017 k Druhej aktualizácii národného zoznamu území európskeho významu s rozlohou , bolo vyhlásené opatrením zo 7. decembra 2017, uverejneným v čiastke 6/2017 Vestníka MŽP SR, ktorým sa mení a dopĺňa národný zoznam území európskeho významu vydaný výnosom MŽP SR č.3/2004-5.1 z roku 2004. Nové rozšírené územie sa skladá z ďalších šestnástich častí.
Okrem časti Michalov vrch je súčasťou chráneného vtáčieho územia SKCHVU031 Tribeč.
Predmet ochrany.
Predmetom ochrany sú biotopy:
Predmetom ochrany sú tieto druhy:
Hôrky (SKUEV0133) vyhlásené v roku 2004.
SKUEV0133 Hôrky má tri samostatné časti. Všetky tri časti sa prekrývajú s existujúcim maloplošne chráneným územím. Každá časť s iným územím: 
NPR Hrdovická.
S národnou prírodnou rezerváciou Hrdovická sa prekrýva na viac ako 50% plochy. Územie európskeho významu sa na tejto lokalite ešte rozkladá severne od rezervácie Hrdovická.
PR Solčiansky háj.
S prírodnou rezerváciou Solčiansky háj sa táto časť územia európskeho významu Hôrky úplne prekrýva. 
PR Kovarská hôrka.
V oblasti prírodnej rezervácie Kovarská hôrka táto časť územia európskeho významu Hôrky zaberá asi štyrikrát väčšiu plochu než samotná rezervácia. S prírodnou rezerváciou sa takmer celá prekrýva. 
Hôrky (SKUEV2133) vyhlásené v roku 2017.
Rozšírené územie má 16 častí, ktoré sú rozmiestnené v skupinách. 
Veľký Lysec.
Štyri časti sa nachádzajú v oblasti vrchu Veľký Lysec (), ktorý sa nachádza v geomorfologickom podcelku Jelenec.
Drža, Jahoda.
Tri ďalšie územia možno nájsť v oblasti Jahoda v katastrálnom území obce Súlovce na vrcholkoch kopcov Drža alebo staršie Krža (), Ostré () a Pod skalou, staršie Vápenička () v geomorfologickom podcelku Jelenec.
Veľká Kurňa.
Tri územia sa rozprestierajú na západných a juhozápadných svahoch vrchu Veľká Kurňa ( v geomorfologickej časti Vysoký Tribeč geomorfologického podcelku Veľký Tribeč. 
Malá Kurňa.
Dve plochy pokrývajú vrch Malá Kurňa () v geomorfologickej časti Hornonitrianske predhorie geomorfologického podcelku Veľký Tribeč. 
Vres.
Dve oblasti sú na vrchu Vres () v geomorfologickej časti Hornonitrianske predhorie geomorfologického podcelku Veľký Tribeč. 
Kozlica, Trniny.
Jedna oblasť podlhovastého tvaru pokrývaj vrchy Kozlica (), Trniny () a hrebeň medzi nimi v geomorfologickej časti Hornianske predhorie geomorfologického podcelku Veľký Tribeč. 
Michalov vrch.
Najsevernejšia a samostatná časť je na Michalovom vrchu, staršie Mihalov vrch () v geomorfologickej časti Skýcovská vrchovina geomorfologického podcelku Rázdiel.
Fauna.
Okrem predmetných cieľových druhov bezstavovcov sa na chránenom území vyskytujú aj húseničiar pižmový "(Calosoma sycophanta)". 
Z chránených druhov pavúkov sa na území vyskytuje "Lycosa vultuosa".
Z obojživelníkov v týchto oblastiach žije salamandra škvrnitá ("Salamandra salamandra").
Z plazov tu nachádza priaznivé podmienky užovka hladká ("Coronella austriaca"), užovka stromová ("Elaphe longissima"), jašterica múrová ("Podarcis muralis") a jašterica zelená ("Lacerta viridis").
Zo zástupcov cicavcov tu boli zistené drobné cicavce ako piskor obyčajný ("Sorex araneus") a piskor malý ("Sorex minutus").

</doc>
<doc id="626391" url="https://sk.wikipedia.org/wiki?curid=626391" title="Virna Pieralisi">
Virna Pieralisi



</doc>
<doc id="626392" url="https://sk.wikipedia.org/wiki?curid=626392" title="FbC Predator Sabinov">
FbC Predator Sabinov

FbC Predator Sabinov je slovenský florbalový klub zo Sabinova. Vznikol v roku 2008.
História.
Sabinovský florbalový klub je občianskym združením od r. 2008, avšak samotný florbal sa začal hrávať v Sabinove už skôr. Hŕstka nadšencov sa začala stretávať po skúsenostiach s týmto športom na vysokých školách na vtedajšom SOUP v Sabinove. Postupom času sa z piatich zakladajúcich členov rozrástol klub na vyše 180 členov. Klub má viacero kategórií od prípraviek až po dospelých. V roku 2016 sa rozšíril klub aj o kategóriu žien.
Oficiálny deň registrácie občianskeho združenia bol 30.10.2008.
Úspechy.
Najväčším úspechom klubu v jeho doterajšej histórii je zisk titulu majsteriek Slovenska v kategórii žien v sezóne 2018/2019.
Starší žiaci
"Východoslovenský región:"
2020/2021: 2. miesto

</doc>
<doc id="626395" url="https://sk.wikipedia.org/wiki?curid=626395" title="Smrekovec">
Smrekovec

Smrekovec (staršie názvy: červený smrek, smrek, modrín; lat. "Larix") je rod drevín z čeľade borovicovité. Zahŕňa 10-14 druhov, ktoré sú rozšírené prevažne v miernom a boreálnom podnebnom pásme severnej pologule.
Vzhľad.
Ide o dlhoveké, jednodomé, pomerne rýchlo rastúce, 15-50 metrov vysoké ihličnaté stromy s rovným priebežným kmeňom a rovnovážne odstávajúcimi alebo prevísajúcimi vetvami v nepravidelných praslenov. Vetvy sú dvojakého typu predlžovací (auxiblasty) a skrátené (brachyblasty), nesúce ihlice a šišky. Silná borka je v starobe hlboko rozpukaná, červenohnedej farby. Sprvu guľovito rastúci koreň sa čoskoro rozvetvuje na silné postranné korene, ktoré smrekovec dobre ukotvujú v pôde. Ako prevažná väčšina iných drevín využíva mykorízu (ektomykoríza).
Mäkké a tenké ihlice vyrastajúce na čerstvých letorastoch jednotlivo, na dvojročných a starších vetvách po zväzočkoch z brachyblasty. Ihlice sú ploché, u väčšiny druhov sviežo svetlozelené, na rube či obojstranne kýlnaté a majú dva článkované živicové kanáliky. Na jeseň sa farbia zlatožltej a opadávajú. 
Šuška sa vytvára z púčikov na konci brachyblasty. Samčie sú previsnuté, žlté, samičie vzpriamené, ružové či červené, vzácne aj zelené alebo biele. Dozrievajú zvyčajne toho istého roku v okrúhle, vajcovité alebo kužeľovito ružičkové nerozpadavé šišky, ktoré na strome vytrvávajú niekoľko rokov. 
Ekologické nároky.
Smrekovec je silne svetlomilný strom pionierskeho charakteru (tj. Osídľuje doteraz voľné nezalesnené miesta). V zapojenom poraste sa v konkurencii ostatných drevín kvôli svojim vysokým nárokom na svetlo nepresadzuje, nezmlazuje sa a z porastov časom mizne. Je veľmi tolerantný k nízkym teplotám; v Ázii a Severnej Amerike tvorí arktickú hranicu lesa (smrekovec dahurský je považovaný za najsevernejšie rastúci strom vôbec, na Tajmýrskom polostrove na Sibíri zasahuje až za 72. rovnobežku; viac na sever už rastú iba ojedinele krovité brezy) . 
Na pôdu príliš náročné nie je, vyhovuje mu skôr hlbšie hlinité, aspoň stredne vlhké pôdy, dokáže však prežiť aj na chudobných štrkovitých substrátoch, ak nie sú príliš suché. Všetky druhy smrekovca sú vápnomilné.
Rozšírenie.
Smrekovec sa prirodzene vyskytuje jednak v nížinných boreálnych lesoch Aljašky, Kanady a Ruska, jednak v stredných a vyšších polohách hôr mierneho pásma, ako sú Alpy, Mongolsko, severovýchodná Čína, južná Kórea alebo centrálne Japonsko. Do vysokých polôh šplhá v čínskych častiach Himalájí. V Amerike areál ich výskytu zahŕňa severovýchod USA a strednú časť Skalistých hôr. Ako cenené hospodárske dreviny sú pestované aj mimo prirodzeného pohybu.
Centrom druhového bohatstva rodu je východná až severovýchodnej Ázie.
Taxonómia.
Rod "Larix" patrí spolu so svojím sesterskými taxónonmi duglaska ("Pseudotsuga") a kataja ("Cathaya") do podčeľade smrekovaté ("Laricoideae"). Tradične býval rozdeľovaný na dve podskupiny, a to podľa dĺžky podporných šupín v šiškách na sekcie "Larix" (krátke, nevyčnievajúci) a "Multiseriales" (dlhé, vyčnievajúce). Neskôr bol rod rozčlenený geneticky (Gernandt &amp; amp; Liston 1999) a geograficky na smrekovce Starého sveta a Nového sveta. Uvádza sa na 20 rôznych taxónov smrekovca; vzhľadom na možnosti kríženia a rozsiahle kultivácie sú hranice medzi druhmi a varietami v rámci rodu niekedy nejasné a počet taxónov považovaných za samostatný druh sa v rôznych poňatiach líši.
Smrekovce Starého sveta:
Smrekovce Nového sveta:
Využitie.
Smrekovec je cenený v lesnom hospodárstve pre svoje tvrdé, pevné a odolné drevo. Býva tiež vysadený ako okrasná drevina, atraktívny predovšetkým jesenným sfarbením, ďalej jemnou sviežo zelenú textúrou v letných mesiacoch a drobnými vytrvávajícími šiškami. Smrekovec japonský je populárnym materiálom pre pestovanie bonsajov.

</doc>
<doc id="626396" url="https://sk.wikipedia.org/wiki?curid=626396" title="Trolejbusová doprava vo Wałbrzychu">
Trolejbusová doprava vo Wałbrzychu

V juhopoľskom meste Wałbrzych bola v rokoch 1944 až 1973 v prevádzke sieť trolejbusovej dopravy.
História.
Pred druhou svetovou vojnou.
Koncepcia trolejbusovej dopravy vo Wałbrzychu bola spracovaná už v 30. rokoch 20. storočia, realizácie sa ale dočkala až počas druhej svetovej vojny. Stavba prvej trate začala na prelome rokov 1942 a 1943, druhá trať bola rozostavaná počas roka 1943. Z dôvodu vojnových udalostí ale bola prvá linka sprevádzkovaná až 27. októbra 1944.
Na tejto linke, ktorá bola dlhá 4,8 km, jazdili koristné trolejbusy z Talianska a Francúzska v intervale 5 – 10 min. Spočiatku sa tiež uvažovalo o zlikvidovaní električkovej trate, ktorá z časti viedla v rovnakej trase ako jazdili prvé trolejbusy. V roku 1945 ale mestská hromadná doprava (kvôli prechodu frontu) prestala fungovať.
Po druhej svetovej vojne.
Po ukončení vojny sa začalo s obnovou trolejbusovej aj električkovej dopravy vo Wałbrzychu. V roku 1950 bola sprevádzkovaná nová trolejbusová vozovňa s kapacitou 100 vozidiel. Počas konca 40. rokov a prvej polovice 50. rokov bolo postavených niekoľko ďalších tratí, vozový park sa ale rozrastal pomaly (v roku 1957 iba 19 trolejbusov). V roku 1955 bol spracovaný projekt na nahradenie niektorých električkových tratí trolejbusovými linkami. Tento plán začal byť realizovaný o štyri roky neskôr, počas piatich rokov bolo postavených niekoľko trolejbusových tratí. V roku 1966 bolo v prevádzke celkom 11 liniek na tratiach s dĺžkou 82 km.
V roku 1968 bolo rozhodnuté o zrušení trolejbusovej dopravy vo Wałbrzychu. Ešte toho roku bola zrušená prvá trať. Likvidácia pokračovala na začiatku 70. rokov, takže v roku 1972 boli v prevádzke len 3 trolejbusové linky, ktoré boli novo označené písmenami A, B a C. Už v máji 1973 bola zastavená prevádzka na linke A a B. Linka C o moc dlhšie neprežila. Jej prevádzka bola ukončená 30. júna 1973.

</doc>
<doc id="626399" url="https://sk.wikipedia.org/wiki?curid=626399" title="Tyndall Air Force Base">
Tyndall Air Force Base

Tyndall Air Force Base (skratka: Tyndall AFB; doslova: "Tyndallova základňa vojenského letectva") je letecká základňa amerického vojenského letectva ("United States Air Force"), ktorá sa nachádza 19 km východne od mesta Panama City na Floride.
Ide o domovskú základňu 325. stíhacieho krídla ("325th Fighter Wing"), ktoré patrí pod Veliteľstvo vzdušného boja ("Air Combat Command"). Hlavnou úlohou 325. krídla je bojový výcvik pilotov na stíhacích lietadlách Lockheed Martin F-22 Raptor a výcvik technického personálu.
Základňa bola uvedená do prevádzky dňa 13. januára 1941, vtedy pod názvom Tyndall Field ("Tyndallovo letisko"). Bola pomenovaná na počesť nadporučíka Franka Benjamina Tyndalla (1894 – 1930), amerického pilota z prvej svetovej vojny, držiteľa tretieho najvyššieho vojenského vyznamenania Silver Star.

</doc>
<doc id="626400" url="https://sk.wikipedia.org/wiki?curid=626400" title="Pioneer 1">
Pioneer 1

Pioneer 1 bola americká kozmická sonda, po Pioneer 0 druhý pokus o vyslanie americkej sondy k Mesiacu. Štartovala 11. októbra 1958. Misia bola neúspešná, sonda nedosiahla trajektóriu na Mesiac ani obežnú dráhu okolo Zeme a po 43 h 17,5 min od štartu zanikla nad Tichým oceánom.
Kvôli programovej chybe riadenia nosnej rakety dosiahla sonda nižšiu rýchlosť, než bolo potrebné na opustenie sféry gravitačného vplyvu Zeme. Taktiež odchýlka v smere činila asi 3,5°. Sonda preto zostava na balistickej trajektórii s maximálnou výškou 113 800 km (cca tretina vzdialenosti k Mesiacu). V priebehu letu boli v obmedzenom rozsahu vykonávané vedecké merania. 
Opis.
Rotáciou stabilizovaná sonda mala strednú časť v tvare nízkeho valca prechádzajúceho na oboch stranách do komolého kužeľa. Priemer valcovej časti bol 0,74 m a výška vrátane kužeľových predĺžení 0,76 m. Hlavným štruktúrnym prvkom, ktorý bol umiestnený v osi sondy a prechádza spodným kužeľom, bol raketový motor na TPL s hmotnosťou 11 kg slúžiaci na navedenie na obežnú dráhu okolo Mesiaca. Ďalších osem malých korekčných motorčekov na TPl bolo umiestnených na prstenci na konci horného kužeľa, ktorý mohol byť po použití oddelený. Z horného kužeľa vyčnievala dipólová anténa. Plášť sondy bol vyrobený z laminovanej umelej hmoty. Sonda niesla nasledujúce vedecké prístroje s hmotnosťou 17,8 kg:
Elektrická energia se získavala z NiCd batérie (zážih raketového motoru), Ag článkovej batérie (napájanie televízneho systému) a Hg batérie (ostatné elektrické obvody). Rádiový systém vysielal na 108,06 MHz a využíval elektrickou dipólovou anténu (300 mW) na prenos telemetrie a dopplerovské merania a magnetickou dipólovou anténu (50 W) pre televízny systém. Komunikácia v smere Zem-sonda prebiehala na 115 MHz cez elektrickú dipólovú anténu.

</doc>
<doc id="626401" url="https://sk.wikipedia.org/wiki?curid=626401" title="Shaw Air Force Base">
Shaw Air Force Base

Shaw Air Force Base (skratka: Shaw AFB; doslova: "Shawova základňa vojenského letectva") je letecká základňa amerického vojenského letectva ("United States Air Force"), ktorá sa nachádza približne 13,5 km severozápadne od centra mesta Sumter v Južnej Karolíne. Shawova základňa je jednou z najrozľahlejších základní prevádzkovaných americkým letectvom. 
Ide o domovskú základňu 20. stíhacieho krídla ("20th Fighter Wing"), ktoré patrí pod Veliteľstvo vzdušného boja ("Air Combat Command"). Krídlo má vo výzbroji stíhacie lietadlá General Dynamics F-16 Fighting Falcon.
Základňa bola uvedená do prevádzky dňa 30. augusta 1941, vtedy pod názvom Shaw Field ("Shawovo letisko"). Bola pomenovaná na počesť nadporučíka Ervina Davida Shawa, amerického letca z prvej svetovej vojny.

</doc>
<doc id="626405" url="https://sk.wikipedia.org/wiki?curid=626405" title="Motorový rušeň 709">
Motorový rušeň 709

Motorový rušeň radu 709 (pôvodným označením T 239.1) je dvojnápravový dieselelektrický rušeň, vyrábaný ČKD medzi rokmi 1993 a 1996. Jedná sa o jeden z posledných typov rušňa, projektovaných aj vyrobených touto firmou.
Vznik.
Myšlienka konštrukcie nového typu malého dvojnápravového rušňa pochádza už z polovice 80. rokov, kedy boli vyrábané obdobné rušne renomovanými západnými firmami, ako napr. Bombardier či Voith. Vzhľadom k plným výrobným kapacitám ČKD však bola realizácia tohto projektu daná zelená až po zmene pomerov v roku 1989, kedy sa navyše naskytla možnosť využitia dovezených zahraničných komponentov, ktoré by kvalitu a celkovú technickú úroveň rušňov ešte pozdvihli. Nový rušeň mal pri iba dvojnápravovom usporiadaní, kompaktných rozmeroch (dĺžka necelých 10 000 mm) a výkone motora 300 až 350 kW nahradiť nehospodárne štvornápravové rušne radov 721, 740 a 742 na pozíciách, kde boli príliš výkonné a nehodili sa na ne. Projektované boli dve varianty - prvá s použitým tuzemským motorom Liaz 6Z 135T (pracovne označený T 239.0) a druhá s motorom MTU 8V 183 TE 12 od firmy Mercedes-Benz (označený T 239.1). Do výroby sa nakoniec dostal len druhý variant, a to už pod novým označením 709.5. Výroba prvých rušňov začala v roku 1993.
Technický popis.
Motorový rušeň 709.5 je dvojnápravový, kapotovaný s vežovou kabínou rušňovodiča, oddeľujúcou dva nerovnako veľké predstavky. V prednom (väčšom) predstavku je umiestnený spaľovací motor, spojený s trakčným alternátorom ČKD TA 612, usmerňovač a ventilátor chladenia. V zadnom predstavku sú potom pomocné pohony, kompresor a ďalšie zariadenia. Elektrický prenos výkonu je striedavo-jednosmerný, trakčný alternátor napája cez usmerňovač dvojicu trakčných motorov ČKD TE 019, uložených v ráme rušňa. Rušeň je vybavený výkonnou elektrodynamickou brzdou, pracujúcou buď v spádovom alebo zastavovacom režime. Konštrukcia EDB bola v ČKD postupne zdokonaľovaná (prvýkrát bola použitá na strojoch typu ČME3T na export do ZSSR) a do týchto rušňov sa dostala jej vylepšená verzia, použitá už na predchádzajúcich menších rušňoch radu 704.
Výroba a prevádzka.
Prvá séria 14 kusov bola vyrobená medzi rokmi 1993 a 1994 a rušne boli dodané do ostravských prevádzok Vítkovických železiarní a Nové Hute (dnes ArcelorMittal) a na Mostecko, konkrétne do prevádzky Mostecká uhelná v Komořanoch. Aj napriek svojmu relatívne malému výkonu sa rušne osvedčili vynikajúcimi trakčnými vlastnosťami a veľmi dobrou ovládateľnosťou, danou malou dĺžkou a jednoduchosťou obsluhy. Na mnohých výkonoch dokázali nahradiť omnoho väčšie stroje (niekde dokonca aj šesťnápravové rušne radov 770/771 s trojnásobným výkonom). Objednané boli ďalšie stroje a do roku 1996 bolo celkovo vyrobených 35 kusov, z čoho šesť rušňov odobrali Východoslovenské železiarne v Košiciach. Okrem týchto strojov boli vyrobené dva rušne mimo českú číselnú sériu - stroj T 239-S01, dodaný firme EMS Chémia v Domate vo Švajčiarsku, a T 239-U, ktorý bol upravený pre americký trh a predvádzaný v Chicagu. Po čase však bol odstavený a jeho ďalší osud nie je známy. Hoci na väčšine výkonov dokázali tieto malé a úsporné rušne nahradiť omnoho väčšie stroje (často aj pri menej ako polovičnej spotrebe nafty), ďalej výroba nepokračovala. K týmto rušňom sa však ČKD ešte raz vrátila, a to v podobe radu 709.6.
Dva z českých rušňov boli neskôr skúšané v Srbsku (konkrétne na posunu na stanici v Belehrade), kam boli po úspešnom testovaní aj predané. Mostecké rušne pripadli po privatizácii MUS nástupníckej spoločnosti Czech Coal a po roku 2010 k vyčlenenej servisnej a dopravnej divízii Coal Services. Na Ostravsku slúžia rušne v prakticky nezmenených podmienkach dodnes, na niektoré z nich ale bola dosadená rádiostanica Theimeg, umožňujúca diaľkové riadenie rušňov pomocou špeciálneho ovládača. Týmto bolo možné zlúčiť funkciu rušňovodiča a posunovača do jednej osoby a ušetriť tak pracovnú silu v prevádzke.
Príbuzné typy.
709.0, 709.4.
Pod radom 709.0 sa skrývajú dva rušne označené 709.001 a 002, vyrobené pre ČD Cargo (vtedy ešte unitárne České dráhy) v roku 2006. Stroje sú osadené motorom CAT C15 (zhodným s typom 709.7, pozri nižšie) a majú okrem ďalších úprav zvýšenú maximálnu rýchlosť na . Po skúškach v Ústí nad Labem sa nakoniec dvojica zabývala v SOKV České Budějovice, kde je nasadzovaná na manipulačné vlaky po okolí, či k posunu na tamojšej zriaďovacej stanici. Napriek úspešnej prevádzke však k ďalším objednávkam nedošlo.
Typ 709.4 je prvým a najstarším zástupcom tzv. rodiny "Effishunter", zahŕňajúcej dvoj- i štvornápravové rušne z produkcie vtedajšej ČMKS (dnes CZ LOKO). Prototyp bol vyrobený v roku 2004 pod označením 709.401 a bol určený predovšetkým na skúšky a overovanie konštrukčných riešení. Použitý bol opäť motor Caterpillar. Stroj zostal v majetku výrobcu aj naďalej a je prenajímaný súkromným dopravcom k posunu alebo ľahkej traťovej službe.
709.6.
Rušeň typu 709.6 vychádza z predchádzajúcej osvedčenej rady 709.5, oproti ktorej sú ale vykonané mnohé zmeny v konštrukcii pohonného agregátu. Na rozdiel od predvoleného typu bol použitý čisto striedavý elektrický prenos a klasické trakčné motory nahradili moderné asynchrónne. Jediný prototyp, vyrobený pod označením 709.601 v roku 1999, sa stal vôbec posledným vyrobeným rušňom v ČKD (výrobné číslo 16952/1999). Týmto strojom sa tak produkcia rušňov v tejto firme po 99 rokoch ukončila. Ešte v tom istom roku bol skúšaný na skúšobnom okruhu Cerhenice, kde obstál s výbornými výsledkami a bol odovzdaný do skúšobnej prevádzky na vlečke závodu ČKD. Prenájom v rokoch 2000 až 2001 potvrdil možnosť využitia rušňa aj v zahraničí, keď bol skúšaný v depe v Drážďanoch. Po transformácii (a de facto zániku) firmy ČKD sa stroj ocitol v súkromných rukách a dnes je využívaný rôznymi prenajímateľmi.
709.7.
Verzia 709.7 vznikla ešte v kooperácii ČKD a JLS, taktiež v roku 1999. Jedná sa o stroj postavený na ráme pôvodnej rady 709.5, avšak s použitím motora Caterpillar (typ 3406 E DI-TA). Väčšina konštrukčných prvkov zostala rovnaká ako u východiskového typu, od ktorého sa ale stroj 709.701 líši detailmi na kapotách. Po vyrobení stroj slúžil v prenájme v rôznych priemyselných podnikoch naprieč Českom, ale v roku 2004 bol predaný srbským štátnym železniciam, kde slúži po boku svojich dvoch starších súrodencov dodnes.
Neskôr na tento rušeň číselne nadviazala séria modernizovaných rušňov, ktoré vznikli v ČMKS / CZ LOKO v Českej Třebovej na báze staršieho prototypu 709.401. Namiesto pôvodného motora Mercedes-Benz MTU bol použitý novší motor Caterpillar C15, elektronický riadiaci systém a ďalšie moderné prvky. Prvý stroj bol dokončený v roku 2006, celkom bolo vyrobených 5 ks pre mosteckú Coal Services a ďalšie stroje odobrali prevádzkovatelia po celom Česku.

</doc>
<doc id="626406" url="https://sk.wikipedia.org/wiki?curid=626406" title="Davis-Monthan Air Force Base">
Davis-Monthan Air Force Base

Davis-Monthan Air Force Base (skratka: Davis-Monthan AFB alebo DM AFB; doslova: "Davisova-Monthanova základňa vojenského letectva") je letecká základňa amerického vojenského letectva ("United States Air Force"), ktorá sa nachádza približne 8 km juhovýchodne od centra mesta Tucson v Arizone. Ide o domovskú základňu 355. stíhacieho krídla ("355th Fighter Wing"), ktoré patrí pod 12. leteckú armádu ("Twelfth Air Force") v rámci Veliteľstva vzdušného boja ("Air Combat Command").
Krídlo je vyzbrojené bojovými lietadlami Fairchild Republic A-10 Thunderbolt II, ktorých hlavnou úlohou je poskytovanie blízkej palebnej podpory ("close air support") jednotkám pozemných síl, pričom 355. stíhacie krídlo má k dispozícii aj upravenú pozorovaciu/bojovú verziu OA-10A. Jednotka navyše poskytuje aj špecializovaný výcvik začínajúcim aj pokročilým pilotom a členom posádok lietadiel A/OA-10.
Základňa bola uvedená do prevádzky dňa 1. novembra 1925, vtedy pod názvom Davis-Monthan Landing Field ("Davisova-Monthanova pristávacia plocha"). Pomenovaná bola na počesť miestnych rodákov Samuela H. Davisa (1896 – 1921) a Oscara Monthana (1885 – 1924), pilotov bojujúcich v prvej svetovej vojne.

</doc>
<doc id="626413" url="https://sk.wikipedia.org/wiki?curid=626413" title="Zlín Z-XII">
Zlín Z-XII

Zlín Z-XII boli celodrevené dvojmiestne dolnoplošníky so sedadlami za sebou. Mali samonosné krídlo a pevný podvozok ostrohového typu. Slúžili na športové lietanie a výcvik.
Vývoj.
Po odchode hlavného konštruktéra F.O. Mayera nastúpil na jeho miesto v už novom závode v Otrokoviciach Jaroslav Lonek. Patril k významným osobnostiam československého predvojnového letectva ako športový pilot a konštruktér amatérskych lietadiel. Dvanásty typ zo Zlína začal konštruovať na základe skúseností so svojim predchádzajúcim amatérskym typom L-8 Ginette. Oproti iným typom toho obdobia mala "dvanástka" ešte jedno pozitívum a to eleganciu...ktorá taktiež prispievala k jej obchodnému úspechu.
Zlin Z-XII prvýkrát vzlietol v apríli 1935. V prvom prototype (OK-BTA) bol inštalovaný motor Continental A-40-2 s výkonom 27 kW. Neskôr ho nahradila zlínska kópia Persy I s výkonom o 1 kW nižším. S týmito motormi lietali prvé Z-XII, ale čoskoro boli nahradené výkonnejšou verziou Persy II (33 kW) a neskôr Persy III (42 kW). To už sa vyrábal aj zdokonalený typ Z-212 s motorom Walter Mikron II (45 kW), ktorého vzorom bol druhý prototyp (OK-BTB, výr. číslo 102). Napriek priaznivým letovým vlastnostiam sa výroba rozbehla naplno až keď siedmy kus (OK-BTG) nalietal tisíc hodín, teda v roku 1936.
Továreň ponúkala Z-XII aj Z-212 s otvoreným aj zakrytým pilotným priestorom a ponúkali sa aj s riadením len v zadnom priestore. Väčšina však bola vyrobená s dvojitým riadením a tak sa osvedčili ako školské stroje vhodné aj na športové a súťažné lietanie. Počas výroby bolo lietadlo zdokonaľované. Upravoval sa napríklad sklon čelného štítku prekrytu kabíny, menilo sa umiestnenie nádrže v trupe a nasledovali aj iné drobné zmeny. Predovšetkým sa zväčšil sklon krídla. Vojaci si pri jednej sérii vyžiadali statické vyváženie kormidiel (čo však viedlo k nárastu hmotnosti a poklesu výkonov). Na jednej „dvanástke“ v Otrokoviciach vyskúšali výrazne geometricky zmenené krídlo, aby zmenšili jej sklon k pádu do vývrtky. Opäť došlo k zlepšeniu letových vlastností a dokonca bol stroj menej náchylný na pád do vývrtky...ale za cenu poklesu výkonov. Množstvo skúšok bolo vykonaných na stroji OK-LZP (výr.číslo 501) zalietanom 7.6.1938 s motorom Persy II a 3.9.1938 s motorom Persy III. Ten dostal pozmenené sklopné krídelká slúžiace súčasne ako pristávacie klapky alebo podstatné zväčšenie chvostovej vodorovnej plochy alebo jej zmenšenie. Tieto zmeny sa však neujali. Nakoniec tento stroj lietal s pôvodnými chvostovými plochami, motorom Persy III, ale zmeneným uchytením a ovládaním motora. Zmenené krídlo mal aj stroj s atypickým výrobným číslom 5108. Tieto zmeny už boli vykonané pod vedením ing. Františka Pospíšila, vedúceho výroby a neskôr aj hlavného konštruktéra po odchode J. Lonka. Mali viesť k zlepšeniu vlastností lietadla, hlavne pri navrhovanom použití profilu NACA4312. Očakávané zlepšenie sa však nedostavilo. Lonkom navrhnutý ("zvýšený") profil sa tak vo výrobe Z-XII aj Z-212 udržal. Na stroji OK-LZA (výr.číslo 180) na skúšku namontovali sloty...ale ani tie sa neujali. Priaznivú zmenu pre letové vlastnosti prinieslo nalepenie pásika asi preglejky v dĺžke približne dvoch metrov na každú vnútornú polovicu nábežnej časti krídla. Ing. F. Pospíšil tiež vylepšil tlmenie podvozka. Dvanástka tak zostávala hlavným výrobným programom leteckého oddelenia v Otrokoviaciach a dokonca ešte aj ing.K. Tomáš, ktorý prišiel do Otrokovíc z Tatry po anexii pohraničia nacistickým Nemeckom uvažoval o ďalšom vývoji tohto typu vo verziách Z-212REK a Z-312.
Prototypy zalietaval aj Jaroslav Lonek. V posudku k letu s OK-BTA z 4. mája 1935 napríklad napísal:
“Reakcia kormidiel pri rolovaní bola bezchybná. Štart krátky, funkcia kormidiel pri stúpaní dokonalá. Lietadlo je úplne vyvážené priečne aj pozdĺžne. V zákrutach veľmi dobre sedí, ako pri ľavotočivej, tak aj pri pravotočivej. Funkcia kormidiel v zákrutách dokonalá. Motor chvíľami nepríjemne triasol, čo bolo spôsobené zlým zapaľovaním niektorej sviečky. Preto som vypol a kĺzavým letom pristával. Pristávacia rýchlosť veľmi malá a lietadlo v každej polohe pri tejto malej rýchlosti veľmi poslušné na kormidlá. Pristátie vzhľadom na malú rýchlosť a dokonalú ovládateľnosť veľmi ľahké. Perovanie podvozka veľmi dobré, len vyžaduje odpustenie vzduchu z pérovania nôh, aby boli trocha mäkšie. Rovnako kolesá -pneu- sú veľmi napumpované a vyžadujú odpustenie vzduchu.”
Konštruktér Ladislav Marcol na začatie sériovej výroby spomínal:
“Prišiel som do konštrukcie  k Lonkovi až keď sa Z-XII vyrábala v sérii. Poriadne výkresy sme však ešte len začali rozkresľovať. Samozrejme, na lietadle boli vykonávané aj úpravy. Napríklad pôvodné Z-XII lietali s malými vodorovnými chvostovými plochami a tie sme prerábali na väčšie. Zásadné zmeny však neboli. Zato sme v konštrukcii prežili dve odľahčovacie akcie na zníženie hmotnosti draku. Z dnešného pohľadu je zrejmé, že mala tá ‘mašina’ veľké pevnostné rezervy. Jednu z prvých Z-XII sa mi tiež podarilo pri súťaži…Hallerovom okruhu…rozbiť. Objavil som vtedy letisko Klatovy, zatočil a stratil rýchlosť. Lietadlo sa zosypalo po krídle, ale ani mne ani môjmu kamarátovi-spoluletcovi sa nič nestalo. Poškodený stroj sme potom v továrni prestavali a vznikla z neho prvá Z-XII s otvoreným pilotným priestorom.”
“Ako Z-XII lietala? Ohromne príjemná, ovládateľná, poslúchala. Pilot ju nemusel strážiť. Na stabilitu vo všetkých režimoch bola lepšia ako M-1 Sokol. Naučil som sa s ňou lietať v mrakoch len s kompasoch, rýchlomerom a výškomerom. To snáď dokazuje jej kvalitu. Nemal som zatáčkomer a dovolil som si lietať aj trojuholník. Počas vzletu bola pokojná a hlavne, vzlet bol krátky. Lietal som s ňou aj domov. Otec mal pred chalupou asi dvesto metrov dlhé políčko s ďatelinou a to stačilo. Prechod zo zákruty do zákruty bol dobrý, sily v riadení pomerne malé. Pri nových strojoch, pretože riadenie bolo len v čapoch, išlo pomerne ztuha a tak sa na môj pokyn asi hodinu ‘riadilo' na zemi aby sa rozbehalo. Áno, mnohí tvrdili, že rada padá do vývrtky. Ale pokiaľ pilot dodržiaval stanovené rýchlosti, nič sa nemohlo stať. Zalietaval som mnoho ‘dvanástiek' a pri preťažení niektoré padali na tú alebo onú stranu. Tak som zaviedol číselné označenie kam a ako veľmi. Pády vo vývrtke boli následkom 'nepretočeného’ krídla. Vo vývrtke však bola Z-XII poslušná. Vývrtka bola skôr strmá, už v druhej zákrute mala rovnaký uhol ako v ďalších. Pri pustenom riadení sa vybrala sama, a to aj po viacerých otočkách. Po zásahu išla hneď do smeru. Myslím, že vlastnosti aj vo vývrtke mala lepšie ako Z-381. Veľa zaujímavého by sa o Z-XII dalo rozprávať. Napríklad každý motor Persy bol trocha iný a tiež mal iný výkon. Tak sme to ladili aj vrtuľami, ktoré sme menili, kým sme doladili aj výkony. Palubné prístroje boli vtedy nekvalitné. Tesnosť výškomeru som napríklad kontroloval otvorením okienka počas letu. Keď netesnil, ručička ihneď poskočila. Samozrejme, že sme ‘dvanástku' postupne vylepšovali. Časom vzrástlo trebárs vzopätie krídla. Väčšie vzopätie mali Z-XII pre Francúzsko a Z-212. Mimochodom, čo sa týka letových vlastností sa Z-212 oproti Z-XII nezmenila. Len silnejší motor bol poznať. Zaujímavé ale je, že druhý prototyp OK-BTB s Mikronom mal dlhší vzlet – snáď vďaka vrtuli – ako Z-XII s motorom Persy II. V každom prípade ‘dvanástky' aj ‘dvestodvanástky' boli na svoju dobu pekné športové stroje.”
Z-XII na Slovensku.
SLES: Slovenský letecký sbor (predtým HLG: Hlinkova letecká garda), ZLAS: Zlínska letecká a.s., MSA: Moravskoslezský aeroklub Brno, SA: Slovenský aeroklub Bratislava, SSA: Stredoslovenský aeroklub Zvolen
Technický popis.
ZLIN Z-XII a Z-212 boli celodrevené dvojmiestne dolnoplošníky so sedadlami za sebou. Mali samonosné krídlo a pevný podvozok s ostrohou. Slúžili na športové lietanie a výcvik.
Krídlo bolo samonosné, dvojdielne, spojené do celku vnútri trupu. Konštrukciu každej polovice tvoril hlavný skriňový nosník zo smrekových lamiel a preglejky, pomocný nosník, 16 rebier a preglejkový poťah. Rebrá mali “mrežovú” konštrukciu a niektoré boli zosilnené preglejkou. Bolo spojené štyrmi oceľovými pásmi a k trupu upevnené šiestimi skrutkami na prepážke č.4. Pomocný predný nosník v nábežnej hrane a zadný nosník boli uchytené k prepážkam č. 3 a 6. Krídelká boli celodrevené, potiahnuté preglejkou a zavesené na zadnom pomocnom nosníku. Hlavný nosník mal aj kovanie na priskrutkovanie podvozka.
Trup mal štvorhranný prierez s klenutou hornou časťou a bol zložený z štyroch pozdĺžnikov, dvanástich prepážok a preglejkového poťahu. V prednej časti bol kryt motora. Lietadlo malo otvorené pilotné priestory (letci mali samostatné priestory so štítkami chrániacimi pred prúdom vzduchu) alebo priestory kryté prekrytom z Rhodoidu (odklápané napravo, na ľavej strane sa dali zaťahovať dozadu kvôli vetraniu). Sedadlá boli prispôsobené pre použitie padáku, čalúnenie bolo odopínateľné. Za zadným sedadlom bol priestor pre batožimu. Na ľavej strane pilotného priestoru bola taška na mapy a páka ovládania motora.
Chvostové plochy boli celodrevené. Kýlová plocha bola upevnená k prepážkam č. 10 a 12. Smerové kormidlo bolo zavesené dvomi závesmi na nosníku kýlovej plochy a jedným na poslednej prepážke trupu. Stabilizátor bol uchytený predným nosníkom k trupovej prepážke č. 10 a zadným nosníkom k prepážke č. 11. Výškové kormidlo bolo piatimi závesmi uchytené k zadnému nosníku stabilizátora a bolo potiahnuté plátnom. Stabilizátor aj kýlová plocha boli nastaviteľné na zemi. Kormidlá mali plechové vyvažovacie plôšky. Chvostové plochy boli vyztužené štyrmi oceľovými lanami uchytenými k trupu a nosníkom stabilizátora a kýlovky.
Riadenie väčšiny Z-XII a Z-212 bolo dvojité. Pedály nožného riadenia boli spojené so smerovkou oceľovými lanami napnutými gumovým povrazom. Ručné riadenie výškového kormidla a krídelok malo odnímateľnú prednú riadiacu páku a prenos síl bol vykonávaný tiež lanami.
Prístrojové vybavenie bolo štandardne len v zadnom pilotnom priestore. Palubná doska (čiernej matnej farby) bežne obsahovala otáčkomer, výškomer (do ), rýchlomer (do /h), teplomer oleja, tlakomer oleja, vypínač zapaľovania a tiahlo kohúta paliva. Nad palubnou doskou bol kompas. Ukazovateľ stavu paliva na palivovej nádrži bol viditeľný z oboch pilotných priestorov.
Pristávacie zariadenie: Delený hlavný podvozok mal na každej polovici tri vzpery z oceľových rúrok. Hlavná vzpera bola odpružená hydropneumatickým tlmičom Zlinavion. Zlin Z-212 mal mechanické brzdy ovládané pákou po ľavej ruke pilota. Kolesá hlavného podvozka mali rozmer 420 –  a mal rozchod . Ostrohu tvorili štyri listové perá a pätka z liatiny. Na želanie zákazníka mohlo byť namiesto pätky inštalované koliesko z tvrdenej gumy (ale to bolo podmienené inštalovaním brzd na hlavnom podvozku) a v prípade Z-212 boli koliesko a brzdy inštalované štandardne.
Pohonná jednotka: Základný variant bol poháňaný motorom Persy II. Bol to plochý štvorválcový vzduchom chladený motor so zdvihovým objemom 2,2 l a výkonom 33 kW (47 k). Palivová nádrž umiestnená v prednej časti trupu mala pri Z-XII 45 l a v prípade Z-212 až 70 l. Olejová nádrž Z-XII s objemom 10l bola súčasťou motora a olejová nádrž Z-212 s objemom 7 l bola upevnená pred protipožiarnou stenou na prvej trupovej prepážke. Najlacnejší variant Z-XII bol ponúkaný s motorom Persy I. Ponúkané boli aj s motormi Persy III. Zlín Z-212 bol vybavený motorom Walter Mikron 4 II s výkonom 45 kW (62 k). Vrtuľa Zlinavion  bola dvojlistová drevená s páteným poťahom.
V lietadlách bolo hasiace zariadenie.

</doc>
<doc id="626414" url="https://sk.wikipedia.org/wiki?curid=626414" title="Zlín Z-212">
Zlín Z-212



</doc>
<doc id="626415" url="https://sk.wikipedia.org/wiki?curid=626415" title="Juan de Garay">
Juan de Garay

Juan de Garay (* 1528, Villalba de Losa alebo Orduña † 20. marec 1583, Santa Fe) bol španielsky conquistador a objaviteľ. Známym sa stal vďaka (druhému a definitívnemu) založeniu mesta Buenos Aires, keď v roku 1580 viedol výpravu do oblasti Río de la Plata. Pôsobil na viacerých postoch v rámci koloniálnej správy Španielskeho impéria v Novom svete. Postupne bol guvernérom Asunciónu, Santa Fe a Guvernérstva Río de la Plata a Paraguaj (pôvodne nazývané Guvernérstvo Nová Andalúzia).
Pôvodom bol Bask z územia súčasného Španielska, miesto aj presný dátum jeho narodenia sú sporné a nejasné. Pôsobil najmä v amerických kolóniách Španielska, kde sa zúčastňoval viacerých objavných expedícii. Neskôr sa však vypracoval do riadiacich pozícii nových kolónii, kde sa ukázal ako veľmi schopný organizátor a veliteľ. Okrem Buenos Aires založil v oblasti aj niekoľko ďalších miest.

</doc>
<doc id="626416" url="https://sk.wikipedia.org/wiki?curid=626416" title="Joachim Bleicker">
Joachim Bleicker

Joachim Bleicker je nemecký diplomat a konzulárny úradník. Je bývalý veľvyslanec Spolkovej republiky Nemecko (SRN) na Slovensku.
Biografia.
Bleicker sa narodil 23. apríla 1958 v nemeckom Wuppertale. Strednú školu ukončil maturitou v roku 1977 a následne absolvoval základnú vojenskú službu. V rokoch 19781984 absolvoval štúdium právnych vied na Univerzite Georga Augusta v Göttingene. Joachim Bleicker uzatvoril registrované partnerstvo. Jeho partnerom je Michal Zygmunt Franaszczuk.
Diplomatická kariéra.
Diplomatická kariéra z oficiálneho životopisu:
Záštita.
Počas vykonávania funkcie poskytol za veľvyslanectvo záštitu nad medzinárodným projektom obnovy Sochy sv. Jána Nepomuckého v Divine, ktorú v obci odhalil v piatok 2. júna 2017.

</doc>
<doc id="626422" url="https://sk.wikipedia.org/wiki?curid=626422" title="Joaquín Suárez">
Joaquín Suárez

Joaquín Luis Miguel Suárez de Rondelo y Fernández, známy ako Joaquín Suárez (* 18. august 1781, Canelones † 26. december 1868, Montevideo) bol uruguajský politik a vojak. V roku 1843 nahradil vo funkcii prezidenta Uruguaja Fructuosa Riveru, no nestal sa riadnym ústavne zvoleným prezidentom. Funkciu napriek tomu vykonával až do roku 1852, teda počas uruguajskej občianskej vojny, čím sa stal najdlhšie slúžiacim prezidentom v dejinách krajiny. Pred tým bol taktiež na čele Uruguaja, no vo funkcii guvernéra, ktorú vykonával dvakrát. Jeho otec bol jedným z prvých osadníkov mesta Villa del Guadalupe del Canelón, ktoré sa v súčasnosti nazýva Canelones. Suárezova rodina sa následne zaradila k statkárom, čo zvýšilo jej vplyv. Suárez bol členom strany Colorado, navrhol uruguajskú vlajku.

</doc>
<doc id="626425" url="https://sk.wikipedia.org/wiki?curid=626425" title="Štefan Balák">
Štefan Balák

Štefan Balák (* 11. máj 1944, Lokca- † 18. január 2014, Bratislava) bol slovenský prekladateľ, básnik, spisovateľ, autor literatúry pre deti a mládež, pracoval ako lexikograf, knihovník.

</doc>
<doc id="626426" url="https://sk.wikipedia.org/wiki?curid=626426" title="ŠEAL 100">
ŠEAL 100

ŠEAL 100 je trolejbus, vyrobený v rokoch 1987 a 1997 v počte troch kusov podnikom Škoda Ostrov a sarajevskými firmami Energoinvest a Vaso Miskin Crni.
Konštrukcia.
ŠEAL 100 (Škoda - Energoinvest - Alusuisse) je dvojnápravový trolejbus, ktorého karoséria je vyrobená z hliníka na základe koncepcie švajčiarskej firmy Alusuisse. V pravej bočnici sa nachádzajú troje dvojkrídlové skladacie dvere. Elektrická výzbroj je zhodná s trolejbusom Škoda 14Tr, rošt a nápravy dodala Škoda Ostrov, vozovú skriňu vyrobila sarajevská vagónka Vaso Miskin Crni a konečnú montáž prototypu realizovala v Sarajeve firma Energoinvest.
Dodávky trolejbusov.
V rokoch 1987 – 1997 boli vyrobené tri trolejbusy ŠEAL 100.
Prototyp č. 627 bol vyrobený v roku 1987. Na konci 80. rokov boli dodané tiež komponenty pre ďalšie dva vozy, ktoré ale boli zmontované až po skončení vojny v roku 1997. Všetky trolejbusy ŠEAL 100 boli z prevádzky vyradené v polovici prvého desaťročia 21. storočia, prototyp (od roku 2001 s číslom 4232) v roku 2004, ostatné vozidlá v roku 2006.

</doc>
<doc id="626428" url="https://sk.wikipedia.org/wiki?curid=626428" title="Miloslav Dumný">
Miloslav Dumný



</doc>
<doc id="626429" url="https://sk.wikipedia.org/wiki?curid=626429" title="Daniel Bachát">
Daniel Bachát



</doc>
<doc id="626430" url="https://sk.wikipedia.org/wiki?curid=626430" title="Daniel Miloslav">
Daniel Miloslav



</doc>
<doc id="626431" url="https://sk.wikipedia.org/wiki?curid=626431" title="Nicolás Maduro Moros">
Nicolás Maduro Moros



</doc>
<doc id="626432" url="https://sk.wikipedia.org/wiki?curid=626432" title="NGC 771">
NGC 771



</doc>
<doc id="626433" url="https://sk.wikipedia.org/wiki?curid=626433" title="BD+71°117">
BD+71°117



</doc>
<doc id="626434" url="https://sk.wikipedia.org/wiki?curid=626434" title="HD 12216">
HD 12216



</doc>
<doc id="626435" url="https://sk.wikipedia.org/wiki?curid=626435" title="HR 580">
HR 580



</doc>
<doc id="626436" url="https://sk.wikipedia.org/wiki?curid=626436" title="SAO 4560">
SAO 4560



</doc>
<doc id="626437" url="https://sk.wikipedia.org/wiki?curid=626437" title="Salome Zurabišviliová">
Salome Zurabišviliová

Salome Zurabišviliová (* 18. marec 1952, Paríž, Francúzsko) je gruzínska politička a francúzska diplomatka, od decembra 2018 prezidentka Gruzínska. 
V rokoch 2004 až 2005 bola ministerkou zahraničných vecí Gruzínska. Je prvou ženou v úrade prezidenta Gruzínska.
V prezidentských voľbách 2018 bola zvolená za prezidentku Gruzínska. Mandát začala vykonávať inauguráciou 16. decembra 2018.

</doc>
<doc id="626440" url="https://sk.wikipedia.org/wiki?curid=626440" title="Medzinárodná federácia krajinných architektov">
Medzinárodná federácia krajinných architektov

Medzinárodná federácia krajinných architektov Európa (, skratka: IFLA, IFLA EUROPE) je organizácia, ktorá zastupuje krajinných architektov na celom svete. Jej cieľom je zastrešovať a podporovať rozvoj povolania krajinných architektov a ich efektívnej účasti na realizácii atraktívneho, spravodlivého a trvalo udržateľného prostredia. Na jej čele je prezident. Víziou IFLA je upevniť význam všetkých aspektov týkajúcich sa krajiny a krajinnej architektúry ako fyzických, sociálno-ekonomických, kultúrnych, vizuálnych, koncepčných a priestorových súvislostí európskych spoločenstiev.
História.
Organizácia vnikla v anglickom Cambridgi v roku 1948 s pôvodným názvom "International Federation of Landscape Architects – IFLA". Jej prvým prezidentom sa stal Sir Geoffrey Jellicoe, britský krajinný architekt. Pôvodne zastupovala 15 krajín z Európy a Severnej Ameriky. V roku 1978 sa presunulo jej sídlo do Versailles. V apríli 1989 sa konalo stretnutie v Belgicku, na ktorom vznikla podobná organizácia: Európska federácia pre krajinnú architektúru (EFLA), ktorú založili delegáti z dvanástich európskych krajín: Belgicka, Dánska, Francúzska, Nemecka, Grécka, Talianska, Írska, Luxemburska, Portugalska, Španielska, Holandska a Spojeného kráľovstva.
V roku 2006 bolo na Valnom zhromaždení EFLA a delegátov centrálnej oblasti IFLA schválené rozhodnutie o zlúčení týchto dvoch reprezentatívnych organizácií pod novým názvom IFLA EUROPE. Prvého januára 2007 bolo zlúčenie dokončené a zvolané zasadnutie delegátov z dvanástich zakladajúcich krajín. Federácia v súčasnosti zastupuje 76 členských združení z Afriky, Ameriky, Európy a Oceánie či z blízkovýchodného regiónu. Organizácia pravidelne organizuje výstavy krajinárskych diel. V súčasnosti je jej ústredie v Bruseli. Slovenskou reprezentantkou IFLA na Slovensku je Ing. Magdaléna Horňáková.
Členstvo.
Členstvo v IFLA môžu získať národné združenia krajinných architektov v Európskej únii, Európskom hospodárskom priestore, Švajčiarsku a tiež združenia z pridružených krajín (krajiny formálne žiadajúce o členstvo v EÚ). Iné krajiny sa môžu zúčastňovať rokovaní a stretnutí ako nehlasujúci pozorovatelia.
Spolupráca.
IFLA úzko spolupracuje aj s Európskou radou škôl pre krajinnú architektúru (ECLAS) a Združením európskych študentov krajinnej architektúry (ELASA)

</doc>
<doc id="626442" url="https://sk.wikipedia.org/wiki?curid=626442" title="Konečný">
Konečný

Konečný je priezvisko, pozri Konečný (priezvisko), napr.:

</doc>
<doc id="626443" url="https://sk.wikipedia.org/wiki?curid=626443" title="Škoda Sanos">
Škoda Sanos



</doc>
<doc id="626444" url="https://sk.wikipedia.org/wiki?curid=626444" title="International Federation of Landscape Architects">
International Federation of Landscape Architects



</doc>
<doc id="626445" url="https://sk.wikipedia.org/wiki?curid=626445" title="IFLA">
IFLA



</doc>
<doc id="626447" url="https://sk.wikipedia.org/wiki?curid=626447" title="VK MIRAD UNIPO Prešov">
VK MIRAD UNIPO Prešov

VK MIRAD UNIPO Prešov je slovenský volejbalový klub z Prešova. Oficiálny názov nesie jeho prvé družstvo od sezóny 2020/2021, ale vystupovalo aj pod menami "VK MIRAD PU Prešov", "VK PU Prešov" a "MŠK VTJ Sokol Prešov". Je 2-násobný majster Slovenska, 5-násobný víťaz Slovenského pohára. Momentálne (2022) hrá najvyššiu domácu súťaž, extraligu mužov.

</doc>
<doc id="626449" url="https://sk.wikipedia.org/wiki?curid=626449" title="Molekulové modelovanie">
Molekulové modelovanie

Molekulové modelovanie je pokusom simulovať určité vlastnosti molekúl na ich lepšie pochopenie. Molekulové modelovanie predstavuje numerické určenie štruktúrnych vlastností, energetiky alebo aj dynamiky molekulového systému prostredníctvom modelu založeného na súbore geometrických konfigurácií, ktoré sa získali numerickým výpočtom.
Jedným z dôvodov uskutočnenia molekulového modelovania je reprodukcia a kvalitatívna (a pokiaľ možno aj kvantitatívna) predpoveď fyzikálnochemického správania sa molekúl a makromolekúl. Molekulové modelovanie umožňuje určiť energetické rozdiely medzi konformérmi, oceniť vplyv rozpúšťadla na konformáciu alebo chemickú reakciu a vypočítať rozdiely v energiách rôznych molekulových komplexov. Z týchto dôvodov sa o molekulové modelovanie zaujímajú nielen teoretickí chemici, ale aj odborníci v kryštalografii, spektroskopii, anorganickí a organickí chemici, biochemici, makromolekuloví chemici, biológovia, farmakológovia a farmaceuti.
Modely vo vede majú rozličnú povahu. Poznáme štyri typy modelov.
Didaktické modely slúžia ako pomôcka na znázornenie štruktúry a vlastností molekúl. V prípade malých molekúl grafická reprezentácia je výsledkom kvantovochemického výpočtu. Pri zložitých systémoch (bielkoviny) molekulová štruktúra predstavuje zložitý problém. Molekulové modelovanie nám umožňuje študovať interakciu medzi malou molekulou a makromolekulou (táto oblasť molekulového modelovania našla najväčšie použitie pri projektovaní nových liečiv s podporou počítačov) a jednoduchší prípad interakcie dvoch makromolekúl so známou 3D štruktúrou. Na vizualizáciu molekulových modelov a ich vlastností sa využíva molekulová grafika.

</doc>
<doc id="626450" url="https://sk.wikipedia.org/wiki?curid=626450" title="Ondřej Kania">
Ondřej Kania

Ondřej Kania (* 19. december 1992, Brno) je český podnikateľ, výkonný riaditeľ spoločnosti JK Education, zriaďovateľ Pražského humanitného gymnázia a siete amerických škôl American Academy, do ktorej patria dve školy v Česku (American Academy in Prague a American Academy in Brno), slovenská American Academy in Bratislava a chorvátska American Academy in Zagreb.
Vzdelanie.
Po ukončení základnej školy v Brne sa rozhodol, že nechce v štúdiu ďalej pokračovať v Česku, ale v USA. Kania sa rozhodol nájsť si v Spojených štátoch súkromnú školu. Jeho rodina si ale nemohla dovoliť vysoké poplatky za školné. Kania sa preto sám rozhodol napísať desiatkam súkromných stredných škôl so žiadosťou o štipendium. Štipendium mu ponúkli dve školy. Kania nakoniec nastúpil na strednú školu Redemption Christian Academy v New Yorku, kde v roku 2012 získal American High School Diploma (ekvivalent českého maturitného vysvedčenia). Po návrate spoluzaložil vzdelávaciu skupinu, ktorá si dala za cieľ sprostredkovať kvalitné stredoškolské a univerzitné vzdelávanie práve v USA a ďalej v Kanade, Austrálii a po celej Európe.
Podnikanie.
V roku 2013 sa spojil s kamarátom z detstva a v apríli založili J&amp;K Consulting (dnes JK Education). Počas pôsobenia firmy organizovali veľtrhy stredných internátnych škôl z USA, Kanady a Veľkej Británie. Následne tiež odkúpil pražské gymnázium (dnes Pražské humanitní gymnázium), založil americké školy American Academy in Prague, American Academy in Brno, American Academy in Bratislava a tiež American Academy in Zagreb.
V 2019 zaradil Forbes (magazín) Ondřeja Kaniu do rebríčka 30 pod 30 mladých talentov z Česka a následne do európskeho výberu v oblasti spoločensky zodpovedného podnikania a v roku 2021 bol zaradený do prestížneho celosvetového výberu 30 under 30 International Literacy Association, ako jeden z popredných inovátorov mladších ako 30 rokov.

</doc>
<doc id="626451" url="https://sk.wikipedia.org/wiki?curid=626451" title="Jaroslav Naď">
Jaroslav Naď

PhDr. Jaroslav Naď, PhD. (* 21. marec 1981, Nitra) je slovenský politik, bývalý diplomat, analytik v oblasti obrany a bezpečnosti. Vo vláde Igora Matoviča a neskôr Eduarda Hegera zastával od 21. marca 2020 do 15. mája 2023 post ministra obrany Slovenskej republiky. Od decembra 2023 je predsedom strany Demokrati.
Vzdelanie.
Jaroslav Naď v rokoch 19992004 vyštudoval politológiu na Fakulte politických vied a medzinárodných vzťahov Univerzity Mateja Bela v Banskej Bystrici. Počas štúdia absolvoval tiež stáže pri európskych inštitúciách v Bruseli a na Ministerstve obrany SR. Na UMB v roku 2005 zložil tiež rigoróznu skúšku z odboru medzinárodné vzťahy a bezpečnosť. Ďalšie vzdelanie získal v kurzoch George C. Marshall Center a Školy NATO v Nemecku (20052006), na kurze U.S. – European Security Course v USA (2007) a na European Security and Defence College v Belgicku (20082009). V roku 2018 získal Naď doktorský titul PhD. z národnej a medzinárodnej bezpečnosti na Akadémii ozbrojených síl v Liptovskom Mikuláši.
Kariéra.
Ešte počas vysokoškolského štúdia pôsobil v mimovládnych organizáciách Euroatlantické centrum a Slovenská spoločnosť pre zahraničnú politiku. Po skončení štúdia v rokoch 2004 až 2013 pracoval na Ministerstve obrany SR na rôznych pozíciách, medzi inými ako zástupca riaditeľa Odboru medzinárodných vzťahov, riaditeľ Kancelárie štátneho tajomníka a jeho poradca, či generálny riaditeľ Sekcie obrannej politiky, medzinárodných vzťahov a legislatívy. V rokoch 2012 až 2013 pôsobil ako diplomat – vedúci sekcie obrany na Stálej delegácii Slovenska pri NATO a na Stálom zastúpení Slovenska pri Európskej únii. V rokoch 20142015 pracoval ako zástupca riaditeľa mimovládnej organizácie Globsec a expert tejto organizácie na obranu a medzinárodnú bezpečnosť v rámci Globsec Policy Institute. V rokoch 20162018 pracoval ako riaditeľ v mimovládnej organizácii Slovenský inštitút pre bezpečnostnú politiku. V rokoch 20142018 pôsobil ako konateľ spoločnosti CYPHER, s. r. o.
Politická kariéra.
Ako vysokoškolák bol Naď v rokoch 20002002 členom strany SMER, podľa vlastných slov preto, že jeho otec patril medzi zakladajúcich členov strany. V roku 2001 alebo 2002 sa prestal zúčastňovať straníckych aktivít a platiť členské poplatky, zo strany bol preto vylúčený.
Od novembra 2018 pôsobil v hnutí Obyčajní ľudia a nezávislé osobnosti. V hnutí bol Naď vyhlásený za tieňového ministra obrany a pôsobil ako expert pre oblasť medzinárodnej bezpečnosti a obrany a na oblasť spravodajských služieb. V roku 2018 sa s najvyšším počtom hlasov stal ako nezávislý kandidát poslancom obecného zastupiteľstva a vicestarostom obce Hrubá Borša, kde pôsobil od decembra 2018.
Minister obrany SR.
V parlamentných voľbách vo februári 2020, v ktorých kandidoval za hnutie OĽANO, získal 101 819 preferenčných hlasov a stal sa poslancom NR SR. Svoj mandát si však neuplatnil, keďže 21. marca 2020 sa stal ministrom obrany vo vláde Igora Matoviča. V apríli 2020 oznámil Naď zrušenie prebiehajúceho tendru na nákupy obrnených vozidiel 4x4 pre Ozbrojené sily SR a pozastavil rovnaký tender pre vozidlá 8x8.
Parlamentné voľby 2023.
Do predčasných parlamentných volieb v roku 2023 Naď kandidoval zo 4. miesta ako podpredseda za stranu Demokrati. Strana Demokrati sa so ziskom 87 006 hlasov (2,93%) do parlamentu nedostala. Naď získal 44 615 preferenčných hlasov, najviac z celej strany. Po neúspechu v predčasných voľbách vyvodilo vedenie strany politickú zodpovednosť a odstúpilo zo svojich funkcií. Eduard Heger sa opätovne neuchádzal o funkciu predsedu strany Demokrati a na sneme v Prešove bol 2. decembra 2023 zvolený za predsedu strany Naď.
Od 1. novembra 2023 pôsobí ako poradca ministerky obrany ČR Jany Černochovej.
Súkromný život.
Jaroslav Naď je rozvedený, má tri deti. Pôvodne bol ženatý s Katarínou, rodenou Balákovou, s ktorou mali dve deti. Do mája 2020 žil s partnerkou, novinárkou Barbarou Túrosovou, s ktorou má jedno dieťa.
Kontroverzie a kritika.
Počas svojho pôsobenia vo vláde patril medzi obhajcov nákupu ruskej vakcíny Sputnik V. Tento nákup bol sprevádzaný pochybnosťami a vyvolal koaličnú krízu. Bezpečnostní a zahraničnopolitickí experti upozorňovali, že ide o nástroj ruského vplyvového pôsobenia a väčšina členských krajín Európskej únie vakcínu odmietla. Naď napriek tomu, že si bol tejto skutočnosti vedomý, nákup vakcíny obhajoval. V rozhovore pre denník SME zverejnenom 4. marca 2021 napríklad uviedol:

</doc>
<doc id="626452" url="https://sk.wikipedia.org/wiki?curid=626452" title="Molekulová grafika">
Molekulová grafika

Molekulová grafika je vedecká disciplína, ktorá sa zaoberá štúdiom molekúl a ich vlastností prostredníctvom grafických reprezentácií.
Vytváranie syntetických obrazov počítačom má významnú úlohu pri molekulovom modelovaní. Vyvinuli sa postupy interaktívnej grafiky, t.j. techniky, ktorá umožňuje užívateľovi priamo tvoriť syntetické obrazy a modifikovať ich v reálnom čase.
Táto technika sa výhodne používa pri znázornení jemných zmien trojrozmernej štruktúry chemického systému vytvorených simulačnými programami pri štúdiu dynamických procesov a pod. Počítačové metódy molekulovej grafiky a molekulového modelovania sa spočiatku vyvíjali v dvoch odlišných vedeckých disciplínach.
Metódy molekulovej grafiky a modelovania v súčasnosti predstavujú mohutný nástroj vedeckého výskumu. Je to dané tak ich fenomenologickou vyspelosťou, ako aj množstvom používaných metód a techník. Užívatelia môžu tieto metódy aplikovať v oblastiach, ako je organizácia génov a ich biologická funkcia, kryštálová štruktúrna analýza alebo spracovanie NMR údajov, syntetická organická chémia, molekulová a kvantová mechanika.
Cieľom molekulového modelovania je hľadanie a pochopenie funkcie molekuly. Je zrejmé, že celá oblasť aplikácií predstavuje veľmi vzrušujúce výskumné prostredie s každodennými výzvami na nové objavy. V pozadí tohto pokroku je dramatický vývoj hardvéru pre molekulovú grafiku a molekulovomodelovacieho softvéru a v neposlednom rade aj dramatický pokles cien takýchto systémov. Výsledkom vývoja je ľahká dostupnosť systémov pre výskumné laboratóriá, ktoré sú schopné efektívne znázorňovať a spracúvať skúmané štruktúry. Využívanie molekulovej grafiky sa stalo bežnou a niekedy aj hlavnou zložkou procesu spojeného s molekulovým projektovaním. Molekulová grafika sa svojím výsledkom môže porovnať s mikroskopom s veľmi vysokou rozlišovacou schopnosťou, pričom nejde o reálne zväčšenie molekúl, ale o molekuly zostavené počítačom. Hlavným prínosom molekulovej grafiky, okrem „vizualizácie“ molekúl, je trojrozmerná znázornenie van der Waalsových objemov a priestorových elektrostatických potenciálov zlúčenín.

</doc>
<doc id="626453" url="https://sk.wikipedia.org/wiki?curid=626453" title="Samuel Ormis">
Samuel Ormis

Samuel Ormis (pseud. Zdychavský, Samko Revúcki, Samko Zdichavskí, Zdíchavský, Zdýchavský; * 1. júl 1824, Revúca – † 18. október 1875, tamže) bol slovenský pedagóg, ľudovýchovný pracovník, spisovateľ.
Štúdium a život.
Narodil sa v rodine Michala Ormisa a Júlie rod. Bokorovej. Navštevoval základnú školu v Revúcej, študoval na evanjelickom lýceu v Banskej Štiavnici, teológiu v Bratislave. V roku 1855 bol vysvätený za kňaza, pôsobil ako vychovávateľ v Rimavských Janovciach a v Ordáši, pôsobil ako výpomocný profesor na evanjelickom lýceu v Banskej Štiavnici, ako profesor na gymnáziu v Rožňave a Revúcej.
Počas štúdií bol aktívnym členom Jednoty bratskej mládeže slovenskej, redigoval rukopisný časopis "Štiavnický zábavník" (neskôr premenovaný na "Sitno"), v Bratislave spolupracoval s Ľudovítom Štúrom, pripravil na vydanie posledné číslo jeho Slovenských národných novín. Počas pôsobenia v Banskej Štiavnici založil nedeľnú školu pre baníkov a Spoločnosť podsitniansku na vydávanie slovenských kníh.
Bol popularizátorom moderného poľnohospodárstva, ovocinárstva, včelárstva a rozvoja remesiel a články s touto tématikou uverejňoval v periodikách ako Pešťbudínske vedomosti a Živena. Svoje pedagogické články a filozofické úvahy publikoval v časopise ", Národný hlásnik, Letopis Matice slovenskej, Cirkevné listy, Učiteľské noviny" a "Obzor". Vo svojom diele vychádzal z Plutarcha, J. A. Komenského, J. J. Rousseaua.
Bol zberateľ a upravovateľ ľudových povestí a rozprávok, ktoré publikoval v periodikách "Orol tatránski, Slovenské pohľady, Sokol, Černokňažník" a i. Bol najbližším spolupracovníkom Pavla Dobšinského. Z ľudových povestí vychádzal aj pri písaní dramatických diel, ktoré predstavujú vrchol jeho literárnej tvorby.

</doc>
<doc id="626457" url="https://sk.wikipedia.org/wiki?curid=626457" title="Servare et Manere">
Servare et Manere

Servare et Manere (skrátene SeM) je slovenské občianske združenie založené v roku 2010 v obci Podhorie pri Žiline. V súčasnosti má sídlo v Žiline a kanceláriu v Kláštore Kapucínov na Mariánskom námestí. Od roku 2022 má Servare et Manere osobitný konzultatívny štatút v Hospodárskej a sociálnej rade OSN (UN ECOSOC). 
História organizácie.
SeM bolo založené Markom Sobolom a Stanislavom Mikolajom za účelom propagácie kultúrnych a historických pamiatok na území Slovenska, vrátane ich obnovy a rekonštrukcie. Počas svojej histórie sa združenie zapojilo do niekoľkých medzinárodných projektov a podieľa sa aj na vydavateľskej činnosti. V roku 2020 združenie iniciovalo pomenovanie žilinského parku na rohu Kysuckej a Športovej ulice v Starom meste po Carlovi Gustavovi Swenssonovi, významnom švédskom krajinnom architektovi, ktorý projektoval sadové úpravy okolo Továrne na spracovanie súkna v Žiline, tzv. Súkenky ("Silleiner Fabriken Adolf Löw &amp; Sohn"), neskôr známej ako Slovena. Najvyšším predstaviteľom organizácie je Marek Sobola, generálny tajomník. Stanislav Mikolaj pôsobil v štruktúrach organizácie do roku 2021.
Vďaka výsadbe pamätných stromov a medzinárodnej spolupráce smerujúcej k trvalo udržateľnému mieru napĺňa Servare et Manere tiež ciele OSN Agendy 2030, ktoré priamo súvisia so základnými myšlienkami Stromu pokoja.
Názov.
Názov občianskeho združenia je zložený z dvoch latinských slov ""servare" = zachrániť a "manere"" = zachovať. Iniciály slov sú totožné s iniciálami priezvisk zakladateľov združenia.
Erb a vlajka.
SeM prijalo svoj erb a vlajku v roku 2010 a 27. novembra 2016 boli zaregistrované do Heraldického registra Slovenskej republiky. Autormi erbu sú slovenskí heraldici Marek Sobola a Miroslav Glejtek. Vlajku navrhol Ladislav Vrtel a má podobu červeno-modro cimburovitým rezom štiepeného listu pomeru strán 2:3. Erb je v heraldickom registri zapísaný pod signatúrou HR-W-324/2016. Blazón erbu: v červenom-modro cimburovitým rezom štiepenom štíte privrátené figúry – vpravo sova, vľavo soboľ – obe strieborné v zlatej zbroji. Združenie upravilo 22. 2. 2022 vlajku a prijalo tiež veľký erb. 
Projekty.
Obnova Sochy sv. Jána Nepomuckého v Divine.
Združenie bolo organizátorom obnovy neskoro barokovej sochy svätca v Divine, ktorý je Národnou kultúrnou pamiatkou Slovenskej republiky. Socha vznikla v roku 1796 a v roku 1822 ju vážne poškodila povodeň. V roku 2016 začala generálna obnova pamiatky, ktorá bola zrealizovaná pod záštitou Veľvyslanectva Nemeckej Spolkovej republiky na Slovensku. Do obnovy sa zapojili okrem Slovenska aj partneri z Kambodže, Nemecka, Bulharska, Vatikánu a Česka.
Strom pokoja.
Združenie je od roku 2018 partnerom medzinárodného projektu Strom pokoja (anglicky: "Tree of Peace", rusky: «"Дерево мира"», nemecky "Der Friedensbaum"). Strom pokoja je medzinárodný záhradný projekt a iniciatíva založená na princípe spájania ľudí, ktorá je striktne apolitický. Prvým impulzom projektu bolo 100. výročie konca prvej svetovej vojny a rodinný príbeh jeho autora. Projekt si uctieva všetkých neznámych vojakov. Stromy pokoja už rastú v Rusku, Rakúsku, Poľsku a na Slovensku. Prostredníctvom Stromu mieru sa do konca roka 2020 podarilo spojiť ľudí zo 18 krajín a troch kontinentov a v rámci projektu vysadiť 15 Stromov pokoja, z toho 7 na Slovensku a ďalšie v Rusku, Spojených štátoch amerických, Spojenom kráľovstve, Lichtenštajnsku, Nemecku, Poľsku, Rakúsku a Srbsku. O tejto slovenskej iniciatíve na pôde Kongresu Spojených štátov referoval 20. júna 2019 Emanuel Cleaver II, člen Snemovne reprezentantov. Logo projektu Strom pokoja je registrovanou ochrannou známkou. Servare et Manere ako jedno z prvých občianskych združení na Slovensku odsúdilo hrubé porušovanie medzinárodného práva a princípov Charty OSN v súvislosti s okupáciou Ukrajiny v roku 2022. V rámci medzinárodnej iniciatívy Strom pokoja zorganizovalo združenie v roku 2022 veľkú expedíciu do oblasti Oceánie. Cesta sa uberala po stopách Milana Rastislava Štefánika a bola spojená s jeho vedeckými pozorovaniami v tejto časti sveta. Počas expedície bolo vysadených niekoľko pamätných stromov a organizácia ocenila niekoľko významných osobností, vrátane Edouarda Fritcha, prezidenta Francúzskej Polynézie alebo guvernérky Nového Južného Walesu.
Strom pokoja na Cypre.
Počas návštevy ministra zahraničných vecí a európskych záležitostí Slovenskej republiky na Cypre pri príležitosti 35. výročia dobrých služieb slovenskej diplomacie pri podpore bikomunitného dialógu grécko-cyperských a turecko-cyperských politických strán, bol 9. mája 2024 v nárazníkovej zóne OSN vysadený Strom pokoja. V prítomnosti približne 100 hostí (medzi nimi aj predsedníčky cyperského parlamentu Annity Demetriou) minister Juraj Blanár vysadil v nárazníkovej zóne pred hotelom Ledra Palace olivovník a odhalil pamätný pilier Stromu pokoja. Symbolicky išlo v poradí o 35. Strom pokoja vo svete, ktorý je posolstvom mieru nielen dovnútra rozdeleného ostrova, ale všade tam, kde je dosiahnutie mieru potrebné. Podujatie „Strom pokoja“ iniciovalo Veľvyslanectvo SR, a na jeho cyperskej realizácii sa podieľali UNFICYP a Marek Sobola, generálny tajomník Servare et Manere.

</doc>
<doc id="626460" url="https://sk.wikipedia.org/wiki?curid=626460" title="Bernardo Prudencio Berro">
Bernardo Prudencio Berro

Bernardo Prudencio Berro Larrañaga (* 28. apríl 1803, Montevideo † 19. február 1868, Montevideo) bol uruguajský politik a spisovateľ. V roku 1852 sa na dva týždne stal ako predseda senátu úradujúcim prezidentom Uruguaja, až kým sa funkcie neujal zvolený ústavný prezident. Za riadneho prezidenta bol zvolený v roku 1860, kedy sa stal 7. prezidentom krajiny. Pochádza z obchodníckej rodiny španielskeho pôvodu, ktorá sa podieľala na získaní nezávislosti Uruguaja. Berro pôsobil postupne v rôznych politických funkciách už od roku 1837 ako člen Národnej strany.
Potom, čo sa v roku 1860 stal riadnym ústavným prezidentom, začal sa snažiť postupne situáciu v krajine zlepšovať a stabilizovať. Musel však čeliť ozbrojenému odporu prívržencov strany Colorado na čele s Venanciom Floresom. Do vnútroštátneho konfliktu sa zapojili aj cudzie štáty a to Argentína, Brazília a Paraguaj a pokračoval aj po skončení Berrovho funkčného obdobia v roku 1864. Uruguajský vnútorný konflikt však o rok neskôr prerástol až do vojny trojspolku, kde Brazília, Argentína a pod prinútením aj Uruguaj bojovali proti Paraguaju. V roku 1868 sa Berro pokúsil vrátiť sa k moci ozbrojenou revolúciou. Tento pokus však skončil úplným fiaskom, keď bol Berro zatknutý pri pokuse o útek. Napriek tomu v čase, kedy sa mala uskutočniť revolúcia zavraždili neznámi páchatelia vtedajšieho prezidenta Floresa a vládni vojaci v odvete zavraždili Berra, ktorý však o vražde Floresa nevedel.

</doc>
<doc id="626461" url="https://sk.wikipedia.org/wiki?curid=626461" title="Vojenské letectvo">
Vojenské letectvo

Vojenské letectvo alebo vzdušné sily sú druh, resp. časť ozbrojených síl určená na obranu vzdušného priestoru, vedenie leteckého prieskumu, ničenie vopred stanovených pozemných cieľov, podporu pozemných síl a vykonávanie vzdušnej prepravy. Vojenské letectvo môže tvoriť buď úplne samostatnú zložku ozbrojených síl, alebo je súčasťou pozemného vojska či vojenského námorníctva (či už ako námorné alebo pozemné, resp. armádne letectvo). V ozbrojených silách niektorých krajín sú ako „vzdušné sily“ označované aj jednotlivé letecké armády, napríklad Ôsma letecká armáda () amerického vojenského letectva ().
Členenie.
Vojenské letectvo tvorí:

</doc>
<doc id="626462" url="https://sk.wikipedia.org/wiki?curid=626462" title="Juan Francisco Giró">
Juan Francisco Giró

Juan Francisco José Giró Zufriategui, známy ako Juan Francisco Giró (* 3. jún 1791, Montevideo † 8. máj 1863, Montevideo) bol uruguajský politik. V roku 1852 bol zvolený za 4. prezidenta Uruguaja. Pochádzal z rodiny baskických prisťahovalcov, vo svojej politickej činnosti sa pridal na stranu Manuela Oribeho a stal sa tak členom Národnej strany. Postupne pôsobil na rôznych funkciách, až bol v roku 1852 zvolený za prezidenta krajiny. Už v septembri 1853 však bol zosadený prevratom organizovaným priaznivcami strany Colorado, Giró následne požiadal o azyl na veľvyslanectve Francúzska. Nahradil ho triumvirát vplyvných uruguajských politikov, ktorý tvorili Venancio Flores, Fructuoso Rivera a Juan Antonio Lavalleja. Do politiky sa vrátil až v roku 1860, kedy sa stal senátorom. O tri roky neskôr zomrel v Montevideu.

</doc>
<doc id="626463" url="https://sk.wikipedia.org/wiki?curid=626463" title="Juan Francisco José Giró Zufriategui">
Juan Francisco José Giró Zufriategui



</doc>
<doc id="626464" url="https://sk.wikipedia.org/wiki?curid=626464" title="Podtatranské múzeum v Poprade">
Podtatranské múzeum v Poprade

Podtatranské múzeum v Poprade je nadregionálne múzeum, ktorého predchodcami boli "Karpatské múzeum" v Kežmarku a "Tatranské múzeum" vo Veľkej. Pôvodné Karpatské múzeum v Kežmarku založil Uhorský karpatský spolok. V roku 1882 bolo presťahované do Popradu a po druhej svetovej vojne vytvorilo základňu pre súčasné Podtatranské múzeum.
Podtatranské múzeum má vo svojich zbierkach unikátne predmety a exponáty z podtatranského regiónu dotýkajúce sa praveku, histórie, prírodných vied, archeológie, ľudového staviteľstva, cechov a remesiel, bývania. poskytuje konzultačnú a prednáškovú činnosť, ponúka štúdium archívnych materiálov, disponuje rozsiahlym knižničným fondom.
Dejiny.
Karpatské múzeum.
Valné zhromaždenie Uhorského karpatského spolku 6. augusta 1876 sa uznieslo vytvoriť múzejný stavebný fond na výstavbu nového múzea. Jeho sídlom mal byť Kežmarok. Podľa predstáv vedenia spolku múzeum malo byť záchrancom vzácnych artefaktov, prírodopisných zbierok, archeologických nálezov, vlastivedným múzeom medzinárodného významu prezentujúcim oblasť turistického ruchu, strediskom kultúrnej a vedeckej činnosti spolku. Rozbehla sa zbierková činnosť. Zbierkový fond začali zhromažďovať v Kežmarku. Popradčan Dávid Husz ponúkol dočasné priestory v Huszovom parku a prispel pozemkom i finančným darom na novú budovu. Po provizórnom uskladnení prvých zbierok v roku 1882 v novozriadenom Tatranskom múzeu vo Veľkej presťahovali múzeum v roku 1885 do Popradu, kde preň v roku 1886 postavili v pseudorenesančnom slohu budovu. Na stavbu prospeli občania a členovia spolku, medzi nimi najviac Dávid Husz.
Tatranské múzeum.
Podmienky na umiestnenie múzea ponúkala aj Veľká. Jej predstavitelia dotknutí uprednostnením Kežmarku a potom Popradu založili v roku 1881 z iniciatívy miestneho lekára Eduarda Daitsa Tatranské múzeum, ktoré sa zameralo na tatranskú oblasť. Dňa 11. augusta 1881 skupina nadšencov, miestnej inteligencie a podnikateľov, medzi ktorými boli Aurel Scherfel, Edmund Emericzy, Rudolf Dannhauser, Ján Husz, Eduard Blasy a Dr. Karol Kurminszký založila "Velickú múzejnú spoločnosť", ktorej úlohou bolo zbierať prírodno – historické, etnografické a kultúrnohistorické predmety vzťahujúce sa k Vysokým a Nízkym Tatrám. Miestnosti pre múzeum poskytla bezplatne miestna evanjelická a.v. cirkevná obec a 2. júla 1882 bolo múzeum otvorené pre verejnosť. Okrem prírodovednej malo aj kultúrnohistorickú, numizmatickú a etnografickú expozíciou. V roku 1912 evidovalo 18 548 predmetov. Prvým riaditeľom múzea bol lekárnik Aurel Scherfel, ktorý mal najväčší podiel na sústrední botanických zbierok a na publikovaní výsledkov vedeckých výskumov v regionálnych periodikách. Prírodovedecké zbierky sústreďoval a budoval veľčiansky lekár Eduard Daits, ktorý sám zostavil entomologickú kolekciu a tatranský herbár. Činnosť múzea podporovala rodina podnikateľov Krompecherovcov. Ernest Krompecher vytvoril kolekciu modelom tatranských chát, podľa stavu v roku 1930.
Zbierky.
Zbierky Karpatského múzea boli polytematické a podľa dosť nereálnych predstáv mali teritoriálne obsiahnuť celú karpatskú oblasť. V skutočnosti prevládali prírodovedné muzeálie a v podstatne menšej miere kultúrnohistorické exponáty z oblasti Západných Karpát, najviac z Vysokých a Belianskych Tatier s ich spišským predhorím. K nim pribúdali archeologické, kultúrnohistorické, etnografické a turistické fondy. V bohatej knižnici so zvláštnym zameraním na prírodu Karpát boli uložené aj mnohé cenné zväzky staršej tatranskej literatúry. Knižnica v roku 1913 mala 7 933 zväzkov. Na začiatku roku 1909 bolo v múzeu 25 187 jednotiek, za rok pribudlo 684 jednotiek a na konci roka bol stav 25 871 jednotiek. Múzeum, ktoré malo štyroch stálych zamestnancov, navštívilo v roku 1909 3 114 návštevníkov. Múzeum bolo pod kolektívnym vedením muzeálnej komisie Uhorského karpatského spolku.Pred prvou svetovou vojnou bol predsedom muzeálnej komisie popradský evanjelický farár, botanik a publicista Karol Wünschendorfer. Rozhodujúcim mecénom bol Dávid Husz. Na odborných prácach sa väčšinou podieľali kežmarskí, levočskí a spišskonovoveskí profesori.
Prvá svetová vojna znamenala stagnáciu v činnosti múzea. Chýbali finančné prostriedky, neboli zamestnanci a vplyvom vojnových udalostí nezáujem verejnosti o jeho činnosť.
Nové vedenie múzea.
Po vzniku Československa zanikol Uhorský karpatský spolok. Jeho nástupcom sa stal Karpatský spolok. Dr. Michal Guhr, predseda spolku, v roku 1925 v Piešťanoch na Dni spolkov pre cudzinecký ruch prišiel s myšlienkou zjednotenia múzeí v Poprade a vo Veľkej. Uvažovalo sa aj o zriadené nového alpského múzea vo Vysokých Tatrách. Členovia spolku sa rozhodli vyhlásiť zbierku na výstavbu dvoch veľkých miestností Karpatského múzea, ktoré mali byť postavené medzi staršími krídlami pôvodnej budovy. Zozbieralo sa 70 tisíc korún, 12 500 korunami prispelo mesto Poprad. Dňa 13. júna 1926 bola stavba dokončená.
O správu múzea sa v roku 1922 usiloval novozaložený Klub československých turistov, ktorý chcel pod svoju správu prijať aj Tatranské múzeum a zjednotiť ich do jedného celku do múzea, ktoré by bolo premiestnené do Vysokých Tatier. Zástupcovia oboch múzeí tento návrh odmietli.
Mimoriadne valné zhromaždenie v máji 1924 konštatovalo, že v práci múzea pretrvávajú vážne nedostatky. Chýbalo odborné vedenie, zbierky pribúdali len náhodilo a neboli usporiadané. Bolo treba spracovať celý zbierkový fond. Ten v roku 1925 predstavoval 34 tisíc kusov. Ich finančná hodnota bola približne 2 milióny korún. Najvýznamnejšou udalosťou múzea bola v roku 1926 "Lovecká výstava pre Slovensko". Jej príprava si vyžiadala ďalšiu prístavbu budovy múzea. Po jej dokončení múzeum získalo ďalších plochy.
V roku 1926 múzeum vydalo "Sprievodcu zbierkami Karpatského múzea v Poprade" v nemeckom a maďarskom jazyku. V múzeu bolo 35 tisíc exponátov. Boli vystavené v šiestich miestnostiach. V roku 1928 usporiadalo výstavu "Spiš v obrazoch", na ktorej sa prezentovali domáci i zahraniční umelci. Cieľom výstavy bola propagácia regiónu. Vystavených bolo 250 obrazov, kresieb a rytín.
V roku 1929 Karpatský spolok vyzval spišských priemyselníkov, aby podporili snahu vedenia múzea vytvoriť stálu expozíciu spišských remesiel a priemyslu. Výzva sa nestretla s očakávaným záujmom. Múzeum sa začiatkom tridsiatych rokov 20. storočia dostávalo do neblahej finančnej situácie. Spolok musel splácať dlžobu za poslednú dostavbu múzea. Múzeum žilo len z ročných príspevkom Krajinského úradu v Bratislave a z príležitostných finančných darov.
O miestnosti prišlo múzeum v roku 1931, kedy prenajalo novú výstavnú miestnosť nemeckej meštianskej škole a potom prišlo ešte o jednu ďalšiu. Koncom tridsiatych rokov mala nemecká meštianska škola prenajaté tri miestnosti. Múzeum malo málo odborných pracovníkov, chýbala systematická vedecko-výskumná práca.
Zlúčenie múzeí.
Po skončení druhej svetovej vojny a po zrušení Karpatského spolku a "Velickej múzejnej spoločnosti", ktorá riadila Tatranské múzeum, nariadením Slovenskej národnej rady č.51/1945 obe múzeá de iure zanikli. Novozriadený Okresný národný výbor v Poprade 26. júla 1945 uznesením č. 349/1945 zobral do správy opustené múzeum rozpusteného Karpatského spolku a Tatranské múzeum so zámerom spojiť obe múzeá aj so zbierkami. Nové múzeum dostalo názov "Tatranské múzeum okresu Popradského", skrátene "Tatranské múzeum so sídlom v Poprade". Stalo sa prvým múzeom na Slovensku, ktoré bolo riadené Okresným národným výborom a prvým múzeom s okresnou pôsobnosťou.
Dňa 1. apríla 1957 vzniklo Múzeum Tatranského národného parku s dočasným sídlom v budove múzea v Poprade (do roku 1959). Ten istý deň bolo zriadené "Okresné vlastivedné múzeum v Poprade". Po prijatí zákona SNR č. 109/1961 Zb. o múzeách a galériách a v súlade s pripravovanou novou sieťou múzeí, bolo v roku 1961 Okresné vlastivedné múzeum v Poprade, premenované na Podtatranské múzeum v Poprade.
Súčasnosť.
V roku 1974 v Spišskej Sobote, v mestskej časti Popradu v objekte bývalého meštianskeho domu (Národná kultúrna pamiatka) bola nainštalovaná nová expozícia Podtatranského múzea.
Od roku 1991 bolo zriaďovateľom múzea Ministerstvo kultúry Slovenskej republiky (MK SR), v roku 1996 – Podtatranské kultúrne centrum, 1998 – Krajský úrad v Prešove. Od roku 2002 až do súčasnosti je zriaďovateľom múzea Prešovský samosprávny kraj.
Ponuka návštevníkom.
V múzeu je sústredných 52 500 kusov zbierkových predmetov a v knižnici múzea viac ako 18 000 zväzkov kníh. Posledná rekonštrukcia budovy múzea sa uskutočnila v rokoch 20152016. Okrem iného prezentuje sa unikátnym európskym exponátom – hrobkou veľmoža z Matejoviec z konca 4. až začiatku 5. storočia n. l..Druhou stálou expozíciou je "Poprad a okolie v zrkadle vekov", ktorá dokumentuje históriu osídlenia podtatranského regiónu od neandertálca po súčasnosť.

</doc>
<doc id="626467" url="https://sk.wikipedia.org/wiki?curid=626467" title="Škoda-Sanos 115Tr">
Škoda-Sanos 115Tr

Škoda-Sanos 115Tr je trolejbus, ktorý ako prototyp vyrobil v roku 1987 podnik Škoda Ostrov v kooperácii s juhoslovanskou spoločnosťou FAS 11. Oktomvri Skopje.
Konštrukcia.
115Tr je dvojnápravový trolejbus sa samonosnou karosériou. Je odvodený z dvojčlánkového trolejbusu Škoda-Sanos 200Tr, na rozdiel od neho ale nebol sériovo vyrábaný. Využitá bola karoséria juhoslovanského autobusu Sanos S 115, do ktorej bola zabudovaná elektrická výzbroj prevzatá z trolejbusu Škoda 14Tr. V interiéri je podlaha pokrytá gumou. V pravej bočnici sa nachádzajú troje štvorkrídlové skladacie dvere.
Prototyp.
Prototyp, a tiež jediný vyrobený trolejbus tohto typu, bol vyrobený v roku 1987. V Belehrade zrejme podstúpil skúšobné jazdy
a ešte toho istého roku bol dodaný do Sarajeva, kde dostal evidenčné číslo 628. Po vojne bol v roku 1997 prečíslovaný na 4101 a v prevádzke zostal do roku 2005, kedy bol vyradený.

</doc>
<doc id="626469" url="https://sk.wikipedia.org/wiki?curid=626469" title="Doc Holliday (rozlišovacia stránka)">
Doc Holliday (rozlišovacia stránka)

Doc Holliday môže byť:

</doc>
<doc id="626470" url="https://sk.wikipedia.org/wiki?curid=626470" title="Venancio Flores">
Venancio Flores

Venancio Flores Barrios, známy ako Venancio Flores (* 18. máj 1808, Trinidad † 19. február 1868, Montevideo) bol uruguajský politik a vojak. V roku 1853 sa ako jeden z najvýznamnejších politikov danej doby stal členom triumvirátu spolu s Fructuosom Riverom a Juanom Antoniom Lavallejom. Toto zoskupenie vládlo Uruguaju až do smrti zvyšných dvoch jeho členov, následne bol v marci 1854 Flores zvolený za 5. prezidenta krajiny a vládol tak sám. Dočasným prezidentom sa stal ešte v roku 1865 a na tejto pozícii zotrval tri roky. Bol členom strany Colorado, pôvodne pôsobil v armáde, kde dosiahol hodnosť generála.
Životopis.
Narodil sa v meste Trinidad (vtedy nazývané Porongos), ktoré sa nachádza v súčasnom departmente Flores (ktorý je pomenovaný práve po ňom) do rodiny statkára španielskeho pôvodu. Zúčastnil sa na bojoch za nezávislosť Uruguaja, ktoré začala ešte skupina exulantov nazvaná "Treinta y Tres Orientales", teda Tridsaťtri orientálcov, resp. Tridsaťtri východniarov. Nebol však jej členom, počas následnej občianskej vojny sa stal prívržencom strany Colorado a bojoval tak proti Manuelovi Oribemu a jeho spojencom (vrátane Argentíny, ktorá Oribeho podporovala). Postupne sa prepracoval na politického vodcu strany Colorado v hlavnom meste Montevideo, pričom v tej dobe krajine vládol ako riadny ústavný prezident Juan Francisco Giró, ktorý však nedokázal riešiť veľmi komplikovanú situáciu po občianskej vojne a postupne úplne stratil svoju autoritu. V septembri 1853 tak prezident radšej ušiel na francúzske veľvyslanectvo, kde požiadal o azyl. To využil práve generál Flores, ktorý sa rozhodol prevziať moc nad krajinou. Inšpiroval sa v susednej Argentíne a vytvoril triumvirát spolu s Fructuosom Riverom a Juanom Antoniom Lavallejom, vplyvnými politikmi a hrdinami boja za nezávislosť. Obaja však zomreli v priebehu krátkej doby v rokoch 1853 a 1854, moc tak získal sám Flores a 12. marca 1854 bol zvolený za prezidenta krajiny.
Keďže Flores nemal dostatočnú silu na to, aby bez spojencov presadil svoje záujmy, obrátil sa na susednú Brazíliu so žiadosťou o podporu. Brazília následne vyslala do Uruguaja svoju armádu na podporu Floresa. Na to reagovali obe hlavné politické strany, ktoré sa začali štiepiť a z bývalých nepriateľov sa stali spojenci v dvoch nových stranách. Časť vytvorila Liberálnu úniu (Unión Liberal) a časť sa združila v tzv. Dohode o jednote (Pacto de la Uníon). Tieto pokusy však vydržali iba krátko, lebo bývalí nepriatelia spolu nedokázali reálne fungovať v rámci jednej strany. Po krachu týchto projektov sa všetci vrátili do svojich bývalých strán. Flores chcel predísť novému konfliktu a rozhodol sa dohodnúť s Manuelom Oribem na mene nového prezidenta, ktorým sa mal stať Gabriel Antonio Pereira. Ešte pred tým však vypukli nové nepokoje, člen strany Colorado Luis Lamas sa dokonca sám vyhlásil za protiprezidenta. V následnom chaose a po ďalších nepokojoch bol Flores nútený v septembri 1855 rezignovať. Funkcie prezidenta sa dočasne ujal predseda senátu Manuel Basilio Bustamante, čo situáciu upokojilo. Flores následne radšej opustil Uruguaj a odišiel do exilu v Argentíne, kde sa stal podporovateľom centralistov. Velil dokonca aj ich vojsku v niektorých bitkách.
Medzi tým sa prezidentom Uruguaja stal skutočne pred tým vybraný kandidát Gabriel Antonio Pereira. Ten po štyroch rokoch dokončil svoje funkčné obdobie a v roku 1860 sa novým prezidentom stal Bernardo Prudencio Berro, ktorý sa začal snažiť postupne situáciu v krajine zlepšovať a stabilizovať. O tri roky neskôr sa už ale Flores cítil dostatočne silný a vrátil sa aj s armádou do Uruguaja, kde chcel viesť podľa svojej mienky "oslobodzujúcu križiacku výpravu". V júni a júli 1863 porazil v dvoch bitkách vládne vojsko. Následne sa ale opäť obrátil na susednú Brazíliu so žiadosťou o podporu, Brazília tak vyhlásila Uruguaju vojnu. Flores získal aj podporu Argentíny, postupoval veľmi tvrdo, jeho vojsko zabíjalo aj zajatých dôstojníkov vládneho vojska. Vlastné vojenské operácie na uruguajskom území vykonávali aj Brazílčania, 20. februára 1865 vstúpil Flores so svojou armádou do Montevidea. Tu sa Flores vyhlásil za "dočasného guvernéra" a začal vládnuť ako diktátor. Naplno zapojil Uruguaj do bojov vo vojne trojspolku proti Paraguaju, kde bojoval na strane Brazílie a Argentíny. Flores sa však vo vojne prejavil zmierlivo a presadil, aby Argentína a Brazília po víťazstve ponechali Paraguaju nezávislosť a dokonca sa za Uruguaj zriekol vojenských reparácii od Paraguaja, ktorý vojnu nakoniec prehral. V roku 1868 sa bývalý prezident Bernardo Prudencio Berro pokúsil vrátiť sa k moci ozbrojenou revolúciou. Tento pokus však skončil úplným fiaskom, keď bol Berro zatknutý pri pokuse o útek. Napriek tomu v čase, kedy sa mala uskutočniť revolúcia zavraždili neznámi páchatelia prezidenta Floresa a vládni vojaci v odvete zavraždili Berra, ktorý však o vražde Floresa nevedel. Flores je pochovaný v Metropolitnej katedrále v Montevideu.

</doc>
<doc id="626472" url="https://sk.wikipedia.org/wiki?curid=626472" title="Sahle-Work Zewde">
Sahle-Work Zewde

Sahle-Work Zewde (* 21. február 1950, Addis Abeba, Etiópia) je etiópska politička, diplomatka a od roku 2018 4. prezident Etiópie. Už od roku 1989 pôsobila v niekoľkých medzinárodných organizáciách, vrátane OSN, často v úlohe diplomata.
Životopis.
Narodila sa v roku 1950 v Addis Abebe, hlavnom meste vtedajšieho Etiopie. Tu vyštudovala strednú školu Lycée Guebre-Mariam, neskôr študovala prírodné vedy na univerzite vo francúzskom Montpellieri. V rokoch 1989 až 1993 pôsobila ako veľvyslankyňa v Senegale, neskôr bola tiež veľvyslankyňou v Džibutsku a Francúzsku. V rokoch 2002 - 2006 bola stálou zástupkyňou UNESCO v Tunisku a Maroku. Následne získala vyššie posty a roku 2011 bola vymenovaná generálnou riaditeľkou kancelárie OSN v Nairobi.
V júni 2018 bola menovaná zástupkyňou generálneho tajomníka OSN pre Africkú úniu ako prvá žena v tejto funkcii. Tejto funkcie sa vzdala 25. októbra, pretože bola zvolená prezidentkou Etiópie. Tým sa stala historicky prvou ženou v úrade prezidenta Etiópie a v čase svojho zvolenia bola tiež jedinou prezidentkou v celej Afrike.

</doc>
<doc id="626473" url="https://sk.wikipedia.org/wiki?curid=626473" title="Pandžáb (Pakistan)">
Pandžáb (Pakistan)

Pandžáb (pandžábsky a urdčina پنجاب, "Panjabi)" je s rozlohou 205 344 km² jedna z najväčších pakistanských provincií, zároveň je z nich najľudnatejšia (cez 81,5 mil. obyvateľov v roku 2009). Na juhu susedí so Sindhom, na západe s Chajbar Paštúnchwá a Balúčistánom. Severnými susedmi sú Pakistanom ovládaná časť Kašmíru Ázád Kašmír a Územie hlavného mesta Islamabádu.
Provincia existuje v súčasnej podobe od mája 1972. Jej hlavné mesto je Láhaur. Počet obyvateľov Pandžábu rastie, zatiaľ čo v roku 1981 tu žilo 47 292 000 obyvateľov, v roku 1998 už to bolo 72 585 000 ľudí.

</doc>
<doc id="626477" url="https://sk.wikipedia.org/wiki?curid=626477" title="Bratislavské jazzové dni">
Bratislavské jazzové dni

Bratislavské jazzové dni (zápis podľa aktuálnych webových stránok festivalu: Bratislavské Jazzové Dni [skratka BJD]; zápis jednak zodpovedajúci kodifikovanému jazyku a jednak používaný najmä staršie: Bratislavské džezové dni [skratka: BDžD, BDŽD, BDD]; angl. "Bratislava Jazz Days"; hovorovo džezáky) je popredný európsky festival džezovej hudby, ktorý sa koná každoročne v Bratislave. Prvý ročník sa uskutočnil v roku 1975 a 18. – 20. októbra 2024 sa konal 49. ročník. Dramaturgom festivalu je známy džezový spevák, skladateľ, manažér a moderátor Peter Lipa.
Poprední interpreti.
Každý ročník prezentoval známych džezových hudobníkov z domova a zahraničia.
Prvýkrát hrali interpreti zo západnej Európy, Big Band Retuperä z Fínska a západonemecké trio Weiden.
Prvým účinkujúcim muzikantom z USA bol trubkár Lee Harper. Ďalší hostia: Slovenské džezové kvinteto, Orchester Gustáva Broma, Pražský Big Band, Československé džezové kvarteto, Luciano Biasutti Quintet
Jazzový orchcester čs. rozhlasu, Elton Dean, Revival Jazz Band, Big Band Ferdinanda Havlíka, Christian Escoude
Combo Petra Lipu, Pražské kvarteto, Roger Guerin Big Band, Laco Déczi, Kvinteto Ladislava Gerhardta
Pozvanie prijal významný belgický harmonikár a gitarista Jean Toots Thielemans, ďalší hostia boli Bratislavský big band, Rena Rama, Family Of Percussion, Combo Petra Lipu atď.
Americkí hostia gitarista Larry Coryell a bubeník Jack De Johnettes patrili v tej dobe medzi najpopulárnejších jazzových hudobníkov. Ďalší hostia: Orchester ČST, , Stanley Clarke, Terje Rypdal, Beaver Harris Band aťď.
Esprit Band, Ronald Shannon Jackson And The Decoding Society, Wail, Pražské džezové kvarteto, Oregon
John McLaughlin, M. Kratochvíl &amp; A. Eckermann, Stanley Clarke, Kvarteto Emila Viklického, Ganelin Trio
Bobby McFerrin, Peter Lipa a T+R Band, Big Band Bratislavského konzervatória, Perugia Big Band, Lester Bowie &amp; Bras Fantasy
Sun Ra Orkestra, Frederik Noren Band, Billy Cobham Band, Michael Brecker Band, Itchy Fingers
Herbie Hancock Quartet, Talisker, Brus Trio, Courtney Pine, Phil Woods Quintet
Leni Stern Band, Louisiana Red, Cassandra Wilson Trio, 29th Street Saaxophone Quartet, Jack McDuff Quintet
Caledonia Jazz Band, Rousse Jazz Quartet, Stanley Jordan Trio, John Scofield Quartet, Eddie Harris Quintet
Paul Boehmke, Wynton Marsalis, The Flying Dixies, District Six, Take 6
The Ambassadors, Vinx, Michel Petrucciani Quartet, Big Band Radio Bratislava, Johny Thompson Singers
Bob Long California Band, The Zawinul Syndicate, Max Sunyer Trio , Bob Berg Band, Manuel Rocheman
Klaus König Orchestra, Bohuslan Big Band, Lars Jansson Trio, Johnny Griffin Quartet, Maceo Parker And Roots Revisited
Vienna Art Orchestra, Red Eagle And Blues Jazz Band, Steps Ahead, Jiří Stivín Quartet, Bratislava Hot Serenaders
Brian Auger And The New Oblivion Express, The Yellowjackets, Bill Evans And Push, The Yellowjackets, Gustáv Brom Big Band
Al Di Meola Project, Eddie Palmieri Group, Richard Galliano, Ben's Belinga Afro Jazz, Slovak Young Swing Generation
Larry Coryell's Eleventh House, Courtney Pine, Ray Anderson's Pocket Brass Band, New York Voices, Michele Hendricks Quintet
Bill Bruford's Earthworks, Monty Waters &amp; Titus Waldenfels Sextet, Peter Lipa &amp; Band, Martin Schrack Quartet, David Sanchez Quintet
Bebel Gilberto, James Carter Electric Groove Band, The Philip Catherine Trio, Kurt Elling Quartet, Tommy Smith Quartet
Scott Hamilton Quartet, Elias Meiri Trio, Emil Viklický trio, New Cool Collective, The Tweeters
Ronald Snijders Band, Jazz Jamaica All Stars, Julio Barreto Latino World, Fuse Jazz, Traditional Jazz Band
Peter Lipa &amp; Band, Marcus Miller, Mezzoforte, Buddha Bar DJ Combo, Jazzpression
Level 42, Jimmy Smith Group, Traditional Club Bratislava, Laco Déczi, Kvinteto Dušana Húščavu
Spanish Harlem Orchestra, Sayag Jazz Machine, Erik Rothenstein, Nils Landgren Funk Unit, The David Sanborn Band
Matt Bianco, Kenny Garrett Quartet, Rhythm Desperados, Ignacio Berroa Quartet, David Kollar Band
Bill Evans Soulgrass, Alvik, Bill Evans Soulgrass, Mike Stern, Marián Varga
Al Jarreau, Anita Soul, Stefan Wagner Group, Free Style Chamber Orchestra, Triango
Bella Wagner &amp; Band, Souljazz Orchestra, Christian McBride Trio, Scott Kinsey Group, Maria Joao Quintet
Aga Zaryan, Bontas-Weinberger Quartet, Larry Carlton Trio, Roberta Gambarini Quartet, Orchester Gustava Broma
Curtis Stigers, Raúl Midón Trio, Jana Bezek Trio, Andy Belej Quartet, Nicholas Payton Quintet
Kool &amp; The Gang, Dianne Reeves, Emil Viklický Trio, Grace Kelly Quartet, Till Brönner Quintet
Chicago Blues Connection, José James, Dainius Pulauskas Group, Joshua Redman Quartet, HBC The Super Trio
Mike Stern Band, Lia Pale, John Scofield Trio, James Taylor Quartet, Robert Cray Band
Snarky Puppy, Gregory Porter, Jeff Ballard Trio, Luca Ciarla Quartet, Alain Caron Group
Big Band Gustava Broma, Caro Emerald, Tiempo Libre, Adam Ben Erza, Ondrej Juraši Quinteto
Laura Perrudin, Vertigo, Early Birds, Portico Quartet, Roy Hargrove Quintet
Manhattan Transfer, Peter Lipa, Carpet Cabinet, Vilém Spilka Quartet, Jamison Ross

</doc>
<doc id="626484" url="https://sk.wikipedia.org/wiki?curid=626484" title="Karpatské múzeum">
Karpatské múzeum



</doc>
<doc id="626492" url="https://sk.wikipedia.org/wiki?curid=626492" title="Slovenský domov">
Slovenský domov

Slovenský domov bol časopis, ktorý vychádzal na Slovensku v 30. rokoch 20. storočia.
Vydavateľské údaje.
Podnázov časopisu: Časopis Spolku Slovákov - židov „Rozvoj“
Časopis bol týždenník a vychádzal v Košiciach. Riadila ho redakčná rada.
Periodicita.
Začal vychádzať 12. februára 1937, zanikol 21. októbra 1938

</doc>
<doc id="626493" url="https://sk.wikipedia.org/wiki?curid=626493" title="Molekulová mechanika">
Molekulová mechanika

Molekulová mechanika opisuje molekulu ako súbor atómov, ktorých interakcie sa môžu opísať newtonovskou mechanikou.
Energia systému je v molekulovej mechanike rozdelená do jednotlivých zložiek, ktoré sa môžu vypočítať nezávisle. Pretože hmotnosť jadier je omnoho vyššia ako hmotnosť elektrónov, môže sa (v rámci Bornovej-Oppenheimerovej aproximácie) separovať vlnová funkcia Schrödingerovej rovnice na súčin dvoch funkcií: jednu pre jadrá a druhú pre elektróny. Pre potreby molekulovej mechaniky, ktorá sa pôvodne vyvinula na interpretáciu spektier, sa ignoruje nábojová distribúcia. Počas zmeny polohy jadier sa nábojová distribúcia predpokladá konštantná. Vzhľadom na to, že molekulová mechanika je založená na princípoch klasickej fyziky, nemôže poskytnúť informácie o elektrónovej distribúcii študovanej molekuly. Molekulovou mechanikou sa môžu študovať systémy rôznej veľkosti a komplexnosti (od malých molekúl po veľké biomolekuly alebo komplexné materiály zložené z niekoľko tisíc až miliónov atómov.

</doc>
<doc id="626494" url="https://sk.wikipedia.org/wiki?curid=626494" title="Slovenský denník (1918 – 1938)">
Slovenský denník (1918 – 1938)

Slovenský denník bolo periodikum, ktoré vychádzalo na Slovensku od r. 1918 do r. 1938.
Vydavateľské údaje.
Denník vychádzal v Ružomberku, neskôr v Bratislave. Vyšiel 9. novembra 1918 a zanikol 31. decembra 1938. Uverejňoval aj romány na pokračovanie.

</doc>
<doc id="626495" url="https://sk.wikipedia.org/wiki?curid=626495" title="Molekulová dynamika">
Molekulová dynamika

Molekulová dynamika (MD) je počítačová simulačná metóda, ktorá simuluje klasický pohyb atómov v danom silovom poli.
Pôvodne sa molekulová dynamika používala na výskum relaxačných javov a transportných vlastností kvapalín. Neskôr sa zistilo, že MD simulácie môžu byť účinnou metódou výpočtov štruktúrnych a termodynamických vlastností komplexných kvapalín, tekutých solí, kryštálov, polymérov a proteínov v roztoku. Vývoj molekulovodynamických simulácií urýchlil rozvoj počítačovej techniky a MD metód. V súčasnosti sa bežne uskutočňujú MD simulácie systémov veľkosti enzýmov, ktoré sú obklopené tisíckami molekúl vody.

</doc>
<doc id="626496" url="https://sk.wikipedia.org/wiki?curid=626496" title="JK Education">
JK Education

JK Education, s.r.o. (IČ 015 55 804) je česká spoločnosť so sídlom v Prahe, jej centrála sa nachádza na Svatoslavovej ulici. Skupina, ktorú spoluzaložil Ondřej Kania v roku 2013, sa zaoberá vzdelávaním v Česku aj v zahraničí.
História.
S myšlienkou založiť vzdelávaciu skupinu, ktorá bude pomáhať českým študentom študovať na zahraničných internátnych školách, prišiel Ondřej Kania už v čase jeho štúdia na americkej strednej škole. Po svojom návrate sa rozhodol s kamarátom založiť vzdelávaciu skupinu, ktorá by českým študentom sprostredkovala podobnú skúsenosť, ako zažil on v Amerike.
Spoločnosť vznikla ako J&amp;K Consulting 10. apríla 2013. V tomto roku sa spoločnosti podarilo dostať na zahraničné internátne školy 10 študentov, toto číslo sa každým rokom postupne zvyšovalo. V roku 2015 sa uskutočnil prvý ročník vzdelávacieho veľtrhu JK Education EXPO, na ktorý zo zahraničia prišlo 32 stredných škôl.
Kania sa v roku 2016 rozhodol investovať do gymnázia v Prahe a spoluzaložil Pražské humanitní gymnázium, kde bola zavedená výučba inšpirovaná fínskym a americkým vzdelávacím systémom. V tom istom roku sa uskutočnil druhý ročník veľtrhu JK Education EXPO, na ktorý tentokrát prišlo 40 zahraničných škôl z USA, Európy a Kanady. Vzdelávacia skupina rozšírila svoju pôsobnosť aj na Slovensko, Maďarsko a Poľsko.
Nasledujúci rok sa počet študentov na zahraničných internátnych školách zvýšil a skupina sa rozhodla založiť prvú americkú strednú školu v Česku. V Prahe vznikla American Academy in Prague s americkou akreditáciou.
V roku 2017 sa skupina J&amp;K Consulting premenovala na JK Education. Po úspechu American Academy in Prague bola otvorená aj druhá pobočka v Brne, v roku 2019 nasledovala ďalšia pobočka American Academy v Bratislave a v roku 2021 sa sieť amerických škôl rozrástla o chorvátsku American Academy in Zagreb.
V roku 2018 do spoločnosti vstúpil slovenský investičný fond Espira Investments, za ktorým stojí investičná bankérka Andrea Ferancová a Emília Mamajová. Po troch rokoch prínosnej spolupráce ich podiel Kania odkúpil späť.
V roku 2019 zaradil magazín Forbes (magazín) Ondřeja Kaniu do rebríčku Forbes 30 pod 30 mladých talentov Česka a následne do prestížneho európskeho výberu v oblasti social entrepreneurship.
V roku 2021 sa minoritným akcionárom vzdelávacej skupiny JK Education s podielom 23 percent stala finančná skupina J&amp;T, pre ktorú je to prvá investícia na poli súkromného vzdelávania. Zvyšnú časť vlastní Ondřej Kania.
Prístup k vzdelaniu.
JK Education sa prostredníctvom vlastných projektov snaží ponúknuť českým rodinám a študentom stredných aj vysokých škôl alternatívu k českému vzdelávaciemu systému. Spolupracuje s americkými, kanadskými, európskymi a austrálskymi školami, na ktoré každý školský rok posiela desiatky študentov. V rámci vzdelávania sa sústredí na jazyky, ktoré sú podľa nej v 21. storočí najdôležitejšou zručnosťou mladých ľudí. Víziou JK Education je pripraviť študentov na najlepšie univerzity po celom svete a úspešný osobný i profesijný život.
Štúdium v zahraničí.
Hlavnou činnosťou vzdelávacej skupiny je zabezpečiť českým, slovenským, maďarským, poľským a ďalším študentom štúdium na kvalitných zahraničných internátnych stredných školách a univerzitách v USA, Kanade, Austrálii alebo Európe.
Momentálne má vzdelávacia skupina vytvorené unikátne partnerstvo s viac ako 40 zahraničnými strednými a vysokými školami, navyše dokáže zaistiť štúdium na ďalších školách po celom svete.
Veľtrhy.
Vzdelávacia skupina už niekoľko rokov organizuje najväčší veľtrh internátnych stredných škôl a univerzít v strednej Európe – JK Education EXPO. Na predchádzajúcich ročníkoch sa návštevníci osobne stretávali so zástupcami škôl z USA, Kanady a Európy. Od roku 2020 je veľtrh JK Education EXPO organizovaný online. Záujemcovia o štúdium v ​​zahraničí sa tak so zástupcami škôl z celého sveta stretávajú virtuálne a prostredníctvom online stretnutí spoznávajú, ako to na konkrétnych školách chodí. 
Vlastné školy.
Od svojho vzniku spoločnosť založila stredné a základné školy v Česku, na Slovensku a v Chorvátsku. V roku 2016 investovala do pražského gymnázia a založila Pražské humanitní gymnázium, ktorého výučba je inšpirovaná fínskym a americkým vzdelávacím konceptom. Gymnázium je orientované na humanitné predmety, pravidelne organizuje besedy s významnými osobnosťami z politiky, podnikania alebo vedy.
V roku 2017 JK Education otvorila v Prahe školu American Academy in Prague, ktorá je otvorená študentom základných a stredných škôl. V roku 2018 sa sieť American Academy rozšírila o pobočku v Brne a v roku 2019 nasledovala slovenská pobočka v Bratislave. V roku 2021 sa potom v Chorvátsku otvorila American Academy in Zagreb. American Academy in Prague a American Academy in Brno v roku 2021 získali 7-ročnú akreditáciu od MSA (Middle States Association of Elementary and Secondary Schools), zvyšné dve školy sú v procese získania tejto americkej akreditácie.
Študenti škôl siete American Academy majú slobodu vo výbere predmetov, ktorým sa chcú venovať. Rovnako ako na Pražskom humanitnom gymnáziu, aj na American Academy sa venujú projektovej a tematickej výučbe. Štúdium prebieha v angličtine a učitelia pochádzajú z celého sveta.

</doc>
<doc id="626497" url="https://sk.wikipedia.org/wiki?curid=626497" title="Robotnícke noviny">
Robotnícke noviny

Robotnícke noviny boli týždenník, ktorý vychádzal na území Slovenska od začiatku 20. storočia do začiatku druhej svetovej vojny. 
Vydavateľské údaje.
Noviny vychádzali každý štvrtok v Bratislave, neskôr v utorok a piatok

</doc>
<doc id="626498" url="https://sk.wikipedia.org/wiki?curid=626498" title="Škoda 14TrE">
Škoda 14TrE

Škoda 14TrE je modernizovaná verzia česko-slovenského trolejbusu Škoda 14Tr. Bola vyrábaná v druhej polovici 90. rokov 20. storočia pre mesto Dayton v americkom štáte Ohio.
Konštrukcia.
V roku 1994 založila Škoda spolu s americkou firmou AAI Baltimore spoločnosť ETI Baltimore, ktorá sa z legislatívnych dôvodov mala podieľať na výrobe nových trolejbusov určených pre americké mestá. O rok neskôr boli do USA dovezené tri prototypové trolejbusy 14TrE kompletne vyrobené v Škode Ostrov, ktoré spočiatku poslúžili v Daytone ako ukážkové vozy. Sériové vozidlá pre Dayton boli v počte 54 vozov v ETI zostavené v rokoch 1997 – 1999, pričom zo Škody Ostrov boli do USA zaslané hotové skelety vozidiel a kontajnery s elektrickou výzbrojou.
Voz 14TrE vychádza z modelu 14Tr. Ide o dvojnápravový trolejbus so samonosnou karosériou. Bol pozmenený dizajn čiel, v pravej bočnici sa nachádzajú iba dvoje dvojkrídlové skladacie dvere (len predné a zadné).
Prototypy.
Boli vyrobené tri prototypy, ktoré boli do Daytonu dodané v roku 1995 a ktoré dostali čísla 9601–9603. Od zvyšku neskôr dodaných sériových vozidiel sa čiastočne líšili, ich karoséria bola o 175 mm užšia, disponovali čelným nedeleným oknom a veľkým zadným oknom. Všetky tri vozidlá boli vyradené pred rokom 2013, dopravca však počíta so zachovaním trolejbusu č. 9602 ako historického vozidla.
Dodávky trolejbusov.
V rokoch 1995 až 1999 bolo vyrobených celkom 57 vozov 14TrE.

</doc>
<doc id="626503" url="https://sk.wikipedia.org/wiki?curid=626503" title="Tatranské múzeum">
Tatranské múzeum

Tatranské múzeum môže byť:

</doc>
<doc id="626505" url="https://sk.wikipedia.org/wiki?curid=626505" title="Presidencia Roque Sáenz Peña">
Presidencia Roque Sáenz Peña

Presidencia Roque Sáenz Peña je mesto ležiace v provincii Chaco v severe Argentíny. Je sídlom departmentu Comandante Fernández. Leží približne 170 km severozápadne od hlavného mesta provincie Resistencia a práve po tomto meste je druhým najväčším v provincii Chaco. Pri sčítaní ľudu v roku 2010 malo mesto 89 882 obyvateľov.
Mesto bolo založené v roku 1912 ako poľnohospodárska kolónia, v súčasnosti sa niekedy označuje ako La Termal kvôli termálnym vodám, ktoré sa nachádzajú v jeho blízkosti, pričom tieto sú vyhľadávané turistami. Presidencia Roque Sáenz Peña sa stala jedným z hlavných cieľov slovenských a českých prisťahovalcov, ktorí na začiatku 20. storočia prichádzali do Argentíny. Práve v tejto oblasti žila druhá najväčšia slovenská vysťahovalecká komunita v Argentíne po federálnom hlavnom meste Buenos Aires. Väčšinou sa však jednalo o Slovákov, ktorí boli potomkami už starších slovenských vysťahovalcov žijúcich mimo územia Slovenska. Slovenská komunita sa tu začala tvoriť v roku 1923 a skladala sa zo 174. Slovákov pôvodom z Bulharska. Slovenských prisťahovalcov sem lákala najmä voľná pôda, už pri príchode tu existovala menšia česká komunita, ktorá uľahčila ich usadenie sa.

</doc>
<doc id="626506" url="https://sk.wikipedia.org/wiki?curid=626506" title="Podtatranské múzeum">
Podtatranské múzeum



</doc>
<doc id="626507" url="https://sk.wikipedia.org/wiki?curid=626507" title="Panorama Towers">
Panorama Towers

Panorama Towers môže byť:

</doc>
<doc id="626508" url="https://sk.wikipedia.org/wiki?curid=626508" title="Bratislavské džezové dni">
Bratislavské džezové dni



</doc>
<doc id="626509" url="https://sk.wikipedia.org/wiki?curid=626509" title="Bratislavské Jazzové Dni">
Bratislavské Jazzové Dni



</doc>
<doc id="626510" url="https://sk.wikipedia.org/wiki?curid=626510" title="Bratislava Jazz Days">
Bratislava Jazz Days



</doc>
<doc id="626513" url="https://sk.wikipedia.org/wiki?curid=626513" title="Sojuz TM-1">
Sojuz TM-1

Sojuz TM-1 () bol sovietsky nepilotovaný kozmický let v rámci programu Sojuz. Išlo o skúšobný let novej kozmickej lode typu Sojuz TM, ktorá bola navrhnutá a vyvinutá bola v roku 1986 v sovietskej konštrukčnej kancelárii "Golovnoje kontruktorskoje bjuro" (Головное контрукторское бюро – ГКБ). Celková dĺžka lode bola 6,98 m, maximálny priemer 2,72 m a predpokladaná životnosť 14 dní pri samostatnom lete a 6 mesiacov pripojená ku stanici. Sojuz TM-1 vyštartoval 21. mája 1986 z kozmodrómu Bajkonur k stanici Mir, ku ktorej sa pripojil 23. mája. Dňa 29. mája sa odpojil od stanice a 30. mája úspešne pristál.

</doc>
<doc id="626514" url="https://sk.wikipedia.org/wiki?curid=626514" title="Zmijavci">
Zmijavci

Zmijavci je dedina a općina v Splitsko-dalmatínskej župe v južnom Chorvátsku, pričom dedina je jediným sídlom v opčine. Má rozlohu cca 14 km² a v roku 2011 tu žilo 2 048 obyvateľov. 
Leží v oblasti Imotsko polje, 8 km južne od mesta Imotski. Medzi hlavné činnosti tunajších obyvateľov patrí poľnohospodárstvo a vinárstvo.

</doc>
<doc id="626515" url="https://sk.wikipedia.org/wiki?curid=626515" title="Šolta (obec)">
Šolta (obec)

Šolta je chorvátska općina na rovnomennom ostrove a okolitých ostrovčekoch v Jadranskom mori v blízkosti Splitu. Patrí do Splitsko-dalmatínskej župy.
Má rozlohu 58,98 km² a v roku 2011 tu žilo 1 700 obyvateľov. Skladá sa z ôsmich sídiel, z ktorých je najväčší Grohote (425 obyvateľov).
V obci sa nachádza 8 dedín (stav 2006) – Donje Selo, Gornje Selo, Grohote, Maslinica, Nečujam, Rogač, Srednje Selo a Stomorska.

</doc>
<doc id="626516" url="https://sk.wikipedia.org/wiki?curid=626516" title="Marina (Chorvátsko)">
Marina (Chorvátsko)

Marina je dedina a općina v Chorvátsku ležiaca na pobreží Jadranského mora, v roku 2011 tu žilo 4 595 obyvateľov, 97,6% tvoria Chorváti.
Sídla.
Okrem vlastnej dediny pod općiny patria sídla Blizna Donja, Blizna Gornja, Dograde, Gustirna, Mitlo, Najevi, Poljica, Pozorac, Rastovac, Sevid, Svinca, Vinišće, Vinovac a Vrsine.

</doc>
<doc id="626517" url="https://sk.wikipedia.org/wiki?curid=626517" title="Hrvace">
Hrvace

Hrvace je dedina a općina v chorvátskej Splitsko-dalmatínskej župe. Má 3 617 stálych obyvateľov (údaj z roku 2011), 97% z nich sú Chorváti.
Sídla.
Do općiny okrem vlastnej dediny patria sídla Dabar, Donji Bitelić, Gornji Bitelić, Laktac, Maljkovo, Potravlje, Rumin, Satrić, Vučipolje a Zasiok.

</doc>
<doc id="626518" url="https://sk.wikipedia.org/wiki?curid=626518" title="Borgo San Lorenzo">
Borgo San Lorenzo

Borgo San Lorenzo je talianska obec v provincii Florencia v oblasti Toskánsko.
V roku 2017 tu žilo 18 419 obyvateľov.
Vývoj počtu obyvateľov.
Zdroj: 

</doc>
<doc id="626519" url="https://sk.wikipedia.org/wiki?curid=626519" title="Konzervant">
Konzervant

Konzervant je prírodná alebo syntetická chemická látka pridávaná do produktov ako sú potraviny (označenie E200 až E299), liečivá, farby, biologické vzorky, drevo atď., na zabránenie nežiadúcich chemických premien alebo rozkladu mikrobiálnym pôsobením.
Drevo je nutné ochrániť pred pôsobením húb, hmyzu (najmä termitov). Pre konzerváciu dreva sa používa najčastejšie arzén, meď, kyselina boritá a petrolej.
Ku konzervácii jedla sa používajú najčastejšie antimikrobiálne látky, ktoré bránia mikroorganizmom a hubám v rozklade sacharidov obsiahnutých v potrave. Ako antimikrobiálne konzervanty sa najčastejšie používajú dusičnan sodný, dusitan sodný, oxid siričitý a disodná soľ EDTA. Avšak aj koncentrovaný oxid uhličitý konzervuje.
Ku konzervácii kozmetiky a liečiv sa používajú napr. parabény (E214 až E219).
Konzervanty sa v potravinách niekedy nahrádzajú antioxidantmi (prevažne E300 až E399). Napríklad butylhydroxytoluén (E321) spôsobuje obezitu.

</doc>
<doc id="626520" url="https://sk.wikipedia.org/wiki?curid=626520" title="Arvo Henrik Ylppö">
Arvo Henrik Ylppö

Arvo Henrik Ylppö (* 27. október 1887, Akaa, Fínsko† 27. január 1992, Helsinki) bol fínsky pediater.
V prvej polovici 20. storočia viedol reformy fínskeho zdravotníctva v oblasti starostlivosti o deti, počas ktorých došlo k prudkému poklesu detskej úmrtnosti. Je považovaný za jedného z najvýznamnejších fínskych lekárov.
V decembri 2004 ho hlasy divákov YLE umiestnili na 6. miesto v stovke najväčších Fínov.

</doc>
<doc id="626522" url="https://sk.wikipedia.org/wiki?curid=626522" title="Arvo Ylppö">
Arvo Ylppö



</doc>
<doc id="626524" url="https://sk.wikipedia.org/wiki?curid=626524" title="Ivan Zuzula">
Ivan Zuzula

RNDr. Ivan Zuzula, CSc., (* 21. október 1954 – † 18. august 2023) bol slovenský meteorológ a klimatológ, environmentálny vedec, vysokoškolský pedagóg a politik. Pôsobil tiež ako predseda Slovenskej konzervatívnej strany a bol kandidátom na prezidenta Slovenskej republiky vo voľbách v roku 2019.
Životopis.
Vyštudoval fyziku na Prírodovedeckej fakulte Univerzity Komenského so špecializáciou na meteorológiu a klimatológiu. Neskôr pokračoval v štúdiu a v rámci dizertácie sa venoval matematickému modelovaniu znečistenia ovzdušia. Promoval v roku 1979. Dlhodobo sa venoval fotografovaniu. Aktívne pôsobil v niekoľkých fotokluboch.
Zuzula bol ženatý, s manželkou mal dve deti, staršieho syna a mladšiu dcéru.
Kariéra.
Začínal ako výskumný pracovník v Jaslovských Bohuniciach v rámci meteorologického zabezpečovania jadrovej energetiky. Po Nežnej revolúcii, keď v roku 1990 prevzala moc VPN a vyhlásila konkurz na mladých odborníkov s cieľom obmeniť štátnu správu zaťaženú predchádzajúcim komunistickým režimom, sa stal poradcom predsedu vlády pre oblasť životného prostredia. Venoval sa predovšetkým budovaniu, prevádzke a environmentálnym otázkam týkajúcich sa Vodného diela Gabčíkovo.
V parlamentných voľbách v roku 1992 zvíťazilo HZDS a predsedom vlády (najprv v rámci Česko-Slovenska, od 1. januára 1993 samostatného Slovenska) sa stal Vladimír Mečiar. Ivan Zuzula vtedy následnú spoluprácu odmietol, z pozície poradcu predsedu vlády sa v roku 1992 vrátil do Slovenského hydrometeorologického ústavu.
Po ôsmich rokoch odtiaľ odchádzal ako štatutárny námestník riaditeľa so zodpovednosťou za úsek ochrany prírodného prostredia. Z tejto pozície prešiel do Výskumného ústavu závlahového hospodárstva. V roku 2001 vyhral konkurz na pozíciu riaditeľa zákonom o odpadoch zriadeného Recyklačného fondu. Išlo o neštátny účelový fond, ktorý slúžil na sústreďovanie finančných prostriedkov od dovozcov a výrobcov komodít stanovených zákonom a ich následné poskytnutie na podporu zberu, zhodnotenia a spracovania opotrebovaných batérií a akumulátorov, odpadových olejov, opotrebovaných pneumatík, viacvrstvových kombinovaných materiálov, elektrických a elektronických zariadení, plastov, papiera, skla, vozidiel či kovových obalov.
V roku 2006 prešiel do súkromného sektora a začal pôsobiť v spoločnosti zameranej na poradenstvo a projekčnú činnosť v environmentálnej oblasti, najmä v nakladaní s odpadmi. Pôsobil ako pedagóg na Prírodovedeckej fakulte Univerzity Pavla Jozefa Šafárika, a na Stredoeurópskej vysokej škole v Skalici. Prednášal viacero environmentálne zameraných predmetov, napríklad: Základy environmentalistiky odpadov, Právne, ekonomické a sociálne aspekty odpadového hospodárstva, Technológiu nakladania s odpadom a Environmentálne aspekty odpadového hospodárstva.
Politická kariéra.
Zuzula pôsobil na začiatku 90. rokov 20. storočia ako poradca dvoch slovenských premiérov - Jána Čarnogurského a Vladimíra Mečiara. V tom čase nebol členom politickej strany a na svojich pozíciách sa držal pre svoje odborné a apolitické postoje. V roku 1992 neprijal ponuku Vladimíra Mečiara spolupracovať s ním vo vznikajúcom HZDS. V roku 2017 sa na základe svojich politických preferencií stal členom politickej strany Sieť, ktorá krátko na to zmenila svoj názov, dnes Slovenská konzervatívna strana. Dňa 8. septembra 2017 ho zvolili delegáti bratislavského snemu za nového predsedu strany. Kľúčovým odkazom tohto snemu sa stali tri priority – bezpečnosť, rozvoj a prosperita a zjednocujúcim prvkom princíp udržateľného rozvoja opierajúci sa o tri základné rovnocenné dimenzie: o dimenziu ekonomickú, sociálnu a environmentálnu.
Okrem politiky sa Ivan Zuzula venoval blogovaniu na ekologické, environmentálne a politické témy.

</doc>
<doc id="626526" url="https://sk.wikipedia.org/wiki?curid=626526" title="The Orville">
The Orville

The Orville je americký sci-fi televízny seriál typu komediálna dráma, ktorý mal premiéru 10. septembra 2017 na stanici Fox.

</doc>
<doc id="626527" url="https://sk.wikipedia.org/wiki?curid=626527" title="Gravitačný potenciál">
Gravitačný potenciál

Gravitačný potenciál (formula_1) je gravitačná potenciálna energia (E) na jednotku hmotnosti:
formula_2
Gravitačný potenciál hmotného bodu v newtonovskej fyzike vyjadrený vzorcom:
 formula_3
kde
Gradientom (∇) gravitačného potenciálu je intenzita gravitačného pola K [N/kg= m/s2] .
Intenzita gravitačného poľa je gravitačná sila pôsobiaca na teleso jednotkovej hmotnosti. Gravitačná sila udeľuje telesám gravitačné zrýchlenie a [m/s2]
a=-formula_9 
formula_10
Absolútna hodnota gravitačného potenciálu na rôznych miestach s ohľadom na gravitáciu Zeme, Slnka a Galaxie je uvedená v nasledujúcej tabuľke. Z tabuľky vyplýva, že objekt z povrchu Zeme potrebuje cca 60 MJ / kg na "opustenie" zemského gravitačného poľa, ďalších 900 MJ / kg, aby opustili aj gravitačné pole Slnka a viac ako 130 GJ / kg, aby opustili gravitačné pole Galaxie.
Potenciál je polovica štvorca únikovej rýchlosti, Φ=vesc2/2, teda úniková rýchlosť vesc=sqrt(2*Φ).

</doc>
<doc id="626528" url="https://sk.wikipedia.org/wiki?curid=626528" title="Ako som rozpútal Druhú svetovú vojnu">
Ako som rozpútal Druhú svetovú vojnu

Ako som rozpútal Druhú svetovú vojnu (V Polštine "Jak rozpętałem drugą wojnę światową") je poľský hraný film z roku 1969, založený na románe Kazimierza Sławińskeho "Przygody kanoniera Dolasa" "(Dobrodružstvá Dolasa delostrelca)." Bol natočený v Soči, Baku, Poświętnom, Lodži a iných miestach.
Pôvodne bol film čiernobiely, v roku 2000 bol digitálne sfarebnený firmou Dynacs Digital Studios.
Dej.
Hlavná postava filmu je poľský vojak "Franek Dolas", ktorý je v dôsledku komických náhod presvedčený, že spustil Druhú svetovú vojnu. Pri svojich pokusoch napraviť čo spôsobil sa neustále dostáva do problémov. Ocitá sa na rôznych vojnových frontoch (V Juhoslávii, Stredozemnom mori, na Blízkom východe, v Taliansku). Nakoniec sa však vráti do Poľska. 

</doc>
<doc id="626530" url="https://sk.wikipedia.org/wiki?curid=626530" title="NVM express">
NVM express

NVM express alebo skôr NVMHCI ("Non-Volatile Memory Host Controller Interface Specification") je špecifikácia rozhrania pre komunikáciu medzi flash pamäťou a jej radičom. Rozhranie je navrhnuté pre využitie hlavných výhod flash pamätí oproti klasickejším mechanickým diskom. Rozhranie je optimalizované pre maximálne využitie nízkej latencie a vysokej priepustnosti dát pri pripojení flash pamäte cez PCIe alebo napríklad SATA Express U.2 zbernice. NVMe operuje na hardvérovom ovládači a definuje sety príkazov a zariaďuje komunikáciu medzi externým hardvérom (SSD disk) a internými komponentami (procesor).
NVMe štandard je navrhnutý pre čo najväčšie využitie výhod flash pamätí, a to hlavne vďaka jej nízkej latencii a vysokej úrovni schopnosti paralelného prenosu dát.

</doc>
<doc id="626531" url="https://sk.wikipedia.org/wiki?curid=626531" title="NVMe">
NVMe



</doc>
<doc id="626532" url="https://sk.wikipedia.org/wiki?curid=626532" title="NVMHCI">
NVMHCI



</doc>
<doc id="626533" url="https://sk.wikipedia.org/wiki?curid=626533" title="Seisonidea">
Seisonidea



</doc>
<doc id="626535" url="https://sk.wikipedia.org/wiki?curid=626535" title="Prisadnuté vírniky">
Prisadnuté vírniky

Prisadnuté vírniky (lat. "Seisona", "Seisonidea", "Seisonacea", "Seisonida") je veľký taxón (spravidla radený ako podtrieda a/alebo rad) vírnikov. 
Zahŕňa jedinú čeľaď Seisonidae, ktorá pozostáva z dvoch rodov: Paraseison a Seison, pričom rod Paraseison tu pribudol až v roku 2005, čiže predtým bola čeľaď monotypická. 
Charakteristiku pozri v článku Seison.

</doc>
<doc id="626540" url="https://sk.wikipedia.org/wiki?curid=626540" title="Seisonacea">
Seisonacea



</doc>
<doc id="626543" url="https://sk.wikipedia.org/wiki?curid=626543" title="Seisonida">
Seisonida



</doc>
<doc id="626545" url="https://sk.wikipedia.org/wiki?curid=626545" title="Eurotatoria">
Eurotatoria



</doc>
<doc id="626546" url="https://sk.wikipedia.org/wiki?curid=626546" title="Bdelloidea">
Bdelloidea



</doc>
<doc id="626547" url="https://sk.wikipedia.org/wiki?curid=626547" title="Monogononta">
Monogononta



</doc>
<doc id="626548" url="https://sk.wikipedia.org/wiki?curid=626548" title="Pozemné sily">
Pozemné sily



</doc>
<doc id="626549" url="https://sk.wikipedia.org/wiki?curid=626549" title="Vzdušné sily">
Vzdušné sily



</doc>
<doc id="626550" url="https://sk.wikipedia.org/wiki?curid=626550" title="Škoda 14TrR">
Škoda 14TrR

Škoda 14TrR je označenie pre rekonštruované trolejbusy typu Škoda 14Tr. U niektorých prevádzkovateľov sú tieto vozidlá označované ako 14TrM.
História.
Rovnako ako u dvojčlánkového trolejbusu 15Tr museli dopravné podniky pomerne dlho čakať na nové nízkopodlažné štandardné vozy Škoda 21Tr. Aj keď ich výroba začala v roku 1997, nemohlo byť finančne únosné nahradiť veľké množstvo zastaraných vozov 14Tr týmito modernými trolejbusmi. Preto sa prikročilo (obdobne ako pri type 15Tr) k modernizáciám starších vozov, ktoré sa po dokončení rekonštrukcie veľmi podobajú do roku 2003 vyrábaným modernizovaným verziám 14TrM.
Modernizácia.
Rekonštruované vozy boli odstrojené na holý skelet, ktorý bol opieskovaný. Na trolejbusy bola dosadená nová (iba ľahko upravená) čela podľa návrhu Ing. arch. Patrika Kotasa, ktoré už rešpektujú súčasný trend osadzovania informačných panelov. Zmodernizovaný bol takisto aj interiér: boli osadené nové sedačky, protišmyková podlaha, nové žiarivkové osvetlenia. Rekonštrukcia sa dotkla aj stanovište vodiča, na vozidlá boli dosadené tiež nové ľahké laminátové zberače.
Dodávky trolejbusov.
Modernizácia na typ 14TrR prebiehala v rokoch 1997 až 2009.

</doc>
<doc id="626551" url="https://sk.wikipedia.org/wiki?curid=626551" title="Viničný kanál">
Viničný kanál

Viničný kanál je umelý, občasný vodný tok VI. rádu na Záhorí, v okrese Malacky, v katastri obce Jakubov. Jeho celková dĺžka činí 3,202 km, plocha odtokovej oblasti cca 1,679 km² a povodia aj s bezodtokovými oblasťami cca 2,806 km². 
Jeho koryto vzniká neďaleko cesty II. triedy Záhorská Ves – Malacky pri Jakubove, pod Hromovým vŕškom () vo výške a spolu s Borinským kanálom vytvára ako sekundárna zdrojnica Lúčny kanál vo výške (pri asfaltovej ceste za Jakubovom, smerom na Zohorský kanál), miesto sútoku sa nazýva Hoštáky. 
Opis toku.
Po vzniku tečie na západ a s dĺžkou 200 metrov od vzniku priberá Dubový kanál, potom sa stáča na severozápad a týmto smerom tečie 750 metrov. Následne sa prudko o 90 stupňov stočí na juhozápad a po chvíli zas o 90 stupňov na severozápad, na tomto mieste do neho ústi zľava Včelínsky kanál. Chvíľu tečie severozápadným smerom, potom sa stočí na sever, tak tečie 600 metrov, následne, v bezmennej mokradi sa prudko stáča na juh a ďalej tečie takto vyše 500 m, kde v nadmorskej výške sa stretáva s Borinským kanálom a vytvára Lúčny kanál. Prítok Borinského kanála je silnejší, takže je Viničný kanál sekundárna zdrojnica.

</doc>
<doc id="626552" url="https://sk.wikipedia.org/wiki?curid=626552" title="Pioneer Venus Multiprobe">
Pioneer Venus Multiprobe

Pioneer Venus Multiprobe alebo Pioneer 13 bola americká kozmická sonda na výskum Venuše. Jej hlavnou úlohou bolo dopraviť k Venuši atmosférické puzdrá a v priebehu preletu slúžiť ako ich podporné technické zabezpečenie. Štartovala 8. augusta 1978 s raketou Atlas Centaur D-1AR.
Samotná sonda niesla dva prístroje na meranie zloženia horných vrstiev venušskej atmosféry, do ktorej bola po oddelení všetkých puzdier navedená. Ďalej skúmala charakteristiky prenosu tepla a hmoty atmosféry a jej interakciu s medziplanetárnym prostredím a slnečným vetrom. Puzdrá sa oddeľovali pyrotechnicky po zvýšení otáčok materskej sondy na 45 ot./min pomocou pružinového mechanizmu. Prvé, najväčšie puzdro sa od sondy oddelilo 16. novembra 1978, o štyri dni neskôr ho nasledovali tri ďalšie malé puzdrá. Materská sonda zanikla 9. decembra 1978 trením atmosféry vo výške asi 165 km nad povrchom Venuše. 

</doc>
<doc id="626553" url="https://sk.wikipedia.org/wiki?curid=626553" title="Pioneer 13">
Pioneer 13



</doc>
<doc id="626554" url="https://sk.wikipedia.org/wiki?curid=626554" title="Pioneer Venus 2">
Pioneer Venus 2



</doc>
<doc id="626555" url="https://sk.wikipedia.org/wiki?curid=626555" title="Malgašsko">
Malgašsko



</doc>
<doc id="626556" url="https://sk.wikipedia.org/wiki?curid=626556" title="Malgašká republika">
Malgašká republika



</doc>
<doc id="626557" url="https://sk.wikipedia.org/wiki?curid=626557" title="Madagaskarská demokratická republika">
Madagaskarská demokratická republika



</doc>
<doc id="626558" url="https://sk.wikipedia.org/wiki?curid=626558" title="Necélomové prvoústovce">
Necélomové prvoústovce



</doc>
<doc id="626559" url="https://sk.wikipedia.org/wiki?curid=626559" title="Vivien Keszthelyiová">
Vivien Keszthelyiová

Vivien Keszthelyiová (neprechýlene: Vivien Keszthelyi) (* 7. december 2000, Debrecín, Maďarsko) je maďarská automobilová pretekárka. Jej súčasný tím je "Team VRS". V sezóne 2019 súťaží v ázíjskej sérii Formuly 3.
Kariéra.
Začiatky.
Keszthelyiovú už od malička zaujímali autá, no rozhodnutie stať sa automobilovou pretekárkou učinila až potom čo ako dvanásťročná navštívila rakúsky Red Bull Ring a prvýkrát v živote sledovala preteky.
Aj keď ju rodičia od tohto nebezpečného športu odrádzali, nedala si povedať a šla si za svojím cieľom. Kariéru začala ako trinásťročná keď sa rozhodla, že začne trénovať kategórii cestovných automobilov. Keď prvýkrát pretekala na medzinárodnej úrovni, v pretekoch na maďarskom Hungaroringu, skončila celkovo tretia, v Juniorskej kategórii druhá a v ženskej zvíťazila.
2014: Špeciálne povolenie.
Keszthelyiová dostala špeciálne povolenie, na to aby mohla štartovať v sérii "Swift Cup Europe" už v takom mladom veku. Na konci sezóny skončila v Juniorskej kategórii celkovo tretia a šiesta spomedzi všetkých.
2015: Forma gradovala.
V jej druhej sezóne v sérii "Swift Cup Europe" skončila celkovo tretia, druhá v Juniorskej kategórii a prvá medzi ženami.
2016: Dvojnásobná Maďarská majsterka.
Jej potenciál zaujal Športovú akadémiu Audi. Úspešne absolvovala testy v Nemecku, bola tam ako jediná slečna spolu s troma ďalšími mladými talentovanými chlapcami. Stala sa tak prvou Maďarkou, ktorá bola kedy trénovaná továrenskou firmou už vo veku 15 rokov.
Zmenila sériu, vymenila svoje auto za 350-koňové Audi TT, s ktorým pretekala v sérii "Central European Zone Trophy". V tejto sezóne sa stala majsterkou Maďarska v D-2000 ako v šprinte, tak aj vo vytrvalostných pretekoch.
Vo svojich šesťdesiatych pretekoch kariéry dosiahla svoje šesťdesiate pódiové umiestnenie a dvadsiate piate víťazstvo.
2017: Najmladšia bodujúca Maďarka na medzinárodnej úrovni.
V tejto sezóne Keszthelyová pokračovala v pohári Audi TT. Stretla sa aj s viacerými problémami, ako napríklad nehody či penalizácie po komunikačných chybách. V dôsledku týchto problémov nedokončila až 7 zo 14 pretekov. Aj napriek ťažkostiam sa celkovo umiestnila na 13. mieste a nazbierala 65 bodov, to z nej urobilo najmladšiu bodujúcu Maďarku na medzinárodnej úrovni.
2018: Juniorská majsterka, celková vicemajsterka.
Vivien v tejto sezóne pretekala v "GT4 Audi Sport Seyffarth R8 LMS Cup," bolo to pre ňu špeciálne, pretože tam prvýkrát pretekala s autom so zadným pohonom. Znamenalo to pre ňu postúpenie na novú úroveň - jazdila totiž s autom, ktoré bolo silnejšie ako tie predchádzajúce, Audi R8 LMS GT4 s motorom V10, 5200 cc malo silu až 495 koní. V tejto sezóne 17-ročná Maďarka predvádzala konzistentné výkony.
Po posledných pretekoch šampionátu sa stala juniorskou majsterkou a v celkovom poradí obsadila druhé miesto. Stala sa tak z nej najmladšia žena, ktorá v šampionáte GT4 celkovo skončila v prvej trojke.
2019: Formula 3.
2. januára 2019 bolo potvrdené, že Keszthelyová bude v tejto sezóne pretekať vo FIA F3 Ázijských majstrovstvách. Stala sa tak z nej prvá Maďarka, ktorá kedy pretekala vo Formule 3. Vo svojej prvej sezóne Formuly 3 bodovala v 5 pretekoch z 9 a skončila na celkovom 13. mieste v Ázijských zimných majstrovstvách.
2019: W series.
W series je nová pretekárska séria určená len pre ženy, ktorá začne začiatkom mája 2019. Z asi 100 uchádzačiek bude vybraných 18, ktoré budú môcť súťažiť. Keszthelyová sa kvalifikovala do W series ako jedna z len štyroch rezervných pretekárok.

</doc>
<doc id="626560" url="https://sk.wikipedia.org/wiki?curid=626560" title="Célom">
Célom



</doc>
<doc id="626561" url="https://sk.wikipedia.org/wiki?curid=626561" title="Druhotná telová dutina">
Druhotná telová dutina



</doc>
<doc id="626562" url="https://sk.wikipedia.org/wiki?curid=626562" title="Coeloma">
Coeloma

Coeloma môže byť:

</doc>
<doc id="626567" url="https://sk.wikipedia.org/wiki?curid=626567" title="Johannes Rau">
Johannes Rau

Johannes Rau (* 16. január 1931, Wuppertal, Nemecko – † 27. január 2006, Berlín) bol nemecký politik, 8. ôsmy prezident Spolkovej republiky Nemecko od 1. júla 1999 do 30. júna 2004.
Život.
Narodil sa v silne veriacej protestantskej rodine ako tretí z piatich detí. Ako chlapec sa aktívne zúčastnil protinacistických aktivít. Po ukončení základného vzdelania ("Volksschule Schützenstraße" vo wuppertálskej štvrti Barmen) študoval na gymnáziu Wilhelma Dörpfelda vo Wuppertale-Elberfeld, ktoré bolo zničené na konci júna 1943 pri leteckom útoku na Elberfeld. Neskôr navštevoval Humanistické gymnázium vo wuppertálskej štvrti Barmen, ktoré dnes nesie jeho meno ("Ganztagsgymnasium Johannes Rau"). K zármutku svojho otca musel ale v septembri 1948 štúdium prerušiť. Od 5. októbra 1948 sa učil za kníhkupca vo wuppertálskom nakladateľstve Emil Müller.
Po úspešnom ukončení štúdia v júni 1952 pracoval ako nakladateľský pomocník vo Wuppertale a od roku 1953 ako lektor v jednom malom vydavateľstve vo Wittene. Roku 1962 sa stal členom predstavenstva tohto nakladateľstva a 1965 jeho riaditeľom. Okrem toho bol od roku 1949 externým spolupracovníkom novín "Westdeutsche Rundschau" vychádzajúcich vo Wuppertale.
V roku 1958/1959 vstúpil do Sociálnodemokratickej strany Nemecka (SPD), v rokoch 1964-1967 bol predsedom frakcie SPD v krajinskom sneme Severného Porýnia-Vestfálska, v období 1969 a 1970 potom starostom vo Wuppertale.
V sociálno-liberálnych vládach bol ministrom pre vedu a výskum (1970-1978). Po nasledujúcich dvadsať rokov bol predsedom krajinskej vlády Severného Porýnia-Vestfálska. Tento úrad zastával až do roku 1998, kedy odstúpil (aj zo svojej funkcie predsedu krajinskej SPD) a 23. mája 1999 bol zvolený Spolkovým snemom do funkcie spolkového prezidenta, kde nahradil Romana Herzoga (CDU). Vo funkcii zostal až do 1. júla 2004, kedy ho vystriedal Horst Köhler.
Zomrel 27. januára 2006 v 75 rokoch v Berlíne.

</doc>
<doc id="626568" url="https://sk.wikipedia.org/wiki?curid=626568" title="Berisso">
Berisso

Berisso je mesto nachádzajúce sa v provincii Buenos Aires v Argentíne. Leží v severnej časti provincie Buenos Aires, východnej časti krajiny a východne od federálneho hlavného mesta Buenos Aires. Je súčasťou metropolitnej oblasti hlavného mesta provincie Buenos Aires La Plata (Gran La Plata). Pri sčítaní ľudu v roku 2010 malo mesto 87 698 obyvateľov. Berisso bolo formálne založené 24. júna 1871 talianskymi prisťahovalcami (robotníkmi). Dôvodom jeho založenia bol veľký priemyselný rozvoj celej oblasti v danej dobe, ktorý podnecoval rozširovanie osídlenia von z federálneho hlavného mesta, no súčasne nie veľmi ďaleko. Konkrétny dátum založenia však bol uznaný a stanovený až dodatočne a to v roku 1998. K rozvoju mesta prispel aj miestny prístav, ktorý ovplyvnil aj zloženie mesta, ktoré sa stalo mestom prisťahovalcov z najrôznejších krajín Európy.
Berisso sa stalo jedným z hlavných stredísk slovenských prisťahovalcov, ktorí na začiatku 20. storočia prišli do Argentíny. Prisťahovalecký pôvod mesta je od roku 1976 pravidelne pripomínaný pri tzv. Provinčnej slávnosti imigrantov. Provinčná vláda dokonca vyhlásila dva roky po prvom ročníku tohto festivalu Berisso za "provinčné hlavné mesto prisťahovalcov".

</doc>
<doc id="626570" url="https://sk.wikipedia.org/wiki?curid=626570" title="Ayaan Hirsi Ali">
Ayaan Hirsi Ali

Ayaan Hirsi Ali, celým pôvodným menom Ayaan Hirsi Magan Issey Guleid Ali Wai'ays Muhammad Ali Umar Osman Mahamud (* 13. november 1969, Mogadišo, Somálsko) je holandsko-americká feministická a ateistická aktivistka, spisovateľka, politička a kritička islamu volajúca po reforme tohto náboženstva.
Životopis.
Pri štúdiu diela Sigmunda Freuda a filozofa Hermana Philipsea (a jeho "Manifestu ateizmu") sa stala ateistka. Roku 2000 vyštudovala politické vedy na univerzite v Leidene. Neskôr začala silno kritizovať islam, bola autorkou scenára protiislamského filmu "Submission" režiséra Theo van Gogha, ktorý bol neskôr práve kvôli tomuto filmu zavraždený. Známe je jej odsúdenie proroka Mohameda ako devianta, pedofila a megalomana. Roku 2007 založila nadáciu "AHA Foundation", ktorá podporuje ženy v islamských krajinách a ľudí utlačovaných v týchto krajinách z náboženských dôvodov. 
Od roku 2003 bola poslankyňou dolnej komory holandského parlamentu za pravicovú Ľudovú stranu pre slobodu a demokraciu. V roku 2005 ju časopis "Foreign Policy" označil ako 46. najvplyvnejšieho intelektuála na svete.
V septembri 2011 si vzala britského historika Nialla Fergusona, v decembri 2011 sa im narodil syn Thomas Hirsi Ferguson. Od roku 2012 žije s rodinou v USA, 25. apríla 2013 dostala americké občianstvo.

</doc>
<doc id="626571" url="https://sk.wikipedia.org/wiki?curid=626571" title="Lola Montez">
Lola Montez

Lola Montez, vlastným menom Marie Dolores Eliza Rosanna Gilbertová (angl. Marie Dolores Eliza Rosanna Gilbert, Countess of Landsfeld; * 17. február 1821, Grange, Írsko – † 17. január 1861, Brooklyn, New York, New York, USA) bola írska tanečníčka a herečka, ktorá sa stala známa ako „španielska tanečníčka“, kurtizána a milenka kráľa Ľudovíta I., ktorý jej udelil titul "grófky z Landsfeldu". Svoj vplyv využila na zavedenie liberálnych reforiem. Na začiatku revolúcií v nemeckých štátoch v roku 1848 bola nútená utiecť. Pokračovala do Spojených štátov cez Švajčiarsko, Francúzsko a Londýn a vrátila sa k svojej práci zabávačky a lektorky.
Biografia.
Mladosť.
Lolina matka, Eliza (beth) Oliverová bola dcérou Charlesa Silvera Olivera, bývalého hlavného šerifa mesta Cork a člena parlamentu za mesto Kilmacock v grófstve Limerick. Ich rezidenciou bol Hrad Oliver. V decembri 1818 sa Ensign Edward Gilbert zoznámil s Elizou Oliverovou, keď prišiel s 25. plukom. Zosobášili sa 29. apríla 1820 a Lola sa narodila v nasledujúcom februári, vyvrácajúc nepravdivé zvesti o tom, že jej matka bola s ňou tehotná už počas svadby. Mladá rodina sa usadila v Kings House v meste Boyle v grófstve Roscommon, až do začiatku 1823, keď vycestovali do Liverpoolu a odtiaľ 14. marca odišli do Indie.
Podobne ako s mnohými ďalšími aspektmi jej života, zverejnené boli líšiace sa správy o narodení Elizy Gilbertovej. Veľa rokov bolo prijímané, že sa narodila v meste Limerick, ako sama potvrdila, pravdepodobne 23. júna 1818; tento rok bol vyrytý na jej náhrobnom kameni. Ale, keď jej krstný list vyšiel na povrch na konci deväťdesiatych rokov, bol založený na tom, že Eliza Rosanna Gilbertová sa narodila 17. februára 1821 v meste Grange v grófstve Sligo. Bola pokrstená v Kostole svätého Petra v Liverpoole dňa 16. februára 1823, zatiaľ čo jej rodina bola na ceste do Indie kvôli postu jej otca.
Edward Gilbert umrel na choleru krátko po ich príchode do Indie.
Jej matka, ktorá mala v tom čase devätnásť rokov, sa nasledujúci rok zosobášila s ďalším dôstojníkom, poručíkom Patrickom Craigiom. Craigie sa rýchlo začal staral o mladú Elizu, ale jej rozmaznané a poloprirodzené spôsoby ho veľmi znepokojili.
Nakoniec odsúhlasili, že bude poslaná späť do Británie, aby najprv navštevovala školu a ostala s Craigiehovým otcom v meste Montrose v Škótsku. Ale "divná, odporná malá Indka" sa stala rýchlo známou ako darebáčka. Pri prvej príležitosti zasiahla kvetmi parochňu staršieho pána počas bohoslužby, pri ďalšej utekala nahá po uliciach.
V desiatich rokoch sa Eliza znovu presťahovala – tentoraz do mesta Sunderland v Anglicku. Keď staršia sestra jej nevlastného otca, Catherine Rae, zriadila so svojim manželom internátnu školu v meste Monkwearmouth, Eliza sa pridala k nim, aby pokračovala vo vzdelávaní.
Elizino odhodlanie a temperament sa stali jej poznávacími znakmi. Jej pobyt v meste Sunderland trval len jeden rok, pretože bola neskôr predložená do Camden Place (dnes Camden Crescent) v meste Bath kvôli sofistikovanejšiemu vzdelaniu.
V roku 1837 šestnásťročná Eliza utiekla spolu s poručíkom Thomasom Jamesom a zosobášili sa. Pár sa rozišiel o päť rokov neskôr v meste Kalkata a ona sa stala profesionálnou tanečníčkou s pseudonymom.
V júni 1843 mala svoj londýnsky debut ako "Lola Montez, španielska tanečníčka", ale bola spoznaná ako "pani Jamesová". Výsledná notoričnosť obmedzovala jej kariéru v Anglicku, a tak odišla na kontinent, kde mala úspech v Paríži a Varšave. V tomto čase takmer určite dostávala výhody od pár bohatých mužov, a bola považovaná za viac ako kurtizánu.
Život kurtizány.
V roku 1844 bola Lola osobne sklamaná parížskym pódiovým debutom tanečníčky v opere Fromentala Halévyho, "Le lazzarone". Spoznala sa s a mala aféru s Franzom Listom, ktorý ju uviedol do kruhu Georgea Sanda. Po vystupovaní v rôznych európskych hlavných mestách sa usadila v Paríži, kde sa dostala do bohémskej literárnej spoločnosti tej doby, spoznala sa s Alexandrom Dumasom Pèrom, s ktorým flirtovala. V Paríži sa zoznámila tiež s Alexandrom Dujarierom, "vlastníkom novín s najvyšším obehom vo Francúzsku, a tiež dramatickým kritikom novín". Cez ich romancu obnovila Montez svoju kariéru tanečníčky. Neskôr, po ich prvej hádke kvôli Lolinej účasti na večierku, sa Dujarier zúčastnil večierku, a potom v stave opitosti urazil Jeana-Bapista Rosemonda de Beauvallona. Dujarier bol de Beauvallonom vyzvaný na duel, a v dueli bol zastrelený.
V roku 1846 prišla do Mníchova, kde bola objavená a stala sa milenkou kráľa Ľudovíta I.. Hovorilo sa, že keď sa prvýkrát stretli, Ľudovít sa jej na verejnosti spýtal, či sú jej prsia pravé. Jej odpoveďou bolo, že si odtrhla toľko vrstiev odevu koľko bolo potrebných na dokázanie, že sú pravé. Čoskoro začala využívať svoj vplyv na kráľa čo spolu s jej arogantným spôsobom a výbuchmi temperamentu, spôsobilo, že sa stala nepopulárnou miestnym obyvateľom (obzvlášť po zverejnených dokumentoch, že sa stane a naturalizovanou bavorskou občiankou a bude povýšená na šľachtičnú). Na svoje ďalšie narodeniny dňa 25. augusta 1847 jej napriek odporu Ľudovít udelil titul grófky z Landsfeldu. Spolu s titulom jej udelil veľkú anuitu.
Viac ako rok mala veľkú politickú moc, preferovala smerovanie k liberalizmu oproti konzervatívcom a jezuitom. Jej vplyv sa stal takým veľkým, že bolo rozpustená ultramontánna vláda Karla von Abela, pretože namietal, aby sa stala grófkou z Landsfeldu. Študenti univerzity boli rozdielni vo svojich sympatiách a konflikty vznikli krátko pred vypuknutím revolúcií v roku 1848, čo viedlo kráľa, na podnet Loly zavretiu univerzity. V marci 1848, pod tlakom narastajúceho revolučného pohybu, bola univerzita znovu otvorená, Ľudovít abdikoval, a Montezová utiekla z Bavorska, čím skončila jej kariéra mocnej ženy za trónom. Zdá sa, že Ľudovítov vzťah s Montezovou výrazne prispel k pádu obľúbenosti predtým populárneho kráľa.
Po pobyte vo Švajčiarsku, kde márne čakala, že ju Ľudovít pozve, si spravila krátky výlet do Francúzska a potom sa presťahovala do Londýna na konci roka 1848. Tam spoznala a rýchlo sa vydala za Georga Trafforda Healda, mladého vojenského corneta (dôstojník jazdectva) s nedávnym dedičstvom. Ale podmienky jej rozvodu s Thomasom Jamesom nepovoľovali manželstvo ani jedného z nich, kým druhý partner ešte žil. Obkľúčení novomanželia boli nútení k úteku z krajiny, aby utiekli obvineniu z dvojženstva, ktorú priniesla škandalizovaná Healdova teta. Healdovci bývali na určitý čas vo Francúzsku a Španielsku, ale počas dvoch rokov, sa ich búrlivý vzťah rozpadol a George sa údajne utopil. V roku 1851 vyrazila začať nový život v Spojených štátoch, kde bola najprv prekvapivo úspešná v obnovovaní svojho imidžu.
Spojené štáty.
Od roku 1851 do roku 1853 vystúpovala ako tanečníčka a herečka vo východných Spojených štátoch, jednou z jej ponúk čo dostala bolo hrať v hre "Lola Montez in Bavaria". V máji 1853 prišla do San Francisca. Jej vystúpenia tam vytvorili senzáciu, ale čoskoro inšpirovala populárnu satiru s názvom "Who's Got the Countess?". V júli sa vydala za Patricka Hulla, miestneho novinára, a v auguste sa presťahovala do mesta Grass Valley v štáte Kalifornia. Čoskoro ich manželstvo zlyhalo; a doktor, ktorý bol menovaný v rozvhodnom konaní doručenom Montez bol krátko nato zavraždený.
Montez ostala v meste Grass Valley vo svojom malom dome takmer dva roky. Obnovený Dom Loly Montezovej sa stal kalifornskou historickou pamiatkou číslo 292. Montez sa stala inšpiráciou pre ďalšiu ctižiadostivú mladú zabávačku, Lottu Crabtree, ktorej poskytla hodiny tanca. Lottini rodičia rozbehli penzión v meste Grass Valley a Lotta čoskoro upútala pozornosť svojej susedky Montez, ktorá podporila Lottino nadšenie pre vystupovanie.
Austrália.
V júni 1855 sa Montez vydala na turné po Austrálii, aby pokračovala vo svojej kariére zábavaním baníkov na výkopoch zlata počas zlatej horúčky päťdesiatych rokov, prichádzajúc do Sydney 16. augusta 1855.
Historik Michael Cannon tvrdí, že "„V septembri 1855 vystupila so svojim Pavúčim tancom v divadle Theatre Royal v Melbourne a zdvíhala svoje sukne tak vysoko, že publikum mohlo vidieť, že nemá žiadne spodné prádlo. Na druhý deň, denník "Argus" burácal, že jej vystúpenie bolo "naprosto podvratné všetkým myšlienkam verejnej morálky". Úctyhodné rodiny prestali navštevovať divadlo, ktoré začalo ukazovať ťažké straty.“". V apríli 1856 bola v meste Castlemaine "s radosťou" vyzývaná opakovať jej Pavúčí tanec pred 400 baníkmi (vrátane členov mestskej rady, ktorí skorej odročili svoje zasadnutie, aby sa mohli zúčastniť vystúpenia), ale privolala hnev publika tým, že ich urážala po miernom heklingu.
V meste Ballarat získala ďalšiu notorietu, keď počas čítania negatívnej recenzie v "The Ballarat Times" údajne s bičom napadla editora Henryho Seekampa. O piesni „Lola Montes Polka“ (zloženej Albertom Denningom), sa hovorilo, že je inšpirovaná touto udalosťou; ale, pieseň bola publikovaná v roku 1855 a incident so Seekampom nastal o niekoǩoľko mesiacov neskôr, vo februári 1856.
Dňa 22. mája 1856 prišla do San Francisca. Na spiatočnej plavbe sa jej manažér stratil, potom, ako padol cez palubu.
Neskorší život v Spojených štátoch.
Lola neuspela pri pokusoch o divadelný návrat v rôznych amerických mestách.
V roku 1857 zariadila, aby odprednášala sériu morálnych prednášok v Británii a Amerike napísaných reverendom Charlesom Chaunceyom Burrom.
Svoje posledné dni strávila medzi ženami pri záchranných prácach. V novembri 1859, noviny "Philadelphia Press" uviedli, že Lola Montez
žije ticho na kraji mesta a nemá nič spoločné s ľuďmi vo svete. Nejakí jej starí priatelia, bohémi, sa z času na čas zastavia na malý rozhovor, a aj keď rozpráva o svojich súčasných pocitoch a cestou životom, všeobecne, akoby prostredníctvom zátvoriek, vytiahne svoje malé tabakové puzdro a ušúľa cigaretu alebo dve pre seba a priateľa, a potom zapadne do starých čias s vybraným gustom a efektom. Ale nikomu nepovie, čo plánuje robiť.
V tom čase už sa už ukazovali terciálne účinky syfilisu a jej telo začalo opadať. Umrela vo veku 39 rokov dňa 17. januára 1861. Je pochovaná na Green-Woodskom cintoríne v mestskej štvrti Brooklyn v New Yorku, kde jej náhrobný kameň uvádza nápis: "Mrs. Eliza Gilbert / Died 17 January 1861".

</doc>
<doc id="626572" url="https://sk.wikipedia.org/wiki?curid=626572" title="Heidenheim an der Brenz">
Heidenheim an der Brenz

Heidenheim an der Brenz je veľké okresné mesto na východe nemeckej spolkovej krajiny Bádensko-Württembersko na hranici s Bavorskom, asi 17 km južne od Aalenu a 33 km severne od Ulmu. Je to krajské mesto, najväčšie mesto krajinského okresu Heidenheim a po Aalene a Schwäbisch Gmünde tiež tretie najväčšie mesto regiónu Východné Württembersko.

</doc>
<doc id="626573" url="https://sk.wikipedia.org/wiki?curid=626573" title="Nadia Muradová">
Nadia Muradová

Nadia Muradová (* 1993, Kočo, Irak) je iracká jezidská ľudskoprávna aktivistka.
V roku 2014 ju uniesli bojovníci Islamského štátu. V roku 2018 dostala Nobelovu cenu za mier.
Život.
Narodila sa v dedine Kočo v Iraku. V roku 2014 dedinu obkľúčili teroristi z Islamského štátu a pri útoku, kedy prišlo o život na 600 mužov a chlapcov,&lt;ref name="ČT 27/10"&gt;&lt;/ref&gt; zabili tiež osem bratov a matku Nadie. Celkom stratila 18 členov rodiny. Nadiu a jej dve sestry spolu s ďalšími 150 ženami odvliekli z ich dedín do Mosulu a niekoľko mesiacov ich využívali ako sexuálne otrokyne. V novembri 2014 sa jej vďaka pomoci jednej mosulskej rodiny podarilo utiecť. Neskôr sa dostala do nemeckého Stuttgartu.
V decembri 2015 prehovorila v Bezpečnostnej rade OSN o útoku proti jezidom, požiadala pritom o ich ochranu a zastavenie genocídy.
Muradovú sa rozhodla zastupovať právnička Amal Clooney, ktorá chce vodcu Islamského štátu dostať pred Medzinárodný trestný súd v Haagu.

</doc>
<doc id="626574" url="https://sk.wikipedia.org/wiki?curid=626574" title="Škoda 14TrSF">
Škoda 14TrSF

Škoda 14 Tr SF je modernizovaná exportná verzia československého trolejbusu Škoda 14 Tr. Tieto vozidlá, ktoré boli vyrábané na prelome 20. a 21. storočia, boli určené pre San Francisco v americkom štáte Kalifornia.
Konštrukcia a modernizačné prvky.
Podobne ako produkcia trolejbusov Škoda 14Tr prebiehala aj výroba vozov 14TrSF. V Ostrovským závode vyrobila Škoda skelet vozidla, kompletizácia trolejbusu prebiehala vo firme "ETI Baltimore" v USA. Túto spoločnosť založila Škoda spoločne s firmou "AAI Baltimore" práve pre účely kompletizácie trolejbusových karosérií určených pre americký trh. Výroba sériových trolejbusov 14TrSF tu prebiehala od roku 2000.
Voz 14TrSF konštrukčne vychádza z klasického trolejbusu 14Tr. Bol upravený dizajn vozidla (najmä predného a zadného čela), zmenený bol aj interiér (v prednej časti trolejbusu sú umelohmotné sedačky umiestnené pozdĺžne, v zadnej priečne), bola upravená aj elektrická výzbroj. Rozdiel je tiež v počte dverí; dvojkrídlové skladacie dvere sú iba dvoje (predné a stredné).
Prototypy.
Vznikli celkom tri prototypy trolejbusu 14TrSF. V roku 1998 bol vyrobený prvý prototyp, ktorý bol ako jediný voz tohto typu kompletne vyrobený v Ostrove nad Ohří.
Najprv bol skúšaný u výrobcu, neskôr bol odstavený, v čase ukončenia výroby trolejbusov v Ostrove v roku 2004 sa stále nachádzal v hale Škody.
Dodávky trolejbusov.
V rokoch 1998 až 2003 bolo vyrobených celkom 241 vozov 14TrSF.

</doc>
<doc id="626577" url="https://sk.wikipedia.org/wiki?curid=626577" title="Lola Montez (rozlišovacia stránka)">
Lola Montez (rozlišovacia stránka)

Lola Montez alebo Montes môže byť:

</doc>
<doc id="626579" url="https://sk.wikipedia.org/wiki?curid=626579" title="Zenon Grocholewski">
Zenon Grocholewski

Zenon Grocholewski (* 11. október 1939, Bródki – † 17. júl 2020, Rím) bol poľský kardinál. V rokoch 1999 – 2015 bol prefektom Kongregácie pre katolícku výchovu.
Životopis.
Zenon Grocholewski študoval teológiu v kňazskom seminári v Poznani. V roku 1963 bol vysvätený za kňaza. Pápež Ján Pavol II. ho v roku 1982 vymenoval za sekretára Apoštolskej signatúry a 6. januára 1983 sám vysvätil za titulárneho biskupa Agropolis. Spolusvätiteľmi boli arcibiskupi Eduardo Martínez Somalo a Duraisamy Lourdusamy. V roku 1991 bol menovaný za arcibiskupa. V rokoch 1998 až 1999 bol prefektom Najvyššieho tribunálu Apoštolskej signatúry. Dňa 15. novembra 1999 bol vymenovaný za prefekta Kongregácie pre katolícku výchovu a veľkého kancelára Pápežskej gregoriánskej univerzity. Na konzistóriu 21. februára 2001 bol kreovaný kardinálom-diakonom s titulárnym chrámom San Nicola in Carcere . Po smrti pápeža Jána Pavla II. aj po odstúpení pápeža Benedikta XVI. sa v súlade s pravidlami rímskej kúrie vzdal svojho úradu prefekta, v oboch prípadoch však v ňom bol opätovne potvrdený. Ako volič sa zúčastnil konkláve v rokoch 2005 aj 2013 . Dňa 31. marca 2015 pápež František bol vymenovaný za jeho nástupcu taliansky kardinál Giuseppe Versaldi, čím sa kardinál Grocholewski stal emeritným prefektom Kongregácie pre katolícku výchovu 

</doc>
<doc id="626580" url="https://sk.wikipedia.org/wiki?curid=626580" title="Poissonovo číslo">
Poissonovo číslo

Poissonovo číslo môže byť:

</doc>
<doc id="626581" url="https://sk.wikipedia.org/wiki?curid=626581" title="Poissonov pomer">
Poissonov pomer



</doc>
<doc id="626582" url="https://sk.wikipedia.org/wiki?curid=626582" title="Pomer tepelných kapacít">
Pomer tepelných kapacít



</doc>
<doc id="626583" url="https://sk.wikipedia.org/wiki?curid=626583" title="Pomer hmotnostných tepelných kapacít">
Pomer hmotnostných tepelných kapacít



</doc>
<doc id="626584" url="https://sk.wikipedia.org/wiki?curid=626584" title="Pomer merných tepelných kapacít">
Pomer merných tepelných kapacít



</doc>
<doc id="626585" url="https://sk.wikipedia.org/wiki?curid=626585" title="Poissonov zákon">
Poissonov zákon

Poissonov zákon alebo Poissonova rovnica alebo Poissonov vzťah môže byť vo fyzike: 
Poissonov zákon alebo Poissonova veta (v druhom význame aj Poissonov vzťah) môže byť v štatistike: 
Poissonova rovnica (v druhom význame aj Poissonov vzťah) môže byť aj:
Poissonova veta (v prvom význame aj Poissonov vzťah alebo Poissonova rovnica) môže byť vo fyzike aj:

</doc>
<doc id="626587" url="https://sk.wikipedia.org/wiki?curid=626587" title="Enterorágia">
Enterorágia



</doc>
<doc id="626588" url="https://sk.wikipedia.org/wiki?curid=626588" title="Kolagénové väzivo">
Kolagénové väzivo



</doc>
<doc id="626590" url="https://sk.wikipedia.org/wiki?curid=626590" title="Slovenský denník">
Slovenský denník

Slovenský denník môže byť:

</doc>
<doc id="626591" url="https://sk.wikipedia.org/wiki?curid=626591" title="Malporodé">
Malporodé

Malporodé (iné názvy: malpy, staršie malpobližné; lat. Cebinae) sú podčeľaď čeľade malpovité (Cebidae). V literatúre môže byť táto podčeľaď rôzne vymedzená; konkrétne môže pozostávať napríklad z:
Charakteristika malporodých podľa definície a).
Do podčeľade malporodé podľa definície a) patria určité neveľké ploskonosovce (Platyrrhini). Podčeľaď pozostáva z pomerne veľa (v starších textoch naopak skôr pomenej) žijúcich druhov nejasnej taxonómie, ktoré pôvodne v minulosti tvorili jeden rod "Cebus" v širšom zmysle (po slovensky malpa), ale ktoré sú od roku 2011 obyčajne rozdelené do dvoch rodov. Je to rod "Sapajus", ktorý bol vytvorený v roku 2011 pre skupinu druhov príbuzných s druhom "Cebus apella", a rod "Cebus" v užšom zmysle, kam sa zaraďujú ostatné druhy. Tieto dva rody sa od seba oddelili pred asi 6,2 miliónmi rokmi, pravdepodobne vytvorením Amazonky, ktorá vytvorila prírodnú bariéru medzi týmito populáciami. Rod "Sapajus" sa od rodu "Cebus" odlišuje napríklad kratšími končatinami, korunou chlpov na hlave a prítomnosťou fúzov u samcov.
Zdroje.
 - len kapitola Charakteristika

</doc>
<doc id="626594" url="https://sk.wikipedia.org/wiki?curid=626594" title="Strelecká kotlina">
Strelecká kotlina

Strelecká kotlina je kotlina v severovýchodnom zakončení Veľkej Sudenej doliny vo výške 1850 – , od západu uzavretá vysunutou Streleckou vežou a od východu južným hrebeňom Žltej veže vo Vysokých Tatrách. Zhora ju uzatvárajú Strelecké polia.
Názov.
Vyplýva z polohy pod Streleckou vežou, ktorá zo Streleckých polí vyrastá ako samostatná elevácia.
Externé odkazy.
Poloha na turistickej mape 

</doc>
<doc id="626596" url="https://sk.wikipedia.org/wiki?curid=626596" title="Železná kotlina (Zlomiská)">
Železná kotlina (Zlomiská)

Železná kotlina alebo Dolinka pod Železnou bránou (, ) je najvyšší úval hlavnej vetvy Zlomísk vo Vysokých Tatrách. V skutočnosti je to výšinná severná časť Kotliny Ľadového plesa. Leží medzi juhozápadným vedľajším hrebeňom Západného železného štítu, hlavným hrebeňom Vysokých Tatier od Západného železného štítu po Vežu nad Ľadovým plesom a jej západným rebrom.
Názov.
Je odvodený od polohy pod Východnou a Západnou železnou bránou.
Turistika.
Do kotliny nevedú turistické chodníky. Pohyb v doline je možný len s horským vodcom.

</doc>
<doc id="626597" url="https://sk.wikipedia.org/wiki?curid=626597" title="Poissonova rovnica">
Poissonova rovnica



</doc>
<doc id="626598" url="https://sk.wikipedia.org/wiki?curid=626598" title="Poissonov vzťah">
Poissonov vzťah



</doc>
<doc id="626600" url="https://sk.wikipedia.org/wiki?curid=626600" title="Poissonova veta">
Poissonova veta



</doc>
<doc id="626601" url="https://sk.wikipedia.org/wiki?curid=626601" title="Všeobecná rovnica pre zmenu stavu plynu">
Všeobecná rovnica pre zmenu stavu plynu



</doc>
<doc id="626603" url="https://sk.wikipedia.org/wiki?curid=626603" title="Miriam Leone">
Miriam Leone

Miriam Leone (* 14. apríl 1985, Catania, Taliansko) je talianska herečka, moderátorka a modelka, ktorá vyhrala súťaž krásy "Miss Italia 2008".
Životopis.
Miriam Leone sa narodila 14. apríla 1985 v Catanii na talianskom ostrove Sicília. Vyrastala v Aci Catene odkiaľ jej mama Gabriella a jej otec Ignazio pochádzali. Od roku 1999 žila v Acireale, kde navštevovala gymnázium Gulli and Pennisi. Neskôr pokračovala v štúdiu na Fakulte literatúry a filozofie Univerzity Cataniana. Súčasne študovala aj herectvo.
Miriam sa zúčastnila súťaže krásy "Miss Italia 2008", ktorú vyhrala. Na túto súťaž sa kvalifikovala výhrou titulu "Miss Prima dell'Anno"2008 a výhrou titulu v programe Carla Contiho "L'anno che verrà." Taktiež vyhrala súťaž "Miss Cinema".
Leone spolumoderovala rannú reláciu "Unomattina Estate" v televízii "Rai Uno." V roku 2010 bola porotkyňou v súťaži "Ciak! Si Canta." Od roku 2010 taktiež moderovala "Mattina in famiglia" na "Rai Uno". O rok neskôr, v roku 2011, moderovala galavečer odovzdávania cien "Nastro d'Argento."
Svoju hereckú kariéru začala s menšími rolami, neskôr dostala hlavnú úlohu v televíznych dramatických seriáloch "Non uccidere" and "La dama velata".
Slovenskí diváci ju môžu poznať zo seriálu "Na krok od neba" ("Un Passo dal cielo"), kde hrala Astrid, priateľku komisára a sestru policajta Hubera.

</doc>
<doc id="626606" url="https://sk.wikipedia.org/wiki?curid=626606" title="Plagiátorstvo">
Plagiátorstvo



</doc>
<doc id="626607" url="https://sk.wikipedia.org/wiki?curid=626607" title="Plagiátor">
Plagiátor



</doc>
<doc id="626615" url="https://sk.wikipedia.org/wiki?curid=626615" title="Volia kotlinka">
Volia kotlinka

Volia kotlinka () je najvyššia časť Kotliny Žabích plies pod Volovým sedlom.
Názov.
Je odvodený od polohy pod Volím chrbtom a vyplýva z faktu, že ešte v druhej polovici 19. storočia tu Mengusovčania pásli dobytok.

</doc>
<doc id="626616" url="https://sk.wikipedia.org/wiki?curid=626616" title="Milan Laurenčík">
Milan Laurenčík

Ing. Milan Laurenčík (* 23. september 1958, Žilina) je slovenský politik a člen pravicovo-liberálnej strany Sloboda a Solidarita. Od roku 2016 pôsobil ako poslanec Národnej rady Slovenskej republiky, kde bol členom Výboru pre obranu a bezpečnosť vo funkcií overovateľa. Bol predsedom Osobitného kontrolného výboru NR SR na kontrolu činnosti NBÚ. Od roku 2018 pôsobí ako poslanec a podpredseda Žilinského samosprávneho kraja. V minulosti zastával funkciu starostu obce Terchová. 24. marca 2020 bol zvolený za podpredsedu Národnej rady Slovenskej republiky. 25. marca 2021 odstúpil z funkcie podpredsedu Národnej rady Slovenskej republiky, no 30. apríla 2021 sa do podpredsedníctva vrátil. Po prijatej demisii bývalého ministra školstva Branislava Gröhlinga Laurenčíkov mandát zanikol, a opäť z podpredsedníctva NR SR odišiel.

</doc>
<doc id="626618" url="https://sk.wikipedia.org/wiki?curid=626618" title="Kačice (Polsko)">
Kačice (Polsko)

Kačice je dedina obce Žibřidovice, v okrese Cieszyn, v rámci Sliezskeho vojvodstva v južnom Poľsku. Leží na území Tešínska, priamo na českej hranici. Na na západe susedí s obcou Ráj, časťou mesta Karviná. Skladá sa z troch častí: severne "Nižšie Kačice" (alebo "Podsviňošova"), stredná časť "Horne Kačice" a juhozápadne "Otrubkova". Podľa sčítania v roku 2011 tu žilo 3 173 obyvateľov, rozloha obce je 9.27 km2.
Dejiny.
Názov Kačice je patronymického pôvodu, odvodený od mena rodiny Kačových, pravdepodobne zakladateľov dediny. Prvá zmienka o nich pochádza z roku 1332. Neskôr, v 18. a 19. storočí, sa vlastníkmi dediny stali Spensovci z Boodenu a od polovice 19.. storočia do konca druhej svetovej vojny Larischovci. Po rozdelení Těšínska v roku 1920 boli Kačice na základe rozhodnutia Konferencie veľvyslancov pripojené k Poľska a odtrhnuté od najbližšieho mesta – Fryštátu.
Pamiatky.
Hlavnou pamiatkou je drevený kostol Povýšenia svätého Kríža z roku 1620, postavený pôvodne v Ruptawe (okres Jastrzębie-Zdroj) a prenesený do Kačíc v rokoch 19711972.
Priemysel.
Územie Kačíc je geomorfologicky súčasťouOstravskej panvy a nadväzuje priamo na ostravsko-karvinskú uhoľnú panvu. Experimentálne vŕtania sa tu robili od začiatku 20. storočia, k zahájeniu výstavby bane však došlo až na konci 70. rokov. Uhoľná "Baňa Morcinek" bola uvedená do prevádzky v roku 1986. Od začiatku však zápasila s ekonomickými problémami a po desiatich rokoch, v roku 1997 sa dal skonštatovať len stav jej trvalej stratovosti. Preto medzi rokmi 1998 až 2001 prebiehala jej likvidácia. V súčasnosti je likvidácia bane považovaná za nepremyslenú, čoho dôkazom je záujem o vydolovanie uhoľných zásob dolu Morcinek z českej strany, z Dolu ČSM.

</doc>
<doc id="626619" url="https://sk.wikipedia.org/wiki?curid=626619" title="Veľké Licierovo">
Veľké Licierovo

Veľké Licierovo () je ľavobočné odvetvie Zadnej Tichej doliny vo Vysokých Tatrách. Je to rozsiahla kotlina pod Veľkou kopou, ohraničená od západu hornou časťou jej severozápadného ramena, severovýchodným ramenom Veľkej Licierovej magury a Licierovou kopou a od východu severným ramenom Veľkej Garajovej kopy a Zadnou Licierovou kopou. Je to veľmi strmá dolina.
Dno doliny i úbočia doliny v hornej časti sú trávnaté porastené kosodrevinou. Hornú časť doliny tvaroval ľadovec. V dolnej časti prechádza do žľabu, ktorým preteká Veľký Licierov potok. V zime padajú do doliny veľké lavíny.
V dávnych časoch dolina bola vypásaná pastiermi z Liptovskej Kokavy. Od 1948 je chránenou prírodnou rezerváciou.
Názov.
Je nejasného pôvodu. Najskôr je však skomolenou odvodeninou z osobného mena niekdajších pastierov.
Turistika.
Nie je prístupná pre turistov.

</doc>
<doc id="626622" url="https://sk.wikipedia.org/wiki?curid=626622" title="Mišpuľa obyčajná">
Mišpuľa obyčajná

Mišpuľa obyčajná (lat. "Crataegus germanica", "Mespilus germanica") je druh rastliny z rodu hloh ("Crataegus"), resp. staršie z rodu mišpuľa ("Mespilus").
Plody sú jedlé. Nezrelé chutia trieslovito, zrejú po premrznutí a zmäknutí, sú chutné so špecifickou hruškovou chuťou, oceňované i pre zdravotné účinky. Dá sa použiť aj ako okrasná rastlina.
Dejiny.
Často sa pestovala v stredoveku ako ovocná drevina, v strednej Európe sa pestuje od 12. storočia. Je ale možné, že sa pestuje už 3 000 rokov. Staroveký grécky geograf Strabón zmieňuje μέσπιλον (mespilon) v publikácii Geographica, kniha 16, kapitola 4. 
Pestovala sa v Grécku asi 700 pred Kr. a v Ríme asi 200 rokov pred Kr. V 17. a 18. storočí ju vytlačili iné druhy ovocia, aj dnes sa pestuje okrajovo.
Rozšírenie.
Pochádza z oblasti malej Ázie, Kaukazu a severného Iránu. 
Opis.
Je to listnatý opadavý ker (zriedkavo malý strom). Dorastá do výšky 5 m. Listy sú 7-12 cm dlhé, zelené, kožovité, ochlpené. Kvitne v máji nápadne veľkými kvetmi s bielymi korunnými lístkami. Plody sú ochlpené, hnedo sfarbené malvice. Drevo je červeno-biele, tvrdé, pevné a veľmi húževnaté. Mladé výhonky voľne rastúcich rastlín majú tŕne, tie však úplne chýbajú u kultúrnych odrôd.
Počet chromozómov 2n = 32 alebo 2n = 34 . 
Obsahové látky.
Plody obsahujú asi sedemdesiatpäť percent vody, desať percent cukru, vitamíny (C a B2), vlákninu, triesloviny, kyseliny (najviac kyselinu jablčnú). A minerálne látky ako vápnik, horčík, draslík a sodík., 
Použitie.
Používa sa ako okrasná rastlina pre nápadné kvety a plody. Ovocie sa konzumuje, plody zrejú po prvých mrazoch. Považuje sa za cenné ovocie pre obsah vlákniny, ktorý pôsobí proti rakovine hrubého čreva a môže znížiť aj riziko vzniku žlčových kameňov, zvyšuje mikrobiálnu činnosť črevných baktérií. Zo zrelých plodov možno ľahko vyrobiť veľmi chutnú zaváraninu. Nevýhodou mišpule je ťažšia manipulácia so zrelými mäkkými plodmi, ktorých šupka sa ľahko trhá. 
V Iráne sa ovocie, lístie, kôra a drevo stromu používali ako lieky na niektoré ochorenia, vrátane hnačky, nadúvania žalúdka, abscesov krku a horúčky. 
Pestovanie.
Mišpuľa vyžaduje teplé a chránené miesta. Preferuje zásaditú, priepustnú výživnú pôdu. Vydrží presušenie pôdy.
Rozmnožovanie.
Ako ovocný strom, prípadne ker sa rozmnožuje vegetatívne, vrúbľovaním alebo očkovaním na hloh v užšom zmysle, dulu, hruškový semenáč alebo jarabinu, ale občas sa množí aj samovoľne semenom.
Choroby a škodcovia.
Mišpuľu len zriedkavo napadnú škodcovia či choroby. Listy môžu poškodzovať larvy motýľa "Lithocolletis blancardella". Hnilobu plodov, moniliózu, spôsobuje "Monilia fructigena" (rod "Monilia"). Niekedy ju môže poškodzovať huba "Podosphaera clandestina" spôsobujúca vädnutie listov a púčikov. Mišpuľa je ale náchylná na poškodenie bakteriálnou spálou ružovitých.

</doc>
<doc id="626623" url="https://sk.wikipedia.org/wiki?curid=626623" title="Machovka lepkavá">
Machovka lepkavá

Machovka lepkavá (iné názvy: machovka dužinatoplodná, machovka dužnoplodá, v obchode aj tomatillo ; lat. "Physalis philadephica", synonymá: "Physalis ixocarpa", "Physalis aequata") je rastlinný druh z čeľade ľuľkovité ("Solanaceae").
Systematika a zahraničné názvy.
V posledných desaťročiach viaceré výskumy naznačujú, že prísne vzaté tu ide namiesto jedného druhu o dva samostatné druhy: "Physalis philadelphica" a "Physalis ixocarpa". Napriek tomu veľa autorov naďalej považuje tieto dva druhy za jeden a teda ich názvy za synonymá (v závislosti od autora sa buď považuje "Physalis ixocarpa" za synonymum "hlavného" názvu "Physalis philadephica" alebo naopak "Physalis philadephica" za synonymum "hlavného" názvu "Physalis ixocarpa"). Obidva taxóny (druhy) sa dnes už vyskytujú v rôznych častiach sveta, pričom rozdiel medzi nimi je najmä v tom, že "Physalis philadelphica" má zrelé plody purpurové (hoci sa zberajú zelené) a ide o jednu z hlavných zelenín v dnešnom Mexiku, kým "Physalis ixocarpa" má zrelé plody bledožlté a historicky išlo o hlavnú zeleninu Mayov a Aztékov.
"Physalis philadelphica" (bez "P. ixocarpa") sa delí na pestovanú varietu "Physalis philadelphica" var. "domestica" a divú varietu "Physalis philadelphica" var. "philadephica" (pričom divá sa po španielsky volá aj miltomatl či miltomate).
Zahraničné názvy pre P. philadelphica aj P. ixocarpa sú:
Charakteristika.
Rastlina pochádza zo strednej Ameriky , Aztékovia ju pestovali už v 8. storočí , vďaka ľahkému pestovaniu sa rozšírila do teplých oblastí celého sveta, pestuje sa už aj v Indii , Austrálii alebo Afrike. 
Plod má v priemere okolo 5 cm, guľatá bobuľa je chránená blanitým obalom, ktorý je pred konzumáciou nutné odstrániť. Plody machovky lepkavej sa zberajú spravidla ešte nedozreté, so svetlozelenými sfarbením. Pre svoju výraznú chuť pripomínajúcu citrusy tvoria dôležitú zložku mexických studených omáčok salsa verde alebo guacamole. Dozretý plod má žltooranžovú, u niektorých odrôd až fialovú farbu, a konzumuje sa ako ovocie za surova, vďaka vysokému obsahu pektínu sa hodí aj na prípravu marmelád. 

</doc>
<doc id="626624" url="https://sk.wikipedia.org/wiki?curid=626624" title="Škoda 7Tr">
Škoda 7Tr

Škoda 7Tr je model česko-slovenského trolejbusu vyrábaného v prvej polovici 50. rokov 20. storočia v plzenskom podniku Škoda (v rokoch 1952 až 1959 "Závody Vladimíra Iľjiča Lenina").
Konštrukcia.
Trolejbus 7Tr konštrukčne nadväzuje na svojho predchodcu – typ 6Tr – od ktorého sa líšil iba miernymi zmenami vozovej skrine a elektrickej výzbroje. Išlo teda o dvojnápravový trolejbus sa samonosnou karosériou. Karoséria bola celokovová, kostra vozovej skrine bola zváraná zo špeciálnych lisovaných oceľových profilov. Zvonku bolo vozidlo oplechovaný, zvnútra boli steny pokryté preglejkou. Výstup a nástup cestujúcich zabezpečovali troje štvorkrídlové skladacie dvere na pravom boku karosérie. Vozy druhej výrobnej série (označované 7Tr2) mali v interiéri pozdĺžne usporiadanie sedadiel, v ostatných sériách boli sedačky už usporiadané priečne.
Pohon trolejbusu zaisťoval jeden trakčný motor. Zaujímavosťou je, že Škoda nemala spočiatku kapacity na výrobu elektrických častí vozidiel (teda i trakčných motorov), preto časť trolejbusov druhej výrobnej série bola osadená elektrickou výzbrojou od firmy ČKD Praha.
Väčšina vozidiel 7Tr prevádzkovaných po roku 1968 prešla rekonštrukciou elektrickej výzbroje, ktorá bola po tejto úprave takmer zhodná s trolejbusmi 8Tr. Takto upravené vozidlá boli označené ako 8Tr12.
Prototyp.
V roku 1950 bol vyrobený prototyp trolejbusu Škoda 7Tr. Ešte toho istého roku bol odovzdaný do Děčína, kde dostal evidenčné číslo 5. V prevádzke bol až do roku 1964, keď bol vyradený a neskôr pravdepodobne zošrotovaný.
Prevádzka.
V rokoch 1950 až 1955 bolo vyrobené v šiestich výrobných sériách celkom 173 vozov.

</doc>
<doc id="626625" url="https://sk.wikipedia.org/wiki?curid=626625" title="Ki">
Ki

 Ki môže byť:
ki môže byť:
KI môže byť:
.ki môže byť:

</doc>
<doc id="626626" url="https://sk.wikipedia.org/wiki?curid=626626" title="Uhorka rohatá">
Uhorka rohatá

Uhorka rohatá (iné slovenské názvy pozri nižšie; lat. "Cucumis metuliferus") je rastlina z rodu uhorka ("Cucumis"). Názvy uvedené v zátvorke sú aj názvy jej plodu.
Názvy.
Názvy tejto rastliny (a - s výnimkou prvého názvu - aj jej plodu) sú: uhorka rohatá, kivano, kiwano, africká uhorka, (africká) rohatá uhorka, divoká uhorka/divá uhorka, (africký) rohatý melón, africký melón, [zriedkavo] želatínový melón, melón, [obchodná značka] Melano, anglická paradajka, gaka.
Etymológia.
Názov "kiwano" bol pôvodne obchodná značka jedného novozélandského producenta tejto uhorky. 
Plod.
Plod je žltý so zelenou dužinou a s väčším množstvom žltých semien. Chuť má sladkastú. 
Rozšírenie.
Svoj pôvod má v Afrike . V Zimbabwe je označovaná ako 'gaka' alebo 'gakachika'. Pestuje sa prevažne v Spojených štátoch (Kalifornia), Portugalsku, Taliansku, Nemecku, Čile, Austrálii a na Novom Zélande . 
V Česku je odporúčané pestovať ju v závetrí, na slnečnom mieste, alebo v skleníku či fóliovníku. 

</doc>
<doc id="626627" url="https://sk.wikipedia.org/wiki?curid=626627" title="Rumanova dolinka">
Rumanova dolinka

Rumanova dolinka (, , ) je severovýchodné odvetvie Zlomísk vo Vysokých Tatrách. Ohraničená je juhovýchodným vedľajším hrebeňom Vysokej po Západný železný štít a jeho juhozápadným hrebeňom. V dolinke sú Rumanove plesá.
Názov.
Pomenovaná je po horskom vodcovi Jánovi Rumanovi Driečnom. Jeho menom je nazvaný Rumanov potok, Prostredné Rumanovo sedlo, Východné Rumanovo sedlo, Západné Rumanovo sedlo, Rumanova kôpka, Rumanova štrbina, Rumanovo koryto, Rumanov štít, Rumanove plesá, Západný Rumanov zub, Východný Rumanov zub.
Turistika.
Do dolinky nevedú turistické chodníky.

</doc>
<doc id="626628" url="https://sk.wikipedia.org/wiki?curid=626628" title="Stavová rovnica">
Stavová rovnica

Stavová rovnica je (nejaká) rovnica vyjadrujúca vzťah medzi termodynamickými stavovými veličinami.
Rozlišuje sa:

</doc>
<doc id="626631" url="https://sk.wikipedia.org/wiki?curid=626631" title="Theo Siegfried Adam">
Theo Siegfried Adam



</doc>
<doc id="626633" url="https://sk.wikipedia.org/wiki?curid=626633" title="Stavová rovnica ideálneho plynu">
Stavová rovnica ideálneho plynu

Stavová rovnica ideálneho plynu je termická stavová rovnica pre ideálne plyny. Jej konkrétnu podobu pozri nižšie.
formula_1
Vyjadrenie pomocou Boltzmannovej konštanty.
kde
formula_2 – je tlak plynu
formula_3 – je jeho objem
formula_4 – je celkový počet jeho častíc
formula_5 – je Boltzmannova konštanta (má hodnotu formula_6)
formula_7 – je teplota plynu.
Stavová rovnica sa odvádza pomocou kinetickej teórie plynov. Najdôležitejšie je si uvedomiť, že tlak plynu je daný odrazmi jeho molekúl od stien nádoby a hľadať rýchlosti, ktorými sa tieto molekuly pohybujú (a odrážajú). Celé odvodenie je však pomerne komplikované.
Vyjadrenie pomocou plynovej konštanty.
Stavová rovnica ideálneho plynu sa niekedy zapisuje v trochu inom tvare, kedy je počet častíc formula_8 nahradený ich látkovýmmnožstvom formula_9. Rovnica má potom tvar
formula_10
pV/T=konst.
Konštanta formula_11 sa nazýva univerzálna plynová konštanta a má hodnotu približne 8,31 J/molK.
Táto rovnica je známa ako všeobecný zákon ideálneho plynu a pretože sa vzťahuje na špecifické podmienky alebo stav, teda tlak, objem a teplotu danej hmotnosti plynu, nazýva sa stavovou rovnicou ideálneho plynu. Reálne plyny neinteragujú bez výmeny energie, a preto sa neriadia Boyleovými zákonmi, Gay-Lussacovimi a Charlesovými zákonmi, ako sa predpokladá v prípade ideálnych plynov.

</doc>
<doc id="626634" url="https://sk.wikipedia.org/wiki?curid=626634" title="Rajčiakovec repový">
Rajčiakovec repový

Rajčiakovec repový (iné názvy: tamarilo, tamarillo, zriedkavo: "anglická paradajka"; lat. "Solanum betaceum" alebo staršie "Cyphomandra betacea") je nízky strom alebo ker, ktorý plodí exotické ovocie. Je to subtropický druh širokého rodu ľuľok "(Solanum)," kde je radený do podrodu "Bassovia" a sekcie "Pachyphylla."
Etymológia.
Názov tamarillo vznikol až okolo roku 1970 na Novom Zélande (je maorského pôvodu) a stal sa medzinárodným obchodným označenie pre tieto plody. 
Rozšírenie.
Druh pochádza zo subtrópov, z nevysokohorských partií And (Bolívia, Ekvádor, Chile, Peru) odkiaľ sa rozšíril do ostatných častí Južnej Ameriky (Argentína, Brazília, Kolumbia, Venezuela), potom do Strednej Ameriky (Guatemala, Kostarika, Karibik) a do južných častí Severnej Ameriky (Florida, Kalifornia). Následne bol rozšírený do východnej a južnej Afriky a južnej Ázie (India, Malajzia, Srí Lanka), na Papuu-Novú Guineu, do severných oblastí Austrálie a roku 1920 sa začal pestovať na Novom Zélande. 
Opis.
Je vždyzelený, nevysoký, zvyčajne 3,5 až 5 m vysoký strom s plytkými koreňmi. Jeho riedke konáre sú husto pokryté žľaznatými trichómmi a sú porastené striedavými listami 10 až 30 cm dlhými a 5 až 10 cm širokými s 2 cm stopkou. Listové čepele sú lesklé, slabo dužinaté, vajcovité, na vrchole krátke a špicaté a výrazne žilkované. 
Päťpočetné, obojpohlavné kvety na dlhých stopkách vyrastajú vo voľných zhlukoch. Voňajúce kvety bývajú až 2 cm široké, majú päť fialových kališných plátkov asi 3 mm veľkých a päť svetle ružových, voľných, voskovitých, podlhovastých, naspäť ohnutých, korunných plátkov asi 1 cm dlhých. V stredu kvetu vyrastá päť tyčiniek so žltými nitkami a peľnicami a semenník s jednou čnelkou s bliznou. Kvitnú po celý rok, často aj v čase, keď už zrejú prvé plody. 
Zo hmyzom opelených kvetov vyrastú visiace, až 8 cm dlhé, vajcovito elipsovité, zelené bobule, ktoré v zrelosti môžu mať farbu purpurovú, krvavo červenú, oranžovú, červenú alebo žltú. Ich dužina je sfarbená žlto až oranžovo červeno. Plody majú v priehradkách čierne, kruhovité, ploché semená, ktoré sú výrazne horké a tvoria asi tretinu plodu. Šupka plodu je tenká, hladká, lesklá a je tiež silne horká.
Význam.
Pestuje sa pre svoje plody, ktoré v zrelosti voňajú po ananásu či jahode a obsahujú vitamín C a veľa ďalších, pre telo potrebných vitamínov a minerálov. Plody sa zberajú postupne ako dozrievajú a pretože majú tvrdú šupku a pevnú dužinu, môžu byť v papierových škatuliach zasielané aj na veľké vzdialenosti. Dužina je trochu kyslejšia a pridáva sa do miešaných limonád a ovocných šalátov, môže sa tiež dusiť a pridávať do polievok a omáčok obdobne ako paradajky. Plody možno konzumovať surové, napríklad posypané cukrom, soľou alebo korením a prípadne po rozpolení grilovať ako zeleninu. Pred konzumácii je nutné stiahnuť horkú šupku, najlepšie ponorením do horúcej vody. Obsahujú veľa pektínu a možno z nich ľahko pripraviť džemy a čatní.

</doc>
<doc id="626636" url="https://sk.wikipedia.org/wiki?curid=626636" title="Muchovník">
Muchovník

Muchovník (lat. "Amelanchier") je rod pozostávajúci z asi 25 druhov kríkov a malých opadavých stromov z čeľade ružovitých. 
Rozšírenie.
Rod je pôvodný v teplých oblastiach severnej pologule , rastie predovšetkým v týchto oblastiach na stanovištiach, kde prebieha štádium ranej sukcesie. Najviac druhov je v Severnej Amerike , obzvlášť v USA a Kanade. V Európe je pôvodný muchovník vajcovitý ("Amelanchier ovalis"), výskytom zasahuje až na južné Slovensko. Predtým sa vyskytoval len na vápencoch Karpát, teraz aj vďaka pestovaniu v záhradkách splaňuje. V USA muchovník rastie ako pôvodná drevina vo všetkých štátoch, okrem Havaja. Dva druhy muchovníka nájdeme v Ázii. Tieto rastliny sú záhradnícky cenné a ich plody sú dôležité pre divoké zvieratá. Ľuďom je ovocie muchovníka takmer neznáme, na jedenie ho priemyselne pestujú len v niektorých lokalitách, sa sušené užívali ako náhradka hrozienok.  
Muchovníky rastú do 0,2-20 m výšky ako riedke drevité kríky alebo malé stromy so vzpriamenými kmienkami. Kôra je sivá alebo menej často hnedá, hladká alebo popraskaná pri starších stromoch. Listy sú opadavé, stopkaté, striedavé, jednoduché, rôzne eliptické až okrúhle, 0,5-10 × 0,5-5,5   cm veľké, od tenkých po kožovité, s povrchmi hladkými alebo husto ochlpenými v kvete a v dospelosti. Listy sa na jeseň výrazne sfarbia do červena, alebo oranžova. Súkvetie je zostavené vo vzpriamených, alebo previsnutých strapcoch, s 1-20 kvetmi, a to buď v zoskupení jedného až štyroch kvetov, alebo strapci s 4-20 kvetmi. V kvete je päť bielych (vzácne trochu ružových) okrúhlych lístkov, 2,6-25   mm dlhých. Kvety niektorých druhov sa objavujú na začiatku jari, v marci, ďalšie výnimočne kvitnú ešte v júni. Letné kvitnutia sú vzácne, pretože ide o obdobie, kedy kvitne len málo kríkov. Plodom je malvica, vo farbe od červenej cez fialovú až po takmer čiernu, 5-15   mm veľká, v škále chuťou od sladkastej, šťavnaté po suchú a mdlú. Zreje v lete. Chuť plodov je v popisoch ovplyvnená. 
Druhy.
Severoamerické druhy v taxonómii sú uvedené vo "Flora of North America;" . Ázijské druhy v "Flora of China;" a európske druhy vo "Flora Europaea." 
Druhy (slovenské názvy podľa):
Etymológia.
Slovenský názov rodu "Amelanchier" je muchovník. 
Názov "Amelanchier" je pravdepodobne odvodený z provensálskeho slova pre strom "Amelanchier ovalis". 
Americké názvy sú napríklad "serviceberry", "juneberry" a "saskatoon".   
Použitie.
Plody muchovníka majú miesto v ľudovom liečiteľstve, obsahujú veľké množstvo vitamínu C, B2, farbivá (antokyány, ktorým sa prisudzuje účinnosť proti rakovine) a zdraviu prospešné minerály. Plody celkovo podporujú odolnosť organizmu, pôsobia preventívne proti žalúdočným chorobám a pri onkologických ochoreniach možno plody muchovníka podávať ako podporný doplnok stravy. Pri žalúdočných a črevných ťažkostiach sa môže podávať čaj zo sušených listov.
Pestovanie.
Všetky muchovníky potrebujú podobné podmienky. Ak majú dobre rásť, vyžadujú slnečné stanovište, ale všetky znášajú aj polotieň. Dôležitá je dobrá drenáž a prúdenie vzduchu (inak trpia listovými chorobami). Znášajú aj znečistené ovzdušia. Väčšina druhov je na Slovensku a v Česku mrazuvzdorná. Muchovník jelšolistý ("Amelanchier alnifolia") znáša mrazy až -40   °C. Vhodná je vlaha počas suchého obdobia, ale znášajú dobre aj sucho. Zvláštnu starostlivosť teda nepotrebujú, môžeme ich prihnojovať bežnými priemyselnými hnojivami, ich vegetatívny rast nie je po dosiahnutí asi 1m výšky i s prihnojovaním nijako silný. Drevo je hnedé, pevné a ťažké. Vnútorná časť je červenkasto-hnedá a drevo je svetlejšie farby. Môže byť použité pre rybárske prúty. 
Rozmnožovanie.
Rozmnožuje sa výsevom na jar, delením a štepením. Muchovník sa rozmnožuje ľahko, vrúbľovaním na ďalšie druhy, ako sú hloh "(Crataegus)" a jarabiny. Po vrúbľovaní pozorujeme po určitú dobu slabnutie rastu. 
Bežne sa uvádza, že druh "Amelanchier lamarckii" , široko pestovaný a naturalizovaný v Európe, kam bol privezený v 17. storočí, pochádza zo Severnej Ameriky, pravdepodobne z východnej Kanady. V súčasnosti nie je známe, že by sa vyskytoval vo voľnej prírode, a je pravdepodobne hybridného pôvodu, ako kríženec medzi "A. laevis" a buď "A. arborea" alebo "A. canadensis". 

</doc>
<doc id="626637" url="https://sk.wikipedia.org/wiki?curid=626637" title="Satania dolinka">
Satania dolinka

Satania dolinka alebo Satanova dolinka () je nevýrazný, široký a krátky úval Mengusovskej doliny v tektonickej brázde na úpätí Hrebeňa bášt, Hlinskej veže, Veľkej capej veže, Zadnej Bašty a Satana vo Vysokých Tatrách.
Plesá a potoky.
V hornej časti dolinky sa nachádza Malé Hincovo pleso a neďaleko Satanie plieska. Dnom dolinky preteká Satanov potok prítok Hincovho potoka. Zo Satanovho sedla do dolinky spadá Satanov žľab, v dolnej časti žľabu je veľké až 300 metrové suťovisko.
Názov.
Je odvodený z polohy pod Satanom. Podľa starého zlatokopeckého podania ukryl satan v Satanovom žľabe poklad drahých kovov. Hľadal ho tu bača za pomoci kúzelníka, ale satan ich vždy zahnal obrovskými skaliskami. Podľa inej verzie doviedol sem satan ľstivého horala, ktorý zobral poklad, ale okabátil čerta a dušu si mu neupísal. Je známe, že zlatokopi v 18. storočí sa radi pohybovali v oblasti Satana. Skutočným podnetom povesti mohli byť zo zrázov tohto štítu často padajúce kamenné lavíny.
Turistika.
Do dolinky nevedú turistické chodníky.

</doc>
<doc id="626638" url="https://sk.wikipedia.org/wiki?curid=626638" title="Serž Sarkisjan">
Serž Sarkisjan

Serž Azat Sarkisjan, niekedy aj Sargsjan ( ; * 30. jún 1954 Stepanakert) je arménsky politik, minister v niekoľkých vládach, neskôr premiér a v období rokov 2008-2018 arménsky prezident.
Život.
V rokoch 1972-1974 slúžil ako vojak základnej služby v sovietskej armáde. V roku 1979 ukončil štúdium filológie na Jerevanskej štátnej univerzite. V období rokov 1979 až 1988 pôsobil v komunistických a komsomolských orgánoch vo svojom rodnom meste Stepanakert, následne bol veliteľom karabašskej domobrany vo vojne o Náhorný Karabach.
V roku 1990 sa stal poslancom Národného zhromaždenia, v 90. rokoch bol postupne ministrom obrany, vnútra a ministrom národnej bezpečnosti. V období 1999-2007 bol tajomníkom Národnej bezpečnostnej rady, v roku 2000 sa stal znovu ministrom obrany. V roku 2007 sa stal arménskym premiérom.
Vo februári 2008 vyhral s podporou vlastnej Republikánskej strany Arménska prezidentské voľby; do funkcie nastúpil v apríli 2008. Ako prezident sa zasadil za vytvorenie colnej únie s Ruskom a ďalšími post-sovietskymi republikami v roku 2014 a realizoval premenu Arménska z prezidentskej na parlamentnú republiku, čo bolo podľa kritikov vyjadrením snahy o udržanie si vlastného politického vplyvu.
V roku 2011 sa konali veľké demonštrácie proti Sarkisjanovmu režimu. Pri ďalších protestoch v júli 2016 žiadali protestujúci jeho odstúpenie a prepustenie všetkých politických väzňov- tieto demonštrácie nasledovali po prepadnutí policajnej stanice v hlavnom meste Jerevane skupinou ozbrojencov, ktorí požadovali prepustenie opozičného politika a veterána vojny o Náhorný Karabach Žirajra Sefiljana. Pri vzájomných stretoch bolo zranených vyše 50 ľudí.
Sarkisjanovo prezidentské obdobie skončilo dňa 9. apríla 2018 a hneď 17. apríla sa stal predsedom vlády. Po niekoľkodňových búrlivých protestoch, počas ktorých demonštranti požadovali jeho odstúpenie a bolo zadržaných vyše 200 ľudí, nakoniec 23. apríla (po iba šiestich dňoch v úrade) rezignoval, v dôsledku čoho následne odstúpila aj arménska vláda.

</doc>
<doc id="626641" url="https://sk.wikipedia.org/wiki?curid=626641" title="Dokonalý plyn">
Dokonalý plyn



</doc>
<doc id="626643" url="https://sk.wikipedia.org/wiki?curid=626643" title="William Brown">
William Brown

William Brown alebo Guillermo Brown (* 22. jún 1777, Foxford † 3. marec 1857, Buenos Aires) bol argentínsky námorník írskeho pôvodu. Pôvodne bol zaradený do britského kráľovského námorníctva, z ktorého ale dezertoval a ušiel až do súčasnej Argentíny. Tu sa zaradil medzi najvýznamnejších bojovníkov za nezávislosť Argentíny od Španielska, keď viedol argentínsku flotilu v bojoch proti Španielom najmä v oblastí ústia Río de la Plata. Práve úspešné vedenie flotily Brownom sa ukázalo ako rozhodujúce pre konečnú porážku Španielov v tejto oblasti. Neskôr viedol argentínske námorníctvo aj vo vojne s Brazíliou (1825 – 1828) a pri blokáde ústia Río de la Plata spojenou britsko-francúzskou flotilou (1845 – 1850). V argentínskom námorníctve dosiahol hodnosť admirála, v súčasnosti je považovaný za jedného z najväčších hrdinov argentínskej histórie a tvorcu argentínskeho námorníctva. Zomrel v roku 1857 v Buenos Aires, kde je aj pochovaný.

</doc>
<doc id="626645" url="https://sk.wikipedia.org/wiki?curid=626645" title="Guillermo Brown">
Guillermo Brown



</doc>
<doc id="626646" url="https://sk.wikipedia.org/wiki?curid=626646" title="Laura a její tygři">
Laura a její tygři

Laura a její tygři je hudobná skupina ovplyvnená rôznymi hudobnými žánrami ako funk, soul, jazz a rock.
Profil.
V roku 1985 v meste Most založil Karel Šůcha skupinu Laura a její tygři. Názov inšpirovala novela "Tracyho tiger" od Williama Saroyana. Skupina od začiatku vystupuje v klasickom oblečení: biele košele a čierne slnečné okuliare, kravaty a nohavice. V roku 1999 zprofesionalizovaných amatérov nahradili absolventi konzervatórií. Dnes z pôvodnej zostavy pôsobí v kapele len Karel Šůcha. V skupine hralo mnoho umelcov ako Ilona Csáková, Jana Amrichová, Martin Pošta, Dan Nekonečný, Miloš Vacík ml., Ivan Myslikovjan, Tereza Hálová, Lenka Nová, Vladěna Svobodová atď.

</doc>
<doc id="626648" url="https://sk.wikipedia.org/wiki?curid=626648" title="Turkova dolina">
Turkova dolina

Turkova dolina (, ) je malá dolina medzi juhovýchodným ramenom Zadného Holého vrchu a Veľkou kopou juhozápadne od Garajovej doliny vo Vysokých Tatrách. Je bočným, orograficky pravým odvetvím Kôprovej doliny.
Názov.
Súvisí s niekdajším baníctvom v krivánskej oblasti. Türkovci (Türckh) boli banskí podnikatelia, ktorí žili v Hybiach a v 17. storočí dolovali nielen na Kriváni, ale zohrali významnejšiu úlohu aj v dejinách spišského baníctva. Zemepisný názov je poslovenčené ich priezvisko.
Turistika.
Do doliny nevedú turistické chodníky.

</doc>
<doc id="626651" url="https://sk.wikipedia.org/wiki?curid=626651" title="Jackfruit">
Jackfruit



</doc>
<doc id="626653" url="https://sk.wikipedia.org/wiki?curid=626653" title="Raphaël Lenglet">
Raphaël Lenglet

Raphaël Lenglet (* 21. október 1976, Metz, Francúzsko) je francúzsky herec známy najmä vďaka rolám vo francúzskych policajných televíznych seriáloch. V seriáli "Les Bleus" hraje nováčika v policajnom zbore, Alexa Morena. Naopak v seriáli "Candice Renoirová", ktorý môžu poznať slovenskí diváci z vysielania RTVS hrá Kapitána Antoina Dumasa. Tiež je známy vďaka role Guilliauma vo francúzskom horore "High Lane" z roku 2009.
Biografia.
Raphaël Lenglet vyrastal v regióne Pikardia. Neskôr, ako 19-ročný, sa ho rozhodol opustiť, aby študoval divadelné herectvo v Paríži. V očiach verejnosti sa zviditeľnil potom čo ztvárnil rolu Alexa Morena v seriáli "Les Bleus". Od roku 2013 hraje po boku Cécile Boisovej Kapitána Antoina Dumasa v seriáli "Candice Renoirová" na televíznej stanici France 2"."

</doc>
<doc id="626656" url="https://sk.wikipedia.org/wiki?curid=626656" title="Anona trojlupienková">
Anona trojlupienková

Anona trojlupienková (iné názvy: čerimoja, cherimoya ; lat. "Annona cherimola") je rastlina z čeľade anonovité ("Annonaceae"). Je to opadavý menší strom poskytujúci veľmi lahodné ovocie, ktoré má ale veľmi jedovaté semená, ktoré treba vyberať. 
Pôvod a rozšírenie.
Čerimoja pochádza zo severnej časti Južnej Ameriky z Ánd. Rastie v horách trópov a subtrópov . 
Využitie.
Čerimoja poskytuje ovocie, ktoré je považované za najlahodnejšie na svete. Konzumuje sa mäkká, sladká, penovito-vatovitá dužina bielej alebo ružovkastej farby. Z dužiny sa vyrábajú aj džúsy, zmrzlina, džemy a iné pochutiny. 
Botanický opis.
Malý opadavý strom dosahujúci výšku 5-7 m. Má sivé plstnaté vetvičky. Opadavé listy sú eliptické až kopijovité, až 20 cm dlhé, na rube zamatovo plstnaté. Jednopohlavné kvety. Plodstvo je guľovité až vajcovité, 7-12 cm dlhé s hrboľatým zeleným sfarbením povrchom a belavú dužinou.
Plodstvo.
Z plodstva sa konzumuje vatovitá dužina. Toto "najlahodnejšie ovocie na svete" obsahuje asi 1,8 % bielkovín , 0,7 % tuku , 19 % sacharidov, 3,2 % sušiny, 2,1 % minerálnych látok, vitamín C a stopy provitamínu A.
Ekologické nároky.
Aj keď čerimoja pochádza z trópov, je zvyknutá na chladnejšie podnebie, pretože rastie v horách. Priemerná teplota by mala dosahovať 20-30   ° C. Znáša ľahké mrazy do -5   ° C. 
Rozmnožovanie.
Rozmnožuje sa generatívne semenami, alebo vegetatívne štepením či vzdušním potápaním . Semenáč plodí v štvrtom až piatom roku. Ku štepeniu sa používajú vrúble z plodiacich rastlín. 

</doc>
<doc id="626657" url="https://sk.wikipedia.org/wiki?curid=626657" title="Annona cherimola">
Annona cherimola



</doc>
<doc id="626659" url="https://sk.wikipedia.org/wiki?curid=626659" title="Breadfruit">
Breadfruit



</doc>
<doc id="626660" url="https://sk.wikipedia.org/wiki?curid=626660" title="KI">
KI



</doc>
<doc id="626661" url="https://sk.wikipedia.org/wiki?curid=626661" title="Čerimoja">
Čerimoja



</doc>
<doc id="626662" url="https://sk.wikipedia.org/wiki?curid=626662" title="Cherimoya">
Cherimoya



</doc>
<doc id="626663" url="https://sk.wikipedia.org/wiki?curid=626663" title="Tamarillo">
Tamarillo



</doc>
<doc id="626664" url="https://sk.wikipedia.org/wiki?curid=626664" title="Tamarilo">
Tamarilo



</doc>
<doc id="626665" url="https://sk.wikipedia.org/wiki?curid=626665" title="Džek">
Džek

Džek môže byť slangovo:

</doc>
<doc id="626666" url="https://sk.wikipedia.org/wiki?curid=626666" title="Džekfrut">
Džekfrut



</doc>
<doc id="626667" url="https://sk.wikipedia.org/wiki?curid=626667" title="Džekfruit">
Džekfruit



</doc>
<doc id="626668" url="https://sk.wikipedia.org/wiki?curid=626668" title="Žakia">
Žakia



</doc>
<doc id="626674" url="https://sk.wikipedia.org/wiki?curid=626674" title="Vavrincov kanál">
Vavrincov kanál

Vavrincov kanál je umelý, občasný vodný tok VII. rádu na Záhorí, v okrese Malacky, v katastri obce Jakubov. Jeho celková dĺžka činí 0,553 km a plocha odtokovej oblasti cca 0,709 km². Jeho koryto vzniká 725 metrov od „Dolečkovej“ asfaltovej cesty z Jakubova do Gajar uprostred veľkého pola, ktoré sa nazýva Prostredné pole (153 m n.m.) a ústi do Borinského kanála v nadmorskej výške , 185 metrov od spomínanej cesty.
História a výstavba kanálu.
Vavrincov kanál bol vystavaný v priebehu tretej etapy melioračných prác v obci Jakubov v roku 1962. Výstavba kanála vyšla celkom268 104 Kčs.
Opis toku.
Tok je od vzniku po ústie jedna úsečka smerujúca skoro presne na západ. Dno je voľné, bahnové, nevydláždené, na brehoch rastú stromy a kry, predovšetkým baza, slivky (plánky), hrušky a ringloty. Na toku sa nenachádza žiadne premostenie.
Význam.
Vodná stavba bola postavená, aby sa odvodnila zamokrená pôda, ktorá sa mohla následne začať poľnohospodársky využívať.

</doc>
<doc id="626679" url="https://sk.wikipedia.org/wiki?curid=626679" title="Hydro-Québec">
Hydro-Québec

Hydro-Québec je energetická spoločnosť, ktorá vyrába, prenáša a distribuuje elektrickú energiu. Jediným vlastníkom spoločnosti je provinčná vláda Quebecu. Sídli v budove Édifice Jean-Lesage v kanadskom Montreale, v provincii Quebec.
Dejiny.
Hydro-Québec je od 14. apríla 1944 mandátom štátu, čiže provincie Québec. Spoločnosť sa pôvodne volala Commission hydroélectrique du Québec, v skratke HYDRO-QUÉBEC. Od 1. októbra 1978 používa výhradne názov Hydro-Québec.
V roku 2017 Institut de recherche d’Hydro-Québec (IREQ) použil prvý krát pri inšpekcii 735kV vedenia drony s realtime videom prenášaným operátorom na zemi. 19. októbra 2017 bola inaugurovaná elektráreň Romaine-3 s inštalovaným výkonom 395 MW.
Výroba elektriny.
Hydro-Québec prevádzkuje 37 309 MW inštalovanej kapacity: 63 vodných zdrojov 36 757 MW, 24 termálnych 542 MW. V roku 2017 bolo vo výstavbe ďalších 245 MW v projekte Romaine-4. Spoločnosť má ďalej prístup k ďalším 10 303 MW zdrojov.
Prenosová sústava.
Hydro-Québec prevádzkuje prenosovú sústavu s 34 479 km elektrických vedení a 533 elektrických staníc:
Distribučná sústava.
Hydro-Québec prevádzkuje distribučnú sústavu s 117 747 km elektrických vedení stredného napätia a 106 286 km vedení nízkeho napätia.

</doc>
<doc id="626682" url="https://sk.wikipedia.org/wiki?curid=626682" title="Parken">
Parken

Štadión Parken (dán. "Parken Stadion"), pre sponzorské dôvody známy ako Telia Parken, je futbalový štadión v oblasti Indre Østerbro ("Vnútorné Østerbro") mesta Kodaň v Dánsku, postavený v rokoch 1990–1992. Štadión, ktorý obsahuje zasúvaciu strechu, má súčasnú kapacitu pre 38 065 ľudí na futbalové hry a jej domácimi mužstvami sú FC Kodaň a Dánske národné futbalové mužstvo. Kapacita pre koncerty presahuje kapacitu na zápasy – do štadiónu sa zmestí až 50 000 ľudí pri koncovom nastavení pódia a 55 000 ľudí so stredovým nastavením pódia.
Štadión Telia Parken bol vyhlásený ako jeden z trinástich hosťujúcich dejísk Majstrovstiev Európy vo futbale v roku 2020. Bude hostiť tri skupinové etapy zápasov, ako aj zápas v šestnástke.
História.
Telia Parken, pôvodne nazvaný len Parken, bol postavený na mieste bývalého dánskeho národného štadiónu Idrætsparken v rokoch 1990 až 1992. Posledný národný zápas mužstiev na štadióne Idrætsparken skončil 0:2 na Majstrovstvách Európy vo futbale 1992 kvalifikačnou prehrou mužstva Juhoslávie 14. novembra 1990 a 9. septembra 1992 bol štadión Parken otvorený porážkou 1:2 v priateľskej hre proti Nemecku.
Štadión bol prestavaný investormi Baltica Finans A/S na oplátku so zárukou Dánskej futbalovej asociácie, že všetky národné zápasy by sa hrali na štadióne Parken na dobu pätnástich rokov. Rekonštrukcia, ktorá odstránila a prestavala tri z pôvodných štyroch tribún, stála 640 miliónov dánskych korún.
V roku 1998 štadión predala spoločnosť Baltica Finans klubu FC Kodaň za 138 miliónov DKK, klub odteraz vlastnil obidva štadióny a priľahlé kancelárske budovy v spoločnosti Parken Sport &amp; Entertainment.
Parken bol na jeseň 1993 obsiahnutý v zozname 4-hviezdičkových štadiónov UEFA, čo spravilo zo štadiónu Parken vhodného hostiteľa finále majstrovstiev Európskej ligy (vtedy nazvané UEFA Cup), ako aj dnes už zaniknutého poháru Pohár víťazov pohára UEFA. Existenciu byť 4-hviezdičkovým štadiónom nemohol štadión Parken využiť pre najväčšiu európsku hru klubov, finále Ligy majstrov UEFA, lebo vyžadovala 50 000 sedadiel.
Dňa 2. júna 2007 bol Parken dejiskom útoku fanúšikov na kvalifikácii majstrovstiev sveta vo futbale 2008.
Dňa 1. mája 2014 bolo zverejnené nové riešenie pokrytia Wi-Fi propojením poháňaným spoločnosťou Telia. Dohoda poskytuje zadarmo vysokorýchlostné pripojenie Wi-Fi pre všetkých divákov na každom podujatí na štadióne. Súhlas obsahuje sedem rokov trvajúce menné sponzorstvo a 17. júla 2014 bol názov štadiónu zmenený na Telia Parken.
Koncertné miesto.
Štadión Parken je tiež využívaný na koncertné vystúpenia a hostil aj súťaž Eurovision Song Contest 2001. Ako priamy dôsledok tohto, a z dôvodu spraviť štadión Parken všeobecne viac užitočným miestom, bola v rokoch 2000 a 2001 do existujúcej štruktúry použitá zasúvacia strecha.
Na štadióne Parken vystúpili hudobníci a skupiny ako Coldplay, Beyoncé, Jay-Z, Whitney Houston, Take That, Pink, Madonna, Britney Spears, AC/DC, Pink Floyd, Eric Clapton, Red Hot Chili Peppers, Celine Dion, Tiësto, Depeche Mode, The Rolling Stones, U2, Bon Jovi, The Black Eyed Peas, Pet Shop Boys, Kashmir, Pharrell, Mew, Robbie Williams, George Michael, R.E.M., Metallica, Bruce Springsteen, Muse, Tina Turner, David Bowie, Roger Waters, Paul McCartney, Lady Gaga, Justin Bieber, One Direction, Guns N' Roses, Volbeat a Michael Jackson.
Najväčší koncert, aký sa uskutočnil na štadióne Parken, bolo vystúpenie Michaela Jacksona 14. augusta 1997, počas jeho turné "HIStory", so 60-tisícimi predanými vstupenkami.

</doc>
<doc id="626691" url="https://sk.wikipedia.org/wiki?curid=626691" title="Zbojnícka pláň">
Zbojnícka pláň

Zbojnícka pláň je dolná čiastka Rovienkovej kotliny so Zbojníckymi plesami, Sesterskými plesami a Starolesnianskym plesom vo Veľkej Studenej doline vo Vysokých Tatrách. Na jej juhovýchodnom okraji stojí Zbojnícka chata. Niektorí autori sprievodcov (Puškáš) prenášajú názov tejto lokality aj na Kotlinu pod Prielomom.
Názov.
V oblasti Veľkej Studenej doliny je sústredený väčší počet názvov tohto obsahu. Keďže tadeto neviedla ani v minulosti žiadna významnejšia pašerácka cesta alebo obchodná cesta, ktorá by mohla zaujímať zbojníkov, treba sa domnievať, že tvorcovia názvov mali na mysli pytliakov, ktorí v 17.– 19. storočí radi vyhľadávali túto dolinu.

</doc>
<doc id="626692" url="https://sk.wikipedia.org/wiki?curid=626692" title="Malvica">
Malvica

Malvica je druh dužinatého plodu. Skladá sa z jadrovníka, kde je uložených 5 až 10 semien (v iných zdrojoch sa uvádza viac než jedno). V apikálnej časti sa dajú rozoznať zvyšky samotných častí kvetu. Patrí medzi nepravé plody (plod vznikol premenou piestika a iných častí kvetu). Medzi malvice patria: jablko, hruška, jarabina, dula, mišpuľa, hloh...
Skladá sa zo stopky, jadrovníka (endokarp a semená), šupky – exokarpu, dužiny – mezokarpu a zvyškov kalichu.

</doc>
<doc id="626693" url="https://sk.wikipedia.org/wiki?curid=626693" title="Ján Bartko">
Ján Bartko

PhDr. Ján Bartko (* 4. november 1948, Dúžava) je slovenský maliar a bývalý vysokoškolský a stredoškolský pedagóg. Jeho umelecký záujem je sústredený na krajinomaľbu. Vo svojich obrazoch zachytáva krajinu Slovenska, ale v súčasnosti čoraz častejšie aj krajinu Stredomoria, hlavne Grécka, ku ktorej ho viaže ľudský a umelecký obdiv.
Biografia.
Ján Bartko sa narodil 4. novembra 1948 v Dúžave, t. č. mestskej časti mesta Rimavská Sobota. V roku 1967 maturoval na na Strednej všeobecnovzdelávacej škole v Rimavskej Sobote. Vysokoškolské vzdelanie nadobudol na Filozofickej fakulte v Prešove (v minulosti patrila pod Univerzitu Pavla Jozefa Šafárika, v súčasnosti pod Prešovskú univerzitu v Prešove) v študijnom odbore Výtvarná výchova – Slovenský jazyk a literatúra.
V roku 1973, po skončení štúdia na Filozofickej fakulte, učil na ZŠ (vtedy ZDŠ) v Plavnici. Potom nasledovala vojenská služba. Od roku 1975 bol bol učiteľom výtvarnej výchovy na Strednej pedagogickej škole v Prešove. Na miesto vysokoškolského učiteľa na Prešovskej univerzite v Prešove na Katedre výtvarnej výchovy, ktorá v čase jeho nástupu patrila pod Pedagogickú fakultu, neskôr prešla pod Fakultu humanitných a prírodných vied a potom pod Filozofickú fakultu, sa dostal v konkurze po páde socializmu v Česko-Slovensku. Vysokoškolským učiteľom ostal až do odchodu do dôchodku v roku 2011.
Venoval sa aj metodickej činnosti pre výtvarnú výchovu na rôznych stupňoch vzdelávania. Je autorom učebníc výtvarnej výchovy pre stredné školy, spoluautorom výtvarných projektov, učebných osnov a programov pre rôzne typy výtvarného vzdelávania.
Tvorba.
Doménou Jána Bartka je krajinomaľba. Maľuje prevažne akvarely a pastely a olejomaľbu. Vo svojich obrazoch zachytáva najmä krásy krajiny východoslovenských regiónov, Gemera, Šariša, Zemplína a Spiša, ale v poslednom čase aj krajinu Stredomoria, najmä Grécka, ale aj Chorvátska, Čiernej Hory a Talianska. Grécko si obľúbil, považuje ho sa svoj druhý domov, cestuje tam pravidelne už dvadsať rokov, absolvoval aj niekoľkomesačné pobyty, počas ktorých pôsobil na gréckych univerzitách.
Svoju tvorbu prezentoval na viac ako 40 individuálnych výstavách a na desiatkach kolektívnych výstav na Slovensku ale aj v zahraničí (Grécko, Taliansko, Česko, Poľsko, Maďarsko atď.).
Členstvo v spolkoch.
PhDr. Ján Bartko je od roku 2001 členom Slovenskej výtvarnej únie a od roku 2005 členom medzinárodného združenia ARTHOME v Aténach.

</doc>
<doc id="626696" url="https://sk.wikipedia.org/wiki?curid=626696" title="Jarabina vtáčia moravská">
Jarabina vtáčia moravská

Jarabina vtáčia moravská (lat. "Sorbus aucuparia" 'Edulis'; iné názvy pozri nižšie) je kultivar (resp. skupina kultivarov) z poddruhu jarabina vtáčia pravá ("Sorbus aucuparia" subsp. "aucuparia") z druhu jarabina vtáčia ("Sorbus aucuparia"). Niekedy (spravidla staršie) sa tento taxón zaraďuje ako samostatný poddruh či samostatná varieta či samostatná forma druhu jarabina vtáčia (porov. nižšie kapitolu Názvy). 
Charakteristické pre jarabinu vtáčiu moravskú je, že má jedlé sladké plody.
Názvy.
Vedecké názvy tohto taxónu sú: 
Slovenské názvy tohto taxónu sú: 
Pozor na zámenu s nepríbuzným druhom "Sorbus moravica"/"Aria moravica".
Opis.
Je to ker alebo nízky strom vysoký 10 - 15 m.
Plody sú stredne veľké oranžové až červené malvičky. Kvety sú belavé, usporiadané v chocholíkových metlinách. Sú obojpohlavné. Vrúbľuje sa na semenáč ostatnej jarabiny vtáčej.
Jarabina vtáčia moravská sa od ostatných taxónov z druhu jarabina vtáčia líši tým, že jej listy sú len v hornej tretine pílovité (teda zúbkované), zvyšok listu má hladké okraje.
Využitie.
Vysádza sa ako ozdobný strom v parkoch a pri cestách. Jeho drevo je húževnaté a ťažko štiepateľné, preto sa v priemysle veľmi nevyužíva. Z kvetov sa vyrába sirup a čaj. Plody sa môžu konzumovať, a to ako čerstvé, sušené či zavarené. Z plodov sa vyrábajú kompóty, zavareniny, likéry a plnky do čokoládových bombónov; v minulosti sa z nich vyrábala pálenka (jarabinka) a používali sa aj na liečenie rôznych chorôb.
Zloženie plodov.
Plody jarabiny sú bohaté najmä na vitamín C. Obsahujú ale aj veľa minerálov, napr.: flavonoidy, železo, vápnik a jód.

</doc>
<doc id="626697" url="https://sk.wikipedia.org/wiki?curid=626697" title="Kiwano">
Kiwano



</doc>
<doc id="626698" url="https://sk.wikipedia.org/wiki?curid=626698" title="Ricardo Balbín">
Ricardo Balbín

Ricardo Balbín (* 29. júl 1904, Buenos Aires – † 9. september 1981, La Plata) bol argentínsky politik a právnik. Bol dlhoročným lídrom tradičnej argentínskej politickej strany Radikálna občianska únia a súčasne opozície, neúspešne kandidoval na prezidenta v štyroch voľbách, kedy vždy skončil na druhom mieste. Radí sa medzi najvýznamnejších argentínskych politikov druhej polovice 20. storočia.
Životopis.
Narodil sa v Buenos Aires, pochádza z rodiny španielskeho pôvodu. Študoval právo na Národnej univerzite v La Plate, pričom v tomto období súčasne vstúpil do Radikálnej občianskej únie. Pôvodne chcel študovať medicínu, ale pre nedostatok peňazí musel toto štúdium zanechať. Štúdium práva úspešne ukončil v roku 1927, no právnickej činnosti sa venoval iba krátko, keďže sa začal naplno venovať politike. O rok neskôr sa zapojil do kampane za znovuzvolenie bývalého prezidenta Hipólita Yrigoyena, ktorý voľby skutočne vyhral a stal sa druhýkrát prezidentom. V roku 1930 zosadila armáda prezidenta Yrigoyena, no Balbín o krátky čas pokračoval vo svojej politickej činnosti, zatiaľ iba na regionálnej úrovni v meste La Plata. O rok neskôr bol zvolený v provinčných voľbách a mal sa stať zástupcom guvernéra provincie Buenos Aires. Armáda však nebola s výsledkami volieb spokojná a tak ich zrušila, kvôli čomu sa Balbín svojej novej funkcie vôbec neujal. Napriek tomu pokračoval v politickej činnosti, no kandidovať v provinčných voľbách sa mu podarilo až v roku 1940, kedy bol opäť zvolený za poslanca provinčného parlamentu. Kvôli volebným podvodom, ktoré voľby sprevádzali sa však na protest vzdal svojho mandátu. V tomto období sa zaradil medzi mladých členov radikálnej strany, ktorých vplyv začal rásť. Spolu s ďalšími mladými politikmi ako Arturo Frondizi, Moisés Lebensohn, Arturo Umberto Illia a Alejandro Gómez sa snažil presadiť zmeny vo vnútri strany. Výsledkom ich snáh bola tzv. Avellanedská deklarácia z roku 1945, ktorá sa stala jedným z ideologických základov radikálnej strany. Na základe tohto dokumentu sa mladí radikáli v novembri 1945 združili do straníckej frakcie nazvanej Hnutie integrácie a rozvoja.
V roku 1946 bol zvolený do federálnej poslaneckej snemovne, vďaka čomu sa dostal do veľkej politiky. Stal sa kritikom vlády prezidenta Juana Peróna, kvôli čomu sa na neho prezident a jeho stúpenci zamerali. Začali sa voči nemu viesť politicky motivované vyšetrovania a súdne konania. V roku 1949 bol vylúčený z poslaneckej snemovne a následne bol dokonca uväznený. V nasledujúcom roku bol prepustený a v tomto roku kandidoval za guvernéra provincie Buenos Aires, no v deň volieb bol opäť uväznený, čo mu zabránilo zúčastniť sa volieb. Na konci roka 1950 mu prezident Perón udelil milosť, čo však Balbín demonštratívne odmietol akceptovať, keďže nebol zbavený obvinení. Vďaka svojej perzekúcii sa stal Balbín známym politikom a tak sa v roku 1951 stal kandidátom svojej strany na prezidenta. Voľby však vyhral opäť Perón, následne v roku 1954 bol Balbín opäť uväznený. Už v nasledujúcom roku ale armáda prezidenta Peróna zvrhla, ten odišiel do exilu. Perónova strana a aj jeho politická filozofia boli zakázané. To však paradoxne neposilnilo radikálnu stranu, ale rozdelilo. Do popredia sa začal dostávať ďalší z mladších lídrov strany Arturo Frondizi, ktorý mal ambíciu stať sa prezidentom. Strana sa rozdelila na Nekompromisnú radikálnu občiansku úniu na čele s Frondizim a Ľudovú radikálnu občiansku úniu na čele s Balbínom. V prezidentských voľbách v roku 1958 tak kandidáti oboch strán kandidovali proti sebe, Frondizi sa stal nakoniec prezidentom (vďaka podpore od zakázaných Perónistov), keď vo voľbách porazil Balbína, ktorý skončil znova druhý. Balbín sa tak stal lídrom opozície proti Frondizimu. Ten bol nakoniec tiež prinútený odstúpiť, v následných voľbách v roku 1963 podporil Balbín a jeho strana Artura Umberta Illiu, ktorý voľby vyhral a stal sa prezidentom. Nejednalo sa však o demokratické voľby, armáda však nakoniec zosadila aj tohto prezidenta, čím sa v roku 1966 začala nová vojenská vláda. Balbín začal v tomto období vystupovať proti vojenskej vláde a kritizovať ju jednak za porušovanie ľudských práv a tiež za jej nedemokratickú formu.
Vojenská vláda nakoniec v roku 1972 ohlásila zvolanie demokratických volieb na marec 1973, no súčasne v nich neumožnila kandidovať bývalému prezidentovi Perónovi, ktorý bol od svojho zosadenia stále v exile. Už znova zjednotená Radikálna občianska únia vybrala za kandidáta na prezidenta opäť Balbína. Ten však opäť skončil druhý, keď ho porazil Perónista Héctor José Cámpora. O krátky čas sa do krajiny triumfálne vrátil Perón a presadil konanie nových prezidentských volieb, ktoré sa uskutočnili v septembri 1973. Balbín opäť kandidoval a znova skončil na druhom mieste, voľby jednoznačne vyhral Perón. Balbín sa v tomto období s Perónom, ktorý ho v 50. rokoch nechal opakovane uväzniť, zmieril v záujme zachovania demokratickej vlády. V roku 1974 prezident Perón zomrel v úrade, ešte pred smrťou vyjadril želanie, že práve Balbín ho nahradí vo funkcii prezidenta, čo sa však nakoniec nestalo. Prezidentkou sa stala viceprezidentka María Estela Martínezová Perónová, ktorej slabú vládu o dva roky neskôr ukončil ďalší vojenský prevrat. Vojenská vláda začala s tzv. špinavou vojnou, v ktorej bolo zavraždených tisíce disidentov. Tento raz však Balbín vojenskú vládu nekritizoval, za čo si sám vyslúžil kritiku. Balbín svoju nečinnosť ospravedlňoval snahou zachrániť pred armádnymi komandami mladých členov radikálnej strany. V roku 1980 sa už Balbínov zdravotný stav začal zhoršovať, zomrel 9. septembra 1981 v La Plate a jeho pohreb sa zmenil na demonštráciu proti vojenskej vláde.

</doc>
<doc id="626699" url="https://sk.wikipedia.org/wiki?curid=626699" title="Ladislav Šášky">
Ladislav Šášky

PhDr. Ladislav Šášky (* 30. január 1926, Divín – † 11. február 1994) bol slovenský historik umenia, pamiatkár, múzejník, cirkevný historik, pedagóg. 
Zo života.
V roku 1952 ukončil štúdium na Filozofickej fakulte Univerzity Komenského v Bratislave na Katedre dejín výtvarného umenia FiF UK v Bratislave, získal doktorát filozofie. Napísal doktorandskú dizertačnú prácu s názvom "Klasicistická architektúra na Slovensku" 
Rodina.
S manželkou Annou mali tri deti, Miroslava, Mariannu a Stanislava .

</doc>
<doc id="626701" url="https://sk.wikipedia.org/wiki?curid=626701" title="Durian">
Durian

Durian je jedlé ovocie niekoľkých druhov stromov patriacich do rodu "Durio". Medzi tridsiatimi druhmi durianu je známych deväť, ktoré plodia jedlé ovocie. Niektoré ďalšie druhy nie sú dobre preskúmané.
Ako durian je medzinárodne známy predovšetkým plod durian zapáchavého "(Durio zibethinus)". Ostatné druhy sú k dispozícii len na miestnych trhoch.
Popis.
Durian, je v juhovýchodnej Ázii považovaný za najväčšiu pochúťku a „kráľa ovocia“, je charakteristický svojou veľkosťou, silným zápachom a hrubou šupkou pokrytou pyramidovitými tŕňami. Plod môže dorásť do dĺžky až 30 cm a mať priemer 15 cm. Má obvykle hmotnosť 1-3 kg. V závislosti od druhu je plod podlhovastý až guľatý, farba šupky sa pohybuje od zelenej po hnedú a dužiny, ukrýva červenohnedé semená, od svetlo žltej po hnedú.
Jedlá dužina vydáva charakteristický silný a prenikavý zápach, a to aj keď je šupka neporušená. Niektorým ľuďom durian chutí kvôli svojej príjemne sladkej chuti, zatiaľ čo iným aróma pripadá príliš intenzívna a odpudzujúca. Jeho pach vyvoláva rôznorodé reakcie od veľmi pozitívnych po veľmi negatívne a je prirovnávaný k rôznym veciam, napr. zhnitým cibuliam, terpentínu alebo žumpe. Kvôli prenikavosti svojho pachu je v juhovýchodnej Ázii durian zakázaný v niektorých hoteloch a prostriedkoch verejnej dopravy.
Durian, pochádzajúci z juhovýchodnej Ázie, je na Západe známy približne 600 rokov. Britský prírodovedec 19. storočia Alfred Russel Wallace opísal jeho chuť ako „bohatý vanilkový krém s výraznou chuťou mandlí“. Dužina, ktorú možno konzumovať v rôznom štádiu zrelosti, sa používa na ochutenie širokého radu chuťovo výrazných a sladkých potravín v kuchyniach juhovýchodnej Ázie. Po uvarení je možné jesť aj semená.
Existujú stovky kultivarov durianu, pričom mnoho konzumentov uprednostňuje iba určité, ktorých cena na trhu je potom vyššia.
Druhy durianu.
Z tridsiatich známych druhov durianu bolo dodnes identifikovaných deväť, ktoré majú jedlý plod. Existuje však veľa druhov, u ktorých nebol plod nikdy získaný alebo dobre popísaný, a je teda pravdepodobné, že sú aj ďalšie druhy s jedlými plodmi. Toto je deväť druhov, u ktorých je teraz známe, že majú jedlé plody:
Toto sú druhy, u ktorých zatiaľ neboli zistené jedlé plody:
Opis.
Stromy durianu sú vysoké až 25-50 metrov v závislosti od druhu. Neopadávajúce listy sú elipsovité až obdĺžnikové, dlhé 10-18 cm. Kvety rastú v zhlukoch po troch až tridsiatich pohromade na veľkých vetvách a priamo na kmeni. Každý kvet má kalich s piatimi (výnimočne štyrmi alebo šiestimi) okvetnými lístkami. Durian kvitne raz alebo dvakrát za rok, avšak čas kvitnutia je rôzny podľa druhu, kultivaru a miesta. Bežný strom durianu plodí ovocie po štyroch až piatich rokoch. Plod durianu môže byť na ľubovoľnej vetve a zreje približne tri mesiace od opelenia. Plod dorastá do dĺžky až 30 cm s priemerom až 15 cm a má hmotnosť 1 až 3 kg. V závislosti od druhu má hranatý až guľatý tvar, farba jeho šupky je zelená až hnedá a dužina svetlo žltá až červená. Durian sa trochu podobá žakii, ale jedná sa o nepríbuzný druh.
Názov "durian" pochádza z malajského slova "duri" (tŕň) a z prípony "-an" (slúžiaca k tvoreniu podstatných mien). Durian zapáchavý alebo durian cibetkový je jediný vo veľkom objeme komerčne pestovaný druh a jediný, ktorý je dostupný aj mimo oblasti pôvodu. Prívlastok "cibetkový" odkazuje na cibetku ázijskú. Nie je však zhoda na tom, či toto pomenovanie od Linného znamená, že má cibetka durian tak rada, že bol plod používaný ako návnada, alebo že ako cibetka páchne.
Kvety durianu sú veľké a ľahké s výdatným množstvom nektáru a vydávajú ťažký, kyslý, maslovitý pach. Tieto vlastnosti sú typické pre kvety opeľované určitým druhom netopiera, ktorý sa živí nektárom a peľom. Podľa malajského výskumu zo 70. rokov 20. storočia sú duriany opeľované takmer výhradne kaloňom jaskynným.

</doc>
<doc id="626702" url="https://sk.wikipedia.org/wiki?curid=626702" title="Slavkovská jama">
Slavkovská jama

Slavkovská jama (, , ) je dolinka medzi severovýchodnými ramenami Slavkovského štítu a Slavkovskej kopy vo Vysokých Tatrách.
Popis.
Nachádza sa priamo pod štítovou kupolou Slavkovského štítu a Slavkovskou kopou. Má tvar geomorfologického útvaru, ktorý zostal po ústupe ľadovej doby. Do dolinky sa zo Slavkovskej priehyby strmo zvažuje žľab. Nad Slavkovskou jamou sa vypína severovýchodná stena Slavkovského štítu – Maukschova stena nazvaná podľa bádateľa Vysokých Tatier Tomáša Maukscha.
Názov.
Je odvodený od polohy pod Slavkovským štítom.
Turistika.
Do dolinky nevedú turistické chodníky.

</doc>
<doc id="626703" url="https://sk.wikipedia.org/wiki?curid=626703" title="Kivano">
Kivano



</doc>
<doc id="626704" url="https://sk.wikipedia.org/wiki?curid=626704" title="Africká uhorka">
Africká uhorka



</doc>
<doc id="626705" url="https://sk.wikipedia.org/wiki?curid=626705" title="Africká rohatá uhorka">
Africká rohatá uhorka



</doc>
<doc id="626706" url="https://sk.wikipedia.org/wiki?curid=626706" title="Rohatá uhorka">
Rohatá uhorka



</doc>
<doc id="626707" url="https://sk.wikipedia.org/wiki?curid=626707" title="Zoznam štátov podľa vyrobených áut">
Zoznam štátov podľa vyrobených áut

Toto je zoznam štátov podľa výroby motorových vozidiel podľa Medzinárodnej organizácii automobilov (OICA) a ďalších údajov z roku 2016 a skôr. 
EX označuje, že výrobná pozícia krajiny nie je známa. 
Zoznam krajín podľa vyrobených vozidiel na 1 000 obyvateľov v roku 2017

</doc>
<doc id="626709" url="https://sk.wikipedia.org/wiki?curid=626709" title="Ítalo Luder">
Ítalo Luder

Ítalo Argentino Luder (* 31. december 1916, Rafaela – † 25. máj 2008, Buenos Aires) bol argentínsky politik a právnik. Od 13. septembra 1975 do 16. októbra 1975 vykonával ako dočasný predseda senátu Argentíny právomoci výkonnej moci prezidenta, keď vtedajšia prezidentka María Estela Martínezová Perónová nebola pre duševné zdravie schopná vykonávať úrad. Po návrate prezidentky zo psychiatrickej liečebne sa táto znova ujala svojej funkcie. Dočasným predsedom senátu (dočasný predseda reálne vedie senát, keďže formálnym predsedom senátu je viceprezident krajiny) bol Luder do 24. marca 1976, kedy moc v krajine prevzali po prevrate ozbrojené sily na čele s generálom Jorgem Rafaelom Videlom. Do politiky sa vrátil ešte v roku 1983, keď neúspešne kandidoval za Justicialistickú stranu na prezidenta. V čase vlády prezidenta Carlosa Menema sa v roku 1989 stal na zhruba šesť mesiacov ministrom obrany. Na konci svojho života trpel alzheimerovou chorobou, zomrel v máji 2008 vo veku 91 rokov.

</doc>
<doc id="626710" url="https://sk.wikipedia.org/wiki?curid=626710" title="Durian zapáchavý">
Durian zapáchavý

Durian zapáchavý alebo durian cibetkový "(Durio zibethinus)" je vždyzelený tropický strom so žltými obojpohlavnými kvetmi z čeľade slezovité "(Malvaceae)" pochádzajúci z Malajzie. V súčasnej dobe sa pestuje hlavne v Juhovýchodnej Ázii (Malajzia, Indonézia, Indočína) pre ovocie, v menšej miere sa používa ako zelenina. Durian sa vyznačuje kauliflóriou, kedy kvety vyrastajú priamo na vetvách a kmeňoch. Kvitne od marca do apríla, dozrieva 3-4 mesiace po odkvitnutí. Plodom je sivozelená pukavá kapsula s piatimi švami. Má ježkovitý vzhľad a váhu môže mať až 5 kg. Miešok plodu sa podáva surový, alebo sa pripravuje s ryžou v pokrme zvanom „lempog“. Semená sa jedia upražené.
Pôvod.
Durian cibetkový je pôvodom z Malajzie. V Juhovýchodnej Ázii je známy a konzumovaný už od prehistorických čias, ale západnému svetu je známy okolo 600 rokov. Prvou známou európskou zmienkou o duriane je záznam Niccolò Da Contiho, ktorý cestoval do Juhovýchodnej Ázie v 15. storočí. Portugalský lekár Garcia de Orta opísal durian vo zväzku "Colóquios dos simples e drogas da India", vydanom v roku 1564. Durian bol prvýkrát v 16. storočí privezený Portugalcami na Cejlón. V roku 1741 bol publikovaný herbár "Amboinense", nemeckým botanikom Georgom Eberhardom Rumpfom, ktorý obsahoval najpresnejší a najdetailnejší opis durianu za celé storočie. Rod Durio má kompletné taxonomické zaradenie, ktoré však od čias Rumpfa prešlo niekoľkými úpravami. Počas skorých štádií jeho taxonomického štúdia totiž dochádzalo k zámenám s "Annona muricata", tiež známou pod názvom "Guanaban", pretože obidve rastliny plodia zelené ostnaté plody. Zaujímavosťou je, že malajzijské meno pre "Annona muricata" je Durian Belanda, čo v preklade znamená durian holandský. V 18. storočí uvažoval Johann Anton Weinmann o zaradenie durianu do rodu gaštan a to z toho dôvodu, že jeho plody sú podobné plodom pagaštanu konského.
Rozšírenie.
Jedná sa o tropický druh, ktorý sa v súčasnosti pestuje hlavne v juhovýchodnej Ázii (Malajzia, Indonézia, Indočína, Filipíny), v Papue-Novej Guinei rastie len výnimočne. Vyskytuje sa aj v Amerike, ale iba v botanických záhradách (prvé sadenice boli poslané z Kráľovskej botanickej záhrady v Británii do záhrady Auguste Saint-Arroman of Dominica v roku 1884). Väčšinou je pestovaný, zriedka rastie divo a komerčne sa pestuje zhruba od polovice 20. storočia. Jedná sa o druh lokálneho významu.
Botanická charakteristika.
Je to vždyzelený strom dorastajúci do výšky 20-40 m, so stredne hustou, zaoblenou korunou. Kmeň je bez ostňov, s priemerom do 1 m. Vonkajšia borka je šupinatá, zafarbená do hneda, až do hnedo-fialova. Vnútorná borka je červenkastá, až karmínová. Na priečnom reze kmeňom sa postupne striedajú farby od takmer bieleho dreva, až po temne hnedé lyko. Borka a drevo slabo zapáchajú a nevylučujú žiadny sekrét. Listy sú striedavé, vajcovité a lesklé. Listová čepeľ je okolo 18 cm dlhá, 6-9 cm široká a jej hrúbka sa pohybuje medzi 0,4-0,5 mm. Na spodnej strane listov sa nachádzajú hnedasté trichomy o priemere do 0,5 mm. Obojpohlavné žlté kvety sú umiestnené v kvetenstvách na dlhých stopkách, vyrastajú vo zväzkoch po 3 - 10 priamo zo silnejších vetví alebo kmeňa a objavujú sa až po siedmom roku života. Zvyčajne sa nachádzajú vo výške 8 m nad zemským povrchom a vyššie. Tyčiniek je značný počet a sú na spodnej strane zrastené v 5 zväzkov. V priebehu kvitnutia páchnu. Spôsob opelenia nie je ešte úplne prebádaný, má sa však za to, že opelenie vykonávajú včely a netopiere. Z jedného kvetenstva dozrieva až 5 plodov. Plodom je sivozelená pukavá kapsula veľkosti 25x10 cm s 5 švami, tvrdým oplodím a hustými ostňami kužeľovitého tvaru, vďaka ktorým vyzerá ako stredoveká vojnová zbraň. Môže vážiť 2-5 kg. Nezrelé plody sú zelené, dozrievaním však žltnú, až hnednú. Strom plodí 1-2 krát do roka. Žltozelená, mäsitá dužina obsahuje 2-6 svetlo hnedých semien.
Využitie.
Durian sa pestuje predovšetkým ako ovocný strom, vo svojej domovine je veľmi cenený. V prvom rade sa využíva za surova žltobiely miešok obsahujúci až 18% sacharidov hlavne v podobe škrobu. Ďalej sa konzumuje nakvasenom miešku zapečený v ryži nazývaný práve v juhovýchodnej Ázii „lempog“. Veľmi populárna je aj jeho konzumácia v podobe zmrzliny, ktorá sa vyrába zmiešaním durianového pyré, spolu so smotanou, jogurtom, medom v pomere 1:1 a dochucuje sa vanilkovou esenciou. Ďalej sa využíva na výrobu džemu alebo šťavy, ktorá sa pije s kokosovým mliekom. Jedia sa tiež pražené semená. Dužina sa tiež niekedy konzumuje ako zelenina. Pripisujú sa jej afrodiziakálne účinky. V dužine sú tiež obsiahnuté alkaloidy, ktoré reagujú s alkoholom a konzumácia alkoholu vzápätí po zjedení durianu navodzuje pocit choroby. Drevo durianu je mäkké, sušením sa zmršťuje a rýchlo podlieha rozkladu. Z tohto dôvodu sa takmer nevyužíva.
Chuť a zápach.
Napriek faktu, že chuť a zápach sú veľmi individuálne vnemy, väčšina ľudí sa zhodne na tom, že durian veľmi silno zapácha. Tento zápach je ťažko definovateľný, najčastejšie je však prirovnávaný ku zhnitej cibuli, cesnaku, výkalom, limburskému syru (belgická obdoba Romadur) alebo zápachu prezretej gorgonzoly vo vyhriatej miestnosti. V Singapure je s ním dokonca zakázané vstupovať do prostriedkov verejnej dopravy a na trhoviskách zvyčajne nepotrebuje reklamu, pretože sa o jeho prítomnosti vie v širokom okolí, čo čiastočne tvorí atmosféru ázijského trhu. Chuť durianu sa prirovnáva k vanilkovému krému, pretiahnutému kanalizačnou rúrou. Konzistenciou sa plod podobá riedkemu pudingu, alebo krému. Chuť je sladká, jemná a príťažlivá, vzdialene môže pripomínať banán, vanilkový puding alebo krém z jedlých gaštanov. Durian je možné si zamilovať alebo ho nenávidieť, ale má štatút ovocia, kvôli ktorému sa oplatí cestovať na Východ.
Umiestnenie.
Durianu vyhovujú predovšetkým vlhké rovníkové trópy, ktoré sú mu domovom. Rastie do výšky Teplota by nemala klesnúť pod 15°C, dobre rastie najmä pri teplote 24-26°C. Priemerné ročné zrážky v oblasti by mali byť 2000-4000 mm. Rastie hlavne na hlbokých, ťažších pôdach.
Agrotechnika.
Pestuje sa za podobných stanovištných podmienok ako vo voľnej prírode. V záhradách sa vysádza do sponu 12x12 m (70 stromov na hektár). Kvitne od marca do apríla a plody následne dozrievajú 3-4 mesiace po odkvitnutí.
Rozmnožovanie.
Durian sa najčastejšie rozmnožuje semenami. Tie sa vysievajú okamžite po vybratí z plodov, pretože rýchlo strácajú klíčivosť. Klíči asi 8.-10. deň po výseve. Občasne sa tiež "D. zibethinus" očkuje na semenáče vlastného druhu.
Výnos.
Vzhľadom k tomu, že se nejedná o významnejší ovocný druh, není produkcia durianu vo svetovom meradle. V literatúre sa iba uvádza výnos 45-60 plodov na strom za rok.

</doc>
<doc id="626711" url="https://sk.wikipedia.org/wiki?curid=626711" title="Leeds United AFC">
Leeds United AFC



</doc>
<doc id="626712" url="https://sk.wikipedia.org/wiki?curid=626712" title="Divoká uhorka">
Divoká uhorka

Divoká uhorka alebo divá uhorka môže byť neformálny názov rastliny:

</doc>
<doc id="626713" url="https://sk.wikipedia.org/wiki?curid=626713" title="Africký rohatý melón">
Africký rohatý melón



</doc>
<doc id="626714" url="https://sk.wikipedia.org/wiki?curid=626714" title="Rohatý melón">
Rohatý melón



</doc>
<doc id="626715" url="https://sk.wikipedia.org/wiki?curid=626715" title="Africký melón">
Africký melón



</doc>
<doc id="626716" url="https://sk.wikipedia.org/wiki?curid=626716" title="Želatínový melón">
Želatínový melón

Želatínový melón môže byť:

</doc>
<doc id="626717" url="https://sk.wikipedia.org/wiki?curid=626717" title="Melano">
Melano

Melano môže byť:

</doc>
<doc id="626719" url="https://sk.wikipedia.org/wiki?curid=626719" title="Anglická paradajka">
Anglická paradajka

Anglická paradajka môže byť neformálny názov rastliny:

</doc>
<doc id="626721" url="https://sk.wikipedia.org/wiki?curid=626721" title="Durian cibetkový">
Durian cibetkový



</doc>
<doc id="626723" url="https://sk.wikipedia.org/wiki?curid=626723" title="Trigan">
Trigan

Trigan alebo Drigant (), (, , ) je dlhý zalesnený hrebeň končiaci sa na južnej strane Hrebeňa bášt vo Vysokých Tatrách. Tiahne sa od južných svahov Patrie k Štrbskému plesu. Jeho južným koncom prechádza Cesta Slobody a trať TEŽ. Chrbát Triganu oddeľuje Mengusovskú dolinu od Mlynickej doliny.
Trigan je morénový val, ktorý zanechal ľadovec putujúci v ľadovej dobe Mlynickou a Mengusovskou dolinou. Má plochý tvar porastený lesom.
Názov.
Význam názvu nie je spoľahlivo vysvetlený. V ľudovej nomenklatúre je známa výslovnosť "Drigant". Nemci odvodzujú túto lokalitu od polohy v Hrebeni bášt – "Basteirücken" (baštový chrbát).
Dvojramenný kríž.
V čase veľkých príprav na 10. výročie vzniku prvej Česko-slovenskej republiky požiadal senátor Ján Kovalík urbárnikov v Štrbe, vlastníkov územia, o povolenie postaviť na „južnom výbežku hrebeňa Drigant dvojramenný kríž – symbol slovenského národa“. Mal byť zo železnej konštrukcie, vysoký 12 metrov s nápisom "Bože, chráň Slovensko". Výbor urbárskeho spolku súhlasil. Povolenie na výrub lesného porastu vydalo lesné oddelenie Okresného úradu v Liptovskom sv. Mikuláši. Kríž stavali Železiarne Vítkovice. Celú stavbu financoval senátor Ján Kovalík, gymnaziálny profesor v Žiline, poslanec za Slovenskú ľudovú stranu, básnik a rodoľub. (* 27. november 1861, Ústie nad Oravou – † 8. marec 1951, Žilina). Slávnostná posviacka kríža bola na Trigane 29. októbra 1928. Vysviacky sa zúčastnil Andrej Hlinka, spišský biskup Ján Vojtaššák, senátor Ján Kovalík, ministerský radca Štefan Benko, vojenskí hodnostári, obyvatelia Štrby. Dvojramenný kríž prežil na Štrbskom Plese 32 rokov. Stal sa miestom odpočinku turistov. V lete roku 1960 na zásah vtedajšieho prezidenta republiky Antonína Novotného, ktorý dovolenkoval v neďalekom hoteli Baník, kríž odstránili.
Turistika.
Triganom – úbočím Hrebeňa bášt vedie po turistickej značke Tatranská magistrála zo Štrbského plesa na Popradské pleso.

</doc>
<doc id="626724" url="https://sk.wikipedia.org/wiki?curid=626724" title="Estanislao López">
Estanislao López

Estanislao López (* 22. november 1786, Santa Fe † 15. jún 1838, Santa Fe) bol argentínsky politik a vojak. Bol dlhoročným guvernérom provincie Santa Fe v čase prvého obdobia občianskych vojen v Argentíne, kde bol na strane zástancov federalizmu. Podporoval vplyvného guvernéra provincie Buenos Aires Juana Manuela de Rosasa, pričom spolu s ním a ďalším federalistom Facundom Quirogom získal na začiatku 30. rokov 19. storočia kontrolu nad Argentínou.
Životopis.
López sa narodil ako nemanželské dieťa vojenského dôstojníka Juana Manuela Roldána Ávilu, priezvisko tak dostal po svojej matke Maríe Antonie Lópezovej Isaurraldovej. Už ako 15-ročný sa pripojil k vojenskému oddielu svojho otca a bojoval proti indiánom. Následne sa zúčastnil na vojenskej výprave Manuela Belgrana do Paraguaja v čase vojny za nezávislosť Argentíny. V hlavnom meste Paraguaja Asunción však bol zajatý a bol prepravený do Montevidea, poslednej bašty zástancov španielskej nadvlády, kde sa mu ale podarilo ujsť a pripojiť sa znova k vojsku bojovníkov za nezávislosť. Po ukončení vojny za nezávislosť bojoval proti federalistom, bol však opäť zajatý a vplyvný federalista José Gervasio Artigas ho presvedčil, aby sa pridal na ich stranu. V roku 1818 bol jeho vplyv tak veľký, že zosadil guvernéra provincie Santa Fe a sám prevzal jeho funkciu. Túto si udržal až do svojej smrti v roku 1838.
Spočiatku bojoval proti dominantnému postaveniu Buenos Aires, spolu s Artigasom a Franciscom Ramírezom (guvernérom provincie Entre Ríos) zostavil armádu a išiel do vojny s najvyšším riaditeľom (director supremo) Spojených provincii La Platy Juanom Martínom de Pueyrredónom. Ten následne radšej rezignoval, no López sa opäť spojil s Franciscom Ramírezom a pokračoval v boji proti centralistom. Vo februári 1820 ich porazil v známej bitke pri Cepede, čo znamenalo získanie dominancie pre federalistov. S Ramírezom sa následne dostal do konfliktu, ktorý vyvrcholil ozbrojeným stretom ich armád, v ktorom López vyhral, následne nechal Ramíreza popraviť a odrezať mu hlavu, ktorú vystavil v Santa Fe. Tento konflikt sa snažili neúspešne opäť využiť centralisti, do popredia sa však postupne začal dostávať vplyvný veľkostatkár z provincie Buenos Aires Juan Manuel de Rosas. Tomu sa ale spočiatku veľmi nedarilo a tak musel ujsť z Buenos Aires a útočisko našiel práve u Lópeza. Spoločne potom v roku 1829 porazili guvernéra provincie Buenos Aires Juana Lavalla. Moc v Buenos Aires tak získal Rosas a presadil vytvorenie tzv. Federálneho paktu. V rámci tohto paktu bojovali spoločne proti tzv. Unitárnej lige, ktorú zas tvorili zástancovia centralizmu na čele s generálom Josém Maríom Pazom. Ten bol už v roku 1831 porazený a zajatý, čím skončilo prvé obdobie občianskych vojen. López zomrel v júni 1838 vo svojom rodnom meste Santa Fe.

</doc>
<doc id="626726" url="https://sk.wikipedia.org/wiki?curid=626726" title="Sedlo nad Skokom">
Sedlo nad Skokom

Sedlo nad Skokom (, , ) je sedlo v Hrebeni bášt medzi Malou baštou a Patriou vo Vysokých Tatrách. Západné zrázy sa zvažujú do Mlynickej doliny v okolí vodopádu Skok. Na protiľahlej strane sa do Mengusovskej doliny zvažuje žľab, ktorý v dolnej časti pretína Tatranská magistrála zo Štrbského Plesa na Popradské pleso.
Názov.
Je odvodený od polohy sedla nad vodopádom Skok v Mlynickej doline.
Veľká lavína.
Neďaleko Popradského plesa 20. januára 1974 spadla veľká dosková lavína, ktorá sa o 10:42 hod. odtrhla zo Sedla nad Skokom a Malej Bašty. Lavína veľkou rýchlosťou skĺzla po svahu cez Hincov potok vybehla do protisvahu vysokého asi 40 metrov a dlhého asi 140 metrov. Prevalila sa až na cestu vedúcu k chate. Na svahu boli na lyžiarskom výcviku študenti Strednej priemyselnej školy v Komárne. Zasiahla 24 osôb. 11 z nich čiastočne, ktorí sa vyhrabali sami. Po troch hodinách Horská služba našla s pomocou lavínových sond už mŕtveho 42 ročného triedneho učiteľa. Trochu neskôr vo veľkej hĺbke mŕtvych dvoch študentov. Päť hodín po páde lavíny lavínový pes Udo označil miesto ďalšieho nálezu. V hĺbke asi 60 cm našli živého študenta. Ešte v ten istý deň, približne v hĺbke 1,5 m pod povrchom lavíny, boli nájdené telá dvoch študentov. Na druhý deň záchranári našli telá piatich obetí. Telo 13 ročného syna učiteľa našli asi 400 metrov od jeho mŕtveho otca. V čase, keď lavína spadla boli obaja na svahu spolu. 3. mája 1974, približne 3,5 mesiaca po páde lavíny, bolo tesne pod Hincovým potokom nájdené telo predposlednej obete. Telo posledného študenta sa podarilo nájsť až 18. mája 1974.
Turistika.
Výstup je možný len s horským vodcom.

</doc>
<doc id="626727" url="https://sk.wikipedia.org/wiki?curid=626727" title="Zoznam krajín podľa vyprodukovaných áut">
Zoznam krajín podľa vyprodukovaných áut



</doc>
<doc id="626728" url="https://sk.wikipedia.org/wiki?curid=626728" title="Drigant">
Drigant



</doc>
<doc id="626730" url="https://sk.wikipedia.org/wiki?curid=626730" title="Paul Richard Gallagher">
Paul Richard Gallagher

Mons. Paul Richard Gallagher (* 23. január 1954, Liverpool, Anglicko) je anglický rímskokatolícky titulárny arcibiskup sídla Hodelm a sekretár pre vzťahy so štátmi na Štátnom sekretariáte vo Vatikáne.
Život.
Dňa 31. júla 1977 prijal kňazskú vysviacku z rúk liverpoolskeho arcibiskupa Dereka Johna Harforda Worlocka v Katedrále Krista Kráľa v Liverpoole. Od 1. mája 1984 pôsobí v diplomatických službách Svätej stolice. Pôsobil na Apoštolskej nunciature v Tanzánii, Uruguay a na Filipínách a tiež v sekcií pre vzťahy so štátmi na Štátnom sekretariáte vo Vatikáne. Dňa 15. júla 2000 sa stal osobitným vatikánskym vyslancom a stálym pozorovateľom Rady Európy v Štrasburgu.
Pápež sv. Ján Pavol II. ho dňa 22. januára 2004 menoval za titulárneho arcibiskupa sídla Hodelm a apoštolského nuncia v Burundi. Biskupskú vysviacku prijal 13. marca 2004 v Bazilike sv. Petra vo Vatikáne. Vysvätil ho kardinál Angelo Sodano, štátny sekretár Vatikánu a vicedekan kardinálskeho kolégia spolu s miestnym arcibiskupom Patrickom Althamom Kellym a arcibiskupom Robertom Sarahom, sekretárom Kongregácie pre evanjelizáciu národov. 
Dňa 19. februára 2009 bol pápežom Benediktom XVI. vymenovaný za apoštolského nuncia v Guatemale a 11. decembra 2012 za apoštolského nuncia v Austrálii. Za sekretára pre vzťahy so štátmi na Štátnom sekretariáte vo Vatikáne bol menovaný pápežom Františkom dňa 8. novembra 2014. 
Dňa 11. februára 2018 vysvätil za biskupa v meste Baku v Azerbajdžane slovenského saleziána Vladimíra Feketeho SDB, apoštolského prefekta Azerbajdžanu povýšeného na biskupskú hodnosť.
Hovorí taliansky, francúzsky a španielsky.

</doc>
<doc id="626731" url="https://sk.wikipedia.org/wiki?curid=626731" title="University of Utah">
University of Utah

University of Utah je vysoká škola v Salt Lake City v štáte Utah v USA. Školský kampus sa rozkladá na 6,21 km².
Škola vznikla roku 1850 ako "University of Deseret", na súčasný názov bola premenovaná v roku 1892.
Podľa Times Higher Education bola v roku 2019 radená medzi 201 - 250 najlepších univerzít sveta a 189. v USA. Univerzita je radená do kategórie škôl s najvyššou výskumnou činnosťou (R-1: Doctoral Universities – Highest Research Activity). Patrí k 50 najlepším univerzitám v Spojených štátoch podľa nákladov s celkovými výdavkami na výskum viac ako 518 miliónmi dolárov vynaložených v roku 2015. Koncom roku 2015, ju navštevovalo 23909 vysokoškolských študentov nižších stupňov štúdia (undergraduate) a 7764 vyšších stupňov štúdia (graduate), teda celkovo 31673 zapísaných študentov. Školu navštevovali, alebo tu pracovali štyria laureáti Nobelovej ceny a dvaja držitelia Turingovej ceny.

</doc>
<doc id="626732" url="https://sk.wikipedia.org/wiki?curid=626732" title="Taradúr">
Taradúr



</doc>
<doc id="626734" url="https://sk.wikipedia.org/wiki?curid=626734" title="Maria Sibylla Merianová">
Maria Sibylla Merianová

Maria Sibylla Merianová (* 2. apríl 1647, Frankfurt nad Mohanom, Nemecko† 13. január 1717, Amsterdam, Holandsko) bola nemecko-švajčiarska maliarka a entomologička. Preslávila sa kresbami rastlín a hmyzu.
Životopis.
Jej otcom bol švajčiarsky medorytec a vydavateľ Matthäus Merian, ktorý zomrel keď Márii boli tri roky. Po jeho smrti sa jej matka v roku 1651 znovu vydala za maliara Jacoba Marella, ktorý potom učil nevlastnú dcéru maľovať. 
Už ako malú ju fascinoval svet rastlín a hmyzu. Tajne hmyz zbierala a mala aj vlastný herbár, čo nebolo vtedy u dievčat obvyklé. Začala podľa svojich zbierok maľovať obrázky. Dlho len ako súkromnú zábavku, ale v 28 rokoch vydala svoj prvý herbár "Neues Blumenbuch" tlačou. Nasledovala kniha "Der Raupen Wunderbar Verwandelung und sonderbare Blumennahrung" ("Nádherný prerod húseníc a ich zvláštne kvetinová potrava"), ktorým vstúpila už aj na pole vedy, a ktorý tiež bohato ilustrovala. 
Mala dcéru Johannu Helenu, ktorá sa vydala za obchodníka Jacoba Herolta. Ten čulo obchodoval s holandskými kolóniami v Suriname, a vďaka tomu sa do Surinamu dostala roku 1699, vo svojich päťdesiatich troch rokoch, aj Maria Sibylla. V Suriname dva roky študovala miestny hmyz a rastliny. Vďaka tomu vydala knihu "Metamorphosis Insectorum Surinamensium" ("Metamorfózy surinamského hmyzu"), ktorá z nej urobila jedného z najslávnejších entomológov svojej doby. Do Európy sa musela vrátiť, keď sa nakazila maláriou.
Jej výtvarné dielo bolo docenené a znovu objavené vo 20. storočí. Jej portrét bol na nemeckej pätsťomarkovej bankovke.

</doc>
<doc id="626735" url="https://sk.wikipedia.org/wiki?curid=626735" title="Ladenburg">
Ladenburg

Ladenburg je mesto v nemeckej spolkovej krajine Bádensko-Württembersko. Leží na severe spolkovej krajiny v krajinskom okrese Rhein-Neckar vo vládnom obvode Karlsruhe. 
Mesto sa nachádza na pravom brehu rieky Neckar v bádenskej časti Hornorýnskej nížiny, na trase medzi Mannheimom a Heidelbergom západne od pohoria Odenwald. 
História mesta so stredovekým mestským jadrom siaha až do obdobia Rímskeho impéria. Prechádza ním železničná trať s mostom cez Neckar a preprava automobilov je z mesta na ľavý breh zabezpečovaná prievozom. V meste sa nachádza výskumné centrum firmy ABB. V roku 2013 tu žilo 11 506 obyvateľov.
Obyvateľstvo.
Vývoj počtu obyvateľov

</doc>
<doc id="626737" url="https://sk.wikipedia.org/wiki?curid=626737" title="Efektívny potenciál">
Efektívny potenciál

Efektívny potenciál (alebo aj účinný potenciál) kombinuje potenciálnu energiu a tangenciálnu kinetickú energiu obiehajúceho objektu. Efektívny potenciál napriek svojmu názvu nie je v skutočnosti potenciál, ale má rozmer energie. Môže sa použiť na určenie orbity planét. Základná formulácia efektívneho potenciálu je:
formula_1 
*"L" je moment hybnosti
*"r" je vzdialenosť medzi dvoma telesami
*"μ" je redukovaná hmotnosť telies ("μ=m1m2/(m1+m2))"
*"U (r)" je gravitačná potenciálna energia
Efektívnou silou (účinnou silou) je potom negatívny gradient efektívneho potenciálu: 
formula_2V klasickej, nerelativistickej Newtonovskej fyzike je efektívny potenciál:
formula_3
formula_4
Podľa grafu Ueff možno opísať pohyb telesa v centrálnom poli v závislosti od hodnoty celkovej mechanickej energie:
1. E&gt;0 - teleso sa pohybuje po hyperbole a bod A1 zodpovedá pericentru jeho trajektórie; 
2. E=0 parabola - teleso sa pohybuje po parabole a bod A2 zodpovedá pericentru jeho trajektórie; 
3. E&lt;0 - teleso sa pohybuje po elipse, pričom bod A3 zodpovedá pericentru bod A'3 apocentru jeho trajektórie; 
4. E=Emin- teleso má najmenšiu možnú zápornú celkovú mechanickú energiu a pohybuje sa po kružnici s polomerom, ktorý je daný súradnicou r bodu A4. 
V mnohých aplikáciách môže byť účinný potenciál spracovaný presne tak, ako potenciálna energia jednorozmerného systému: napríklad energetický diagram využívajúci efektívny potenciál určuje body obratu a polohy stabilnej a nestabilnej rovnováhy. Podobná metóda môže byť použitá aj v iných aplikáciách, napríklad v určovaní orbity vo všeobecnej relativistickej metrológii Schwarzschild.

</doc>
<doc id="626741" url="https://sk.wikipedia.org/wiki?curid=626741" title="Maria Sibylla Merian">
Maria Sibylla Merian



</doc>
<doc id="626743" url="https://sk.wikipedia.org/wiki?curid=626743" title="Maciej Sieczka">
Maciej Sieczka

Maciej Sieczka (vlastným menom "Maciej Gąsienica Sieczka"; * 3. máj 1824, Zakopané – † 25. september 1897, Zakopané) bol jeden z najznámejších poľských horských vodcov vo Vysokých Tatrách v polovici 19. storočia. Kráľ horských vodcov Klemens Bachleda vyhlásil, že Maciej Sieczka bol jeho majstrom.
Životopis.
Bol lovcom kamzíkov, vďaka tomu poznal veľmi dobre horské doliny a tatranské štíty. To mu umožnilo, aby sa stal jedným z najlepších poľských horských vodcov. Aby sa vyhol službe v armáde ukryl sa u priateľa Tomasza Tatara. S Janom Krzeptowskim–Sabałom lovil medvede. Neskôr sa stal strážcom prírody, chránil kamzíky a svište pred pytliakmi.
V 50-tych rokoch 19. storočia bol baníkom. Pracoval v baniach na Kope Magury na severovýchodnom hrebeni Kasprovho vrchu a na vtedy uhorskej strane Belianskych Tatier. Po roku 1875 sa učil za kamenára. Pomáhal pri stavbe turistických chodníkov vo Vysokých Tatrách, napríklad na Chałubińského bránu, Ľaliové sedlo a na Závory. Pripevňoval reťaze a kramle na exponovaných miestach chodníka na Rysy, na výstupových cestách na Vysokú a Mengusovské sedlo. S Janom Gwalbertom Pawlikowskim prenikal do tatranských jaskýň, čo vtedy gorali len zriedka robili. Mal hudobný talent, hral na flautu. Veľký vplyv na jeho život mal Seweryn Goszczyński, ktorý ho naučil „"čo je v tých pekné Tatrách"“.
Ešte pred založením Towarzystwa Tatrzańskiego vodil v Tatrách mnohých bádateľov, vedcov a horolezcov. Okrem iných Józefa Stolarczyka, Mieczysława Gwalberta Pawlikowskeho, Jana Gwalberta Pawlikowskeho, Tytusa Chałubińskeho a Ludwika Chałubińskeho alebo Leopolda Świerza. Keď Towarzystwo zaradilo horských vodcov do troch tried Maciej Sieczka bol zaradený do prvej, vďaka čomu mohol klientov vodiť na najťažšie tatranské výstupy.
Najvýznamnejšie výstupy.
Bol prvým známym horským vodcom, ktorý v roku 1879 zaviedol turistov k vodopádom Mickiewicza. Vykonal veľa zaujímavých prvovýstupov a horolezeckých ciest:
V roku 1883 sprevádzal prvú poľskú horolezkyňu Nataliu Janothovu na Gerlachovský štít. Bol známy veľmi dobrou horolezeckou technikou, vodcovskými znalosťami a vynikajúcou fyzickou kondíciou.
Zomrel po ťažkej chorobe. Na Cmentarzi Zasłużonych na Pęksowym Brzyzku v Zakopanom má pamätník.
Syn Macieja Sieczku, Józef Sieczka, bol horským vodcom.

</doc>
<doc id="626748" url="https://sk.wikipedia.org/wiki?curid=626748" title="Éta Aquaridy">
Éta Aquaridy



</doc>
<doc id="626749" url="https://sk.wikipedia.org/wiki?curid=626749" title="Roger Etchegaray">
Roger Etchegaray

Roger Etchegaray (* 25. september 1922, Espelette, Francúzsko – † 4. september 2019, Cambo-les-Bains) bol francúzsky kardinál a emeritný predseda Pápežskej rady Justitia et Pax.
Životopis.
Roger Etchegaray sa narodil 25. septembra 1922 rodičom Jean-Batistovi Etchegarayovi a Aurélii Dufau. Pokrstený bol ako Roger-Marie-Élie. Mal dvoch mladších súrodencov: Jeana (kňaz Kňazského spoločenstva francúzskej misie) a Maïte.
Štúdiá.
Študoval na menšom seminári v Ustaritze (19341943), na kňazskom seminári v Bayonne (19431947) a dva roky na Pápežskej gregoriánskej univerzite v Ríme (19471949), kde získal doktorát z kánonického práva.
Kňaz.
Za kňaza bol vysvätený pre diecézu Bayonne 13. júla 1947. V rokoch 1947 až 1961 vykonával dušpastiersku činnosť v rámci svojej diecézy. Od roku 1954 bol generálnym sekretárom Katolíckej akcie a iných diel diecézy a od roku 1958 ich riaditeľom. 18. októbra 1960 bol vymenovaný za generálneho vikára diecézy.
V rokoch 1961 až 1966 bol pomocným riaditeľom sekretariátu Biskupskej konferencie Francúzska. Zúčastnil sa na Druhom vatikánskom koncile ako expert. V roku 1965 bol sekretárom Komisie pre vzťahy medzi európskymi biskupskými konferenciami. Medzi rokmi 1966 a 1970 vykonával funkciu riaditeľa generálneho sekretariátu Biskupskej konferencie Francúzska.
Biskup.
29. marca 1969 ho pápež Pavol VI. vymenoval za parížskeho pomocného biskupa a 27. mája 1969 prijal v Paríži biskupskú vysviacku z rúk parížskeho arcibiskupa Françoisa Martyho. Spolusvätiteľmi boli kardinál Paul Gouyon, arcibiskup Rennesu, a biskup Władysław Rubin, generálny sekretár Biskupskej synody. Zúčastnil sa na prvom mimoriadnom zasadnutí Biskupskej synody v októbri 1969. V roku 1970 bol vymenovaný za arcibiskupa Marseille.
Vykonával funkciu predsedu Rady európskych biskupských konferencií v rokoch 1971 až 1979. V roku 1975 bol zvolený za člena rady gerenálneho sekretariátu Biskupskej synody. V rokoch 1975 až 1981 slúžil ako predseda Biskupskej konferencie Francúzska.
Kardinál.
Pápež Ján Pavol II. ho na konzistóriu 30. júna 1979 vymenoval za kardinála s titulárnym chrámom San Leone I. Od 31. mája 1981 bol členom Rady kardinálov pre štúdium organizačných a ekonomických problémov Svätej stolice.
8. apríla 1984 bol menovaný za predsedu dvoch pápežských rád - "Pápežskej rady Justitia et Pax" a "Pápežskej rady Cor Unum". Pápežská rada Justitia et Pax sa zameriavala na dodržiavanie mieru a spravodlivosti a Pápežská rada Cor Unum na podporu solidarity, pomoc obetiam katastrof a chudobným (obe tieto rady zanikli k 1. januáru 2017). 13. apríla 1985 rezignoval na svoj úrad marseillejského arcibiskupa. 28. marca 1994 bol vymenovaný za čestného člena Académie des sciences morales et politiques. 2. decembra 1995 sa vzdal funkcie predsedy pápežskej rady "Cor Unum". 24. júna 1998, po dosiahnutí predpísaného kánonického veku, ukončil svoju aktívnu činnosť, vrátane funkcie predsedu pápežskej rady "Justitia et Pax".
7. októbra 2002 bol vymenovaný za veľkodôstojníka Čestnej légie. 24. marca 2004 obdržal cenu Felixa Houphouet-Boignyho organizácie UNESCO za jeho činnosť pre svetový mier.
Po zvolení pápeža Benedikta XVI. sa stal prodekanom kardinálskeho kolégia. 28. apríla 2014 obdržal veľkokríž Čestnej légie.
Zo všetkých funkcií vo Vatikáne sa stiahol v roku 2017, keď sa na vlastnú žiadosť vrátil do rodného Francúzska.
Zaujímavosti.
Počas polnočnej sv. omše 24. decembra 2009 ho zrazila k zemi psychicky nestabilná mladá žena, ktorá sa chcela dostať k pápežovi Benediktovi XVI. Kardinál bol súčasťou slávnostného sprievodu. V dôsledku pádu utrpel vážne zlomeniny.
Roger Etchegaray bol historicky najdlhšie pôsobiacim kardinálom, ktorý sa nikdy nezúčastnil konkláve ako volič. Kardinálom sa stal v roku 1979, v prvom roku pontifikátu Jána Pavla II. a vekovú hranicu oprávňujúcu kardinála k voľbe pápeža, t.j. 80 rokov, dosiahol v roku 2002, čiže 3 roky pred konkláve po smrti Jána Pavla II.

</doc>
<doc id="626753" url="https://sk.wikipedia.org/wiki?curid=626753" title="M.2">
M.2

M.2, známe aj ako Next Generation Form Factor (NGFF), je špecifikácia vnútorných rozširujúcich kariet pre počítače a pridružené konektory. Nahrádza štandard mSATA, ktorý používa rozloženie a konektory PCI Express Mini Card. M.2 má flexibilnejšiu špecifikáciu a umožňuje použitie modulov s rôznymi šírkami a dĺžkami a kvôli pokročilejším funkciám je vhodnejšie ako mSATA pre pripojenie SSD diskov, ktoré sa najčastejšie používajú v ultrabookoch a tabletoch.
Poskytuje rozhranie PCI Express 3.0, Serial ATA 3.0 a USB 3.0. Záleží na výrobcovi, ktoré rozhrania bude podporovať. Konektor M.2 má rôzne prevedenia výrezov, ktoré určujú schopnosti hostiteľov a modulov a zabraňujú zapojeniu M.2 modulov do nekompatibilných konektorov.
Okrem podpory AHCI na logickej úrovni rozhrania podporuje špecifikácia M.2 aj NVM express (NVMe) ako logické rozhranie zariadení pre M.2 PCI Express SSD disky. Zatiaľ čo podpora AHCI zaisťuje spätnú kompatibilitu na úrovni softvéru s tradičnými SATA zariadeniami a operačnými systémami, NVM express je navrhnuté na plné využitie kapacity vysokorýchlostných PCI Express zariadení na vykonávanie mnohých vstupno/výstupných operácií súčasne.

</doc>
<doc id="626754" url="https://sk.wikipedia.org/wiki?curid=626754" title="Next Generation Form Factor">
Next Generation Form Factor



</doc>
<doc id="626755" url="https://sk.wikipedia.org/wiki?curid=626755" title="NGFF">
NGFF



</doc>
<doc id="626756" url="https://sk.wikipedia.org/wiki?curid=626756" title="Sega">
Sega

Sega Corporation (japonsky 株式会社 セ ガ, "Kabušiki-gaiša Sega") je nadnárodná softvérová a hardvérová vývojárska firma a bývalý gigant v oblasti domácich počítačov, konzol a videohier. V roku 2001 firma opustila výrobu konzol a zamerala svoju pozornosť na vývoj software.
História.
1. etapa (1940 - 1988).
Firma bola založená v roku 1940 pod názvom Standard Games (neskôr Service Games) v Honolulu na Havajských ostrovoch. Jej zakladateľmi boli Martin Bromely, Irving Bromberg a James Humpert, ktorí otvorili výrobu mincových hracích automatov pre amerických vojakov.
Roku 1951 Bromely presťahoval sídlo firmy do Tokia a registroval ju u tunajších úradov ako SErvice GAmes of Japan. O štrnásť rokov neskôr, v roku 1964, sa Service Games zlúčili s Rosen Enterprises, čo dalo vzniknúť firme Sega Enterprises. Rok na to vyšla prvá hra, simulátor ponorky, pod názvom Periscope a stala sa okamžite celosvetovým hitom.
V roku 1983 vydala Sega svoju prvú konzolu, SG-1000, a tiež prvú arkádu v 3D s názvom Subroc-3D. Ešte v ten istý rok vyšla prvá hra na optickom nosiči (Laserdisc alebo LD) - Astron Belt. A do tretice udalostí; ešte stihol prebehnúť krach videohier, ktorý firmu citeľne zasiahol. Bola predaná spoločnosti Bally Manufacturing Corporation (ktorá sa zaoberala výrobou stolových pinballových automatov).
Významnou udalosťou tejto rušnej etapy predstavuje rok 1984, kedy sa Sega dostáva pod krídla multimiliardového japonského konglomerátu CSK, a je premenovaná na Sega Enterprises Ltd. So sídlom v Japonsku. O dva roky neskôr už obchoduje akciami na Tokijskej burze a zároveň dochádza k expanzii na americký trh, podporovaným založením pobočky Sega of America. Firma naberá čerstvý vietor do plachiet, vydáva Sega Master System a v roku 1991 svetlo sveta vidí maskot - ježko Sonic.
2. etapa (1989 - 2001).
Roku 1989 Sega predstavuje svoj Mega Drive a zaujíma druhé miesto na svetovom poli elektronickej zábavy, tesne za spoločnosťou Nintendo. V priebehu ďalšieho roka vznikajú úspešné tituly, ako boli napr. Golden Axe alebo Altered Beast. Vývoj v oblasti digitálnych hier predznamenáva koniec éry 8-bitových strojov a scénu začínajú ovládať 16-bitové konzoly. Sega vydáva časopis Sega Vision.
K slovu sa dostáva 2. generácia hier, ktorá nastupuje za búrlivej kampane proti Nintendu, ktorú vyjadruje jej slogan "Genesis does what Nintendon't" (voľne: "Genesis vie to, čo Nintendo nezvládne"). Buduje kultúru a drví obľúbenú sériu od Nintenda - Super Mario Bros. - svojím Sonicom, ktorý je "dynamickejší, farebnejší, lepšie ozvučený a neuveriteľne hrateľný!". Genesis (t.j. Mega Drive pod severoamerickým pomenovaním) spôsobuje rozruch v herných kruhoch, ktorého výsledkom je 65% pozícia na americkom trhu. Táto nadvláda trvá až do roku 1994, teda do vydania SNES (Super Nintendo Entertainment System). Nástup pokročilej konzola Nintenda vytvára prepad Segy na 35%. Sega odpovedá kooperáciou s TimeWarner a otvára vlastný káblový televízny kanál zameraný na používateľa Genesis a na prezentácie nových hier. Protiútok pokračuje, v Jokohame je otvorený druhý zábavný park Segy. Zavŕšením kampane mala byť konzola Sega Saturn.
Akokoľvek sa Saturn dobre predával v Japonsku, za oceánom sa stretol s vlažným prijatím. Viazla dodávka toľko potrebného herného softvéru tretích strán (zrejme kvôli príliš zložitému programovaniu hardvéru) a tiež pomerne vysoká cena (o 100 USD prevyšujúca cenu Sony PlayStation). Situáciu sa management Segy pokúsil zachrániť expedíciou poslednej konzoly - Sega Dreamcast roku 1998. Nástup bol sľubný, Dreamcast predstavoval konzolu s najrýchlejším nárastom predaných hier do prelomového roku 2000, kedy Sony vydalo svoj PlayStation 2 (čo bolo ostatne udávané ako jeden z dôvodov pre ukončenie výroby konzol).
Dreamcast predstavoval poslednú hernú konzolu od Segy. Nakoniec, ako posledná rana, na konzolový trh vstúpil Microsoft so svojím Xboxom, ktorý spolu so Sony a Nintendom etablujú 6. generáciu konzol, ktorej sa Sega už nezúčastňuje. Necháva dôjsť výrobu Dreamcastu, ktorého posledný exemplár opustil výrobnú linku v roku 2001.
Ešte v priebehu roka 2000 je Sega Enterprises, Ltd. Premenovaná na Sega Corporation. So zmenou mena zastavuje všetky hardvérové ​​aktivity v oblasti herných konzol a zameriava sa len na oblasť vývoja software a herných automatov (napr. Sega Lindbergh).
3. etapa (2001 - súčasnosť).
Produkcia herných automatov je počas roka 2001 spojená so systémom Sega NAOMI ("New Arcade Operation Machine Idea"), odvodenom od hardware Dreamcast. Púšťa sa tiež do multiplatformovej emisie hier tiež pre donedávna konkurenčné spoločnosti a ich konzoly (PlayStation 2, GameCube, Game Boy Advance, Nintendo DS, PlayStation Portable, Xbox, Xbox 360 a predbežne aj pre PlayStation 3 a Wii).
Ťažkú ranu priniesol rok 2003, koncern CSK, ktorý Segu držal nad vodou, sa rozhodol ďalej jej aktivity nepodporovať a vohnal ju do aukcie. Jeden z akcionárov, firma Sammy, kupuje zvyšok firmy. Že bola táto operácia úspešná, potvrdil rok 2004, kedy sa teraz novo pomenovaná firma Sega Sammy Holdings Inc. stala najväčším herným výrobcom na svete.
25. januára 2005 Sega predáva dcérsku spoločnosť Visual Concepts, ktorá pre firmu vytvárala športové herné série, spoločnosti Take Two Interactive za 24 miliónov USD.

</doc>
<doc id="626757" url="https://sk.wikipedia.org/wiki?curid=626757" title="MSATA">
MSATA



</doc>
<doc id="626758" url="https://sk.wikipedia.org/wiki?curid=626758" title="Molekulový model">
Molekulový model

Molekulový model je fyzikálny model, ktorý reprezentuje molekuly a ich procesy. Ľubovoľná simulácia určitého procesu sa nazýva modelovanie a výsledok takéhoto modelovania sa označuje ako model. Vytváranie matematických modelov vlastností molekúl a ich chovania sa označuje ako molekulové modelovanie. Ich grafické zobrazenie je molekulová grafika. Molekulové modelovanie a molekulová grafika sú navzájom prepojené a každá používa metódy tej druhej. V tomto hesle pojem "molekulový model" označuje systém, ktorý obsahuje viac ako jeden atóm a kde štruktúra atómového jadra sa zanedbá. Elektrónová štruktúra sa vo väčšine prípadov tiež zanedbá alebo sa uvažuje vysoko sofistikovaným spôsobom. Molekulové modely sa používajú v školstve ako učebné pomôcky.

</doc>
<doc id="626763" url="https://sk.wikipedia.org/wiki?curid=626763" title="Η Aquaridy">
Η Aquaridy



</doc>
<doc id="626765" url="https://sk.wikipedia.org/wiki?curid=626765" title="Predseda Snemovne reprezentantov Spojených štátov">
Predseda Snemovne reprezentantov Spojených štátov

Predseda Snemovne reprezentantov Spojených štátov (angl. Speaker of the United States House of Representatives, alebo iba Speaker of the House) je predsedajúci člen Snemovne reprezentantov (dolnej komory Kongresu).
Tento úrad vznikol v roku 1789 článkom I, odsekom 2 Ústavy Spojených štátov. Predseda Snemovne je podľa ústavy druhou osobou, ktorá nahrádza prezidenta v prípade, že je neschopný vykonávať svoj úrad. Predseda Snemovne nedohliada na bežné jednania Snemovne, jeho úloha je viacmenej administratívna.
Od 29. októbra 2015 do 3. januára 2019 bol predsedom 113. zasadania Snemovne republikán Paul Ryan, ktorý však nekandidoval na ďalšie funkčné obdobie. Následne sa 52. predsedkyňou Snemovne reprezentantov opätovne stala demokratka Nancy Pelosiová, ktorá funkciu zastávala do roku 2023. Od 7. januára 2023 je predsedom republikán Kevin McCarthy.
Dejiny.
Prvým predsedom Snemovne reprezentantov Kongresu USA bol Frederick Muhlenberg, ktorý bol do tejto funkcie zvolený 1. apríla 1789 na 2-ročné funkčné obdobie.
4. januára 2007, na ustanovujúcom zasadnutí 110. Kongresu USA sa prvou ženou na čele Snemovne reprezentantov stala demokratka Nancy Pelosiová.
Funkcia.
Predseda Snemovne reprezentantov je ceremoniálne najvyššie postaveným predstaviteľom legislatívnej vetvy vlády USA. V prípade smrti prezidenta a viceprezidenta USA sa prezidentom stáva práve predseda Snemovne reprezentantov. K naplneniu tejto línie nástupníctva ustanovenej zákonom z roku 1947 však nikdy v dejinách nedošlo.

</doc>
<doc id="626768" url="https://sk.wikipedia.org/wiki?curid=626768" title="Salaka">
Salaka

Salaka je tropické ovocie, plod salaky jedlej "(Salacca zalacca)," palmy pochádzajúce pôvodne z juhozápadnej Jávy a južnej Sumatry. Vplyvom pestovania je rozšírená aj v iných častiach juhovýchodnej Ázie. Plody sú v zahraničí známe tiež pod názvami snakefruit, hadie ovocie, hadie vajcia alebo hadie figy. V súčasnosti je pestovaná predovšetkým v Indonézii, Malajzii a Thajsku. 
Listy dorastajú do dĺžky šiestich metrov, stopky s dĺžkou až dva metre sú opatrené tŕňmi s dĺžkou do 15 cm. Rastline vyhovuje polotieň, bývajú teda vysadené pod vysokými stromami. Salaka vyžaduje celoročnú teplotu nad 20 °C, pri teplote pod 16 °C rastliny hynú. 
Plody o veľkosti figy rastú pri zemi, ich šupka pripomína hadiu kožu. Majú škridlicovito usporiadané šupiny z oplodia. Koža sa lúpe od špičky, jemné výstupky môžu byť trochu ostré. Existujú odrody s rozličnou konzistenciou, plody chuťovo pripomínajú banán, jahody, alebo ananás. Salaka sa vyznačuje svojou trvanlivosťou, preto býval obľúbeným jedlom napr. na pútnických cestách.

</doc>
<doc id="626769" url="https://sk.wikipedia.org/wiki?curid=626769" title="Kľukva veľkoplodá">
Kľukva veľkoplodá

Kľukva veľkoplodá ("Vaccinium macrocarpon", syn. "Oxycoccus macrocarpos") je rastlina z čeľade vresovcovitých, rodu brusnica "(Vaccinium)". Jej plodom je bobuľa, ktorá sa podobá brusnici. Jej domovom je oblasť strednej a východnej Kanady (od provincie Ontário po Newfoundland) a severovýchod a strednej severu Spojených štátov (Severovýchod, oblasť Veľkých jazier a Apalačských vrchov až po Severnú Karolínu a Tennessee). Zdomácnela tiež v niektorých častiach Európy a na niekoľkých miestach na západe Kanady (Britská Kolumbia) a na západnom pobreží USA. 
Kľukva veľkoplodá je plazivý ker s bielymi či ružovými kvetmi. Ružové alebo červené bobule dorastajú veľkosti 9 – 14 mm v priereze a majú kyslastú chuť. 

</doc>
<doc id="626771" url="https://sk.wikipedia.org/wiki?curid=626771" title="Luo-chan-kuo">
Luo-chan-kuo

Luo-chan-kuo "(Siraitia grosvenorii)" je trvalá lianovitá rastlina z čeľade tekvicovité "(Cucurbitaceae)". Pochádza z južnej Číny a severného Thajska. Jej zelený plod, ktorý po usušení zhnedne je známy ako arhatovo ovocie, Budhovo ovocie, príp. mníšske ovocie. Druh je pomenovaný po britskom fotografovi Gilbertovi Grosvenorovi. Rastlina je vo voľnej prírode vzácna a pestuje sa pre svoje plody, z ktorých sa pripravuje chladený alebo teplý nápoj. Používajú sa tiež v tradičnom čínskom lekárstve. Výťažok z plodov je tristokrát sladší ako cukor a používa sa ako prírodné nízkokalorické sladidlo v Číne.
Opis.
Dosahuje výšku 3 až 5   m a šplhá sa po iných rastlinách vďaka úponkom, ktorými sa okolo nich zachytáva. Úzke srdcovité listy sú dlhé 10 až 20 cm. Plody majú tvar gule s priemerom 5 až 7 cm, sú hladké a majú žltohnedú alebo zelenohnedú farbu. Majú tvrdú ale tenkú šupku. Obsahujú veľa sladkých semien. 
Pestovanie.
Pôvodný je a najviac sa pestuje na juhu ČĽR v autonómnej oblasti Kuang-si v horách v blízkosti Kuej-Linu, ďalej sa pestuje aj v provinciách Kuang-tung, Kuej-čou, Chu-nan a Ťiang-si. Tieto hory poskytujú rastlinám tieň a často sú ponorené do hmly, vďaka čomu sú rastliny chránené pred slnkom. Napriek tomu je podnebie v týchto provinciách dostatočne teplé. Rastie tu aj divoko, ale veľmi zriedkavo, bola teda zušľachtená a je pestovaná už stovky rokov. Zmienka o pestovaní v provincii Kuang-si sa dochovala v záznamoch z roku 1813. Na začiatku 21. storočia sa v Kuejlinských horách pestujú na plantážach s rozlohou 16 km² a zberá sa ročne 10 000 plodov. Najviac plantáží je v okresoch Jung-fu a Lin-Kuej, ktoré sú preslávené neobvykle vysokým počtom storočných ľudí. Niekedy sa to pripisuje konzumácii ovocia a nezničenej prírode, miestny však veria, že to je pokojným životným štýlom a jednoduchou stravou. 

</doc>
<doc id="626778" url="https://sk.wikipedia.org/wiki?curid=626778" title="Geralt">
Geralt



</doc>
<doc id="626779" url="https://sk.wikipedia.org/wiki?curid=626779" title="Robert Brian Cook">
Robert Brian Cook



</doc>
<doc id="626788" url="https://sk.wikipedia.org/wiki?curid=626788" title="Ahmed Ben Bella">
Ahmed Ben Bella

Ahmed Ben Bella (* 25. december 1916, Marnie - † 11. apríl 2012, Alžír) bol alžírsky politik, vojak a revolucionár. Bol prvým prezidentom nezávislého Alžírska, a to v rokoch 1963-1965.
Roku 1936 vstúpil do francúzskej armády. V rokoch 1939-1940 bol futbalistom klubu Olympique de Marseille. Počas druhej svetovej vojny získal vo francúzskej armáde vojnový kríž, bol demobilizovaný po páde Francúzska, ale vstúpil do marockej pechotnej divízie, ktorá sa zapojila do bojov v Taliansku. Bojoval v bitke o Monte Casino, za ktorú získal od Charlesa de Gaulla Médaille militaire. Po roku 1945 sa v Alžírsku zapojil do polovojenskej organizácie Organisation spéciale, ktorá začala boj proti francúzskemu koloniálnemu panstvo a za nezávislosť Alžíru. Z nej vzápätí vznikla Fronta národného oslobodenia ("Front de Liberation Nationale" - FNL), ktorá následne začala ozbrojené povstanie (roku 1954). Roku 1951 bol Ben Bella za svoju činnosť uväznený a odsúdený na osem rokov žalára, čoskoro sa mu však podarilo utiecť a odísť do exilu v Egypte a Tunisku. Akonáhle vypuklo povstanie, Ben Bella sa stal jedným z členov Revolučného výboru jednoty a akcie, ktorý riadil FNL aj priebeh bojov. Bol Francúzmi zatknutý roku 1956, keď bolo unesené jeho lietadlo. Po tejto kontroverznej akcii vznikli rozpory vnútri francúzskej Socialistickej strany, ktorá bola v tom čase pri moci (kabinet Guy Molleta, po zatknutí rezignoval sekretár pre zahraničné veci Alain Savarin). Ešte vo väzení bol zvolený za podpredsedu Alžírskej dočasnej vlády. Dosiahol tiež veľkej podpory egyptského prezidenta Džamál Abd an-Násira, sám sa v tej dobe označoval za násiristu. Silne ho podporoval tiež Pakistan, ktorý mu udelil pas, na ktorý po prepustení cestoval po svete. Roku 1962 revolúcia zvíťazila a Alžírsko získalo nezávislosť. Ben Bella sa stal rýchlo najpopulárnejšou osobnosťou FNL a stal sa premiérom krajiny. Roku 1963 získal aj funkciu prezidenta. Úspešne odrazil marockú inváziu a zahájil rozsiahlu pozemkovú reformu, keď veľké množstvo pôdy bolo rozdaných bezzemkom. Jeho socialistická rétorika mu získala priazeň Sovietskeho zväzu. Vďaka svojim autokratickým tendenciám si však rýchlo znepriatelil rad ľudí vnútri FNL. Roku 1965 bol preto Ben Bella zvrhnutý svojim blízkym spolupracovníkom Houari Boumédiènem, ktorý ho umiestnil do domáceho väzenia, v ktorom bol až do roku 1980.

</doc>
<doc id="626789" url="https://sk.wikipedia.org/wiki?curid=626789" title="César Milstein">
César Milstein

César Milstein (* 8. október 1927, Bahía Blanca, Argentína† 24. marec 2002, Cambridge, Spojené kráľovstvo) bol argentínsky imunológ a lekár.
V roku 1984 získal Nobelovu cenu za fyziológiu alebo medicínu za výskum imunitného systému a monoklonálnych protilátok. Cenu spolu s ním dostali Georges Köhler a Niels Kaj Jerne.
 Köhler a Milstein majú zásluhu predovšetkým na vypracovaní techník s pomocou ktorých je možné monoklonálne protilátky vyrábať. 
Pochádzal z argentínskej židovskej rodiny ukrajinského pôvodu. Vyštudoval medicínu na Univerzita Buenos Aires. Od roku 1958 pôsobil na University of Cambridge.

</doc>
<doc id="626791" url="https://sk.wikipedia.org/wiki?curid=626791" title="Vojtech Dangl">
Vojtech Dangl

PhDr. Vojtech Dangl, CSc. (* 15. apríl 1937, Šahy† 8. júl 2018, Bratislava) bol slovenský historik, spoluzakladateľ, popredný predstaviteľ a popularizátor vojenských dejín na Slovensku.
Život.
V rodných Šahách absolvoval základnú a strednú školu a po maturite (1955) nastúpil na České vysoké učení technické v Prahe, no zakrátko prestúpil na Filozofickú fakultu Karlovej univerzity, kde absolvoval štúdium v odbore história – filozofia. Následne v rokoch 19621968 pôsobil ako odborný pracovník v Múzeu Slovenského národného povstania v Banskej Bystrici a po vojenskej prezenčnej službe pracoval v Slovenskom ústave pamiatkovej starostlivosti a ochrany prírody v Bratislave (19651970). V rokoch 19702004 pôsobil ako vedecký pracovník vo Vojenskom historickom ústave (VHÚ) v Bratislave, kde v rokoch 19901994 zastával funkciu zástupcu náčelníka a v rokoch 19941999 riaditeľa Odboru vojensko-historických výskumov. V rokoch 19992004 pôsobil ako predseda vedeckej rady VHÚ.
V roku 2004 odišiel z VHÚ a vo svojej vedecko-výskumnej práci pokračoval v Historickom ústave Slovenskej akadémie vied. Bol členom Slovenskej historickej spoločnosti, Slovensko-maďarskej historickej komisie a Spolku slovenských spisovateľov.
Zomrel 8. júla 2018 a 12. júla 2018 bol skremovaný v Krematóriu v Bratislave.
Dielo.
Dangl sa vedecko-výskumne i organizačne podieľal na etablovaní vojenských dejín ako historickej disciplíny na Slovensku. Stál pri zakladaní a konštituovaní VHÚ, ktorý naďalej slúži ako inštitucionálna základňa výskumu vojenských dejín. Spoluzaložil a dlhoročne viedol vedecký časopis "Vojenská história" vydávaný týmto ústavom. Systematicky skúmal vojenské dejiny Slovenska. Je autorom 14 monografií a vyše 50 štúdií a spoluautorom 10 kolektívnych monografií a 11 encyklopedických diel.

</doc>
<doc id="626792" url="https://sk.wikipedia.org/wiki?curid=626792" title="Wincenty Birkenmajer">
Wincenty Birkenmajer

Wincenty Birkenmajer (* 1899, Czernichów pri Krakove – † 17. apríla 1933, Vysoké Tatry) bol jeden z najvýznamnejších poľských horolezcov medzivojnového obdobia, pedagóg, básnik a publicista.
Bol synom Ludwika Antoniho Birkenmajera, fyzikom, matematikom a historikom. Bol profesorom poľského jazyka, vyučoval poľskú literatúru na Liceu Ogólnokształcące im. Bolesława Krzywoustegov v Nakło nad Notecią, na gymnáziu v Inowrocławi (od roku 1925) a v Poznani. Pôsobil v Zbore Kadétow č. 3 v Rawiczi. Bol literárne činný, upravoval časopis „Wentylator“. Publikoval niekoľko básní a poviedok a poľský preklad (z angličtiny) diela "Dom a svet Rabindranath Tagore" (1921).
Od roku 1924 navštevoval Vysoké Tatry. Bol turistickým sprievodcom, vodcom a členom neformálnej turistickej a horolezeckej skupiny, ktorá pôsobila v rokoch 1927 – 1930 a volala sa „Cyrhlanie“. Meno bolo odvodené od Toporowej Cyrhly, najvyššej miestnej časti Zakopaného. Jej členovia boli väčšinou učitelia stredných škôl.
Horolezectvom sa začal vážnejšie zaoberať v roku 1929, keď vyliezol v tatranských stenách mnohé ťažké cesty a objavil nové. V roku 1930 celé leto prežil v Tatrách. Počas 90 dní vyliezol okolo 35 nových ciest a ich variantov, najmä s partnerom Kazimierzom Kupczykom. Jeho cesty, z tejto sezóny, sú dodnes oceňované horolezcami. Medzi inými východná stena Rohatej veže (1. júla), východná stena Gerlachovského štítu (7. júla), východný pilier Ganku (15. júla), východná stena Bielovodskej veže (18. júla), južná stena Kežmarského štítu (24. augusta) a západná stena Lomnického štítu (21. júna). Jeho lezeckými partnermi boli predovšetkým Jan Kazimierz Dorawski, Stanisław Groński, Alfred Szczepański, Jan Alfred Szczepański, Witold Henryk Paryski a Tadeusz Pawłowski.
Birkenmajer sa zaujímal o topografiu, tatranské názvoslovie a ideológiu horolezectva. Bol ochrancom horskej prírody a propagátorom bivakovania v horskom prostredí Vysokých Tatier. Zaoberal sa horskou fotografiou. Od roku 1930 publikoval početné opisy horolezeckých výstupov a ciest v časopise "Taternik" a v iných časopisoch.
V roku 1931 bol členom horolezeckej expedície v Alpes du Dauphiné vo Francúzsku, kde urobil tretí výstup južnou stenou na La Meije. Nasledujúci rok v podobnej expedícii na masív Mont Blanc urobil prvovýstup juhozápadným hrebeňom Aiguille du Moine (13. augusta).
Alpské skúsenosti využil počas zimných horolezeckých výstupov vo Vysokých Tatrách. Počas výstupu so Stanisławom Gronským na východný pilier v Galérii Ganku, v apríli 1933, zomrel v dôsledku vyčerpania a podchladenia.
Je pochovaný na novom cintoríne na ulici Nowotarska v Zakopanom.

</doc>
<doc id="626793" url="https://sk.wikipedia.org/wiki?curid=626793" title="Godfried Danneels">
Godfried Danneels

Godfried Danneels (* 4. jún 1933, Kanegem, Belgicko – † 14. marec 2019, Mechelen) bol belgický kardinál, emeritný arcibiskup Mechelen-Brusel a emeritný prímas Belgicka.
Životopis.
Narodil sa vo flámskej obci Kanegem. Študoval na Katolíckej univerzite v Leuvene a na Pápežskej gregoriánskej univerzite v Ríme. Počas štúdií bol v roku 1957 vysvätený za kňaza v rodnej obci. Neskôr sa venoval akademickej a pedagogickej činnosti. Ako odborník na liturgiku zavádzal vo svojej krajine liturgické reformy súvisiace so závermi Druhého vatikánskeho koncilu.
V roku 1977 ho pápež Pavol VI. vymenoval za antverpského biskupa. Vysviacku prijal 18. decembra 1977 z rúk belgického prímasa Suenensa. Takmer presne o dva roky vystriedal kardinála Suenensa a stal sa metropolitným arcibiskupom Mechelen-Brusel a prímasom Belgicka. Zároveň sa stal veľkým kancelárom Katolíckej univerzity v Leuvene a belgickým vojenským biskupom. Po svojom nástupe do úradu belgického prímasa sa postupne stal rešpektovanou autoritou v belgickej spoločnosti aj v cirkvi. V súlade s tradíciou tzv. kardinálskych diecéz (diecézy, ktorých biskupi sa tradične menujú za kardinálov), medzi ktoré patrí aj Mechelen-Brusel, ho pápež Ján Pavol II. 2. februára 1983 vymenoval za kardinála s titulárnym chrámom "Sant'Anastasia al Palatino". Kardinál Danneels bol blízky belgickej kráľovskej rodine, vykonával pre jej členov krstné, sobášne a pohrebné obrady. Zúčastnil sa ako kardinál-volič konkláve v rokoch 2005 aj 2013. V konkláve v roku 2005 bol spomínaný ako papabile.
Kánonický vek, v ktorom je povinný predložiť pápežovi svoju rezignáciu z úradu, dosiahol v roku 2008. Pápež Benedikt XVI. ju prijal až v roku 2010.
Názory.
Kardinál Danneels bol považovaný za centristického a niekedy až liberálne zmýšľajúceho kardinála. V druhej polovici pontifikátu Jána Pavla II. sa názorovo vzdialil od Vatikánu najmä kvôli svojim názorom na synodalitu a kolegialitu v cirkvi v protiklade s centralistickou orientáciou Vatikánu.
Bol zástancom ekumenizmu a podporovateľ Komunity z Taizé. Podporoval právnu definíciu zväzkov osôb rovnakého pohlavia. Otvorene vystupoval proti zavedeniu možnosti eutanázie v Belgicku.
Belgická cirkev pod jeho vedením sa tiež nevyhla škandálom súvisiacim so sexuálnym zneužívaním mladistvých. Kardinál Danneels sa niekoľkokrát na rôznych úrovniach bránil pred obvineniami z nečinnosti alebo zo zamlčovania takýchto skutočností. Najznámejší je prípad biskupa z Brugg Rogera Vangheluwe, ktorý sexuálne zneužíval svojich maloletých synovcov. Kardinál sa o tejto skutočnosti dozvedel v roku 2010 niekoľko dní pred vypuknutím aféry a nekonal vo veci iniciatívne, čo veľmi poškodilo jeho reputáciu.

</doc>
<doc id="626794" url="https://sk.wikipedia.org/wiki?curid=626794" title="Čchang-e 5">
Čchang-e 5

Čchang-e 5 (; ; ) je čínska robotická mesačná prieskumná misia, pozostávajúca z pristávacej sondy a návratovej sondy so vzorkami. Nosná raketa Dlhý pochod 5 so sondou odštartovala 23. novembra 2020 o 20:30 UTC z kozmodrómu Wen-čchang.
Pristávací modul 1. decembra 2020 o 15:11 UTC úspešne pristál na povrchu Mesiaca pri osamotenom komplexe lunárnych dómov Mons Rümker v Oceáne búrok ("Oceanus Procellarum") a v priebehu ďalších hodín začal so zberom vzoriek tamojšieho regolitu, ktoré boli následne vynesené späť k orbiteru. Odobraných bolo 1,7 kg vzoriek, čo je asi desaťkrát väčšia hmotnosť, ako bola hmotnosť vzoriek dovezená sovietskou Lunou 24. Pristátie návratovej kapsuly so vzorkami na Zemi prebehlo 16. decembra.
Štart bol pôvodne plánovaný na december 2019, bol však odložený pre zlyhanie rakety Dlhý pochod 5 v roku 2017. Čchang-e 5 je prvou čínskou návratovou misiou, ktorej cieľom je návrat na Zem s aspoň 2 kilogramami vzoriek lunárnej pôdy a horniny. Rovnako ako jeho predchodcovia, sonda je pomenovaná po čínskej bohyni mesiaca Chang'e. Predchádzajúca mesačná misia s odberom vzoriek a ich návratom na Zem bola Luna 24 v roku 1976.
Profil misie.
Pristátie v severozápadnej oblasti Mesiaca, oblasť odberu vzoriek je Mons Rümker v Oceanus Procellarum.
Misia sa skladá zo štyroch modulov: lander mal zhromaždiť asi 2 kg vzoriek z hĺbky 2 m pod povrchom a umiestnil ich do vzostupnej sondy, ktorá odletela na lunárnu obežnú dráhu, kde vykonala automatické stretnutie a dokovanie s orbiterom, ktorý presunul vzorky do návratovej kapsule pre dopravu na Zem.
Užitočné zaťaženie.
Lander nesie pozemné kamery, panoramatickú kameru, minerálny spektrometer, analytický prístroj na analýzu zemného plynu, analytický prístroj pre zloženie pôdy, odberový prierezový teplotný detektor a radar prenikajúci do zeme. Na získanie vzoriek je vybavený robotickým ramenom, rotačno-nárazovým vrtákom, lopatkou na odber vzoriek a separačnými trubicami na izoláciu jednotlivých vzoriek.

</doc>
<doc id="626801" url="https://sk.wikipedia.org/wiki?curid=626801" title="La Meije">
La Meije

La Meije () je druhý najvyšší vrch v Alpes du Dauphiné vo Francúzsku. Nachádza sa v skupine Massif des Écrins na hraniciach medzi departementami Hautes-Alpes a Isère nad dedinou La Grave asi juhovýchodne od Grenoblu. Po Barre des Écrins to je druhý najvyšší vrch pohoria.
Vrch tvorí zubatý hrebeň orientovaný v smere západ – východ. V hrebeni sú tieto vrcholy a sedla (od západu):
Na západe La Meije susedí s vrcholom Le Râteau (), ktorý je oddelený sedlom Brèche de la Meije (). Na juhovýchode susedí s vrcholom Le Pavé (), ktorý je oddelený sedlom Brèche Maximin Gaspard (). Z vrcholu Pic Central vybieha severovýchodným smerom krátka rázsocha s vrcholom Bec de l'Homme (). Na južných svahoch vrchu sa rozkladá ľadovec Glacier des Étançons, na východných Glacier de Lautaret, na severovýchodných Glacier de l'Homme a Glacier du Tabuchet a na severozápadných Glacier de la Meije. Pod vrcholom "Pic du Glacier Carré" se nachádza miniatúrny ľadovec Glacier Carré.
Na vrchol vystúpili ako prví 16. augusta 1877 Emmanuel Boileau de Castelnau a Pierre Gaspard so synom. Dnes možno na vrchol vystúpiť od chaty Refuge du Promontoire () alebo od chaty Refuge de l'Aigle (). V obidvoch prípadoch však ide o náročný výstup v kombinovanom terénu skala - ľad.

</doc>
<doc id="626802" url="https://sk.wikipedia.org/wiki?curid=626802" title="Kamenistá pôda">
Kamenistá pôda

Kamenistá pôda je pôda, ktorá obsahuje vyše 50 % častíc väčších ako 2 mm. Hlboká kamenistá pôda je suchá a neúrodná.

</doc>
<doc id="626806" url="https://sk.wikipedia.org/wiki?curid=626806" title="Michael Michai Kitbunchu">
Michael Michai Kitbunchu

Michael Michai Kitbunchu (* 25. január 1929, Samphran, Thajsko) je thajský kardinál, emeritný arcibiskup Bangkoku.
Životopis.
Narodil sa v obci Samphran v rodine čínskeho pôvodu a študoval v kňazskom seminári v Siracha. Neskôr študoval v Ríme na Pápežskej univerzite Urbaniana. Počas štúdií ho na kňaza vysvätil dňa 20. decembra 1959 arménsky kardinál Gregorio Pietro Agagianian. Po návrate do Thajska pôsobil v pastorácii a neskôr ako rektor kňazského seminára v Bangkoku.
Pápež Pavol VI. ho v roku 1972 vymenoval za metropolitného arcibiskupa Bangkoku. Vysvätil ho 7. júna 1973 jeho predchodca Joseph Khiamsun Nittayo. Pápež Ján Pavol II. ho 2. februára 1983 menoval ako prvého Thajčana do hodnosti kardinála s titulárnym kostolom "San Lorenzo in Panisperna". V roku 2005 sa zúčastnil konkláve, ktoré zvolilo pápeža Benedikta XVI.
Po dosiahnutí kánonického veku 75 rokov a rezignácii z úradu arcibiskupa Bangkoku ho pápež požiadal o zotrvanie vo funkcii do vymenovania nástupcu. Dňa 14. mája 2009 ho v úrade nahradil Francis Xavier Kriengsak Kovithavanij.

</doc>
<doc id="626815" url="https://sk.wikipedia.org/wiki?curid=626815" title="József Menyhárt">
József Menyhárt

PaedDr. József Menyhárt, PhD. (* 15. september 1976, Dunajská Streda) je slovenský politik maďarskej národnosti, jazykovedec a vysokoškolský pedagóg. V rokoch 2016 až 2020 bol predsedom Strany maďarskej komunity – Magyar Közösség Pártja (SMK).
Životopis.
Vzdelanie:
Pracovný pomer:
Súkromie:

</doc>
<doc id="626817" url="https://sk.wikipedia.org/wiki?curid=626817" title="Daniel Scioli">
Daniel Scioli

Daniel Osvaldo Scioli (* 13. január 1957, Buenos Aires) je argentínsky politik, športovec a podnikateľ. V období rokov 2003 až 2007 pôsobil ako viceprezident Argentíny pod prezidentom Néstorom Kirchnerom. Následne až do roku 2015 bol guvernérom provincie Buenos Aires, pred tým pôsobil ako sekretár športu a súčasne sekretár turizmu v rámci vlády prezidentov Adolfa Rodrígueza Saá a Eduarda Duhaldeho. V súčasnosti je poslancom poslaneckej snemovne argentínskeho kongresu, je taktiež členom a popredným predstaviteľom Justicialistickej strany. V roku 2015 kandidoval za volebnú koalíciu Front za víťazstvo (Frente para la Victoria) na argentínskeho prezidenta. V prvom kole síce vyhral, no v druhom kole skončil tesne druhý za Mauriciom Macrim, ktorý sa tak stal prezidentom. Pred svojim vstupom do politiky sa venoval športovej jazde na motorových člnoch.

</doc>
<doc id="626819" url="https://sk.wikipedia.org/wiki?curid=626819" title="General Grant">
General Grant

General Grant, strom generála Granta je najväčší sekvojovec mamutí a zároveň aj 2. najväčší strom sveta. Nachádza sa v Národnom parku Kings Canyon v Kalifornii . Pomenovaný je po generálovi Grantovi .

</doc>
<doc id="626820" url="https://sk.wikipedia.org/wiki?curid=626820" title="Radovan Kuchař">
Radovan Kuchař

Radovan Kuchař (* 22. október 1928, Turnov, Česko – † 30. apríl 2012, Hrubá Skála, Česko) bol český horolezec, ktorý v 50. a 60. rokoch 20. storočia patril medzi svetovú špičku.
Horolezecké cesty.
S horolezectvom začal v 40. rokoch 20. storočia na Hruboskalsku. Do Vysokých Tatier prvý raz prišiel po roku 1945. Mal za sebou veľmi veľa výstupov na pieskovcové veže v Českom ráji a v rámci príprav na veľhory aj vo Vysokých Tatrách. Tu sa napríklad zúčastnil na zimnom prechode hlavného hrebeňa Vysokých Tatier.
Uskutočnil veľmi cenné horolezecké výstupy v Alpách takými povestnými stenami ako je severná stena Grands Charmoz (1956), západná a severná stena Petit Dru (1957), „Hruška“ vo východnej stene Mont Blancu (1959) a Walkerov pilier Grandes Jorasses, severné steny Matterhornu, Eigeru a v masíve Tre Cime na Cima Grande di Lavaredo (1961). Známy je jeho výstup na Eiger spolu so Zdenom Zibrínom. Oceňované boli jeho prvovýstupy a výstupy na Kaukaze - prvé opakovanie Chergianiho cesty na Donguz Orun s novým variantom a prvé opakovanie výstupu na Nakra Tau doplnil prvovýstupom stredom severnej steny spolu s Karlom Cermanom, Oldřichom Kopalom v roku 1959. Vynikajúci výkon dosiahol s Oldřichom Kopalom na päťtisícovke Dychtau. V roku 1965 sa zúčastnil 1. československej expedície do Hindúkuš, ktorá dosiahla prvovýstupom šesťtisícovú Uparisínu.
Jeho najčastejšími partnermi boli Karel Cerman, Oldřich Kopal a v Alpách Zdeno Zibrín. O svojich výstupoch napísal knihu 10 veľkých stien.
Po páde v roku 1966 na veži Barberino (vylomený chyt) a po úraze členku v Příhrazoch v Českom ráji ukončil horolezeckú činnosť. Keď v roku 1968, po invázii vojsk Varšavskej zmluvy vyvesil na vežu libereckej radnice čiernu zástavu skončilo sa obdobie jeho výjazdov za hranice socialistických krajín.
V registroch zväzkov ŠtB bol vedený ako dôverník pod krycím menom Josef.

</doc>
<doc id="626822" url="https://sk.wikipedia.org/wiki?curid=626822" title="HC Rytíři Kladno">
HC Rytíři Kladno



</doc>
<doc id="626823" url="https://sk.wikipedia.org/wiki?curid=626823" title="VHK Vsetín">
VHK Vsetín



</doc>
<doc id="626826" url="https://sk.wikipedia.org/wiki?curid=626826" title="Paweł Adamowicz">
Paweł Adamowicz

Paweł Bogdan Adamowicz ([ˈpavɛw ˈbɔɡdan adaˈmɔvʲit͡ʂ]; * 2. november 1965, Gdansk, Poľsko – † 14. január 2019, tamže) bol poľský politik a právnik, ktorý pôsobil ako starosta mesta Gdansk od roku 1998 až do jeho zavraždenia v roku 2019.
Životopis.
Adamowicz sa narodil v meste Gdańsk. Jeho rodičia Ryszard a Teresa boli ekonómovia, ktorí boli presídlení z Vilniusu v sovietskej Litve po druhej svetovej vojne.
Bol jedným z organizátorov štrajku v roku 1988 a stal sa vedúcim štrajkového výboru. 
Predtým, než sa stal starostom, bol v roku 1990 Adamowicz zvolený za člena mestskej rady v Gdansku, ktorej od roku 1994 do roku 1998 predsedal. Starostom bol zvolený v roku 1998 a opätovne 10. novembra 2002 keď získal 72% hlasov. V roku 2018 bol tretíkrát zvolený ako nezávislý.
Dňa 13. januára 2019 bol Adamowicz dobodaný útočníkom počas živej charitatívnej akcie v Gdansku. Zomrel nasledujúci deň na poranenia spôsobené atentátom vo veku 53 rokov.
Paweł Adamowicz bol pochovaný 19. januára 2019 v kaplnke sv. Martina v Konkatedrále Nanebovzatia Panny Márie v Gdansku.

</doc>
<doc id="626835" url="https://sk.wikipedia.org/wiki?curid=626835" title="Bradáň žltohlavý">
Bradáň žltohlavý

Bradáň žltohlavý alebo orlosup bradatý () je druh z čeľade jastrabovité ("Accipitridae"). Je to jediný zástupca svojho rodu a so svojim skoro trojmetrovým rozpätím krídel je to tiež jeden z najväčších lietajúcich vtákov sveta, najväčší a najzriedkavejší druh dravého vtáka v Európe. Podľa Medzinárodnej únie na ochranu prírody a prírodných zdrojov bradáň žltohlavý patrí medzi takmer ohrozené druhy, trend celkovej populácie je klesajúci v celom areáli jeho rozšírenia okrem severného Španielska, kde jeho stavy od roku 1986 stúpajú. Predpokladá sa, že populácia klesla za obdobie troch generácií (53.4 roka) o 2529%, v Európe o 10%.
Výskyt na Slovensku.
Zo Slovenska z 19. storočia a z 20. storočia existujú dva spochybnené údaje, jedno pozorovanie z roku 1830 a jeden zástrel z roku 1942. V roku 2016 sa podarilo viacero pozorovaní vo Vysokých Tatrách. Od polovice augusta približne mesiac bol pozorovaný samec "Adonis", ktorý pochádza z umelého chovu v ZOO Ostrava a ktorý bol vypustený vo Francúzskom národnom parku Grands Causses pritom bol označený vybielením letiek. O dva roky neskôr, 4. júla 2018 bol opäť pozorovaný označkovaný jedinec vo Vysokých Tatrách.
Externé odkazy.
 
 

</doc>
<doc id="626836" url="https://sk.wikipedia.org/wiki?curid=626836" title="Gypaetus barbatus">
Gypaetus barbatus



</doc>
<doc id="626837" url="https://sk.wikipedia.org/wiki?curid=626837" title="Orlosup bradatý">
Orlosup bradatý



</doc>
<doc id="626838" url="https://sk.wikipedia.org/wiki?curid=626838" title="Harry Nilsson">
Harry Nilsson

Harry Edward Nilsson III (* 15. jún 1941, Brooklyn, New York, New York, USA† 15. január 1994, Agoura Hills, Kalifornia) bol americký spevák-skladateľ, ktorý bol komerčne najúspešnejší na začiatku sedemdesiatych rokov.
Preslávil sa hitmi „Everybody 's Talkin“ (1969), „Without You“ (1971) a „Coconut“ (1972). Je tiež autorom skladby „One“, ktorú hrala rocková kapela Three Dog Night. Bol jedným z mála pop-rockových umelcov svojej doby, ktorí dosiahli významný komerčný úspech bez toho, aby hrali na väčších koncertoch alebo podnikali pravidelné turné.

</doc>
<doc id="626839" url="https://sk.wikipedia.org/wiki?curid=626839" title="Bernard Katz">
Bernard Katz

Sir Bernard Katz (* 26. marec 1911, Lipsko, Pruské kráľovstvo† 20. apríl 2003, Londýn, Spojené kráľovstvo) bol nemecko-britsko-austrálsky lekár a biofyzik.
V roku 1970 získal Nobelovu cenu za fyziológiu alebo medicínu. Cena bola udelená za prácu o neurotransmiteroch a spolu s ním ju získali tiež Julius Axelrod a Ulf von Euler.
Narodil sa v Lipsku do židovskej rodiny ruského pôvodu. Na miestnej univerzite vyštudoval v roku 1934 medicínu a v roku 1935 utiekol pred nacistami do Británie. Doktorát získal roku 1938 na University College London (UCL), kde ho spočiatku viedol Archibald Hill. Potom pôsobil v Austrálii a počas druhej svetovej vojny sa zúčastnil vojny v Tichomorí. Austrálske občianstvo získal v roku 1941. Po návrate do Anglicka sa stal v roku 1952 profesorom na UCL a členom Kráľovskej spoločnosti. V roku 1969 bol povýšený do šľachtického stavu. Na odpočinok odišiel roku 1978.

</doc>
<doc id="626841" url="https://sk.wikipedia.org/wiki?curid=626841" title="Mary Barrová">
Mary Barrová

Mary Barrová (neprechýlene Mary Barra, rod. Mary Teresa Mäkeläová, ; * 24. december 1961, Royal Oak, Michigan, USA) je americká inžinierka a manažérka, predsedníčka a výkonná riaditeľka spoločnosti General Motors.
Životopis.
Obaja jej rodičia sú fínskeho pôvodu. Absolvovala Waterford Mott High School. V automobilovom priemysle začala pracovať v 18 rokoch ako kotrolorka blatníkov a kapôt, aby si zarobila na školné.
Absolvovala "General Motors Institute" (dnes Kettering University), kde získala bakalársky titul z elektrotechniky. Potom na postgraduálne štipendium od General Motors absolvovala Stanford University, kde v roku 1990 získala titul MBA.
Kariéra.
Pre General Motors začala pracovať v roku 1980 v 18 rokoch ako spolupracujúca študentka a neskôr zastávala rôzne inžinierske a administratívne pozície vrátane vedenia továrne Detroit / Hamtramck Assembly.
V januári 2008 sa stala viceprezidentkou pre globálne strojárstvo a v júli 2009 viceprezidentkou pre globálne ľudské zdroje. V januári 2011 bola vymenovaná výkonnou viceprezidentkou globálneho vývoja produktov. V auguste 2011 bola táto pozícia rozšírená o zodpovednosť za globálny nákupný a dodávateľský reťazec.
V januári 2014 sa stala výkonnou riaditeľkou General Motors.

</doc>
<doc id="626842" url="https://sk.wikipedia.org/wiki?curid=626842" title="Mary Barra">
Mary Barra



</doc>
<doc id="626843" url="https://sk.wikipedia.org/wiki?curid=626843" title="Mary Teresa Mäkelä">
Mary Teresa Mäkelä



</doc>
<doc id="626845" url="https://sk.wikipedia.org/wiki?curid=626845" title="RetroArch">
RetroArch

RetroArch je referenčná implementácia API libretro. Je to slobodný, open-source a multiplatformový softvér licencovaný pod GNU GPLv3.
Je to frontend pre emulátory, herné enginy, videohry, prehrávače médií a iné aplikácie, navrhnutý na rýchlosť, jednoduchosť a portabilitu bez závislostí.
Spúšťa programy skonvertované do dynamických knižníc, ktoré sa nazývajú jadrá (cores), používa niekoľko používateľkých rozhraní ako príkazový riadok, niekoľko grafických rozhraní GUI optimalizovaných pre gamepady, najznámejší sa nazýva XMB, klon XMB od Sony, niekoľko vstupných, audio a video ovládačov a ďalšie funkcie ako dynamické ovládanie rýchlosti, audio filtre multi-pass shadery, hra po sieti, pretáčanie hry, cheaty a podobne.
Bol portovaný na mnoho platforiem, beží za viacerých operačných systémov pre PC (Windows, OS X, GNU/Linux), herných konzolách (PlayStation 3, Xbox 360, Wii U, atď.), prenosných konzolách (PlayStation Vita, Nintendo 3DS, atď.), na smartfónoch (Android, iOS, atď.), vstavaných systémoch (Raspberry Pi, ODROID, atď.) a tiež na prehliadačoch pomocou prekladača Emscripten.
Podporované systémy.
RetroArch môže spustiť ľubovoľné jadro libretro. Zatiaľ čo RetroArch je dostupný pre mnoho platforiem, dostupnosť špecifického jadra sa mení v závislosti od platformy.

</doc>
<doc id="626846" url="https://sk.wikipedia.org/wiki?curid=626846" title="Emulátor">
Emulátor

Emulátor je v informatike druh softvéru umožňujúci beh počítačových programov na inej platforme (architektúre, operačnom systéme), než pre ktorú boli pôvodne vytvorené a ktorú samy od seba podporujú. Typickým príkladom emulátora je program umožňujúci beh videohier známych z herných konzol na bežnom PC pod Microsoft Windows alebo Linuxom. Emulácia je špeciálnym prípadom virtualizácie (niekedy je však chápaná ako silnejší pojem).
V informačno-teoretickom zmysle možno podľa Church-Turingovej tézy ľubovoľné výpočtové prostredia emulovať na ľubovoľnom inom. Táto teoretická vlastnosť však v praxi naráža na dve hlavné prekážky: Príslušná emulácia môže byť pre praktické účely príliš pomalá, avšak najčastejšou prekážkou je zlá dostupnosť informácií o pôvodnej architektúre (platí pre proprietárny softvér). Pri tvorbe emulátora je potom potrebné používať metódy reverzného inžinierstva.
Emulátory vo výpočtovej technike.
Emulátory sa všeobecne odvolávajú na schopnosť počítačového programu alebo konkrétneho zariadenia napodobniť, emulovať iný program či zariadenie. Typický príklad možno nájsť vo svete tlačiarní. Mnoho tlačiarní je navrhnutých tak, aby dokázali napodobniť tlačiarne spoločnosti Hewlett-Packard, pretože sú popísané vo veľkom počte programov. Ak tlačiarne iných výrobcov dokážu emulovať tlačiarne HP, sú schopné tlačiť z programov, ktoré by s týmito tlačiarňami normálne nepracovali.
Emulátor nemusí vystupovať len ako softvér, ktorý napodobňuje, emuluje iné prostredie, ale aj ako hardvérový emulátor. Ide napríklad o DOS kompatibilné karty, ktoré sa vyskytli v predchádzajúcich verziách Macintoshov pod názvom Centris610 alebo Performa 630. Vďaka tomu boli majitelia takého počítača schopní spúšťať programy známe z PC.
Emulácia využitá pre uchovanie dát.
Emulácia sa zaoberá obnovovaním pôvodného počítačového prostredia, ktoré už napríklad na nových platformách nemusí byť dostupné, toto sa dá využiť aj na uchovávanie zastaralejších súborových typov. Vďaka tomu je možné pôvodný (starší) softvér prevádzkovať aj na aktuálnych typoch operačných systémov.
Emulovaná aplikácia prináša užívateľovi pôvodný vzhľad aj funkčnosť softvéru na aktuálnej platforme. Vďaka tomu má užívateľ prístup k akémukoľvek softvéru alebo operačnému systému na súčasnej platforme, zatiaľ čo emulovaný objekt beží vo svojom typickom prostredí. Jeffery Rothenberg, je jedným z prvých zástancov emulácie, ktorý vyriekol myšlienku, že by sa emulácia mala využiť na udržiavanie digitálnych informácií. Išlo by tak podľa Rothenberg o "ideálne rozšíriteľné a dlhodobé riešenie, ktoré by zabezpečovalo interoperabilitu jednotlivých súborových verzií". Keby teda bola
v praxi vytvorená nová verzia nejakého softvéru, skôr než migrácie starších podporovaných súborov by sa dal vytvoriť jednoduchý emulátor pre aplikácie, ktorý by umožnil prístup aj k starším typom súborov.
Emulátory v moderných médiách.
Na emuláciu sa často nahliada ako na istotu a stratégiu k uchovaniu existujúcich digitálnych objektov a dát. Toho sa využíva aj v moderných médiách. Napríklad Cory Arcangel sa špecializuje na oživenie zastaraných technológií a jeho práca je uznávaná hlavne z hľadiska významu uchovania digitálnej kultúry. Najväčším významom emulácie v moderných médiách je uchovanie dát na dobu neurčitú a ich spätná a bezchybná interpretácia. Neskoršia interpretácia dát nie je závislá na žiadnom konkrétnom hardvéri, ktorý taktiež s postupom času významne zastaráva. Paradoxom zostáva, že emulátory musia byť schopné bežať aj na budúcich platformách tak, aby bola možnosť staršie dáta kedykoľvek v budúcnosti obnoviť.

</doc>
<doc id="626847" url="https://sk.wikipedia.org/wiki?curid=626847" title="Frontend a backend">
Frontend a backend

Frontend a backend, písané i front end a back end, sú v softvérovom inžinierstve termíny na oddelenie zodpovednosti medzi prezentačnou vrstvou (frontendom), a vrstvou operujúcou so samotnými dátami (backend) softvéru, fyzickej infraštruktúry alebo hardvéru. V klient-server modeli je klient zvyčajne považovaný za frontend a server je zvyčajne považovaný za backend, a to aj keď niektoré úkony súvisiace s prezentovaním dát sú vykonávané už na serveri.
Z hľadiska softvérovej architektúry sa softvér môže skladať z mnohých vrstiev, ktoré sa nachádzajú medzi hardvérom a koncovým používateľom. O každej takejto vrstve možno povedať, že má frontend a backend. Frontendom tu rozumieme abstrakcii, ktorá poskytuje prívetivé popoužívateľské rozhranie, zatiaľ čo backendom rozumieme samotnú výpočtovú logiku, ktorá sa pod týmto rozhraním skrýva.
V telekomunikáciách sa pod pojmom frontend rozumie zariadenie alebo služba, zatiaľ čo po pojmom backend sa rozumie infraštruktúra, vďaka ktorej je vôbec možné dotknutú službu poskytovať.
Všeobecným pravidlom je, že frontend (alebo „klient“) je tá časť systému, ktorú priamo ovláda používateľ. Backend je potom tá časť systému, ktorá je väčšinou od používateľa fyzicky ďalej a ktorá používateľovi poskytuje službu.

</doc>
<doc id="626848" url="https://sk.wikipedia.org/wiki?curid=626848" title="Frontend">
Frontend



</doc>
<doc id="626849" url="https://sk.wikipedia.org/wiki?curid=626849" title="Backend">
Backend



</doc>
<doc id="626852" url="https://sk.wikipedia.org/wiki?curid=626852" title="Zoznam piesní Pavla Zajáčka">
Zoznam piesní Pavla Zajáčka

Toto je zoznam piesní dirigenta, hudobného skladateľa, hráča na trombón, klaviristu, gitaristu, bubeníka, akordeonistu Pavla Zajáčka.
Zoznam.
poz. - pieseň - interpret - (autor hudby piesne / autor textu piesne) - album
(h:/t:) - doteraz nezistený autor hudby alebo textu

</doc>
<doc id="626853" url="https://sk.wikipedia.org/wiki?curid=626853" title="Typológia starogréckej keramiky">
Typológia starogréckej keramiky

 
V starovekom Grécku sa z keramiky (z pálenej hliny či terakoty) vyrábalo veľké množstvo nádob rozličných tvarov a funkcií, ktoré sa často prekrývali. Nevyrábali sa len nádoby, ako sú džbány a nádoby na pitie a jedlo, ale i také predmety, ako veľké kade, pece, sarkofágy, kanvice, vedrá, panvice, mažiare na drvenie, kozmetické skrinky, hračky, sochy, sošky, architektonické ozdoby, lampy a dekoratívne predmety (či nádoby). Keramické výrobky sa používali tiež pri obchodovaní, v remeslách a verejnom živote, napríklad ako hlasovacie urny, vodné hodiny, odmerky na tekutiny či sypké látky. Keramické nádoby, napr. čiernofigúrové panathenajské amfory sa dávali ako ceny pre víťazov na hrách. O nevšednom keramickom tovare s umeleckým zdobením sa toho vie viac, lebo sa často zachoval v hrobkách relatívne nepoškodený. Menej vedomostí je o obyčajných každodenných predmetoch, napríklad používaných v kuchyni, aj keď boli vo všetkých obdobiach zrejme bežnejšie.
Vo vývinovej línii (chronologicky) sa výzdoba starogréckej keramiky rozlišuje na geometrickú, orientalizujúcu, čiernofigúrovú, červenofigúrovú, na bielom podklade a neskorú. Grécke keramické nádoby svojou štýlovou rozmanitosťou a rozšírením po celom gréckom svete (a jeho okolí) spôsobili bádateľom nemálo starostí. Tvar (typ) nádoby sa ale niekedy dal určiť pomerne jednoducho, občas bol nejaký antický termín použitý na základe dohody. Avšak o známych názvoch niektorých tvarov nádob, väčšinou tu ide atickú okrasnú keramiku, sa už dnes vie, že sú nesprávne (niekedy sa totiž vyrábali aj novinky typov váz, podľa požiadavok užívateľa). Rovnaký tvar mohla mať i celkom prostá nádoba i nádoba krásne zdobená. Najbežnejším zdobeným typom nádob boli poháre. Niektoré tvary nádob sa vyrábali aj z iných materiálov, napríklad z kameňa či kovu.
Typy a varianty.
Alabastrón.
Približne od roku 1400 pred Kr. sa grécka keramika (neskoroheladská) už vyrábala v masovom merítku a vyvážala sa do celého Stredomoria. Mala jemnú štruktúru, riedku dekoráciu a normované tvary, medzi ktoré už patril aj alabastrón (cibuľovitého tvaru). Neskoršími typmi bol alabastrón korintský (objavil sa okolo roku 700 pred Kr. v štýle orientalizujúcom) a atický.
Amfora (typy).
Amfora – vysoká nádoba s úzkym hrdlom a dvoma horizontálnymi protiľahlými uchami, skladovanie kvapalín a sypkých látok (napr. zrna) je známa v dvoch hlavných typoch, baňatej a amfory so zúženým krkom. Niektorí znalci k amforám zaraďujú aj peliké.
Baňatá amfora.
Objavuje sa okolo roku 700 pred Kr. Podľa tvarov sa delí na: Typ A (okolo roku 550 pred Kr.), Typ B a Typ C. Niektorí znalci do tejto kategórie zaraďujú aj amforu Peliké, prevláda však názor, že je to samostatná forma.
Amfora so zúženým krkom.
Amfora so zúženým krkom, objavuje sa približne v 10. stor. pred Kr.
Amfora konská hlava.
Existuje viac ako 100 takýchto amfor maľovaných rôznymi umelcami. Tieto amfory mali veľmi špecifickú funkciu, ktorá ešte nebola objasnená (možno ich dávali do hrobiek a hrobov).
Peliké.
Podľa väčšiny znalcov je to samostatná forma amfory. Objavuje sa na konci 6. stor. pred Kr.
Pithos.
Samostatná forma amfory. Objavuje sa už 15. stor. pred Kr.
Niektorí znalci medzi amfory zaraďujú aj Loutroforos (radí sa medzi Hydrie) a Amforiskos považovaný za nezávislý tvar vázy.
Aryballos.
Baňatý a špicatý aryballos.
Existujú dva základne druhy (tvary) aryballosu, a to baňatý (guľatý) a špicatý.
Figurálny aryballos.
Inou formou je "figurálny aryballos", ktorý znázorňuje jednotlivé časti tela, ako sú nohy alebo ruky, až po zvieratá. Ďalší typ figurálneho aryballosu znázorňuje ľudskú hlavu.
Askos.
Obyčajný, dubletný askos.
Popri zvyčajných jednoramenných askoi sa používali aj dvojramenné askoi.
Exaleiptron.
Obyčajný a trojnohý exaleiptron.
Existujú dva základne druhy (tvary) exaleiptronu, a to obyčajný a trojnohý.
Hydria.
Shoulder hydria.
V polovici 6. storočia pred Kr. sa objavuje typ hydrie s ostrými ramenami.
Lutroforos.
Niektorí znalci ho považujú za samostatnú formu vázy alebo ho zaraďujú medzi amfory.
 
Chytra.
Chytra patrila do tzv. bežnej starogréckej kuchynskej keramiky, ktorá musela mať vlastnosti vynikajúcej tepelnej odolnosti. Z archeologických nálezov (z prevažne fragmentárnych nálezov) z rôznych oblastí Grécka je zjavné, že chytra bola vyrobená v rôznych formách z ílov, vo všeobecnosti hnedých až červených, niekedy sivých až hnedo-šedých (v miestnych variantoch, špecifických pre miesto výroby). Je možné, že každé grécke mesto malo svoju vlastnú produkciu. Podľa najrozšírenejších tvarov sa delí na šesť typov (1a, 1a1, 1b, 1c, 1d, 1e).
Kakkabé.
Kakkabé je forma starogréckej kuchynskej nádoby, ktorú francúzsky archeológ Michel Bats rozdelil podľa najrozšírenejších tvarov na päť typov (a, b, c1, c2, d).
Kantharos.
Kantharos bol v starovekom Grécku jeden z najstarších typov nádob na pitie. Podľa najrozšírenejších tvarov sa delí na štyri typy (A, B, C, a D). Ďalšími formami sú figurálne kantharoi, ktoré zobrazujú zvieratá, ľudskú hlavu alebo ľudské tváre (tzv. janiform kantharos) 
Kratér.
Poznáme štyri hlavné typy kratérov: kalichový, stĺpikový, volutový a zvoncový.
Kylix.
Kylix – plytká, kalichovite roztvorená čaša na pitie. Z pôvodného miskovitého tvaru sa v 2. polovici 6. stor. Kr. vyvinul v Aténach tvar na nôžke s dvoma horizontálnymi protiľahlými uchami (sú známe aj iné tvary). Podľa tvarov a typov ho rozdeľujeme na: atickú s očami typu A, atickú B, C, na sianskú typu A, B, gordionskú , na Komast čašu, Droopovu čašu (nazvanú po britskom archeológovi Droopovi) a mnohé iné.
Lebes gamikos.
Lebetes gamikoi sa znalcami (napr. britský archeológ John Beazley) rozdeľujú na dva základné typy (typ 1 a 2)
Lekané.
Lekanai sa rozdeľujú na dva základne tvary, a to v tvare hlbokej misy a plytkej misy, ktorá sa delí na typ 1, 2 a 3.
Lékythos.
Poznáme päť hlavných tvarov lékythosov: baňatý, v tvare cylindra, ramenný, Deianeira lékythos a lékythos v tvare žaluďa
Loutroforos.
Loutroforos sa podľa tvaru delí na: atický v tvare amfory (protoatický, nedštandardný a štandardný), atický v tvare hydrie (nedštandardný a štandardný) a na apulský (v tvare vajca: Typ I. a Typ II., a v tvare cylindra: Typ I. a Typ II.
Apulský loutroforos.
 
Nestoris.
Nestoris sa podľa najrozšírenejších tvarov delí na šesť typov (1a, 1b, 1c, 2, 3a, 3b).
Mastos.
Tvary mastosov.
Mastos, čaša v tvare ženského prsníka s dvomi rúčkami (aj bez nich), zvyčajne s bradavkou na dne, bez stopky alebo nôžky (existuje však i niekoľko exemplárov s nôžkou).
Mastoid.
Verziou mastosu bol "mastoid". Táto čaša má zvyčajne dve horizontálne rúčky, odsadený okraj a ploché dno. Špeciálny typ mastoidu maľovaný maliarom Amasisom má dve vertikálne rúčky a nízku nôžku.
Oinochoé.
Britský archeológ John Beazley identifikoval až desať typov atických oinochoé ("krčahov", ku ktorým patrí aj chous a olpé).
Pinax.
Pinax je grécky názov keramickej, kamennej alebo drevenej dosky s nástennými maľbami. Podľa typov ho rozdeľujeme na: náhrobný pinax, náhrobný pinax (séria), veľký votívny pinax a na malý votívny pinax.
 
Psyktér.
Sú známe dva typy psyktérov a psyktér-amfora, nádoba s dvojitými stenami, kde sa oddeleným lievikom nalievala ľadová voda, ktorá obklopila víno umiestnené v hlavnom tele nádoby.
Pyxis.
Pyxis je grécky názov malej okrúhlej (zriedka iného tvaru) nádobky používanej pravdepodobne na ukladanie parfumových mastí alebo kozmetiky. Podľa typov a tvarov ho rozdeľujeme na: atický A, B, C, D (aj Nikosthenov pyxis ), korintský, špicatý, baňatý, pyxis v tvare truhlice, trojnohý, štvornohý a iné.
Korintský pyxis.
 
Iné tvary a typy.
 
Rhyton.
Rhyton, väčšinou keramický, niekedy kamenný alebo kovový, slúžil najmä na pitie alebo na rituálne účely (na pokropenie). Rhyton má rozličné tvary ale najpočetnejšie sú v tvare zoomorfného (horná časť vyrobená na hrnčiarskom kruhu a spodná vo forme). V starovekom Grécku mal na spodnej časti otvor, ktorý sa pri naplnení zakrýval prstom a pri pití odkrýval. Podľa tvarov sa rozdeľuje na štyri základné typy (I, II, III, IV).
Typy a tvary rhyta.
 
Skyfos.
Skyfos – hlbšia, mierne kalichovite roztvorená čaša (šálka) na pitie, zvyčajne na nízkej nôžke s dvoma horizontálnymi protiľahlými uchami (sú známe aj iné tvary). Podľa tvarov a typov ho rozdeľujeme na: atický štandardný typu A a B, protoatický, Hermogenov skyfos (nazvaný po hrnčiarovi Hermogenovi), korintský a mnohé iné (zaraďuje sa k nim aj mastos).

</doc>
<doc id="626855" url="https://sk.wikipedia.org/wiki?curid=626855" title="Čandraján-2">
Čandraján-2

Čandraján-2 (sanskrit: चन्द्रयान-२; [tʃəndrəjaːn dʋi]; ) je druhá mesačná prieskumná misia Indie po Čandraján-1. Vyvinutá indickou organizáciou pre výskum vesmíru (ISRO). Misiu vyniesol nosič LVM 3 (GSLV Mk III). Obsahuje lunárny orbiter, lander a rover, všetko vyvinuté Indiou.
Čandraján-2 mal pôvodne naplánovaný štart na apríl 2019. Štart preložený na 14. júla 2019 v 21:21 UTC (v Indii bolo už 15.) bol prerušený v čase -56 minút pred zážihom kvôli technickej poruche. Úspešne odštartoval až 22. júla 2019 o 09:13 UTC (14:43 IST). Pozemná sonda s vozidlom sa pokúsila o mäkké pristátie 6. septembra medzi dvoma krátermi "Manzinus C" a "Simpelius N" na južnej mesačnej šírke asi 70°. Vo výške 2,1 km nad povrchom sa spojenie s pristávacím modulom stratilo.
Miesto dopadu pristávacieho modulu "Vikram" lokalizoval tím LROC na súradniciach -70,8810°, 22,7840°. Miesto dopadu je 660 metrov od plánovaného miesta pristátia.
Bola by druhou misiou s pristátím rovera v blízkosti lunárneho južného pólu.
Podľa ISRO táto misia mala použiť a otestovať rôzne nové technológie a uskutočniť nové experimenty. Kolesový rover sa mal pohybovať na povrchu Mesiaca a vykonávať chemické analýzy. Údaje mal odosielať na Zem cez modul Čandraján-2 na orbite.
Misia pokračovala s použitím úspešnej orbitálnej časti, orbiter mal pôvodne plánovanú prevádzku 1 rok, ale v súčasnosti (jún 2023) stále funguje.
Dizajn.
Misiu vyniesla raketa LVM 3 (GSLV Mk III). Hmotnosť nákladu bola približne 3 877 kg. Štartovala z vesmírneho strediska Satiša Dhawana na ostrove Sriharikota.
Orbiter.
Orbiter obieha Mesiac vo výške 100 km. Orbiter má osem vedeckých nástrojov; dve z nich sú vylepšenými verziami zo sondy Čandraján-1. Približná počiatočná hmotnosť bola 2 379 kg. Kamera Orbiter High Resolution Camera (OHRC) vykonávala pozorovania miesta pristátia s vysokým rozlíšením pred oddelením pristávacieho modulu od orbitera. Orbiter vyrobila spoločnosť Hindustan Aeronautics Limited a 22. júna 2015 bola dodaná do satelitného strediska ISRO.
Pristávací modul.
Pristávací modul (angl. "lander") misie sa nazýval Vikram a bol pomenovaný po Vikram Sarabhai (1919 – 1971), ktorý je všeobecne považovaný za otca indického vesmírneho programu. Približná hmotnosť landera a rovera bola 1 471 kg. Pohonný systém landera sa skladal z ôsmich 50 N motorov pre riadenie polohy a piatich hlavných 800 N motorov odvodených z ISP 440 N Liquid Apogee Motor. Vikram mohol bezpečne pristáť na svahu do 12°.
Vozidlo.
Hmotnosť vozidla (angl. "rover") Pragyan bola asi 27 kg, napájať ho mal solárny panel. Rover sa mal pohybovať na mesačnom povrchu na šiestich kolesách. Mal vykonávať chemickú analýzu na mieste a posielať dáta na orbitu, z ktorej by sa preniesli na pozemnú stanicu.
Pre navigáciu mal rover používať stereoskopický 3D pohľad vytváraný dvoma 1 megapixelovými monochromatickými kamerami NAVCAM. Tímu pozemnej kontroly mali poskytnúť 3D pohľad na okolitý terén pred roverom a vytvoriť digitálny model výšky terénu, čo malo pomôcť pri plánovaní trasy.
Očakávaná životnosť Pragyan bola jeden lunárny deň, teda našich 14 dní, pretože sa neočakávalo, že by jeho elektronika prežila chladnú lunárnu noc. Jeho energetický systém mal však implementovaný cyklus spánku / prebudenia poháňaný solárnou energiou. Ak by elektronika prežila, mohla by byť prevádzka dlhšia ako sa plánovala. Dve zadné kolesá vozidla mali logo ISRO s vyrazeným štátnym znakom Indie, ktoré by sa otlačilo do mesačnom povrchu spolu so vzorkovanými stopami, ktoré by sa používali na meranie presne prejdenej vzdialenosti, tiež nazývané ako vizuálna odometria.
Lander a rover havarovali. Nasledujúca misia, Čandraján-3, však niesla lander a rover s rovnakými označeniami, ktoré obsahujú niekoľko vylepšení a čerpajú zo skúsenosti z misií Čandraján-1 a Čandraján-2. Táto misia už bola úspešná.
Vedecké prístroje.
ISRO vybral osem vedeckých nástrojov pre orbiter, štyri pre lander, a dve pre rover. Hoci bolo pôvodne oznámené, že NASA a ESA by sa na misii zúčastnili poskytnutím niektorých vedeckých nástrojov pre orbiter ISRO neskôr objasnil, že z dôvodu obmedzenia hmotnosti nebude mať na túto misiu zahraničné užitočné zaťaženie.

</doc>
<doc id="626860" url="https://sk.wikipedia.org/wiki?curid=626860" title="Blaise Compaoré">
Blaise Compaoré

Blaise Compaoré (* 3. február 1951, Ziniaré, Horná Volta, dnešná Burkina Faso) je politik a bývalý prezident afrického štátu Burkina Faso. Rezignoval po 27 rokoch vlády 31. októbra 2014.
Životopis a politická kariéra.
Blaise Compaoré mal podobne ako jeho priateľ z mladosti a predchodcu v pozícii hlavy štátu Thomas Sankara dôstojnícky výcvik a vojenskú kariéru. Do najvyššej politiky sa dostal po tom, čo ho Sankara, ktorého vyniesol k moci štátny prevrat v roku 1982, menoval štátnym tajomníkom. Hoci obaja zdieľali podobné ľavicové presvedčenie, ako čelný predstavitelia štátu, začali sa politicky aj osobne rozchádzať. Compaoré sa obával o svoje postavenie, a tak 15. októbra 1987 vykonal vojenský prevrat, pri ktorom bol Sankara popravený a spolu s ním ďalších 13 vládnych predstaviteľov.
Oficiálne vo svojom programe hodlal obnoviť socialistickú revolúciu začatú Sankarom, v praxi však veľa štátnej podnikov sprivatizoval, prijal ekonomické úsporné opatrenia a nadviazal užšie vzťahy so západnými krajinami, predovšetkým s Francúzskom.
Pôvodný snaha zaviesť v krajine jednostranický systém narazila na široký odpor, a tak musel r. 1991 Compaoré súhlasiť s konaním pluralistických volieb. Rokovania vlády a opozície o prechodnom usporiadaní krajiny pri jej demokratizácii bolo neúspešné a vyústilo v ozbrojené nepokoje a opozičný bojkot volieb. Compaoré tak bol bez protikandidáta zvolený prezidentom, avšak volieb sa zúčastnilo len malé percento voličov.
Compaoré oficiálne zavrhol marxizmus, pokračoval v liberalizácii ekonomiky a zapojil Burkinu Faso do reštrukturalizačných projektov Svetovej banky.
Na medzinárodnej scéne si vydobyl povesť západoafrického mierotvorcu, lebo často hostil rokovania medzi znepriatelenými skupinami bojujúcimi v susedných krajinách o moc.
Roku 1998 bol Compaoré opätovne zvolený prezidentom na ďalšie sedemročné obdobie. Zmena ústavy mu umožnila aj kandidatúru a víťazstvo v spochybňovaných voľbách v novembri 2005 a novo aj 21. novembra 2010 , kedy získal 85% odovzdaných hlasov, v skutočnosti ho však volilo iba 10% populácie krajiny.
Hoci opozícia a časté demonštrácie vyjadrovali nesúhlas s Compaoréovou vládou, jeho pozícia zostávala dlho pevná. Rezignoval až po protestoch po 27 rokoch vlády 31. októbra 2014.

</doc>
<doc id="626871" url="https://sk.wikipedia.org/wiki?curid=626871" title="Artičoka zeleninová">
Artičoka zeleninová

Artičoka zeleninová (iné názvy pozri nižšie; lat. "Cynara scolymus ", synonymá: "Cynara cardunculus" subsp. [alebo var.] "scolymus","Cynara cardunculus" var. "sativa", "Cynara cardunculus" Skupina Globe artichoke, "Cynara cardunculus" Skupina Scolymus ) je taxón z rodu artičoka ("Cynara"). V závislosti od autora sa tento taxón hodnotí ako druh, poddruh, varieta (odroda) alebo skupina kultivarov. Je to kultúrna rastlina používaná najmä ako zelenina. Podobá sa bodliaku.
Zaraďuje sa buď ako samostatný druh alebo ako súčasť druhu artičoka kardová (iné názvy: karda, artičoka bodliaková; lat. Cynara cardunculus). Podrobnosti pozri v článku artičoka.
Slovenské názvy.
Slovenské názvy tohto taxónu sú: artičoka zeleninová, artičoka pravá, artičoka , artičoka bodliaková záhradná, artičoka záhradná; staršie alebo ľudovo: artičok. Pozri aj: . Zastarané slovenské názvy sú: u Reussa: "čertopoloch Artičoka" , u Bernoláka: "artičóka", "repič", "zahradňí kardus"
Opis.
Výzorom pripomína bodliaky a je s nimi aj príbuzná. 
Artičoka je trvalka s stonkou presahujúcej jeden meter. Prízemné listy rastú v ružici, sú stonkové, striedavé, veľké, šťavnaté, široko vajcovité, perovito zárezové. Plod je nažka. 
Rozdiel voči artičoke kardovej.
Od príbuzného taxónu artičoka kardová sa artičoka zeleninová odlišuje nasledovne:
Výskyt.
Pochádza zo Stredomoria, kde sa pestuje ako zelenina pre nedozreté súkvetia. Artičoke sa darí v teplejších oblastiach, v ktorých sa pestuje vinič, pretože neznáša mrazy pod −10 stupňov Celzia. 
Použitie.
Droga z artičoky patrí k najlepším liekom na pečeň a žlčník. Zvyšuje tvorbu žlče a jej vylučovanie, podporuje detoxikačnú činnosť pečene a vylučovanie škodlivín močom. Znižuje hladinu krvného cukru a je vhodným doplnkovým liečivom pri diabete. Zabraňuje ukladaniu cholesterolu v cievach. Má aj výrazné protialergické účinky, čo sa dobre uplatňuje pri liečbe rôznych ekzémov. Podporuje produkciu tráviacich enzýmov v pankrease a odporúča sa aj pri poruchách jeho funkcie. Celkovo zlepšuje trávenie a látkovú výmenu. 
Jedinou kontraindikáciou môže byť ťažká porucha obličiek, inak žiadne vedľajšie účinky nie sú známe. 
Z čajových foriem je najúčinnejší odvar získaný z asi dvojminútového varenia drogy. Podáva sa štyrikrát denne jedna šálka. Veľmi dobrý účinok má odvar čerstvého koreňa artičoky vo víne. Je to liek veľmi starý, ktorý okrem už opísaných účinkov odstraňuje aj nepríjemný pach tela, predovšetkým v podpazuší, ako to opisuje už Mattioli. Odvar sa pripravuje nasledovne: osemdesiat gramov čerstvého koreňa sa zaleje 1 litrom červeného, nekonzervovaného vína a nechá sa krátko prejsť varom. Po pomalom vychladnutí sa uloží do chladu, no nie do chladničky. Užíva sa 3x denne jedna polievková lyžica po dobu 15 dní, potom sa urobí 14 dní prestávka a opäť sa 15 dní užíva. Celá kúra trvá 30 dní. 
Obsah.
Cynarín, flavonoidy, sliz, organické kyseliny, inulín, tanín, organické soli, vitamíny A a B, flavóny a ďalšie účinné látky. 

</doc>
<doc id="626872" url="https://sk.wikipedia.org/wiki?curid=626872" title="Český teriér">
Český teriér

Český teriér patrí medzi malé plemená psov. Váha psa sa pohybuje medzi šiestimi až desiatimi kilogramami, výška v kohútiku je okolo 30 cm. 
História.
Český teriér bol vyšľachtený v Klánoviciach pri Prahe Kynológom Františkom Horákom v roku 1948 krížením Sealyhamského a Škótskeho teriéra . Cieľom bolo získať teriéra vhodného pre lov v lese a nornické práce . Pán Horák pracoval po mnoho rokov ako asistent československej Akadémie vied a získané poznatky uplatnil v šľachtení psov. Horákove psy boli obľúbené po celom svete. A preto bol za minulého režimu podozrievaný kvôli množstvu pošty, ktorú dostával z cudziny.  
Český Teriér bol uznaný Medzinárodnou kynologickou federáciou v roku 1963 ako plemeno číslo 246, skupina 3, Teriéry. 
Vzhľad.
Toto plemeno má krátke nohy a stredne dlhé telo , podobne ako Škótsky či Sealyhamský teriér. Hlava je dlhá s výraznými fúzami a obočím. Telo je pevné, ale nie zavalité. Jemná vlnitá srsť sa vyskytuje v niekoľkých farebných variantoch, v modrošedej, šedej, bielej alebo kávovo hnedej farbe. Šteňatá sa väčšinou rodia čierne alebo tmavo šedé. Oči sú hnedé alebo žlté. Nos a pysky sú čiernej alebo vínovej farby, všetko sa odvíja od farby srsti psa. Má uši v tvare trojuholníka, ktoré visia blízko pri hlave. Hlava je dlhá, no nie príliš široká. 
Starostlivosť.
Srsť českých teriérov sa netrimuje , pre zachovanie výstavného vzhľadu je však potrebné ju pravidelne strihať. Strihá sa telo, časť hlavy a chvost. Na bruchu, hrudi a labkách sa necháva visieť dlhšia srsť, rovnako je tomu aj na hlave, kde fúzy a obočie dotvarovávajú masku. Dlhšiu srsť je nutné často česať, aby nedochádzalo ku splstnateniu. 
Zdravie.
Toto plemeno môže výnimočne postihnúť kŕč v dolných končatinách, ktorý je inak typický pre škótske teriéry. 

</doc>
<doc id="626875" url="https://sk.wikipedia.org/wiki?curid=626875" title="Peruánsky naháč">
Peruánsky naháč

Peruánsky naháč (tiež "Perro sin Pelo del Peru" či "Peruvian Inca Orchid)" je psie plemeno pôvodom z Peru, ktorého charakteristickým znakom je absencia srsti na väčšine tela. Sfarbením môže byť od čiernej, cez bridlicovo, slonej, modročiernu, všetky odtiene šedej, tmavo hnedú až po svetlo plavú. Všetky tieto farby môžu byť jednofarebné alebo sa môžu vyskytovať s ružovo sfarbeným škvrnami kdekoľvek na tele.
Zaujímavosťou je, že členské krajiny FCI s najväčším počtom chovateľských staníc zaoberajúcich sa chovom peruánskeho naháča je Česko, Fínsko, Francúzsko a Švédsko. 
Bezsrstosť u peruánskych naháčov je spôsobená mutáciou génu FOXI3 na 17. chromozóme. Gén ovplyvňuje vývoj srsti a zubov počas embryonálneho vývoja. Homozygoti s dvoma kópiami zmutovaného génu hynú už v maternici, heterozygot sa narodí ako naháč. Okrem absencii srsti je u peruánskych naháčov bežnej chýbanie jedného alebo aj všetkých črenových zubov alebo stoličiek. Pretože naháči sú heterozygoti, rodia sa i osrstené psi.
Telesná teplota peruánskeho naháča je rovnaká ako u všetkých ostatných plemien psov – teda pohybuje sa v rozmedzí 37,5 °C až 39 °C (u šteniat a mladých psov maximálne 39,5 °C). Táto teplota je však vyššia ako telesná teplota človeka a preto ho Inkovia (Mayovia, Aztékovia atp.) používali pri liečení reumatických ochorení. 
História.
V niektorých tlačených aj webových publikáciách sa môžete dočítať, že naháča chovali už pred tromi tisíckami rokov Inkovia. Tento údaj je chybný, a to z jedného prostého dôvodu: Ríša Inkov existovala na konci stredoveku. Doba jej najväčšieho rozkvetu netrvala ani sto päťdesiat rokov. Prvým, historicky overeným, dátumom z inkskej histórie je rok 1438 – korunovácie panovníka Pachacutiho. V roku 1533 bola ríša Inkov rozvrátená španielskymi conquistadormi vedenými Franciscom Pizarrom. Torzo inkského štátu si ešte udržalo svoju nezávislosť vo Vilcabamba do roku 1572, potom vláda Inkov definitívne zanikla. Ak Inkovia existovali takmer tisíc rokov pred naším letopočtom, celkom iste išlo o bezvýznamný andský kmeň. Táto skutočnosť bola snáď aj jedným z dôvodov, prečo 12. júna 1985 požiadala peruánska kynologická organizácia (KPC) – na základe archeologických objavov predkolumbovských kultúr – medzinárodnej organizácii FCI o zaregistrovanie štandardu PENa, do tej doby označovaného ako Peruvian Inca Orchid, Inca Orchid Moonflower Dog či Inca Hairless Dog (pod týmito názvami je v USA  niekoľko desaťročí stále chovaný, tiež je známy pod skratkou PIO) na terajší oficiálny názov je Perro sin Pelo del Peru.
Pramene o pôvode peruánskych naháčov sa rôznia. V podstate sú známe tri teórie. Prvý z nich je domnienka, že sa do Peru dostali spoločne s africkými nomádmi, druhá s čínskymi prisťahovalcami za vlády prezidenta Castilla v prvej polovici 19. storočia a tretia, ktorá predpokladá príchod psov, sprevádzajúcich človeka pri jeho migrácii z Ázie na oba americké kontinenty, cez Beringovu úžinu. 
Vykonávať rozsiahliejšie archeologické výskumy na území dnešného Peru je pomerne ťažké, pretože oblasť andského horského masívu patrí k seizmicky najaktívnejším a veľmi ťažko prístupným pohorím na svete. Časté zemetrasenia a zosuvy pôdy pochovali v priebehu storočí celé mestá a v tropických nížinných pralesoch je veľa doteraz neprebádaných miest, ktoré ešte len čakajú na svoje objavenie. Ďalším problémom je aj to, že zatiaľ neboli nájdené žiadne písomné záznamy z predkolumbovskej éry, a tak je nutné spoliehať na pramene pochádzajúcich od španielskych kronikárov, ktorí zasa vychádzali z ústneho podania tradícií a inckej verzie dejín. Tie sú plné legiend, záhad, folklóru a mýtov. Nemalú mieru tu tiež zohráva fakt, že súčasné Peru je z ekonomického hľadiska pomerne chudobnou krajinou, a tak veľmi často dochádza k vykrádanie archeologických nálezísk, a tým aj k nezvratným stratám kultúrno-historických pamiatok nevyčísliteľných hodnôt.
Pizarrovi nasledovníci a kronikári z polovice 16. storočia, sa zmieňujú o „nahých psoch“ chovaných Inkskou šľachtou. Najviac cenení boli psy so svetlou kožou, a tak, aby vplyvom slnečných lúčov neztmavla (peruánsky naháč sa totiž môže opáliť a spáliť na slnku rovnako ako človek), boli cez deň chované v tmavých miestnostiach a von púšťanie iba v noci. Odtiaľ má asi pôvod niekedy používané označenie „Mesačný orchideový pes“ "(Inca Orchid Moonflower Dog)."

</doc>
<doc id="626877" url="https://sk.wikipedia.org/wiki?curid=626877" title="Americká akita">
Americká akita

Americká akita (angl.: "American Akita"), často označovaný ako Veľký japonský pes, je psie plemeno pochádzajúce z horských oblastí najväčšieho ostrova Japonska Honšú, z oblasti Akita. 
Pôvod plemena.
Počiatky histórie plemena siahajú do doby 5000 rokov pred Kr. a zhodujú sa s vývojom plemena Akita Inu. Predkovia Americkej akity, Akita Matagi, boli stredne veľkí psi určení k lovu medveďov. V čase popularity psích zápasov (prelom 19. a 20. storočia) boli akity krížené s plemenami tosa a mastif s cieľom zvýšenia mohutnosti a agresivity, a následne sa využívali ako bojové psy. Týmto sa počet chovných psov začal rapídne znižovať. Zákazom psích zápasov sa plemeno zachovalo a bolo ďalej šľachtené. V roku 1927 bol založený klub chovateľov Akít a v roku 1931 bolo niekoľko jedincov vyhlásených za národnú pamiatku. Počas druhej svetovej vojny boli akity používané ako kožušinové zvieratá pre ošatenie vojenských jednotiek, čím bol počet psov opäť drasticky zredukovaný. 
Prvý závlek Akity do Spojených štátov má na svedomí Helen Kellerová , ktorá v roku 1937 priviezla prvý pár. Po vojne sa do Spojených štátov spolu s vojenskými jednotkami dostali akity z línie Dewa. V tejto línii sa prejavovali charakteristické znaky vplyvu mastifa a nemeckého ovčiaka. V roku 1956 bol založený Akita Club of America, samotné plemeno Americká akita uznal American Kennel Club roku 1972. 
Celkový vzhľad.
Veľký pes robustnej konštitúcie, celkovo mohutný, so silnou kostrou. Pre Americkú akitu je charakteristická široká hlava v tvare trojuholníka s malými tmavohnedými očami a pomerne malými vztýčenými ušami smerujúcemi dopredu. Pomer kohútikovej výšky k dĺžke trupu je 9:10 u psov a 9:11 u sučiek. Končatiny sú silne osvalené. Akita má poschodovú srsť s hustou jemnou podsadou, ktorá je kratšia ako srsť krycia. Dĺžka srsti na kohútiku a zadnej časti presahuje dĺžku srsti na ostatných častiach tela s výnimkou chvosta. Farba osrstenia je akákoľvek farba ako červená, žltá, biela, žíhaná, ... s maskou alebo bez nej. Mohutný, bohato osrstený zatočený chvost je vysoko nasadený a nesený nad chrbtom alebo ku slabine. 
Povaha plemena.
Americká akita je veľmi hrdý, priateľský a oddaný pes, ktorý potrebuje byť právoplatným členom domácnosti. Je vysoko inteligentný a rýchlo sa učí. Je ostražitý a zbytočne nešteká. Dokáže rozpoznať reálne nebezpečenstvo od prechádzajúceho cyklistu. Psy sa vyznačujú sociálnou dominantnosťou a nekompromisne chránia svoje územie. Pre svoju tvrdohlavú, panovačnú povahu a značnú fyzickú silu by mal pes dostať správny výcvik od skúseného kynológa. Dominantnosti treba predchádzať už vo veku šteňaťa, a to jeho socializáciou, aby sa nemohla v dospelosti prejaviť nežiadúca agresivita voči ostatným psom. To isté platí aj vo vzťahu k chovateľovi, ktorý by mal vedieť psa podriadiť. Pre svoju dominantnosť a vysoký prah bolesti nie je vhodný výcvik donucovacími metódami, vhodnejšie je použitie motivačnej metódy. 
Uplatnenie plemena.
Pre svoju vysokú inteligenciu, ľahkú učenlivosť a vynikajúci čuch je Americká akita využívaná v záchranárstve aj ako policajný pes. Akity si našli uplatnenie tiež v canisterapii. Najčastejšie je však chovaná ako spoločenský pes. 

</doc>
<doc id="626878" url="https://sk.wikipedia.org/wiki?curid=626878" title="Carlos Sainz Jr.">
Carlos Sainz Jr.

Carlos Sainz Vázquez de Castro, známy ako Carlos Sainz Jr. (* 1. september 1994, Madrid, Španielsko), je španielsky pilot Formuly 1. Je synom dvojnásobného majstra sveta v rely Carlosa Sainza. Od roku 2015 do 2017 pretekal za Toro Rosso, pričom ku koncu roka 2017 prestúpil do Renaultu. V roku 2019 prestúpil do tímu McLaren. Od 2021 jazdil za Scuderia Ferrari. Od roku 2025 jazdí za Williams Racing.
Juniorská kariéra.
Jeho kariéra sa začala v kartingu: v roku 2006 sa zapojil do súťaží ako Torneo Industrie (minikarty), kde skončil tretí, a postupne si budoval meno v kategórii KF3.
V roku 2008 vyhral šampionát CIK-FIA Asia-Pacific v kategórii KF3 a tiež sa umiestnil na druhom mieste v španielskom šampionáte KF3. 
V roku 2010 sa Sainz presunul do jednosedadlových monopostov, súťažil v kategórii Formula BMW Europe s tímom EuroInternational, kde získal cenu pre najlepšieho nováčika a skončil na štvrtom mieste v celkovom poradí. Súčasne sa zúčastnil série Formula BMW Asia-Pacific, kde vyhral tri preteky vrátane víťazstva na trati v Macau. 
V roku 2011 už pretekal v kategórií Formula Renault 2.0 NE (Northern European Cup) a vybojoval si titul s výrazným náskokom. V rovnakej sezóne tiež súťažil v Eurocup Formula Renault 2.0, kde skončil druhý. Ďalšie roky zahrnuli účasť v kategórii F3 Euro series a iných regionálnych sériách, kde Sainz zbieral skúsenosti a menil tímy, no jeho výkonnosť rástla.
Vo svojich juniorských rokoch ho oslovil aj tím Red Bull Junior Team, pod ktorým sa stal mladým jazdcom a postupne sa pripravoval na vstup do Formuly 1.
Formula 1.
Scuderia Toro Rosso (20152017).
Sainz debutoval v najvyššej triede automobilových pretekov Formuly 1 v roku 2015 za tím Scuderia Toro Rosso.
V prvých sezónach sa sústredil na získavanie skúseností, v roku 2015 a 2016 sa snažil adaptovať na nové vozidlo a tlak spoločne s tímom, ktorý nepatril k úplnej špičke. Postupne však preukazoval schopnosť bodovať, zlepšovať pozície a byť spoľahlivým jazdcom.
Renault (20172018).
V roku 2017 pokračoval v Toro Rosso, no v priebehu sezóny bol oznámený prechod k tímu Renault F1 Team ako hlavný jazdec, posledné štyri preteky absolvoval už s novým tímom. V tejto fáze kariéry Sainz ukázal, že vie tvrdo pracovať, prispôsobovať sa a získať dôveru tímu na vyššej úrovni. 
McLaren (20192020).
Rok 2019 bol pre Sainza významný, nastúpil k tímu McLaren, ktorý v tom čase prechádzal obnovou. V tomto tíme začal ukazovať vyššiu konkurencieschopnosť, a napríklad na Veľkej cene Brazílie dosiahol jedno zo svojich prvých pódií vo Formule 1. Týmto výsledkom potvrdil postup svojej kariéry smerom nahor. 
V roku 2020 pokračoval v McLarene, no tím stále bojoval s výkonom vozidla. Napriek tomu Sainz preukázal dobrú jazdeckú úroveň a stabilitu, čo mu pomohlo pritiahnuť pozornosť lepších tímov. Jeho výkon sa stal dôkazom, že je schopný konkurovať aj v náročnejších podmienkach.
Scuderia Ferrari (20212024).
V roku 2021 Sainz podpísal zmluvu s legendárnym tímom Scuderia Ferrari a stal sa tímovým kolegom Charlesa Leclerca. Tento krok znamenal vstup medzi absolútnu špičku F1. Počas svojho prvého roka vo Ferrari sa presadil viacerými kvalitnými výkonmi, bodoval pravidelne a vyšiel ako spoľahlivý jazdec.
Rok 2022 sa stal bodom zlomu – Sainz vybojoval svoje prvé víťazstvo v F1 na Veľkej cene Veľkej Británie a počas sezóny pridal viacero pódií. Dokázal stabilne konkurovať najlepším jazdcom v štartovom poli. 
V rokoch 2023 a 2024 pokračoval vo Ferrari a pridal ďalšie víťazstvá: napríklad vyhral Veľkú cenu Singapuru v roku 2023 či Veľkú cenu Austrálie a Mexika v roku 2024. Tieto úspechy upevnili jeho postavenie medzi najlepšie platenými a rešpektovanými jazdcami F1.
Williams (2025súčasnosť).
Koncom roku 2024 bolo oznámené, že Sainz bude od sezóny 2025 jazdiť za tím Williams Racing, čo predstavuje novú etapu v jeho kariére, prechod z tímu top úrovne k projektu s potenciálom rastu.
V sezóne 2025 Sainz zaznamenal svoje prvé pódium za Williams v Baku – významný moment pre jazdca aj tím. Napriek tomu, že výkon auta nebol na úrovni stajne Ferrari, jeho úloha sa rozšírila aj na mentora novšieho tímu a pomáhať vývoju. 
Sezónu nakoniec doplnil ďalším pódium vo Veľkej cene Kataru, kde prekonal očakávania a po rozumnej taktike aj agresívnej jazde udržal 3. miesto až do cieľa. Tento výsledok definitívne potvrdil, že nápad s jeho angažmánom vo Williamse bol správny, prispel k tomu, že Williams obsadil 5. miesto v Pohári konštruktérov, čo je ich najlepší výsledok za množstvo sezón. 

</doc>
<doc id="626883" url="https://sk.wikipedia.org/wiki?curid=626883" title="Daňová sadzba">
Daňová sadzba



</doc>
<doc id="626886" url="https://sk.wikipedia.org/wiki?curid=626886" title="Manuel Basilio Bustamante">
Manuel Basilio Bustamante

Manuel Basilio Bustamante Piris (* 20. jún 1785, San Carlos † 11. november 1863, Montevideo) bol uruguajský politik a vojak. V septembri 1855 sa stal na polroka úradujúcim prezidentom Uruguaja po nútenej rezignácii dovtedajšieho prezidenta Venancia Floresa. Podobne ako jeho predchodca, aj on bol k rezignácii prinútený nepriaznivými politickými a spoločenskými okolnosťami. Od roku 1830 pôsobil v uruguajskom senáte a práve ako jeho člen bol v roku 1855 vybraný za úradujúceho prezidenta. Jeho otec pochádzal z mesta Valparaíso (súčasné Čile) a matka z portugalského súostrovia Azory. Už v mladom veku sa pripojil k armáde a aktívne sa zúčastnil na bojoch za nezávislosť od Španielska. Po vyhlásení nezávislosti v máji 1810 bol súčasťou revolučného cabilda (mestskej rady) v Buenos Aires. Od 30. rokov 19. storočia sa však zapojil do politického života v rodnej krajine, ktorá v tomto období získavala svoju nezávislosť. Zomrel v novembri 1863 vo veľmi skromných podmienkach v Montevideu.

</doc>
<doc id="626889" url="https://sk.wikipedia.org/wiki?curid=626889" title="José María Plá">
José María Plá

José María Plá Machado (* 15. október 1794, Maldonado † 23. apríl 1869, Montevideo) bol uruguajský politik. Vo februári 1856 sa stal na dva týždne úradujúcim prezidentom Uruguaja po nútenej rezignácii dovtedajšieho úradujúceho prezidenta Manuela Basilia Bustamanteho. 1. marca ho vo funkcii vystriedal riadne zvolený prezident Gabriel Antonio Pereira. Pred tým pôsobil ako senátor, neskôr sa stal predsedom senátu a práve v tejto funkcii sa stal dočasne prezidentom krajiny. V roku 1868 bol opätovne zvolený do senátu, no o rok neskôr zomrel v Montevideu.

</doc>
<doc id="626891" url="https://sk.wikipedia.org/wiki?curid=626891" title="José María Plá Machado">
José María Plá Machado



</doc>
<doc id="626892" url="https://sk.wikipedia.org/wiki?curid=626892" title="Manuel Basilio Bustamante Piris">
Manuel Basilio Bustamante Piris



</doc>
<doc id="626893" url="https://sk.wikipedia.org/wiki?curid=626893" title="Ítalo Argentino Luder">
Ítalo Argentino Luder



</doc>
<doc id="626894" url="https://sk.wikipedia.org/wiki?curid=626894" title="Daniel Osvaldo Scioli">
Daniel Osvaldo Scioli



</doc>
<doc id="626895" url="https://sk.wikipedia.org/wiki?curid=626895" title="Neoliberalizmus (voľný trh)">
Neoliberalizmus (voľný trh)

Neoliberalizmus je voľné (v ekonomickej vede ironické až hanlivé) označenie ideológie, ktorá sa rozšírila v 70. rokoch 20. storočia v ekonómii a (hospodárskej) politike, a ktorá je založená na jednoduchých axiómach, že trh (súkromný sektor) vždy funguje dobre a štát vždy funguje zle. Z týchto axiómov (s ktorými by mimochodom nesúhlasili klasickí či neoklasickí liberáli) vyplývajú pre politiku nasledujúce odporúčania: treba minimalizovať štát, sprivatizovať verejné podniky, odstrániť verejný deficit, zakázať fiškálnu a monetárnu politiku, zabezpečiť nezávislosť centrálnych bánk od vôle občanov, zrušiť obchodné bariéry, zredukovať či zrušiť tzv. štát blahobytu a zvýšiť pružnosť zamestnanosti. Žiadne z vyššie uvedených odporúčaní pre politiku nevyplýva z vedeckého výskumu a neoliberalizmus zastávajú najmä politici (vrátane časti ľavice), byrokrati, obchodníci, bankári a novinári.
Neoliberalizmus významne ovplyvnil politiku M. Thatcherovej a R. Reagana v USA a spája sa napríklad aj s bývalým čilským diktátorom Augustom Pinochetom.
Typickými príkladmi neoliberalizmu je chicagská škola (najmä monetarizmus a Milton Friedman), škola strany ponuky a moderná rakúska škola (najmä neskoršie dielo Friedricha von Hayeka). Niekedy sa sem zaraďuje aj ordoliberalizmus (ten sa však od vyššie uvedenej úvodnej definície značne odchyľuje).
Do značnej miery sa neoliberalizmus prekrýva s pojmami neokonzervativizmus (pre západné štáty), Washingtonský konsenzus (pre chudobnejšie štáty) a trhový fundamentalizmus.

</doc>
<doc id="626900" url="https://sk.wikipedia.org/wiki?curid=626900" title="Smer-sociálna demokracia">
Smer-sociálna demokracia



</doc>
<doc id="626901" url="https://sk.wikipedia.org/wiki?curid=626901" title="Atanasio Cruz Aguirre">
Atanasio Cruz Aguirre

Atanasio de la Cruz Aguirre Aguado, známy ako Atanasio Cruz Aguirre (* 2. jún 1801, Montevideo † 28. september 1875, Montevideo) bol uruguajský politik a vojak. 
V marci 1864 sa stal na skoro jeden rok úradujúcim prezidentom Uruguaja v čase, kedy krajina čelila faktickej občianskej vojne s bývalým prezidentom Venanciom Floresom. Predtým sa aktívne zapojil aj do bojov za nezávislosť, po jej získaní sa stal poslancom, neskôr senátorom. Postupne sa stal predsedom senátu a po odchode ústavného prezidenta Bernarda Prudencia Berra sa zo svojej funkcie predsedu senátu dočasne ujal funkcie prezidenta. Musel však čeliť vojsku generála Floresa, ktorého podporovali susedné krajiny Brazília a Argentína. Aguirre tak zrušil všetky zmluvy s Brazíliou a snažil sa získať podporu Francúzska, no neúspešne. Po začiatku obliehania hlavného mesta bol vo funkcii nahradený novým predsedom senátu Tomásom Villalbom, ktorý bol následne prinútený pristúpiť na mierovú zmluvu s Brazíliou a prenechať moc generálovi Floresovi. Aguirre následne ušiel na španielsku loď a odišiel do exilu v argentínskom meste Paraná, do Uruguaja sa vrátil v roku 1867. 
Zomrel v septembri 1875 v Montevideu.

</doc>
<doc id="626904" url="https://sk.wikipedia.org/wiki?curid=626904" title="Sociálny liberalizmus">
Sociálny liberalizmus

Sociálny liberalizmus (iné názvy: nový liberalizmus, moderný liberalizmus, egalitárny liberalizmus, rovnostársky liberalizmus, ľavicový liberalizmus) je politická ideológia, smer liberalizmu, ktorý popri dôraze na ochranu osobnej slobody jednotlivca dáva do popredia princípy sociálnej spravodlivosti a pripúšťa štátne zásahy do ekonomiky s cieľom zníženia nerovnosti v spoločnosti. V kultúrno-spoločenských otázkach termín zastrešuje pozitívne politické postoje k témam ako sú migrácia, interupcie, práva menšín či dekriminalizácia drog.
Sociálni liberáli rozšírili ideu slobody o jej pozitívne chápanie (posilnenie možností človeka rozvíjať svoj potenciál). Ich presvedčenie je založené na viere, že ak sa občan ocitne v kritickej situácii bez vlastného pričinenia, je povinnosťou štátu podať občanovi pomocnú ruku. Podľa ich názoru tento postup nepotlačuje osobné práva a slobodu jedincov, práve naopak právo rozširuje (právo na vzdelanie, zdravotnú starostlivosť, dôstojnú starobu a pod.). 
V americkej politike je sociálny liberalizmus historicky doménou politickej ľavice, ktorej záujmy v bipartistickom systéme reprezentuje Demokratická strana, zatiaľ čo v Európe je ideologickou podstatou najmä sociálne demokratických a centristických strán. Jeho ideovými protikladmi sú klasický liberalizmus a sociálny konzervativizmus. Medzi zakladateľov sociálneho liberalizmu patria Thomas Hill Green a Leonard Trelawny Hobhouse. K jeho rozvoju prispeli aj významní teoretici John Stuart Mill a John Rawls.
História.
Nástup priemyselnej revolúcie v polovici 19. storočia priniesla okrem benefitov aj rad prudkých sociálnych zmien a narastajúcu majetkovú nerovnosť. Masu pracujúcich z manufaktúr a továrni trápili nízke mzdy, nevyhovujúce pracovné podmienky, choroby či bieda. Rapídne sa rozšírila detská práca. Neutešená sociálna ekonomická situácia viedla k rade nepokojov a štrajkov robotníckej triedy. Ukázala sa neschopnosť trhu samostatne zabezpečiť svoju existenciu a bolo potrebné nastaviť nové pravidlá. V 80. rokoch 19. storočia bol v Európe uplatnený prvý moderný sociálny systém, ktorý zaviedol konzervatívny nemecký kancelár Otto von Bismarck. Nevznikol však z jeho dobrosrdečnosti ale z nevyhnutnosti potlačiť revolučné nálady robotníkov. Jednalo sa o celý systém poistenia pre prípad pracovného úrazu, invalidity, choroby či staroby.
Po víťazstve britskej Liberálnej strany vo všeobecných voľbách v roku 1906 boli v nasledujúcich rokoch položené základy britského sociálneho modelu. Za jeho zakladateľov sú považovaní premiéri Herbert H. Asquith, jeho nástupca David L. George a Winston Churchill, ktorý ako vtedajší minister obchodu prijal prostredníctvom štátnych regulácií na trhu práce opatrenia na zníženie chudoby a nezamestnanosti. 
V roku 1936 britský liberálny ekonóm John Maynard Keynes publikoval svoje najvýznamnejšie dielo s názvom Všeobecná teória zamestnanosti, úrokov a peňazí v ktorom vyvrátil vieru v klasické liberálne ekonomické teórie a zdôvodnil nevyhnutnosť premyslených zásahov štátu do ekonomiky.
V 30. rokoch 20. storočia zaviedla už počas prvého roku vlády administratíva FDR v USA sériu štátnych opatrení, pomocou ktorých sa snažili vyviesť krajinu z ekonomickej krízy. Presadzované budovanie štátu blahobytu a zvyšovanie štátnych výdavkov na podporu obnovy ekonomiky dostalo názov Nový údel (New Deal). Od tohto obdobia je v USA termín liberalizmus (bez prívlastku sociálny) spájaný s keynesianizmom a politikou Demokratickej strany. Mnohí americkí pravicoví liberáli sa v 50. rokoch 20. storočia začali označovať za libertariánov s cieľom odlíšiť sa od podporovateľov Nového údelu. 
Po roku 1945 sa v ďalších mnohých krajinách začala rozsiahlo uplatňovať makroekonomická myšlienka keynesianizmu a welfare stare (štát blahobytu). Po nasledujúcu dobu približne 20 rokov priniesla keynesiánska hospodárska politika v krajinách západu rýchly a úspešný rast s vysokou mierou zamestnanosti. Avšak tento "zlatý vek kapitalizmu" neprežil ropnú krízu v 70. rokoch. Kríza mala dosah na celý svet a rast cien spôsobil prvú recesiu od konca vojny, preto začali dominovať iné teórie, najmä monetarizmus. 

</doc>
<doc id="626905" url="https://sk.wikipedia.org/wiki?curid=626905" title="S-125 Neva">
S-125 Neva

S-125 Neva/Pečora (rus. С-125 Нева/Печора, v kóde NATO SA-3 Goa) je protilietadlový raketový komplex sovietskej a ruskej výroby. Slúžil ako doplnok systému S-25 Berkut a S-75 Dvina. Má kratší dostrel a menší efektívny dostup než systémy, ktoré má dopĺňať, ale vďaka dvojstupňovému dizajnu je účinnejší proti viac manévrovateľným cieľom. Je tiež schopný napádať nižšie lietajúce ciele ako predchádzajúce systémy, je modernejší, omnoho odolnejší voči elektronickému rušeniu.
Určenie.
Protilietadlový raketový komplex (PLRK) S-125 Neva je určený na ničenie lietadiel, vrtuľníkov a ďalších prostriedkov vzdušného napadnutia letiacich v prízemných, malých a stredných výškach. V prípade potreby je ho možné použiť aj na ničenie pozemných (hladinových) rádiolokačne viditeľných cieľov.
Vznik a vývoj.
Vývoj systému S-125 sa začal v roku 1956 v konštrukčnej kancelárii KB-1 (v súčasnosti patrí do spoločnosti Almaz). Systém vznikol v reakcii na zavedenie lietadiel, ktoré boli schopné lietať v extrémne nízkych výškach. K základným požiadavkám budúceho komplexu patrilo, aby bol schopný zničiť vzdušné ciele vo výškach od do a na vzdialenosti od 6 do , letiace rýchlosťou do /s (/h). Po prvých skúškach systému s raketou 5V24 boli technické požiadavky na S-125 doplnené, v dôsledku čoho bola neskôr zavedená aj raketa 5V27.
V roku 1961 bol systém zavedený do služby a získal označenie S-125 "Neva". Neskôr bol komplex niekoľkokrát modernizovaný. V roku 1964 bola do výzbroje zaradená vylepšená verzia S-125M Neva-M. Exportná verzia získala označenie S-125 "Pečora". Dodávky tohto raketového systému do krajín Varšavskej zmluvy sa začali v roku 1969. O rok neskôr už bola S-125 exportovaná aj do iných krajín (Afganistan, Angola, Alžírsko, Bulharsko, Maďarsko, Vietnam, Egypt, Jemen, India, Irak, Kórea, Kuba, Líbya, Mali, Mozambik, Peru, Polsko, Sýria, Tanzánia, Fínsko, Etiópia, Juhoslávia).
Základný popis.
Zloženie PLRK:
Navádzací rádiolokátor je určený na vyhľadávanie a zisťovanie vzdušných cieľov podľa údajov z iného zdroja alebo autonómne, pre ručné alebo automatické sledovanie cieľa, prípravu PLRS na odpálenie, kontrolu ich pripravenosti, stanovenie okamihu štartu PLRS, odpálenie PLRS, zachytenie a automatické sledovanie jednej alebo dvoch PLRS navádzaných na cieľ, výpočet trajektórie letu PLRS podľa zvolenej metódy navedenia a výrobu a odoslanie riadiacich a jednorázových povelov na palubu PLRS.
NRL pracuje v centimetrovom vlnovom pásme a zabezpečuje zistenie cieľa vo vzdialenosti do 82 km a jeho sledovanie vo výškach od 20  m do 18 km. Umožňuje sledovať jeden skupinový alebo jednotlivý cieľ a navádzať naň jednu alebo dve PLRS súčasne aj pri použití pasívneho alebo aktívneho rušenia. 
Aparatúra NRL umožňuje navádzať PLRS, skokové preladenie pracovnej frekvencie, má televízny zámerný kanál cieľa, vyhladzovací obvod rušenia, aparatúru selekcie pohyblivých cieľov aj obvod okamžitej regulácie zosilnenia. Základnými zariadeniami NRL sú synchronizátor, anténny vlnovodný systém, vysielacie a prijímacie zariadenie, indikátorové zariadenie a televízny zámerný kanál. Aparatúra je umiestnená v anténnej kabíne a v súradnicovej výpočtovej kabíne. K NRL patrí aj pojazdná opravárenská dielňa.
PLRS V-601P je určená na ničenie cieľov črepinami bojovej nálože. Je dvojstupňová s konštrukčným usporiadaním typu “kačica”. Je vybavená zariadením zabezpečujúcim jej let, stabilizáciu a riadenie letu a bojovou náložou s rádiolokačným zapaľovačom. Strely 5V24 (V-600) dosahujú rýchlosť okolo 3 až 3 Machu. Oba stupne sú poháňané raketovými motormi na tuhé palivo.
Odpaľovacie zariadenie a systém pre ovládanie odpálenia sú určené na uloženie PLRS v palebnom postavení v rôznych polohách, vykonanie predštartových funkčných kontrol, prípravu a vykonanie odpálenia PLRS. Odpaľovacie zariadenie sa skladá z troch alebo štyroch štvorraketnicových odpaľovcích rámp a z aparatúry štartovacej automatiky umiestnenej v kabíne a odpaľovacej rampy. Na transport PLRS, nabijanie a vybíjanie odpaľovacích rámp slúžia prepravníky PR-14M každý pre dve PLRS.
Elektrické napájacie prostriedky sú tvorené elektrocentrálou s dvomi dieselektrickými agregátmi a kabínou na rozvod elektrickej energie s pomocnou elektrocentrálou a meničom.

</doc>
<doc id="626906" url="https://sk.wikipedia.org/wiki?curid=626906" title="Julien Green">
Julien Green

Julien Green (* 6. september 1900, Paríž, Francúzsko† 13. august 1998, Paríž) bol francúzsko-americko spisovateľ preslávený svojimi psychologickými románmi. Cenených je tiež osemnásť zväzkov jeho denníkov a úvah, ktoré písal od roku 1926 až do smrti.
Životopis.
Narodil sa vo Francúzsku americkým rodičom (otec bol obchodným agentom v Paríži), ktorí obaja pochádzali z amerického juhu (otec z Virgínie, matka z Georgie). Vo Francúzsku prežil väčšinu života, zžil sa s francúzskym kultúrnym prostredím a svoje diela písal vo francúzštine. Napriek tomu si až do smrti ponechal americké občianstvo, pod vplyvom svojej matky sa označoval za južana a hlásil sa k odkazu južanskej Konfederácie.
Detstvo prežil vo Francúzsku. Za prvej svetovej vojny slúžil vo francúzskej armáde, po vojne študoval na University of Virginia, kde potom krátko učil. Roku 1922 sa vrátil do Francúzska, ale za druhej svetovej vojny slúžil v americkej armáde a po vojne zostal vo Francúzsku. Písal romány, tiež z predvojnového amerického juhu, ďalej eseje, divadelnú hru a desať zväzkov veľmi cenených denníkov. Roku 1970 získal literárnu cenu Francúzskej akadémie a o rok neskôr bol zvolený jej členom ako prvý Američan po rodičoch. Zobrané spisy vyšli v rokoch 1954 – 1965 v desiatich zväzkoch.
Pochádzal z episkopálnej rodiny, ale roku 1916 konvertoval ku katolíctvu. Neskôr sa vrátil k protestantstvu, ale roku 1939 znova prestúpil na katolicizmus. Celý život vnútorne bojoval so svojou homosexualitou, kvôli svojej náboženskej viere sa nakoniec rozhodol pre celibát.
Zomrel v Paríži, na vlastné prianie však bol pochovaný v kostole sv. Egida v rakúskom Klagenfurte, a to kvôli neďalekej soche Panny Márie, ku ktorej mal osobný vzťah.

</doc>
<doc id="626907" url="https://sk.wikipedia.org/wiki?curid=626907" title="Joseph Imry">
Joseph Imry

Joseph Imry (* 23. február 1939, Tel Aviv, Izrael† 29. máj 2018) bol izraelský fyzik, profesor na Mechon Weizmann le-mada. 
Je známy predovšetkým ako spoluzakladateľ odboru mezoskopickej fyziky, čo je pomerne nový odbor fyziky kondenzovaných látok. Táto disciplína sa zaoberá správaním systémov, ktoré nie sú ani makroskopické, ani mikroskopické, ale na pomedzí týchto dvoch svetov. Tieto systémy môžu byť skúmané a riešené pomocou makroskopických metód, ale ich správanie môže aj naďalej vykazovať kvantové vlastnosti. 
Bol ženatý, z manželstva pochádzajú dve dcéry, jedna sa venuje hudbe a druhá medicína.
Ocenenia.
V roku 2001 získal za svoju prácu vo fyzike "Izraelskú cenu". V roku 2016 potom získal Wolfovu cenu za fyziku. 

</doc>
<doc id="626908" url="https://sk.wikipedia.org/wiki?curid=626908" title="Mary Teresa Mäkeläová">
Mary Teresa Mäkeläová



</doc>
<doc id="626909" url="https://sk.wikipedia.org/wiki?curid=626909" title="Počítačová chémia">
Počítačová chémia

Počítačová chémia (angl. "computational chemistry") je odvetvie teoretickej chémie, ktoré využíva počítačové modely na študovanie chemických systémov. A. J. Hopfinger, jeden z priekopníkov tohto odboru, ju definuje ako "kvantitatívne modelovanie chemického správania sa na počítači metódami teoretickej chémie". Teoretická chémia je vedný odbor chémie, ktorý sa zaoberá vynachádzaním teoretických metód, ktoré opisujú experimentálne namerané veličiny. Počítačová chémia je implementáciou algoritmov na počítači s cieľom využitia týchto teórií na predpovedanie merateľných a nemerateľných vlastností.
Dôležitými subjektami v počítačovej chémii sú:

</doc>
<doc id="626910" url="https://sk.wikipedia.org/wiki?curid=626910" title="Žiabronôžka slovenská">
Žiabronôžka slovenská

Žiabronôžka slovenská ("Chirocephalus slovacicus") je druh sladkovodnej žiabronôžky.
Žije v povodí rieky Rimava na juhovýchode Slovenska.
Je panónsky endemit. Na území Slovenska je chráneným živočíchom.

</doc>
<doc id="626911" url="https://sk.wikipedia.org/wiki?curid=626911" title="Chirocephalus slovacicus">
Chirocephalus slovacicus



</doc>
<doc id="626912" url="https://sk.wikipedia.org/wiki?curid=626912" title="Voľby do Európskeho parlamentu na Slovensku v roku 2019">
Voľby do Európskeho parlamentu na Slovensku v roku 2019

Voľby do Európskeho parlamentu v roku 2019 sa na Slovensku uskutočnili v sobotu 25. mája 2019. V poradí deviate voľby do Európskeho parlamentu, zároveň štvrté na Slovensku, sa uskutočnili v EÚ v rámci celoeurópskych volieb do Európskeho parlamentu od 23. mája do 26. mája 2019.
Novozvolený Európsky parlament bude mať 705 kresiel, pričom Slovensko v ňom obsadí 14 mandátov, o jeden viac ako v predošlom volebnom období. Parlament medzi rokmi 20142019 mal 751 kresiel, počet mandátov sa znížil kvôli vystúpeniu Spojeného kráľovstva z Európskej únie, ktoré je plánované na 29. marca 2019.
Predchádzajúce voľby, obhajoby mandátov.
Prechádzajúce voľby do Európskeho parlamentu sa na Slovensku konali 24. mája 2014. Volebná účasť dosiahla 13,05 %. Vo voľbách uspeli nasledujúce subjekty a kandidáti:
V priebehu volebného obdobia došlo ku dvom zmenám v politickej príslušnosti europoslancov, spôsobeným faktickým rozpadom strany SDKÚ-DS. Ivan Štefanec prestúpil do KDH, ktoré tak navýšilo počet mandátov na 3, zatiaľ čo Eduard Kukan z SDKÚ-DS vystúpil a zostal v EP pôsobiť ako na národnej úrovni nezávislý poslanec a na európskej úrovni naďalej člen Európskej ľudovej strany.
Vo voľbách do EP v roku 2019 sa rozhodli už nekandidovať Eduard Kukan či Richard Sulík. Taktiež Jana Žitňanská ohlásila, že opätovne kandidovať nebude a chce sa sústrediť na svoje aktivity na Slovensku.
Kandidátne listiny.
Strany.
Vo voľbách kandiduje 31 strán a koalícií. Vyžrebované poradie strán:
Lídri a členovia kandidátok.
"Pre zoznam všetkých kandidujúcich strán s kompletnými kandidátnymi listinami, pozrite Zoznam kandidačných listín pre voľby do EP na Slovensku v roku 2019."
Lídrov a členov kandidátok zatiaľ ohlásilo niekoľko strán:
Prieskumy verejnej mienky.
Žiaden relevantný prieskum verejnej mienky sa na Slovensku až do marca 2019 v súvislosti s nadchádzajúcimi voľbami neuskutočnil. Na základe dát z decembra 2018 celoeurópsky predpovedný model "Poll of Polls" odhaduje, že voľby na Slovensku vyhrá frakcia Socialistov a demokratov (v zastúpení SMER-SD, ktorá získa 4 mandáty), oslabí Európska ľudová strana, ktorá by mala miesto terajších 6 získať iba 2 mandáty (1 KDH a 1 MOST-HÍD). Posilní Skupina európskych konzervatívcov a reformistov, ktorá by mala získať 4 mandáty (2 SaS a 2 OĽANO). Zisk 1 mandátu predpokladá aj pre strany SME RODINA, SNS, ĽSNS (všetky zatiaľ bez príslušnosti k frakciám) a PS (frakcia ALDE).
Podľa marcového prieskumu Focusu by zvíťazil SMER-SD, získal by zrejme tri kreslá. Predpovedanie zisku mandátov je však vzhľadom na percentuálnu blízkosť jednotlivým politických strán a koalícií veľmi otázne, o zisku jedného či dvoch kresiel pre viacero strán môže rozhodnúť aj veľmi malý počet hlasov.
Volebný potenciál strán.
Na prelome apríla a mája 2019 sa konal aj výskum zameraný na volebný potenciál strán. Meranie formou volebného potenciálu ukazuje, koľko percent hlasov by daný politický subjekt mohol v súčasnosti získať, ak by sa k nemu priklonili všetci ľudia, ktorí jeho voľbu reálne zvažujú a nevylučujú účasť vo voľbách. Takže do aktuálneho volebného potenciálu strany vstupujú len ľudia, ktorí potvrdia, že reálne a vážne zvažujú voľbu danej strany. Preto súčet volebných potenciálov nie je sto percent, ale viac, nakoľko voliči môžu reálne zvažovať voľbu viacerých strán. Podľa daného prieskumu by sa do parlamentu dostalo až 10 strán, avšak reálne percentuálne zisky budú s určitosťou nižšie, nakoľko súčet volebných potenciálov dosiahol len u zvolených strán takmer 120 %.
Výsledky volieb.
Hoci sa volebné miestnosti na Slovensku uzavreli v sobotu 25. mája 2019 o 22:00, volebné výsledky boli oznámené až v nedeľu o 23:00, kedy boli uzavreté volebné miestnosti vo všetkých členských krajinách EÚ. Napriek moratóriu na výsledky však rôzne spravodajské portály už v sobotu v noci zverejňovali neoficiálne výsledky volieb, kde sa na prvých troch miestach umiestňovali vždy strany SMER-SD, ĽSNS a koalícia PS-SPOLU.
Víťazom sa stala koalícia strán Progresívne Slovensko a SPOLU – občianska demokracia, ktorá získala 20,11 % hlasov. Do parlamentu sa dostalo ďalších päť strán – SMER-SD, ĽSNS, KDH, SaS a OĽANO. Ostatné strany boli pod volebným kvórom 5 %, prepadlo 26,92 % platných hlasov. Volebná účasť dosiahla 22,74%. 
Zvolení poslanci.
PS – ALDE
SPOLU – EPP
Smer – S&amp;D
ĽSNS – APF
KDH – EPP
SaS – AECR
OĽANO – AECR/EPP
Mandát Miriam Lexmann.
Vďaka kontroverznej novelizácii volebného zákona (zákon č. 180/2014 Z. z. o podmienkach výkonu volebného práva) schválenej v skrátenom legislatívnom konaní v súvislosti s Brexitom sa doň dostalo matematicky nesprávne kritérium, na čo upozorňoval už v marci volebný geograf Daniel Kerekes. V zmysle § 220a ods. 1 volebného zákona, zvolená europoslankyňa za KDH, Miriam Lexmann, môže nastúpiť do funkcie až po odchode Spojeného kráľovstva z EÚ. Mandát bol podľa zákona až do právnej účinnosti Brexitu odobratý strane, ktorá mala najnižší zvyšok po delení výsledku strany cenou jedného mandátu, ktorá pre tieto voľby bola 47 634 hlasov. Tým nastala paradoxná situácia, že úspešnejšie KDH s 9,69 % má v súčasnej dobe zaistený iba jeden mandát, zatiaľ čo slabšie SaS s 9,62 % dva mandáty.
KDH sa kvôli brexitovej situácii vo veci Lexmannovej mandátu obrátilo na Ústavný súd s návrhom na začatie konania o ústavnosti a zákonnosti volieb. O takom návrhu Ústavný súd rozhoduje v pléne zloženom zo všetkých sudcov, avšak na Ústavnom súde momentálne pôsobia iba 7 sudcovia z celkového počtu 13 sudcov. Keďže Ústavný súd sa neuzniesol nadpolovičnou väčšinou hlasov všetkých sudcov (t. j. za návrh rozhodnutia muselo hlasovať aspoň 7 sudcov), návrh bol zamietnutý, čím sa potvrdila ústavnosť a zákonnosť výsledkov eurovolieb.

</doc>
<doc id="626913" url="https://sk.wikipedia.org/wiki?curid=626913" title="Škoda 2Tr">
Škoda 2Tr

Škoda 2Tr je typ česko-slovenského trolejbusu z konca 30. rokov 20. storočia, ktorý konštrukčne vychádzal z predchádzajúceho modelu Škoda 1Tr. Mechanickú časť vyrobili Škodove závody v Mladej Boleslavi, elektrickú výzbroj dodali tie isté závody z Plzne.
Konštrukcia.
Hoci trolejbus 2Tr technicky vychádzal z vozu 1Tr, bol od neho pomerne značne odlišný. Išlo o trojnápravový trolejbus so zadnou hnacou nápravou. Oproti predchodcovi bol upravený rám podvozku, na ktorý bola osadená karoséria, ktorá bola síce vzhľadovo takmer rovnaká ako pri type 1Tr, konštrukčne sa ale od neho odlišovala. Vozová skriňa bola totiž približne o dlhšia, bola celokovová a mala o viac ako nižšou podlahu. V ľavej bočnici sa nachádzali dvoje skladacie dvere. V roku 1939 boli trolejbusy vzhľadom na zavedenie pravostrannej prevádzky rekonštruované premiestnením dverí na opačnú stranu karosérie.
Oproti typu 1Tr došlo k úpravám aj v elektrickej časti vozidla. Bola čiastočne pozmenená elektrická výzbroj a bol zvýšený počet motorov na dva. Okrem elektrickej rekuperačnej, pneumatickej prevádzkovej a parkovacej ručnej bol trolejbus 2Tr navyše vybavený tiež štvrtú brzdou – elektrickú odporovú.
Prototyp.
Prototypom trolejbusu 2Tr bol v skutočnosti voz Škoda 1Tr.
Prevádzka.
V roku 1938 bolo vyrobené 5 vozov.
V roku 1953 boli všetky vozidlá predané do Plzne (ev.č. 96–100), kedy boli postupne vyradené v rokoch 1956 až 1960.

</doc>
<doc id="626914" url="https://sk.wikipedia.org/wiki?curid=626914" title="Euporos">
Euporos

Euporos ("Euporos") môže byť:

</doc>
<doc id="626915" url="https://sk.wikipedia.org/wiki?curid=626915" title="Euporos (sochár)">
Euporos (sochár)

Euporos ("Euporos") bol starogrécky sochár.
Sochár Euporos, syn "Zópyra", bol činný pravdepodobne na prelome 2. a 1. stor. pred Kr. Zo skulptúrnej tvorby tohto umelca sa nezachovalo nič, ale počas archeologických vykopávok v tesálskom meste Larisa sa našiel jeho menom signovaný mramorový podstavec zo sochy.
Tento podstavec bol podľa nápisu (značne poškodeného) základňou sochy atléta, ktorý už ako chlapec zvíťazil na hrách "Basileia" (konali sa od roku 371 pred Kr. po bitke pri Leuktre v boiótskom meste Lebadeia) a neskôr na eleutherských, nemejských a na mnohých ďalších hrách.Nápis podľa typu písma datujú do rozhrania 2. a 1. storočia pred Kr.

</doc>
<doc id="626916" url="https://sk.wikipedia.org/wiki?curid=626916" title="Norwegian Long Haul">
Norwegian Long Haul

Norwegian Long Haul AS je dcérskou spoločnosťou Norwegian Air Shuttle. Vytvorená 1. januára 2012 prevádzkuje lety do Európy, Ázie a Spojených štátov s flotilou Boeing 787 Dreamliner. Spoločnosť je registrovaná v Dubline a má sídlo v meste Bærum.

</doc>
<doc id="626921" url="https://sk.wikipedia.org/wiki?curid=626921" title="Grampozitívna baktéria">
Grampozitívna baktéria

Grampozitívna baktéria [písané s malým g] (iné názvy: Gram-pozitívna baktéria [písané s veľkým G], gram-pozitívna baktéria [písané s malým g], G+ baktéria, G+ baktéria) je baktéria, ktorá po Gramovom farbení zostane zafarbená nafialovo. Bunková stena takejto baktérie sa pri Gramovom farbení farbí kryštálovou fialovou farbou a na rozdiel od gramnegatívnych baktérií si vďaka svojej hrubej vrstve peptidoglykánu uchováva fialovú farbu aj po odfarbení. 
Okrem farbenia bunková stena ovplyvňuje aj citlivosť bunky na dané antibiotikum. Aj keď je bunková stena hrubšia, je viac citlivá na antibiotiká, a to aj kvôli tomu, že grampozitívnym baktériám chýba vonkajšia membrána.
Zloženie bunkovej steny.
Peptidoglykán je základný polymér bunkovej steny, ktorý sa skladá z aminosacharidov (N-acetylglukozoamín, kyselina N-acetylmurámová), aminokyselín (tetrapeptid, D/L alanín, kyselina G-glutámová, L-lyzín), techiových kyselín a lipotechiových kyselín (zložené z lipidov a zvyšku peptidoglykánu). Lipidy bunková stena obsahuje 0 – 2 % lipidov, čo je v porovnaní s G- baktériami malé množstvo a polysacharidy (35 – 65 %).
Zástupcovia.
Zástupcovia grampozitívnych baktérií sú: 
Poznámka (*): Taxón Firmicutes pôvodne (t.j. na konci 20. storočia) zahŕňal úplne všetky grampozitívne baktérie okrem archebaktérií. Na začiatku 21. storočia bola definícia taxónu (kmeňa) Firmicutes zmenená na fylogenetickú, preto z tohto kmeňa vypadli aktinobaktérie a naopak doň boli presunuté gramnegatívne taxóny Negativicutes a mykoplazmy; takto definované Firmicutes sú uvedené vo vyššie uvedenom prehľade ako "kmeň Firmicutes". Najnovšie však (napr. podľa GTDB) bol tento fylogeneticky definovaný kmeň Firmicutes rozdelený na viacero menších kmeňov, konkrétne na kmene Firmicutes [v najužšom zmysle], Firmicutes A, Firmicutes B, Firmicutes C, Firmicutes D, Firmicutes E, Firmicutes F, Firmicutes G, Firmicutes H, DTU030, SLNR01, DUMJ01 a SpSt-956.

</doc>
<doc id="626922" url="https://sk.wikipedia.org/wiki?curid=626922" title="Andrej Danko (hrnčiar)">
Andrej Danko (hrnčiar)

Andrej Danko (* 15. február 1919, Pozdišovce† 18. apríl 1972, Košice) bol slovenský hrnčiar a ľudový umelec.
Život.
Narodil sa v Pozdišovciach ako jeden zo štyroch synov v rodine robotníka Jána Danka (* 1882† 1967) a jeho manželky Anny, rod. Hudákovej (* 1886† 1956). Ľudovú školu vychodil v rodnej obci, ktorá bola známa hrnčiarskou tradíciou už od 15. storočia (pozri bližšie pozdišovská keramika). 17. marca 1947 do Pozdišoviec prišla výtvarná pedagogička, keramikárka a sochárka Júlia Horová-Kováčiková, ktorá "„organizovala pre pozdišovských hrnčiarov 10-dňový odborný kurz, počas ktorého hrnčiari okrem teoretickej časti vytáčali a vypaľovali nové navrhované vzory“". Cieľom bolo inovovať a prispôsobiť hrnčiarsku produkciu potrebám meniaceho sa životného štýlu modernej, industrializujúcej sa spoločnosti.
Danko bol jedným z účastníkov tohto kurzu. Zatiaľ čo v rokoch 19351949 pracoval ako samostatný hrnčiar, od roku 1949 bol už členom tzv. výrobného družstva Združená výroba Michalovce, závod Pozdišovce.
Oženil sa s ľudovou maliarkou keramiky Annou Rusnačkovou (* 1927), s ktorou mal dve dcéry a syna.
Tvorba.
"Biografický lexikón Slovenska" (2004) a "Slovenský biografický slovník" (1986) charakterizujú jeho tvorbu nasledovne:
Popri keramike vytváral drobné úžitkové predmety figurálneho charakteru. Svoje diela vystavoval na domácich i zahraničných výstavách.

</doc>
<doc id="626927" url="https://sk.wikipedia.org/wiki?curid=626927" title="Elektrotechnická fakulta Žilinskej univerzity v Žiline">
Elektrotechnická fakulta Žilinskej univerzity v Žiline



</doc>
<doc id="626930" url="https://sk.wikipedia.org/wiki?curid=626930" title="Ernest Danko">
Ernest Danko

Ernest Danko (; * 1852, Rimavská Sobota – † ?) bol rómsky primáš.
Narodil sa v rodine primáša Jozefa Danka (?1878). V 70. rokoch 19. storočia viedol kúpeľný orchester v Starom Smokovci a po otcovej smrti prevzal kapelu v Rimavskej Sobote. Krátky čas pôsobil v Budapešti a do roku 1893 v Košiciach, pričom so svojím orchestrom vystupoval aj v zahraničí (Nemecko, Paríž, Londýn, Brusel, Maroko).
Spolu so svojím synovcom Štefanom Dankom napísal viacero skladieb zábavného charakteru inšpirovaných ľudovou hudbou.

</doc>
<doc id="626937" url="https://sk.wikipedia.org/wiki?curid=626937" title="Slovenský týždenník">
Slovenský týždenník

Slovenský týždenník bolo periodikum, ktoré vychádzalo na Slovensku na začiatku 20. storočia.
Periodikum malo podnázov "Orgán Slovenskej roľníckej jednoty", neskôr "Slovenskej národnej a roľníckej strany", potom "Republikánskej strany zemedelského a maloroľníckeho ľudu". Uverejňoval aj romány na pokračovanie.
Periodicita.
Týždenník vychádzal od 4. júla 1903.

</doc>
<doc id="626939" url="https://sk.wikipedia.org/wiki?curid=626939" title="Vojtech Danko">
Vojtech Danko

Vojtech Danko (* 6. september 1919, Ladomerská Vieska† 25. december 1991, Bad Wörishofen) bol slovenský vojenský dôstojník a technik, účastník Slovenského národného povstania.
Život.
Narodil sa 6. septembra 1919 v Ladomerskej Vieske v rodine Gabriela Danka a jeho manželky Augusty, rod. Urblíkovej. Vyštudoval gymnázium a v roku 1943 úspešne ukončil štúdium na vojenskej akadémii. Od roku 1943 tak pôsobil ako vojenský dôstojník v Slovenskej armáde, spočiatku v hodnosti poručíka a od roku 1944 v hodnosti nadporučíka. Zapojil sa do domáceho odboja a Slovenského národného povstania (15. augusta 1944 prešiel k partizánom v Sklabini). Vo februári až septembri 1945 pôsobil v radoch Československej armády. Za svoje zásluhy bol vyznamenaný "Československým vojnovým krížom 1939". Po roku 1945 pracoval ako notár v Detve.
Po februárovom prevrate bol perzekvovaný komunistickým režimom. V rokoch 19481949 bol väznený až napokon v roku 1949 emigroval do Západného Nemecka, kde v 50. rokoch pôsobil ako veliteľ slovenských strážnych oddielov pri United States Army, Europe. V Nemecku absolvoval štúdium na technickej škole a následne odišiel do Spojených štátov, kde pôsobil ako technický odborník. Po návrate do Nemecka pracoval v spoločnosti Siemens v Mníchove. Pôsobil tiež ako administrátor slovenského časopisu "Horizont" vydávaného v Zürichu. Po odchode do penzie žil v Bad Wörishofene, kde zomrel 25. decembra 1991.

</doc>
<doc id="626953" url="https://sk.wikipedia.org/wiki?curid=626953" title="Predseda Snemovne reprezentantov Spojených štátov amerických">
Predseda Snemovne reprezentantov Spojených štátov amerických



</doc>
<doc id="626976" url="https://sk.wikipedia.org/wiki?curid=626976" title="Sejko Stančev Daskalov">
Sejko Stančev Daskalov

Sejko Stančev Daskalov (; * 26. február 1919, Pobit Kamak, Bulharské cárstvo† 13. február 1945, Orovnica, Slovensko) bol bulharský študent medicíny, partizán, účastník domáceho druhého česko-slovenského odboja a Slovenského národného povstania.
Od roku 1940 študoval medicínu na Lekárskej fakulte Slovenskej univerzity v Bratislave. Bol členom ilegálneho marxistického krúžku v Bulharskom všeobecnom národnom študentskom zväze. Pridal sa k partizánskemu internacionálnemu oddielu kpt. Jozefa Mičudíka, ktorý sa včlenil do Nitrianskej partizánskej brigády ako 3. oddiel (prápor). Daskalov u partizánov slúžil ako zdravotník. Zomrel 13. februára 1945 pri obci Orovnica počas pokusu Nitrianskej partizánskej brigády prebiť sa cez frontovú líniu z obkľúčenia. Akcia bola úspešná, ale jednotka utrpela ťažké straty – v nepriateľskej paľbe a rozvodnenom Hrone zahynulo 50 až 80 mužov, vrátane viacerých bulharských partizánov.

</doc>
<doc id="626977" url="https://sk.wikipedia.org/wiki?curid=626977" title="Ľudovít Benický">
Ľudovít Benický

Ľudovít Benický alebo Ľudovít Beniczky (maď. "Beniczky Lajos") môže byť:

</doc>
<doc id="626982" url="https://sk.wikipedia.org/wiki?curid=626982" title="Ľudovít Benický (radca)">
Ľudovít Benický (radca)

Ľudovít Benický (; * ?† 1835, Budín) bol radca Uhorskej dvorskej kancelárie. Je autorom historicko-geografického spisu "Historisch-topographische Beschreibung des Ribarer oder Szliacser Baades im Sooler Comitate" (1824), ktorý sa zachoval v rukopise.

</doc>
<doc id="626983" url="https://sk.wikipedia.org/wiki?curid=626983" title="Yahya Jammeh">
Yahya Jammeh

Yahya (Abdul-Aziz Jemus Junkung) Jammeh (* 25. máj 1965, Kanilai, Gambia) bol prezidentom Gambie v rokoch 1994 až 2017.
Životopis.
Yahya Jameh získal základné a stredné vzdelanie v rodnej Gambii. Po maturite vstúpil v roku 1984 do armády. Ako príslušník mierových zborov v hodnosti seržanta pôsobil v Libérii. Po návrate do vlasti spolu so skupinou mladých veteránov, ktorí libérijskú misiu nedostali zaplatenú, zvrhol v júli roku 1994 nekrvavým, ale zjavne nie príliš vopred plánovaným spôsobom prezidenta Dawda Jawara.
Prezidentovania.
Jammeh stál na čele štátu najprv ako predseda päťčlennej Armed Forces Provisional Ruling Council (Dočasná vládnuca rada ozbrojených síl), vydržal niekoľko pokusov o svoje zvrhnutie, vrátane snahy o prevrat zo strany niektorých ostatných členov Rady. Uplatňoval značne autoritársky spôsob vlády, zároveň však bolo zrejmé, že mu chýba hlbšia koncepcia politického programu.
Kapitán Jammeh (všetci členovia Rady sa povýšili na kapitána) sa rozhodol z armády odísť (pri tej príležitosti bol povýšený na plukovníka), aby sa vo voľbách roku 1996 mohol uchádzať o prezidentský úrad. Ústavné podmienky pre uchádzačov o úrad prezidenta boli Jammehovi napísané na mieru - kandidát musel byť vo veku medzi 30 a 65 rokmi. Takáto veková hranica znemožnila kandidatúru rade politických veteránov, ktorí sa mohli stať Jammehovými vážnymi súpermi. Prezidentské voľby Jammeh skutočne vyhral, ​​avšak ich poctivosť bola medzinárodne spochybňovaná.
Svoj úrad obhájil vo voľbách v októbri 2001, ktoré už boli medzinárodnými pozorovateľmi, na rozdiel od Gambie opozície, označené za celkom spravodlivé. Avšak po voľbách sa Jammeh do značnej miery vrátil k autoritatívnemu spôsobu vládnutia s represívnym postojom voči opozícii.
22. septembra 2006 bol už tretíkrát zvolený za prezidenta, keď získal 67.3% hlasov.
Voľby, ústavná kríza a exil.
2. decembra 2016 odstúpil z prezidentskej voľby, potom čo jeho protikandidát Adama Barrow získal väčšinu hlasov. Potom, čo Jammeh pôvodne výsledky volieb uznal, rozhodol sa o týždeň neskôr voľby vyhlásiť za neplatné. 18. januára 2017, deň pred vypršaním svojho mandátu Yahya Jammeh vyhlásil deväťdesiatdňový stav ohrozenia štátu, potom čo regionálny blok ECOWAS nevylúčil vojenskú intervenciu pod vedením susedného Senegalu. Po niekoľkých rokovaniach s predstaviteľmi iných afrických štátov (predovšetkým s nigérijským prezidentom Muhhamadom Buharim) a pod hrozbou vojenského zásahu zo zahraničia sa Jammeh 21. januára vzdal moci a odletel z Gambia do Rovníkovej Guiney.

</doc>
<doc id="626989" url="https://sk.wikipedia.org/wiki?curid=626989" title="Zoznam chránených krajinných oblastí v Českej republike">
Zoznam chránených krajinných oblastí v Českej republike



</doc>
<doc id="626991" url="https://sk.wikipedia.org/wiki?curid=626991" title="Ferdinand de Lesseps">
Ferdinand de Lesseps

Ferdinand Marie Vicomt de Lesseps (* 19. november 1805, Versailles, Francúzsko† 7. december 1894, Guilly) bol francúzsky diplomat a podnikateľ. Preslávil sa vybudovaním Suezského prieplavu.
Životopis.
v roku 1825 bol menovaný konzulom v Lisabone, v roku 1827 v Tunise a od roku 1832 bol konzulom v Alexandrii.
V roku 1854 založil Všeobecnú spoločnosť pre Suezský námornej prieplav. Rakúskemu odborníkovi Aloisovi Negrellimu zadal vypracovanie projektu. V roku 1856 sa stal konzulom v Káhire a získal koncesiu na stavbu prieplavu od egyptského miestokráľa Saída Pašu. 
Prilákal rad investorov z celého sveta a zhromaždil značné finančné prostriedky. Kanál bol otvorený po 11 rokoch stavby v roku 1869. Stal sa z neho slávny a bohatý muž. V roku 1879 bol zvolený za čestného člena American Academy of Arts and Sciences.Mohol sa uchýliť do ústrania a užívať si starobu. Opak bol pravdou. Vo veku 75 rokoch zahájil projekt spojenia Tichého a Atlantického oceánu v Paname.
V roku 1880 začala stavba Panamského prieplavu podľa de Lessepsových plánov na úrovni morskej hladiny. Obrovské problémy znemožňovali výstavbu podľa pôvodnej koncepcie. Išlo najmä o veľké zosuvy pôdy po tropických dažďoch a epidémiu malárie (spôsobenú komármi) na ktorú umieralo veľa robotníkov. O deväť rokov neskôr, v roku 1889, skončil francúzsky projekt v Paname neúspechom a finančným krachom. Prieplav dokončili až neskôr Američania, ktorí zvolili variant so stavidlami.

</doc>
<doc id="626992" url="https://sk.wikipedia.org/wiki?curid=626992" title="Maria Gaetana Agnesiová">
Maria Gaetana Agnesiová

Maria Gaetana Agnesiová (; * 16. máj 1718, Miláno, Taliansko† 9. január 1799, Miláno) bola talianska matematička a filozofka.
Životopis.
Narodila sa vo veľmi vplyvnej a bohatej milánskej rodine.
V detstve bola považovaná za detského génia, v jedenástich rokoch hovorila siedmimi jazykmi. V dvanástich rokoch začala trpieť záhadnou chorobou, ktorú sprevádzali silné kŕče. Lekári si nevedeli rady, chorobu dali do súvislosti s jej mimoriadnou intelektuálnou aktivitou a odporučili jej tanec a jazdu na koni. Táto liečba však nepomáhala. Mária bola navyše veľmi plachá a robil jej ťažkosti kontakt s ľuďmi. Na tieto svoje dispozície reagovala prudkým náboženským vzplanutím, ktoré ju zároveň prinútilo odísť do kláštora. Hoci ju v tom jej otec nepodporoval, umožnil to a vyplácal jej do konca života dôchodok. 
V kláštornom ústraní sa začala intenzívnejšie venovať matematike. Napísala tu svoje základné dielo "Instituzioni analitiche ad uso della gioventù italiana", prvú knihu, v ktorej sa diskutovalo ako o integrálnom, tak diferenciálnom počte.
Posledné štyri desaťročia svojho života, aj v dôsledku opätovného zhoršenia svojej choroby, však venovala hlavne štúdiu teológie, najmä patristiky, a službe chudobným. 
Roku 1750 ju pápež Benedikt XIV. menoval profesorkou matematiky ako prvú ženu v histórii a prírodnej filozofie na univerzite v Bologni ako druhú ženu v histórii (prvá bola Laura Bassiová).

</doc>
<doc id="626993" url="https://sk.wikipedia.org/wiki?curid=626993" title="Maria Gaetana Agnesi">
Maria Gaetana Agnesi



</doc>
<doc id="626994" url="https://sk.wikipedia.org/wiki?curid=626994" title="Euforión">
Euforión

Euforión ("Euforión") môže byť:

</doc>
<doc id="627005" url="https://sk.wikipedia.org/wiki?curid=627005" title="Simulačné metódy">
Simulačné metódy

Molekulová simulácia sa môže definovať ako "určenie makroskopických vlastností systému pomocou mikroskopického modelu, ktorý sa zostrojil za účelom opisu hlavných interakcií medzi časticami systému". Simulačné metódy sú založené na princípoch zákonov štatistickej mechaniky, ktorá je teoretickou bázou spájajúcou mikroskopické modelovanie a správanie sa makrosveta. Pomocou týchto metód sa dá v súčasnosti študovať termodynamika, štruktúrne a transportné vlastnosti súborov atómov a molekúl, hlavne vlastnosti pevných látok, kvapalín a plynov (pri danej teplote). Za týmto účelom je možné uskutočniť dva druhy molekulovej simulácie.
Treba zdôrazniť, že vo fyzikálnej chémii existujú jasné rozdiely v definícii molekulového modelovania a simulácie. Pod pojmom model si väčšinou predstavujeme zjednodušenú reprezentáciu systému alebo procesu, ktorú si vytvoríme za účelom jeho lepšieho pochopenia. V molekulových vedách je väčšina modelov mikroskopická, t. j. modely sa získali z výpočtov uskutočnených na mikročasticiach (jednotlivé molekuly alebo systém zložený z niekoľkých molekúl). Na výpočty mikročastíc sa môžu použiť metódy molekulovej alebo kvantovej mechaniky. V každom prípade výsledky molekulovomechanických alebo kvantovochemických výpočtov poskytujú zjednodušený opis reálneho mikrosveta. V tomto zmysle sa molekulové modelovanie dá definovať ako konštrukcia mikroskopických modelov a ich aplikácia s cieľom racionalizácie štruktúry molekúl, ich funkcie a interakcie. Molekulové modelovanie nám umožňuje vypočítať merateľné aj nemerateľné vlastnosti. Vypočítané merateľné vlastnosti sa dajú porovnať s experimentom a takto možno overiť platnosť použitého modelu. Experimentálne overený model sa dá použiť na štúdium vzťahu medzi parametrami modelu a reálnym procesom a na predpovedanie experimentálne ťažko merateľných alebo neznámych veličín daného systému . Naproti tomu molekulovodynamická simulácia poskytne informácie o flexibilite primárnej štruktúry molekuly, o existencii nízkoenergetických lokálnych miním a energetických bariérach, ktoré ich oddeľujú. 
Rozdiely medzi modelovaním a simuláciou sa dajú viditeľne demonštrovať na modeli predpovede počasia. Údaje z pozemných meteorologických staníc, merania vo vyšších vrstvách atmosféry a údaje z meteorologických družíc postačujú na vytvorenie modelu atmosféry v danom čase. Statický model zostrojený zo zozbieraných údajov sa dá použiť na výpočet budúceho vývoja poveternostnej situácie ako funkcie času. Časovo závislá simulácia nám umožňuje pre určitú oblasť predpovedať teplotu, rýchlosť vetra, vlhkosť, vznik mračien a pod. Predpovedanie počasia je teda príkladom simulácie chovania sa modelu ako funkcie času. V tejto súvislosti treba zdôrazniť, že v počítačovej chémii sa často nesprávne používa výraz „predpovedať“ určité vlastnosti alebo správanie sa systému. Môžeme „vypočítať“, „reprodukovať“ alebo „dedukovať“ dobre známy fakt, ale nie ho „predpovedať“. 

</doc>
<doc id="627008" url="https://sk.wikipedia.org/wiki?curid=627008" title="Vojská protivzdušnej obrany ZSSR">
Vojská protivzdušnej obrany ZSSR



</doc>
<doc id="627009" url="https://sk.wikipedia.org/wiki?curid=627009" title="Ľudovít Beniczky">
Ľudovít Beniczky



</doc>
<doc id="627010" url="https://sk.wikipedia.org/wiki?curid=627010" title="Michal Adami (jazykovedec)">
Michal Adami (jazykovedec)

Michal Adami (; * 1720, Beluša† 11. marec 1781, Viedeň) bol uhorský jazykovedec a historik (heraldik, genealóg).
Pochádzal zo zemianskej rodiny Jána Adamiho a jeho manželky Zuzany. Mal dvoch mladších bratov – Andreja (1737?) a Pavla (17391814). Počas štúdií sa stal členom Rádu jezuitov, no v roku 1750 z neho vystúpil a pôsobil ako dvorský agent vo Viedni.
Venoval sa lingvistike (napísal slovník a jazykovednú príručku), genealógii uhorských šľachtických rodov. Väčšina jeho prác ale ostala v rukopise.

</doc>
<doc id="627013" url="https://sk.wikipedia.org/wiki?curid=627013" title="Michal Adami">
Michal Adami

Michal Adami (maď. "Adami Mihály") môže byť:

</doc>
<doc id="627014" url="https://sk.wikipedia.org/wiki?curid=627014" title="Euforión (sochár)">
Euforión (sochár)

Euforión ("Euforión") bol starogrécky sochár.
Euforión bol podľa rímskeho spisovateľa Plínia jedným z gréckych umelcov, ktorí svoje sochy tvorili z bronzu. Jeho rodisko a ani doba jeho tvorby nie je známa.

</doc>
<doc id="627015" url="https://sk.wikipedia.org/wiki?curid=627015" title="Castrum Salis">
Castrum Salis



</doc>
<doc id="627023" url="https://sk.wikipedia.org/wiki?curid=627023" title="Benický">
Benický

Benický môže byť:

</doc>
<doc id="627028" url="https://sk.wikipedia.org/wiki?curid=627028" title="Lisa Vittozziová">
Lisa Vittozziová

Lisa Vittozziová (; * 4. február 1995, Pieve di Cadore, Taliansko) je talianska biatloniska, bronzová medalistka zo zmiešanej štafety na Zimných olympijských hrách 2018 v juhokórejskom Pchjongčchangu, bronzová medailistka z Majstrovstiev sveta v rokoch 2015 a 2019 a viacnásobná medailistka z juniorských majstrovstiev.
V Svetovom pohári vyhrala dva individuálne preteky, šprint a stíhacie preteky v nemeckom Oberhofe v sezóne 2018/2019. Taktiež sa podieľala na víťazstve talianskej ženskej štafety v pretekoch v rakúskom Hochfilzene v sezónach 2015/2016 a 2018/2019. Pričinila sa aj o víťazstvo talianska v pretekoch zmiešaných štafiet vo fínskom Kontiolahti v sezóne 2017/2018.

</doc>
<doc id="627029" url="https://sk.wikipedia.org/wiki?curid=627029" title="Chochmesovci">
Chochmesovci

Chochmesovci je slovenský náučný animovaný seriál RTVS o etike, ktorý mal premiéru 24. decembra 2018 na Dvojke. Projekt podporil Audiovizuálny fond.

</doc>
<doc id="627030" url="https://sk.wikipedia.org/wiki?curid=627030" title="Lisa Vittozzi">
Lisa Vittozzi



</doc>
<doc id="627031" url="https://sk.wikipedia.org/wiki?curid=627031" title="Frances Walsh">
Frances Walsh



</doc>
<doc id="627032" url="https://sk.wikipedia.org/wiki?curid=627032" title="Johns Hopkins University">
Johns Hopkins University

Johns Hopkins University (skratka JHU) je súkromná vysoká škola v meste Baltimore v americkom štáte Maryland.
Bola založená 22. februára 1876. Jej názov pochádza od veľkého prispievateľa do školského rozpočtu, Johnsa Hopkinsa. V súčasnosti tu študuje vyše 18 000 študentov. Je zakladajúcim členom Asociácie amerických univerzít ("Association of American Universities") a patrí medzi najvýznamnejšie vysoké školy v USA.
Šport.
Športové tímy školy sa nazývajú "Blue Jays".

</doc>
<doc id="627034" url="https://sk.wikipedia.org/wiki?curid=627034" title="Václav Cílek">
Václav Cílek

RNDr. Václav Cílek, CSc. (* 11. máj 1955, Brno-Židenice) je český geológ, klimatológ, spisovateľ, esejista, filozof, prekladateľ taoistických a zenových textov a popularizátor vedy.
Biografia.
S rodičmi býval v Tanzánii, kde jeho otec pracoval ako geológ. Tam študoval v rokoch 19691970 na strednej škole, ďalej vyštudoval banícku priemyslovku v Příbrame a prírodovedeckú fakultu – odbor geológia na Karlovej univerzite v Prahe.
V rokoch 1980 až 1990 pracoval v Baníckom ústave Akadémie vied ČR. Od roku 1990 pracoval v geologickom ústave Akadémie vied ČR a v rokoch 1994 až 2001 potom na čiastočný úväzok v Centre teoretických štúdií. Od roku 2004 bol riaditeľom Geologického ústavu Akadémie vied ČR, ale v roku 2012 sa rozhodol tento post opustiť a vrátiť sa na miesto vedeckého pracovníka, aby sa mohol viac venovať odborným výskumným prácam. Roku 2012 sa potom stal novým riaditeľom Pavel Bosák. Žije v Prahe a má dve dcéry, mladšia z nich Eliška je česká hudobná skladateľka.
Hoci sa vo svojej práci zaoberá predovšetkým popularizáciou vedy, zmenami klímy a prostredia, vývojom českej krajiny a interakciami medzi prírodou a civilizáciou, nájdeme v jeho knihách presahy smerom k literatúre, religionistike, filozofii, teológii, výtvarnému umeniu alebo hudbe všetkých žánrov.
Publicistika.
Václav Cílek spolupracoval na zhruba tridsiatich knižných tituloch, svoje texty publikuje v rade časopisov, napr. Vesmír, Respekt a i.
Spolupracuje tiež s Českým rozhlasom a s Českou televíziou. Bol napr. sprievodcom televíznych relácií "Putování starými cestami" (2005), "Aleje jako součást naší krajiny" (2007), "Kameny v české krajině" (2008) a "Řeka v proudu času" (2009) alebo seriálov "Podzemní Čechy" (2001), "Podzemné Čechy II" (2009) a "Magické hory Čech a Moravy" (2011), na ktorých sa tiež významne podieľal autorsky.
Ocenenia.
Za knihu "Krajiny vnitřní a vnější" a za nasledujúcu knihu "Makom: Kniha míst" získal Cenu Toma Stopparda za rok 2004 (cena za literárne eseje). V júni 2007 získal Cenu ministra životného prostredia „za výrazný prínos k popularizácii českej vedy, najmä geológie a klimatológie“. V roku 2009 získal Cenu Nadácie VIZE 97.

</doc>
<doc id="627035" url="https://sk.wikipedia.org/wiki?curid=627035" title="Hamiltonova funkcia (fyzika)">
Hamiltonova funkcia (fyzika)

Hamiltonova funkcia alebo hamiltonián je funkcia, ktorá charakterizuje stav fyzikálnej sústavy vo fázovom priestore pri daných fyzikálnych podmienkach. Je nazvaná podľa írskeho fyzika W. R. Hamiltona.
Hamiltonova funkcia formula_1 je funkciou:
Jej tvar je formula_5, kde formula_2 je zovšeobecnená hybnosť, formula_7 zovšeobecnená rýchlosť a formula_8 je Lagrangeova funkcia.
Prechod medzi Lagrangeovým a Hamiltonovým spôsobom zápis pohybových rovníc tvorí Legendrova transformácia. Z Hamiltonovej funkcie možno prejsť k Hamiltonovým kánonickým rovniciam, ktoré sú pohybovými rovnicami v Hamiltonovom formalizme.

</doc>
<doc id="627038" url="https://sk.wikipedia.org/wiki?curid=627038" title="Sauli Niinistö">
Sauli Niinistö

Sauli Väinämö Niinistö (* 24. august 1948, Salo) je fínsky politik zo Strany národnej koalície, ktorý bol medzi rokmi 2012 a 2024 fínskym prezidentom. Počas vlády premiéra Paava Lipponena bol ministrom spravodlivosti, financií a podpredsedom vlády. V roku 2006 sa zúčastnil prezidentských volieb vo Fínsku, kde v druhom kole prehral s Tarjou Halonenovou. Do prezidentských volieb kandidoval druhýkrát v roku 2012, kde vyhral s 62,6% hlasov proti Pekka Haavistovi. Do úradu prezidenta oficiálne nastúpil 1. marca 2012 ako 12. v poradí. V januári roku 2018 svoj mandát obhájil, keď vyhral už v prvom kole volieb.
Od roku 2009 do zvolenia prezidentom krajiny stál na čele Fínskeho futbalového zväzu.
Kariéra.
Saul Niinistö pôsobil v rokoch 1977-1992 v komunálnej politike v meste Salo. Do parlamentu bol zvolený vo voľbách v roku 1987. V roku 1994 sa stal predsedom Národnej koaličnej strany a o rok neskôr podpredsedom vlády a ministrom spravodlivosti. Po ekonomickej depresii v roku 1996 prevzal úrad ministra financií, na ktorý vtedajší minister Iiro Viinanen rezignoval. Túto funkciu zastával Niinistö až do roku 2003, kedy odišiel z parlamentu a stal sa vicepredsedom Európskej investičnej banky v Luxembursku.
V roku 2006 sa zúčastnil prezidentských volieb vo Fínsku. V prvom kole získal 24,1% hlasov, a postúpil tak do druhého kola s Tarjou Halonenovou, kde dostal 48,2% hlasov a tesne prehral. Toho istého roku oznámil svoju kandidatúru do parlamentných volieb v roku 2007. Tu obdržal 60 563 hlasov, čo bol najväčší počet hlasov, ktorý sa kedy podarilo v parlamentných voľbách získať.
V roku 2012 opäť kandidoval do prezidentských volieb. S 37% hlasov vyhral 22. januára prvé kolo volieb a dostal sa tak do druhého kola spolu s Pekka Haavistom. Druhé kolo volieb sa konalo 5. februára a Niinistö tu zvíťazil s 62,6% hlasov.
Prezidentský post obhájil aj pri voľbách v roku 2018, kedy sa ziskom 62,7% hlasov zvíťazil už v prvom kole. Jeho hlavný vyzývateľ, ktorým bol opäť Pekka Haavisto, obdržal len 12,4% hlasov. Nakoľko pôsobí v tomto úrade už dve funkčné obdobia, v ďalších prezidentských voľbách, ktoré sa uskutočnia 28. januára 2024 už kandidovať nemôže.
Osobný život.
Vyštudoval právo na Univerzite v Turku a pred vstupom do politiky pracoval ako právnik. Roku 1974 si vzal za ženu Marju-Leena ãlánku, ktorá neskôr v roku 1995 zomrela pri autonehode. Má s ňou dvoch synov, Nuuttiho (nar. 1975) a Matiasa (nar. 1980). Počas svojho pôsobenia ministra sa zblížil s opozičnou političkou Tanjou Karpela, Miss Fínska a neskoršie ministerkou kultúry. V roku 2003 oznámili svoje zasnúbenie, avšak o rok neskôr bolo zrušené. Roku 2009 sa oženil s o tridsať rokov mladšou Jenni Haukio. Vo februári 2018 sa stal trojnásobným otcom, keď mu manželka Jenni porodila syna,ktorý dostal meno Aaro Veli Väinämö.
Jeho synovcom je Ville Niinistö, niekdajší predseda Zeleného zväzu a minister životného prostredia v rokoch 2011-2014.
Sauli Niinistö je tiež jedným z preživších zemetrasenia a cunami v Indickom oceáne 2004.
19. apríla 2022 mu diagnostikovali ochorenie COVID-19. Následne dostal aj zápal pľúc Nakoľko sa však jeho zdravotný stav celkovo zlepšil, z nemocnice bol 27. apríla prepustený.

</doc>
<doc id="627040" url="https://sk.wikipedia.org/wiki?curid=627040" title="Mahmúd z Ghazní">
Mahmúd z Ghazní

Mahmúd z Ghazní (* 2. november 971 – † 30. apríl 1030) bol najznámejší vládca z ghaznovskej dynastie. Bol synom Sebüktigina zakladateľa dynastie. Vládol Ghazníjskemu sultanátu od roku 997 až do svojej smrti v roku 1030. Centrom ríše sa stalo mesto Ghazní, dnes je na území Afganistanu v provincii Ghazní. Za jeho vlády sa územie ríše rozprestieralo v dnešnom Afganistane, Pakistane, vo veľkej časti Iránu, Turkménsku, Uzbekistane a severozápadnej Indii. Bol prvým vládcom, ktorý začal používať titul sultán, tým vyjadroval svoju nezávislosť na abbásovskom kalifovi v Bagdade. Jeho panovanie sa označuje ako zlatý vek ghaznovskej dynastie, ríša zažila hospodársky a kultúrny rozmach. Na jeho dvor prišiel aj najznámejší perzský básnik Firdausí a matematik Al-Birúní. Je tiež známy tým, že pri dobývaní miest v Indii a Pakistane plienil niektoré bohaté budhistické a hinduistické chrámy. Na konci panovania musel hájiť územia v Chorézme so vzrastajúcou silou seldžuckých Turkov a Karachánskeho chanátu. Až po jeho smrti dobyli v Chórezme významné mestá Merv, Nishapur a vytvorili Seldžuckú ríšu, ktorá siahala až k Byzancii.

</doc>
<doc id="627041" url="https://sk.wikipedia.org/wiki?curid=627041" title="Ján Kroner (1927)">
Ján Kroner (1927)

Ján Kroner (* 1. máj 1927, Brunovce – † 24. jún 1986, Považská Bystrica) bol slovenský filmový, televízny a divadelný herec.

</doc>
<doc id="627043" url="https://sk.wikipedia.org/wiki?curid=627043" title="Paul Delos Boyer">
Paul Delos Boyer

Paul Delos Boyer (* 31. júl 1918, Provo, Utah, USA† 2. jún 2018, Los Angeles, Kalifornia) bol americký biochemik.
V roku 1997 obdržal Nobelovou cenu spoločne s Johnom E. Walkerom a Jens Ch. Skouom za „objasnenie enzýmového mechanizmu syntézy adenozíntrifosfátu (ATP)“.
Pochádzal z nepraktizujúcej mormónskej rodiny a vyštudoval chémiu na Brigham Young University. Doktorát z biochémie získal na University of Wisconsin–Madison v roku 1943. Pracoval na Stanford University a neskôr na University of Minnesota. Od roku 1963 bol profesorom na UCLA.

</doc>
<doc id="627044" url="https://sk.wikipedia.org/wiki?curid=627044" title="John Ernest Walker">
John Ernest Walker

Sir John Ernest Walker (* 7. január 1941, Halifax, Spojené kráľovstvo) je anglický biochemik.
V roku 1997 obdržal Nobelovou cenu spoločne s P. D. Boyerom a Jensom Ch. Skouom za „objasnenie enzýmového mechanizmu syntézy adenozíntrifosfátu (ATP)“.
Študoval na University of Oxford, kde získal doktorát roku 1969. V nasledujúcich rokoch pracoval v USA a Francúzsku. Roku 1974 nastúpil na University of Cambridge, kde zostal až do emeritovania.
Jeho manželkou sa roku 1963 stala Christina Westcottová, majú spolu dve dcéry.

</doc>
<doc id="627045" url="https://sk.wikipedia.org/wiki?curid=627045" title="Ghazníjsky sultanát">
Ghazníjsky sultanát

Ghazníjsky sultanát alebo Gazenský sultanát bol islamská ríša v Strednej Ázii od druhej polovice 10. storočia do 12. storočia. Jej hlavným mestom bolo najprv mesto Ghazna v provincii Ghazní v dnešnom Afganistane od roku 1151 Láhaur v Pandžábe. Za zakladateľa dynastie Ghaznovcov se niekedy považuje Alp-Tegin, ktorý bol veliteľom Samánovskej armády. V pravom zmysle slova založil dynastiu jeho zať Sebüktigin (asi 942997), ale najznámejším vládcom dynastie je Mahmúd z Ghazní. Ghaznovci boli turkické národy a moslimovia vyznávajúci sunnitský islam.

</doc>
<doc id="627049" url="https://sk.wikipedia.org/wiki?curid=627049" title="Guadalajara (mesto v Španielsku)">
Guadalajara (mesto v Španielsku)

Guadalajara je mesto vo Španielsku, hlavné mesto rovnomennej provincie v autonómnom spoločenstve Kastília-La Mancha.
Nachádza sa asi 60 km severovýchodne od Madridu na rieke Henares a v súčasnosti (2018) tu žije 84 910 obyvateľov. Počet obyvateľov od druhej polovice 20. storočia vytrvalo stúpa.
Mesto je spojené s Madridom prímestskými vlakmi "Cercanías". Za mestom leží stanica Guadalajara-Yebes, kde zastavujú rýchlovlaky AVE.

</doc>
<doc id="627054" url="https://sk.wikipedia.org/wiki?curid=627054" title="Gazenský sultanát">
Gazenský sultanát



</doc>
<doc id="627058" url="https://sk.wikipedia.org/wiki?curid=627058" title="Sauli Väinämö Niinistö">
Sauli Väinämö Niinistö



</doc>
<doc id="627059" url="https://sk.wikipedia.org/wiki?curid=627059" title="Tomás Villalba">
Tomás Villalba

Tomás Villalba Albín alebo Tomás Villalba y Albín (* 9. december 1805, Dolores † 12. júl 1886, Montevideo) bol uruguajský politik a podnikateľ. 15. februára 1865 sa stal na 5 dní úradnujúcim prezidentom Uruguaja po nútenom odstúpení dovtedajšieho úradujúceho prezidenta Atanasioa Cruza Aguirreho. Ten bol z funkcie prinútený odstúpiť z dôvodu eskalácie občianskej vojny, kedy vláda s ním v čele nedokázala úspešne bojovať s bývalým prezidentom generálom Venanciom Floresom. Práve generál Flores vymenil Villalbu 20. februára 1865 na čele Uruguaja ako faktický prezident, pričom sám si udelil funkciu dočasného guvernéra krajiny. Tomás Villalba pred tým pôsobil v senáte, kde vykonával tiež funkciu jeho predsedu, kvôli čomu sa stal aj prezidentom.
Tomás Villalba bol pôvodne blízkym spolupracovníkom Manuela Oribeho a tiež členom Národnej strany. Postupne vystriedal niekoľko funkcii, až sa stal v roku 1860 ministrom financií. O tri roky neskôr bol zvolený za senátora a o ďalšie dva sa stal jeho predsedom, no už v zložitom období občianskej vojny. Keď generál Flores so svojou armádou obkľúčil hlavné mesto Montevideo, vtedajší úradujúci prezident Aguirre odstúpil, nahradil ho práve Villalba, ktorý však už bol v bezvýchodnej situácii a musel tak s Floresom a Brazíliou, ktorá ho podporovala, podpísať mierovú zmluvu. Tým sa skončila občianska vojna a súčasne sa zabránilo pokračovaniu ničenia, ktorého malo na chod štátu katastrofálne následky. Tomás Villalba bol na ďalších skoro 100 rokov posledným prezidentom z Národnej strany, keďže dominanciu počas tejto dlhej doby získala strana Colorado. Po odchode z funkcie odišiel Villalba aj z politiky, generál Flores ho však vymenoval do funkcie, v ktorej zodpovedal za ekonomiku krajiny, zomrel v júli 1886 v Montevideu.

</doc>
<doc id="627062" url="https://sk.wikipedia.org/wiki?curid=627062" title="Tomás Villalba Albín">
Tomás Villalba Albín



</doc>
<doc id="627063" url="https://sk.wikipedia.org/wiki?curid=627063" title="Jeremy Corbyn">
Jeremy Corbyn

Jeremy Bernard Corbyn (* 26. máj 1949, Chippenham) je britský politik a aktivista. 12. septembra 2015 sa stal predsedom Labouristickej strany a tým pádom súčasne aj lídrom opozície. Tieto úrady zastával do 4. apríla 2024. Členom dolnej komory britského parlamentu je od roku 1983, kedy bol zvolený za volebný obvod Islington North v Londýne. Už v mladom veku pôsobil ako ľavicový aktivista a dobrovoľník. Patrí k (krajne) ľavicovému krídlu Labouristickej strany. Pre svoje postoje je však vnímaný aj kontroverzne.
Vo februári 2018 sa objavili obvinenia, že Jeremy Corbyn mal v 80. rokoch 20. storočia vedome spolupracovať s česko-slovenskou komunistickou Štátnou bezpečnosťou. Corbyn však tieto obvinenia odmietol ako nepravdivé a označil ich za ohováranie. V auguste 2018 zas čelil kritike pre údajné uctenie pamiatky páchateľov tzv. Mníchovského masakra, kedy skupina palestínskych teroristov zavraždila 11 izraelských športovcov počas Letných olympijských hier v roku 1972 v Mníchove. Corbyn následne priznal, že sa ceremoniálu uctenia týchto páchateľov v roku 2014 zúčastnil, no nepoložil na ich hroby žiadne vence. Kvôli tomu si vyslúžil i obvinenia z antisemitizmu.

</doc>
<doc id="627064" url="https://sk.wikipedia.org/wiki?curid=627064" title="Tomás Villalba y Albín">
Tomás Villalba y Albín



</doc>
<doc id="627065" url="https://sk.wikipedia.org/wiki?curid=627065" title="Jeremy Bernard Corbyn">
Jeremy Bernard Corbyn



</doc>
<doc id="627066" url="https://sk.wikipedia.org/wiki?curid=627066" title="Václav Dudl">
Václav Dudl

Václav Dudl (* 22. september 1999, Hořovice) je český futbalista hrajúci za český klub Sparta Praha.
Klubová kariéra.
Sparta Praha.
Za pražskú Spartu debutoval 16. októbra 2016 pri víťazstve proti Jihlave vo veku 17 rokov a 24 dní.
Trnava.
V zime 2019 Dudl odišiel zo Sparty na hosťovanie do trnavského Spartaka. Po sezóne sa vrátil naspäť do Sparty.

</doc>
<doc id="627067" url="https://sk.wikipedia.org/wiki?curid=627067" title="Tomislav Nikolić">
Tomislav Nikolić

Tomislav Nikolić (; * 15. február 1952, Kragujevac) je srbský politik, bývalý predseda Srbskej pokrokovej strany a v rokoch 2012 až 2017 prezident Srbska, potom čo v máji 2012 vyhral druhé kolo prezidentských volieb. Úradu sa ujal 11. júna toho istého roku, prezidentský sľub zložil 31. mája. 31. mája 2017 mu skončilo volebné obdobie, vo funkcii bol nahradený Aleksandarom Vučićom.
Štúdium.
Nikolić študoval v Kragujevaci strednú školu technického smeru. V Novom Sade študoval na univerzite - fakultu ekonomickú a inžinierskeho manažmentu.
Politická kariéra.
Radikálna strana.
V politike sa začal angažovať na začiatku 90. rokov. Bol aktívnym členom Ľudovej radikálnej strany, ktorá sa neskôr zlúčila na základe práve Nikolićovej iniciatívy - s niektorými ďalšími politickými organizáciami. Vzniknutý subjekt niesol názov Srbská radikálna strana. V tejto strane zastával Nikolić niekoľkokrát pozíciu zástupcu predsedu. Od roku 1992 bol opakovane poslancom skupštiny.
Počas vlády Slobodana Miloševiča bol tri mesiace väznený (odsúdený v roku 1995), ale v marci 1998 sa stal podpredsedom srbskej vlády a ku koncu roka 1999 podpredsedom vlády Juhoslovanskej zväzovej republiky.
V roku 2000 sa umiestnil v srbských prezidentských voľbách na treťom mieste za Vojislavom Koštunicom a Slobodanom Miloševičom. V srbských prezidentských voľbách v roku 2004 zvíťazil síce hneď v prvom kole, ale v druhom ho porazil vtedajší srbský prezident Boris Tadić.
V parlamentných voľbách v roku 2007 doviedol Srbskú radikálnu stranu k víťazstvu a zisku 28,59% hlasov. Po voľbách bol krátko predsedom parlamentu, funkcie sa ale po ustanovení vládnej koalície vzdal. V prezidentských voľbách v roku 2008 postúpil do druhého kola ako víťaz kola prvého opäť spolu s Borisom Tadićom. V druhom kole bol ale porazený, získal 48,1% hlasov.
Srbská pokroková strana.
V roku 2008 rezignoval na zastupujúceho predsedu Srbskej radikálnej strany. Nezhodol sa s väčšinou členov na myšlienke, či majú radikáli podporiť dokument o približovaní Srbska k Európskej únii, alebo nie; zatiaľ čo Vojislav Šešelj a ďalšie kľúčové osobnosti strany boli proti, Nikolić túto aktivitu podporoval. O niečo neskôr sformoval vlastnú stranu s názvom Srbská pokroková strana, ktorá stojí na pozíciách medzi politickým stredom a radikálmi. V októbri 2008 sa konal ustanovujúci zjazd tejto strany, ktorej sa Nikolić stal tiež predsedom.
V roku 2011 podnikol hladovku na protest proti politike prezidenta Borisa Tadića a na podporu predčasných volieb. Oznámil, že pokiaľ nebudú voľby vypísané, bude jeho hladovka trvať, avšak po zhoršení zdravotného stavu a prosbe patriarchu srbskej pravoslávnej cirkvi Irineja ju ukončil. Stál tiež aj na čele rady ďalších protestov, ktoré podporovali rovnaký cieľ. Inicioval napr. protest pred budovou skupštiny v Belehrade na začiatku apríla 2011, ktorá sa mediálne preslávila predovšetkým tým, že vyzval účastníkov, aby sa dobre pripravili na studené počasie.
Prezident Srbska.
V roku 2012 sa zúčastnil prezidentských volieb, ktoré sa konali nedlho potom, čo dovtedajší prezident abdikoval. V nich postúpil do druhého kola, kde sa stretol s doterajším prezidentom Borisom Tadićom. V druhom kole volieb zvíťazil a v júni 2012 sa tak stal srbským prezidentom.
Jeho víťazstvo bolo médiami vnímané ako politické zemetrasenie a nečakaný zvrat. V niektorých krajinách v regióne (napr. v Chorvátsku, či Bosne a Hercegovine) sa rozšírili obavy, že by doterajší kurz regionálnej politiky Srbska mohol byť pod Nikolićovým vedením zmenený. Politici zo zahraničia, predovšetkým Európskej únie, označili Nikolića za „nacionalistu“, či „bývalého nacionalistu“ a Srbsko s ním ako krajinu na križovatke.
Po svojom zvolení do úradu prezidenta Nikolić v snahe stať sa hlavou štátu „všetkých občanov“ rezignoval na post predsedu Srbskej pokrokovej strany. Jedným z jeho prvých krokov v úrade prezidenta bolo poverenie pokrokovej strany zostaviť vládu. Svoju plánovanú politiku Srbska ako mostom medzi východom (Ruskom) a západom (Európskou úniou) začal symbolicky svojou prvou zahraničnou cestou, ktorá smerovala do Moskvy. V roku 2017 vyhral prezidentské voľby doterajší srbský premiér Aleksandar Vučić, Nikolić mu odovzdal úrad 31. mája.

</doc>
<doc id="627072" url="https://sk.wikipedia.org/wiki?curid=627072" title="Dávid Leško">
Dávid Leško

Dávid Leško (* 4. jún 1988, Prešov, Slovensko) je slovenský futbalista hrajúci za slovenský klub FC Košice.
Klubová kariéra.
Prešov.
Leško začal svoju kariéru v Prešove, kde sa postupne z mládežníckych kategórií prepracoval na hráča A-tímu. Hosťoval v Humennom, Rimavskej Sobote a Šarišských Michaľanoch.
Senica.
V roku 2016 prestúpil do Senice, kde debutoval 27. februára 2016 v zápase proti Podbrezovej (prehra ). Za Senicu dokázal v 14 zápasoch streliť len 2 góly a v lete sa vrátil naspäť do Prešova. V Prešove hral Fortuna ligu, do ktorej Prešov postúpil počas jeho pôsobenia v Senici. V 29 zápasoch zaznamenal 2 góly.
Podbrezová.
V lete 2017 prestúpil do Podbrezovej, kde momentálne pôsobí. Vo svojej prvej sezóne v klube strelil v 28 zápasoch 4 góly.
V sezóne 2018/2019 odohral 17 zápasov a dal 7 gólov. Presadil sa proti Trnave (domáca výhra ), Senici (hosťujúca remíza ), Nitre (domáca výhra ), Trenčínu dal 2 góly (domáca výhra ), podobne aj Senici (domáca prehra ).

</doc>
<doc id="627077" url="https://sk.wikipedia.org/wiki?curid=627077" title="Ex libris">
Ex libris



</doc>
<doc id="627078" url="https://sk.wikipedia.org/wiki?curid=627078" title="Konštantín Kővári-Kačmarik">
Konštantín Kővári-Kačmarik



</doc>
<doc id="627079" url="https://sk.wikipedia.org/wiki?curid=627079" title="Konštantín Kačmarík">
Konštantín Kačmarík



</doc>
<doc id="627080" url="https://sk.wikipedia.org/wiki?curid=627080" title="Lucas Lovat">
Lucas Lovat

Lucas Lovat (* 15. január 1997, Florianópolis, Brazília) je profesionálny brazílsky futbalista hrajúci za brazílsky klub Goiás EC . Na drese nosí číslo 36 a hráva ako ľavý obranca, prípadne ľavý krídelník alebo záložník.
Klubová kariéra.
Avaí.
Lovat začal svoju kariéru v brazílskom klube Avaí FC, kde debutoval v roku 2015. V roku 2016 odišiel na hosťovanie do Grêmia. Tam sa ale nedostal do hry ani raz. Za Avaí nastúpil v štrnástich zápasoch a dal jeden gól.
Spartak Trnava.
V zime 2019 prestúpil po vypršaní kontraktu s Avaíom do slovenského klubu FC Spartak Trnava. Debutoval v zápase s Dunajskou Stredou hranom 23. februára 2019. So Spartakom vyhral Slovenský pohár, kde Spartak vo finále porazil Žilinu. Prvý a zároveň jediný gól za Trnavu dal 5. októbra 2019 v zápase proti Dunajskej Strede pri domácej prehre 1–2.
Slovan Bratislava.
V zimnom prestupovom období Lovat opustil Trnavu a upísal sa Slovanu Bratislava.

</doc>
<doc id="627085" url="https://sk.wikipedia.org/wiki?curid=627085" title="Andrej Lovás">
Andrej Lovás

Andrej Lovás (* 28. máj 1991, Ružomberok, Slovensko) je slovenský futbalista, ktorý od roku 2017 hrá za klub FC Spartak Trnava. Jeho pozíciou je post útočníka, poprípade stredového záložníka.
Klubová kariéra.
Ružomberok.
Svoju klubovú kariéru začal v Ružomberku, kde sa od mládežníckych kategórií prepracoval až do prvého tímu. Po niekoľkých rokoch v Ružomberku prestúpil do trnavského Spartaka.
Trnava.
V Trnave debutoval v roku 2017, následne ho limitovalo zranenie, ktoré mu pretrváva až dodnes. Naposledy hral ešte v Máji roku 2018.

</doc>
<doc id="627086" url="https://sk.wikipedia.org/wiki?curid=627086" title="Beráter">
Beráter

Beráter (z ) bol predstaviteľ nacistického Nemecka, ktorý pôsobil vo vojnovej Slovenskej republike (SR) ako poradca vo vláde, na ministerstve alebo v inom ústrednom úrade štátnej správy, v generálnom sekretariáte Hlinkovej slovenskej ľudovej strany (HSĽS) alebo na hlavnom veliteľstve Hlinkovej gardy (HG).
Nemecké úrady vysielali beráterov buď z vlastnej iniciatívy alebo na žiadosť slovenských štátnych činiteľov (najaktívnejší boli v tomto smere predstavitelia radikálneho krídla HSĽS Vojtech Tuka a Alexander Mach). Postavenie beráterov nebolo právne zakotvené, napriek tomu mali na Slovensku diplomatické výsady. Ich cieľom bolo zabezpečiť nacifikáciu režimu SR a dohliadať na to, aby slovenské zdroje čo najviac prispievali k nemeckému vojnovému úsiliu.
Na Slovensku začali prví beráteri pôsobiť na základe Dôverného protokolu o hospodárskej a finančnej spolupráci medzi Nemeckou ríšou a štátom Slovensko, ktorý bol podpísaný 23. marca 1939 v Berlíne a pripojený k Zmluve o ochrannom pomere medzi Nemeckou ríšou a Slovenským štátom. Jeho znenie poznal len úzky okruh vládnych predstaviteľov. Článok II protokolu ustanovoval, že "„Slovensko si vytvorí vlastnú menu a Slovenskú národnú banku ako centrálny ceduľový ústav,“" pričom Ríšskonemecká banka ("Deutsche Reichsbank") "„vyšle do riaditeľstva tejto banky poradcu, ktorý bude spolupracovať pri všetkých dôležitých rozhodnutiach“" a slovenská vláda "„priberie tohto poradcu aj k zostavovaniu a plneniu svojho štátneho rozpočtu a bez jeho súhlasu neschváli žiadne úvery“". Nemecko ich postavenie plne presadilo po salzburských rokovaniach v júli 1940.
Na Slovensku pôsobilo asi 20 beráterov (spolu s viacerými spolupracovníkmi), pričom najväčší vplyv mali v rokoch 19401941, za pôsobenia vyslanca Manfreda von Killingera. Úlohu beráterov vykonávali tiež členovia nemeckej vojenskej a policajnej misie. Medzi najvýznamenších beráterov patril "Obersturmbannführer" Viktor Nageler ako poradca pre HG, Erich Gebert ako poradca pre hospodárstvo a financie, "Obersturmbannführer" Albert Smagon ako poradca pre sociálne veci a "Hauptsturmführer" Dieter Wisliceny ako poradca pre židovskú otázku, ktorého v roku 1944 nahradil ešte bezohľadnejší "Hauptsturmführer" Alois Brunner. Po vypuknutí Slovenského národného povstania činnosť beráterov nahradila priama moc nemeckých okupačných síl.

</doc>
<doc id="627087" url="https://sk.wikipedia.org/wiki?curid=627087" title="Berater">
Berater



</doc>
<doc id="627088" url="https://sk.wikipedia.org/wiki?curid=627088" title="Ian Khama">
Ian Khama

Seretse Khama Ian Khama (* 27. február 1953 Chertsey, Spojené kráľovstvo) je botswanský politik, ktorý zastával od roku 2008 do roku 2018 úrad prezidenta republiky. Súčasne zastával tiež funkciu premiéra krajiny a predsedu Botswanskej demokratickej strany. Má vojenskú hodnosť generálporučíka.
Jeho otcom bol prvý prezident nezávislej Botswany Sir Seretse Khama, pochádzajúci z rodu náčelníkov kmeňa Mangwato, a matkou biela Angličanka Ruth Williamsová. Vyštudoval školu Waterford Kamhlaba v Svazijsku, patriacu do siete United World Colleges, potom absolvoval letecký výcvik na Kráľovskej vojenskej akadémii v Sandhurste. Bol dôstojníkom botswanskej armády do roku 1998, kedy ho prezident Festus Mogae menoval svojim viceprezidentom. V apríli 2008 nahradil Mogaeho na pozíciu hlavy štátu, ktorú potvrdil vo voľbách konaných v rokoch 2009 a 2014.
Bol kritizovaný za opatrenia proti opozícii a nezávislým médiám, ktoré posunuli tradične demokratickú Botswanu smerom k autoritatívnemu režimu, a za pohŕdavé výroky o menšine Krovákov.
V roku 2018 ho po 10 rokoch vo funkcii nahradil doterajší viceprezident Mokgweetsi Masisi.
V apríli 2022 bol Ian Khama predvolaný sudcom jeho krajiny. Bývalá hlava štátu je obvinená okrem iného aj z nelegálnej držby strelnej zbrane. Prípad siaha do roku 2016.
V decembri 2022 vydal Botswana zatykač na Iana Khamu, o ktorom sa predpokladá, že je v Južnej Afrike..

</doc>
<doc id="627102" url="https://sk.wikipedia.org/wiki?curid=627102" title="Seretse Khama Ian Khama">
Seretse Khama Ian Khama



</doc>
<doc id="627103" url="https://sk.wikipedia.org/wiki?curid=627103" title="Gazní">
Gazní



</doc>
<doc id="627104" url="https://sk.wikipedia.org/wiki?curid=627104" title="Ghazní">
Ghazní

Ghazní môže byť:

</doc>
<doc id="627119" url="https://sk.wikipedia.org/wiki?curid=627119" title="Marbella">
Marbella

Marbella je mesto v južnom Španielsku, turistické letovisko v pobrežnej oblasti Costa del Sol v provincii Málaga. V roku 2018 tu žilo 141 463 obyvateľov.
História.
Marbella bola značne poškodená počas španielskej občianskej vojny v 30. rokoch. Ešte za 2. svetovej vojny mala len asi tisíc obyvateľov. Rozvoj turizmu súvisí s osobou bohatého markíza Ricarda Soriana, ktorý sem začal pozývať svojich priateľov. Jeho synovec Alfonso zu Hohenlohe-Langenburg v roku 1954 prestaval miestnu usadlosť Finca Santa Margarita na prestížny "Marbella Club", ktorý sa stal miestom stretávania aristokratov, filmových hviezd a ďalších bohatých návštevníkov. Na začiatku 70. rokov vznikol neďaleko luxusný jachtový prístav Puerto Banús.

</doc>
<doc id="627120" url="https://sk.wikipedia.org/wiki?curid=627120" title="Pierre Louis Maupertuis">
Pierre Louis Maupertuis

Pierre Louis Moreau de Maupertuis (* 28. september 1698, Saint-Malo, Francúzsko† 27. júl 1759, Bazilej, Švajčiarsko) bol francúzsky filozof, matematik a prírodovedec. Bol riaditeľom francúzskej Akadémie vied. Pripisuje sa mu objav princípu najmenšej akcie.
Význam.
V roku 1742 sa stal jedným z prvých vedcov, ktorí pripúšťali možnosť významu dopadov komét na Zemi a následných katastrof (predvídal tak napríklad dopad asteroidu Chicxulub a ním súvisiace vymieranie na konci kriedy). Vo svojej dobe však ešte nemohol byť s týmto názorom docenený. Je po ňom pomenovaný kráter Maupertuis na privrátenej strane Mesiaca.
Zdroj.
 
 

</doc>
<doc id="627121" url="https://sk.wikipedia.org/wiki?curid=627121" title="Billy Bob Thornton">
Billy Bob Thornton

Billy Bob Thornton (* 4. august 1955, Hot Springs, Arkansas, USA) je americký herec, scenárista, režisér a hudobník.
Za scenár k filmu "Sling Blade" získal Oscara za najlepší adaptovaný scenár. Bola to snímka, ktorá prudko akcelerovala jeho kariéru. Do pamäti divákov sa potom zapísal v trhákoch "Armageddon", vianočnej komédii "Bad Santa" (tu získal aj nomináciu na Zlatý glóbus) či ako americký prezident vo vianočnej klasike "Láska nebeská". Odborníci najviac ocenili jeho výkony vo filmoch "Smrtiaci bumerang" (nominácia na Oscara za herecký výkon v hlavnej úlohe), "Jednoduchý plán" (nominácia na Oscara za vedľajšiu úlohu), "Banditi" (nominácia na Zlatý glóbus) či "Muž, ktorý nebol" (nominácia na Zlatý glóbus).
Ako spevák vydal štyri sólové albumy a niekoľko ďalších s bluesovou kapelou "The Boxmasters".
Pozornosť médií na seba upútal aj manželstvom s herečkou Angelinou Jolie v rokoch 2000 - 2003.

</doc>
<doc id="627122" url="https://sk.wikipedia.org/wiki?curid=627122" title="James Garner">
James Garner

James Garner, vlastným menom James Scott Bumgarner (* 7. apríl 1928, Norman, Oklahoma, USA† 19. júl 2014, Los Angeles, Kalifornia) bol americký herec.
Po svojej babičke je indiánskeho pôvodu, pochádzala z indiánskeho kmeňa Cherokee. V mladosti slúžil u amerického vojnového námorníctva, ale túto službu musel čoskoro opustiť, pretože mal morskú chorobu. Potom bojoval v Kórejskej vojne, kde bol ranený a neskôr za ne dostal americké vojenské vyznamenanie Purpurové srdce.
V roku 1954 začínal s drobnými rolami na Broadwayi, v televízii, vystupoval aj v televíznych reklamách. Postupne sa presadzoval najmä v televízii, kde na seba prvýkrát upozornil v seriáli "Maverick" z rokov 1957-1960. Medzi jeho najznámejšie a najúspešnejšie filmy patrí snímka "Veľký útek" z roku 1963.
V roku 1985 si zahral vo filme "Murphyho dobrodružstvo", za ktorý bol nominovaný na Oscara.
Za svoju kariéru, ktorá trvala viac ako 50 rokov, vytvoril desiatky filmových a televíznych úloh. Je známy napr. z filmových snímok "Maverick" z roku 1994, kde hral s Melom Gibsonom, alebo "Zápisník jednej lásky" z roku 2004. V roku 2001 nadaboval jednu z hlavných postáv v animovanom filme "Atlantída: Stratená ríša". S Juliou Andrewsovou účinkoval v snímke "Victor Victoria", s Audrey Hepburnovou v snímke "The Children's Hour".
Zomrel v roku 2014 vo veku 86 rokov.
Zaujímavosť.
Medzi jeho záľuby patril aj automobilový šport, kedy vlastnil svoju vlastnú závodnú stajňu, dokonca trikrát štartoval v známom závode "500 míľ Indianopolis".

</doc>
<doc id="627123" url="https://sk.wikipedia.org/wiki?curid=627123" title="Love Story">
Love Story

Love Story je americká romantická dráma režiséra Arthura Hillera z roku 1970. Hlavné úlohy zamilovanej dvojice stvárnili Ali MacGrawová a Ryan O’Neal.
Film bol nominovaný na sedem Oscarov, získal však jediný, za najlepšiu hudbu. Film bol tiež ekonomicky úspešný, pri rozpočte 2,2 milióna dolárov utržil 136,4 milióna dolárov. V roku 2002 skončil v rebríčku 100 najlepších romantických filmov, ktorý zostavil Americký filmový inštitút, na 9. mieste.

</doc>
<doc id="627124" url="https://sk.wikipedia.org/wiki?curid=627124" title="Anna Pavlovna Pavlovová">
Anna Pavlovna Pavlovová

Anna Pavlovna Pavlovová (, * 12. február 1881, Ligovo, Rusko† 23. január 1931, Haag, Holandsko) bola ruská primabalerína.
Keď mala 8 rokov, mama ju zobrala na balet-Šípkovú Ruženku. Anna presvedčila mamu a by s ňou išla do baletnej školy. Neprijali ju, nemala dosť rokov, tak študovala a ako desať ročná prišla znovu a prijali ju. Študovala v Petrohrade, vystupovala v divadle od roku 1899. Po založení "Ruského baletu" v roku 1909 sa stala poprednou postavou tohto svetoznámeho súboru. Roku 1910 sa natrvalo usadila v Londýne. Zomrela v hoteli "Hôtel des Indes" v Haagu na zápal pľúc.
V roku 1983 o nej natočil režisér Emil Loteanu životopisný film.
Jej meno nesie typická novozélandská torta z bielkov Pavlova.
Jej portrét je zobrazený na ruskej striebornej pamätnej minci vydanej v roku 1993.
Stroj McDonnell Douglas MD-11 vyrobený 31. augusta 1995 a patriaci holandskej leteckej spoločnosti KLM s registračným znakmi "PH-KCH" nesie jej meno.

</doc>
<doc id="627125" url="https://sk.wikipedia.org/wiki?curid=627125" title="LT-35">
LT-35



</doc>
<doc id="627126" url="https://sk.wikipedia.org/wiki?curid=627126" title="LT-38">
LT-38



</doc>
<doc id="627131" url="https://sk.wikipedia.org/wiki?curid=627131" title="Édifice Jean-Lesage">
Édifice Jean-Lesage

Édifice Jean-Lesage je jeden z prvých mrakodrapov v kanadskom meste Montreal. Budova je hlavným sídlom energetickej spoločnosti Hydro-Québec. Architektom budovy je Gaston Gagnier.
Dejiny.
Pred postavením budovy Hydro-Québec od znárodnenia Montreal Light, Heat and Power Consolidated používal “Power Building”. Výstavba novej budovy začala v roku 1959. Nové sídlo na vtedajšej adrese 75 Dorchester Boulevard bolo slávnostne otvorené 8. júna 1962 premiérom Jeanom Lesageom. Udalosti sa zúčastnili aj René Lévesque, minister prírodných zdrojov a Jean-Claude Lessard, prezident Hydro-Québec. 24. augusta 2001 bola premiérovi Lesageovi odhalená busta v prednej časti budovy. Od júna 2017 nesie budova jeho meno.
Opis.
Budova má výšku 110 metrov a 27 nadzemných podlaží.
Na vyhrievanie budovy firma používa teplo vyprodukované transformačnou stanicou v zadnej časti. Stačí to do teplôt vyšších ako -27°C.
"Lumière et mouvement dans la couleur".
Foyer budovy obsahuje mural so svetielkami, podľa Hydro-Québec trvá 175 000 rokov než sa svetielka rozsvietia v rovnakom obrazci. Jeho autorom je Jean-Paul Mousseau.

</doc>
<doc id="627133" url="https://sk.wikipedia.org/wiki?curid=627133" title="Zoznam prefektov Kongregácie pre katolícku výchovu">
Zoznam prefektov Kongregácie pre katolícku výchovu

Toto je zoznam prefektov Kongregácie pre katolícku výchovu a kongregácií, ktoré boli jej predchodcami (od reformy pápeža Leva XII. v roku 1824).
Meno prefekta (rok pôsobenia)

</doc>
<doc id="627141" url="https://sk.wikipedia.org/wiki?curid=627141" title="Dolná snemovňa Spojeného kráľovstva">
Dolná snemovňa Spojeného kráľovstva

Dolná snemovňa Spojeného kráľovstva (ang. House of Commons) je dolná komora parlamentu Spojeného kráľovstva. Tak ako Snemovňa lordov, zasadá vo Westminsterskom paláci v Londýne.
Poslanci dolnej snemovne, ktorých je 650, sú volení vo volbách v jedno mandátových volebných obvodoch systémom relatívnej väčšiny (FPTP) raz za päť rokov, keď panovník rozpustí snemovňu a zvyčajne podľa doporučenia ministerského predsedu vyhlási termín volieb.
Dejiny.
Súčasný Parlament Spojeného kráľovstva má svoje korene v Anglickom parlamente. Tento parlament sa vyvinul z kráľovskej rady, stredovekého poradného orgánu anglického panovníka. Tato rada sa schádzala na krátke rokovania a jej členovia boli šľachtici a cirkevní hodnostári, hlavnou úlohou bolo odsúhlasenie daní navrhovaných panovníkom.
V parlamente z roku 1295 ("Model Parliament") boli volení zástupcovia šľachty aj meštianstva. V prvej fáze mali zástupcovia meštianstva oveľa menšie právomoci a každý prejav nesúhlasu mohol vyústiť v to, že panovník zrušil zastúpenie konkrétneho mesta v parlamente. K rozdeleniu parlamentu na dve komory došlo za vlády kráľa Eduarda III. - nižšia šľachta a mešťania zasadali v dolnej komore a cirkevní hodnostári a aristokracia v Snemovni Lordov.
V 18. storočí vznikol úrad predsedu vlády a zároveň bol zavedený mechanizmus vyslovenia nedôvery vláde parlamentom.
Výrazné zmeny v Dolnej snemovni nastali v 19. storočí. Dolná snemovňa navrhla zmenu jednotlivých obvodov, tak aby boli odstránené anomálie v počte obyvateľov jedného obvodu, ktoré znamenali napríklad to, že veľké mestá mali malé zastúpenie v parlamente. Po nátlaku premiéra, ktorý pohrozil menovaním mnohých peerov, aby zmenil rozloženie hornej komory, bola táto reforma schválená aj Snemovňou Lordov. Postupne sa obmedzila právomoc hornej komory odmietnuť prijatie návrhu zákona a bol akceptovaný politický princíp, že právo na vyslovenie nedôvery Vláde Jej Veličenstva má len Dolná snemovňa.
K ďalšej zmene došlo na počiatku 20. storočia. V roku 1909 bol navrhnutý štátny rozpočet s výraznými sociálnymi programami a navrhovanými novými daňami, ktoré sa týkali najmä bohatých vlastníkov pôdy. Tento rozpočet nebol prijatý, vláda odstúpila a panovník vyhlásil voľby. Po voľbách v decembri 1910 vláda Liberálnej strany navrhla obmedzenie právomocí snemovne Lordov a s vyhrážkou, že vymenuje mnoho nových peerov do hornej komory, aby tam získala väčšinu, a aby bol aj tam zákon prijatý ho presadila. Zákon prijatý v roku 1911 zmenil rovnováhu dvoch komôr a horná komora mohla zdržať prijatie zákona na obdobie troch zasadaní Dolnej snemovne, alebo dvoch rokov. Takto sa Dolná snemovňa stala dominantnou silou parlamentu.
Zákonodarná moc.
Zákony môžu byť navrhované oboma komorami parlamentu. Zvrchovanosť Dolnej snemovne v legislatívnej procedúre je stanovená zákonmi, ktoré určujú, že niektoré zákony môžu byť predložené na schválenie panovníkom ("Royal Assent") aj bez predchádzajúceho schválenia v Snemovni Lordov. Snemovňa Lordov nemôže zdržať prijatie zákonov týkajúcich sa peňazí (zákonov, ktoré sa podľa mienky predsedu Dolnej Snemovne výhradne týkajú daní alebo verejných financií) o viac ako mesiac. Ďalej Snemovňa lordov nesmie zdržať prijatie akýchkoľvek iných zákonov o viac ako dve parlamentné zasadania, alebo jeden rok. Tieto obmedzenia sa týkajú len zákonov, ktorých návrh vzišiel z Dolnej snemovne.
Zákony predlžujúce funkčné obdobie nad päť rokov musia schváliť obe komory parlamentu a panovník. Podľa zvykového práva by Snemovňa lordov nemala brániť schváleniu zákona, ktorý sa zakladá na programovom vyhlásení vlády. Dolná snemovňa je tak vplyvnejšia komora parlamentu.
Hodnostári.
Predseda (Speaker).
Poslanci si na začiatku volebného obdobia volia predsedu (Speakera). Ak je pôvodný predseda zvolený do parlamentu aj v novom volebnom období, môže byť prehlásený predsedom aj novozvolenej Dolnej komory, ak nie je, tak je nový predseda volený tajným hlasovaním. Predseda nemôže zastávať svoj úrad pokiaľ nie je schválený panovníkom, čo je skôr formálna záležitosť. Od kedy je predseda uvedený do funkcie, stáva sa nestranným a vystupuje zo svojej strany. Úrad predsedu má troch zástupcov. 
Počas riadenia schôdze má na sebe predseda oblečený ceremoniálny plášť. Kreslo, z ktorého riadi zasadanie parlamentu je umiestnené v čele sály. Predseda Dolnej snemovne je tiež predsedom komisie schvaľujúcej pravidlá zasadania snemovne a riadi zasadania snemovne udeľovaním slova jednotlivým poslancom. Je zvykom, že sa predseda a jeho zástupcovia nezúčastňujú na rokovaní politických klubov. Ak pôvodný predseda kandiduje vo voľbách, zvyčajne proti nemu veľké strany nenasadzujú protikandidátov.
Medzi rokmi 2009 až 2019 bol predsedom Dolnej snemovne John Bercow. Ide o prvého predsedu od druhej svetovej vojny, ktorý bol zvolený trikrát. Ten svoje pôsobenie na tejto pozícii ukončil 31. októbra 2019. Nový predseda, Sir Lindsay Hoyle z Labourstickej strany, bol zvolený v pondelok 4. novembra 2019.
Tajomník Dolnej snemovne.
Tajomník Dolnej snemovne je hlavným poradcom pre pravidlá jednania snemovne a vedúci predstaviteľ exekutívy dolnej snemovne. Je trvalým zamestnancom, nie poslancom. Konzultuje s predsedom snemovne a odporúča pravidlá jednania Dolnej snemovne. Tiež podpisuje smernice, oficiálne správy zo zasadaní a schvaľuje účtovníctvo. Predsedá manažmentu Dolnej komory.
Kráľovský ceremoniár.
Kráľovský ceremoniár sa stará o bezpečnosť a poriadok v snemovni. Tento úradník nosí Ceremoniálne žezlo Dolnej snemovne, symbol autority panovníka a Dolnej snemovne, bez ktorého nemôže Dolná snemovňa zasadať a prijímať zákony. Počas zasadnutia je žezlo položené na stole uprostred Dolnej snemovne.

</doc>
<doc id="627147" url="https://sk.wikipedia.org/wiki?curid=627147" title="Sanktuárium">
Sanktuárium



</doc>
<doc id="627154" url="https://sk.wikipedia.org/wiki?curid=627154" title="Stefan Löfven">
Stefan Löfven

Kjell Stefan Löfven (* 21. júl 1957, Štokholm, Švédsko) je švédsky politik a od októbra 2014 predseda vlády Švédskeho kráľovstva. V roku 2012 sa stal predsedom Sociálnodemokratickej strany a z titulu lídra najsilnejšieho opozičného subjektu bol do roku 2014 vodcom opozície.
Pôvodne pracoval ako zvárač. V zamestnaní sa stal aktívnym členom odborovej organizácie a postupne sa vypracoval na predsedu veľkého odborového zväzu IF Metall, na ktorého čele stál v rokoch 20062012.
Životopis.
Narodil sa v Štokholme, ako desaťmesačný bol umiestnený do sirotinca. Neskôr bol v pestúnskej starostlivosti rodiny žijúcej v stredošvédskej obci Sunnersta, ktorá je súčasťou komúny Sollefteå. Podľa dohody ho mali pestúni odovzdať späť do starostlivosti biologickej matke, keď k tomu bude spôsobilá, nikdy k tomu však nedošlo. Po stretnutí s bratom zistil, že sa jeho priezvisko píše Löfven, hoci dovtedy uprednostňoval tvar Löfvén a preto sa táto forma objavila v evidencii švédskeho obyvateľstva. Pestúnsky otec Ture Melander (19262003) pracoval ako drevorubač a neskôr továrenský robotník. Pestúnska matka Iris Melanderová bola zamestnaná v úlohe opatrovateľky.
Po ukončení strednej školy v Sollefteå si urobil kurz zvárania. Neskôr na univerzite v Umee (Umeå universitet) študoval odbor sociálnej starostlivosti. Po troch semestroch školu opustil.
V novembri 2003 sa oženil s Ullou Margarétou Arvidssonovou (* 1951), členkou odborovej organizácie vo firme "Hägglunds &amp; Söner", kde Löfven pracoval ako zvárač. Z predchádzajúceho zväzku mala dve deti.
Politická kariéra.
Od roku 2006 pôsobil vo výkonnej rade švédskej sociálnej demokracie, kam zasadol krátko po voľbe za predsedu IF Metall. Po rezignácii straníckeho šéfa Håkana Juholta bol spomínaný ako jeho nástupca na predsedu tohto ľavicového subjektu. Dňa 27. januára 2012 sa stal predsedom sociálnych demokratov a súčasne tiež vodcom opozície.
Predseda vlády.
Potom, čo sociálna demokracia zvíťazila v parlamentných voľbách, ktoré sa konali 14. septembra 2014, sa jej líder Löfven stal hlavným kandidátom na premiérsky post. Predseda švédskeho parlamentu, Riksdagu, ho navrhol do úradu predsedu vlády a 2. októbra 2014 jednokomorový zákonodarný zbor návrh schválil. O deň neskôr menoval kráľ Karol XVI. Gustáv dvojkoaličnú Löfvenovu vládu, tvorenú sociálnymi demokratmi a zelenými.

</doc>
<doc id="627160" url="https://sk.wikipedia.org/wiki?curid=627160" title="Juilliard School">
Juilliard School

Juilliard School je americká umelecká škola v New Yorku, jedna z najvýznamnejších na svete. Poskytuje vzdelanie v odbore hudobnom, tanečnom a dramatickom.
Dejiny.
Škola vznikla v roku 1905 ako "Institute of Musical Art" s cieľom stať sa vzdelávacou inštitúciou takej úrovne ako známej školy v Európe, kam dovtedy odchádzali najtalentovanejší americkí hudobníci študovať. V roku 1924 založili správcovia pozostalosti po Augustovi Juilliardovi, bohatom textilnom obchodníkovi, ktorý odkázal veľký majetok na rozvoj hudby, nadačnú školu "Juilliard Graduate School", ktorá mala pomáhať nadaným študentom dokončiť vzdelanie. O dva roky neskôr došlo k zlúčeniu oboch škôl a bola vytvorená "Juilliard School of Music".&lt;br&gt;
V roku 1951 sa zameranie školy rozšírilo o tanečný odbor a v roku 1968 o odbor dramatický, čo malo za následok zmenu v názve na "The Juilliard School". Od roku 1969 má škola sídlo v "Lincoln Center", najvýznamnejšom kultúrnom centre New Yorku.

</doc>
<doc id="627161" url="https://sk.wikipedia.org/wiki?curid=627161" title="Annegret Krampová-Karrenbauerová">
Annegret Krampová-Karrenbauerová

Annegret Krampová-Karrenbauerová, často len skrátene AKK, (; * 9. august 1962, Völklingen, Západné Nemecko) je nemecká politička, súčasná spolková ministerka obrany Nemecka, bývalá predsedníčka Kresťanskodemokratickej únie Nemecka (CDU) a bývalá ministerská predsedníčka nemeckej spolkovej krajiny Sársko.
Biografia.
Narodila sa v sárskom meste Völklingen do katolíckej rodiny, vyrastala v susednom Püttlingene. Jej otec bol riaditeľom špeciálnej školy, zároveň bol aj učiteľom. V roku 1982 dokončila strednú školu a plánovala sa stať učiteľkou, nakoniec sa však rozhodla študovať právo a politológiu na Universität Trier a Universität des Saarlandes.
V roku 1984 sa vydala za Helmuta Karrenbauera, s ktorým má tri deti narodené v rokoch 1988, 1991 a 1998; spolu s rodinou žije v Püttlingene. Rada číta a ovláda francúzsky jazyk.
Politická kariéra.
Do Kresťanskodemokratickej únie Nemecka vstúpila v roku 1981 ako 19-ročná stredoškoláčka.
V roku 1984 bola zvolená do Mestského zastupiteľstva mesta Püttlingen a v roku 1985 sa stala členkou rady mestskej organizácie CDU. Medzi rokmi 1985 až 1988 bola členkou regionálnej rady "Mladej Únie" (mládežnícka organizácia CDU) v Sársku.
Od roku 1991 do roku 1998 pracovala ako taktický a plánovací úradník pre CDU v Sársku pod ministrom životného prostredia Klausom Töpferom. V roku 1998 sa dostala ako náhradníčka na miesto poslankyne federálneho Bundestagu. Poslankyňou bola 7 mesiacov do parlamentných volieb. V roku 1999 sa stala poslankyňou Krajinského snemu Sárska, ktorou bola až do roku 2018.
Krajinská ministerka a ministerská predsedníčka.
V roku 1999 sa stala aj krajinskou ministerkou vnútra, je prvou ženou v tejto funkcii. V roku 2004 prevzala viac zodpovedností, v roku 2007 sa po rekonštrukcii krajinskej vlády presunula na krajinské ministerstvo školstva. Neskôr, v roku 2009, začala zastávať funkciu krajinskej ministerky práce v takzvanej "Jamajskej koalícii".
V roku 2011 sa po dlhom vyjednávaní s koaličnými partnermi, so Slobodnou demokratickou stranou (FDP) a Stranou Zelených stala krajinskou ministerskou predsedníčkou, nahradila tak Petra Müllera, ktorý odišiel na Spolkový Ústavný súd. Túto funkciu zastávala až do roku 2018. Krátko potom ako prevzala vládu vyvolala predčasné krajinské voľby, ktoré vyhrala.
V posledných krajinských voľbách pod jej vedením, v roku 2017, CDU vyhrala voľby so ziskom 40,7% hlasov, keď začínala vo funkcii, tak vo voľbách v roku 2012 CDU získala 35,2% hlasov.
Ako ministerská predsedníčka propagovala francúzštinu, usilovala sa o to, aby sa Sársko stalo plne bilingválnou spolkovou krajinou v nemčine a francúzštine, tak propagovala Sársko ako dvojkultúrny región, podobne ako susediace Luxembursko. Sársko sa znovupripojilo k Nemecku len päť rokov pred Krampovovej-Karrenbauerovovej narodením, keď väčšina hlasujúcich v referende (90,73%) hlasovala proti samostatnosti, región má však aj dlhú históriu asociácie s Francúzskom siahajúcu do konca 18. storočia.
Generálna tajomníčka CDU.
Vo februári 2018 vtedajšia predsedníčka strany a kancelárka Angela Merkelová navrhla Annegret Krampovú-Karrenbauerovú ako novú generálnu tajomníčku CDU). Krampová-Karrenbauerová bola schválená konferenciou strany 26. februára 2018, za hlasovalo 98.87% delegátov. Ako generálna tajomníčka manažovala stranu a dohliadala na predvolebné kampane.
Predsedníčka CDU.
Keď strana zaznamenala zlé výsledky pre CDU/CSU v krajinských voľbách v Bavorsku a Hesensku predsedníčka strany a kancelárka Angela Merkelová sa rozhodla, že sa nebude opäť znova uchádzať o post predsedníčky strany na sneme, ktorý sa konal koncom roka. Takmer hneď po oznámení tejto skutočnosti ohlásil svoju kandidatúru na predsedu Friedrich Merz, bývalý vodca poslancov CDU a biznismen. Trochu neskôr svoju kandidatúru ohlásili aj minister zdravotníctva Jens Spahn a Annegret Krampová-Karrenbauerová. Krampová-Karrenbauerová bola vnímaná ako kandidátka dosluhujúcej predsedníčky. Očakávalo sa od nej, že bude pokračovať v štýle politiky jej predchodkyne zatiaľčo Merz bol Merkelovej dlhodobá rival a očakávalo sa od neho, že stranu posunie viac konzervatívnejším smerom.
Ako sa hlasovanie blížilo, prieskum verejnej mienky ukázal, že voliči CDU i verejnosť si viac prajú za predsedníčku strany Annegret Krampovú-Karrenbauerovú. Hlasovanie prebehlo 7. decembra 2018. V druhom kole Annegret Krampová-Karrenbauerová tesne porazila Friedrich Merza a stala sa tak novou predsedníčkou Kresťanskodemokratickej únie Nemecka.
Spolková ministerka obrany.
Odo dňa 17. júla 2019 slúži Annegret Krampová Karrenbauerová vo štvrtej spolkovej vláde Angely Merkelovej ako spolková ministerka obrany. Vo funkcii nahradila Ursulu von der Leyenovú, ktorú v predchádzajúci deň zvolil Európsky parlament do funkcie predsedníčky Európskej komisie.
Politické postoje.
Je vnímaná ako umiernená alebo centristická kresťanská demokratka. Je považovaná za konzervatívnejšiu než jej predchodkyňa v čele Kresťanskodemokratickej únie Nemecka, Angela Merkelová.
Je za prísnejšie pravidlá imigrácie a proti sobášom ľudí rovnakého pohlavia, prirovnáva to k incestu či polygamii.

</doc>
<doc id="627163" url="https://sk.wikipedia.org/wiki?curid=627163" title="Annegret Kramp-Karrenbauerová">
Annegret Kramp-Karrenbauerová



</doc>
<doc id="627164" url="https://sk.wikipedia.org/wiki?curid=627164" title="Joyce Bandová">
Joyce Bandová

Joyce Bandová (, rod. Mtila; * 12. apríl 1950, Zomba, Malawi) je malawijská politička, bývalá prezidentka Malawi a prvá žena na tejto pozícii v dejinách krajiny.
V rokoch 2006 - 2009 bola ministerkou zahraničných vecí, v rokoch 2009 — 2012 viceprezidentkou krajiny. Roku 2011 založila liberálnu "Ľudovú stranu" ("People's Party"), keď opustila "Democratic Progressive Party". 
Od 7. apríla 2012 do 31. mája 2014 bola prezidentkou Malawi. 
Je známa svojím bojom za práva žien, ktorý podporuje aj jej nadácia "Joyce Banda Foundation". 
Časopis "Foreign Policy" ju v roku 2013 zaradil medzi 100 najvplyvnejších intelektuálov sveta. Časopis "Forbes" ju v roku 2012 označil za 47. najmocnejšiu ženu sveta a najmocnejšiu ženu v Afrike. a v roku 2014 za 40. najmocnejšiu ženu sveta a najmocnejšiu ženu v Afrike.
V novembri 2016 oznámila úmysel kandidovať v prezidentských voľbách v roku 2019.

</doc>
<doc id="627165" url="https://sk.wikipedia.org/wiki?curid=627165" title="Trofej">
Trofej

Trofej môže byť:

</doc>
<doc id="627166" url="https://sk.wikipedia.org/wiki?curid=627166" title="Pierre Nkurunziza">
Pierre Nkurunziza

Pierre Nkurunziza (* 18. december 1963, Bujumbura, Burundi† 8. jún 2020, Karuzi) bol burundský politik z etnika Hutuov, od roku 2005 prezident Burundi.
Osobne sa označoval za znovuzrodeného kresťana, bol ženatý od roku 1994 a otcom piatich detí.
Životopis.
Vyštudoval Burundskú univerzitu v odbore športovej výchovy. Jeho otec Eustache Ngabisha bol tiež politik, v roku 1965 bol zvolený do burundského parlamentu a neskôr bol guvernérom dvoch provincií, než bol pri násilnostiach v roku 1972 zabitý. Sám Pierre Nkurunziza bol pôvodne vyučujúcim na strednej škole v Muramvyji, Burundskej univerzite a vojenskej akadémii Isca, ale keď bol pri násilnostiach v roku 1995 osobne ohrozený na živote, pridal sa k rebelom. Viedol tiež armádny futbalový klub Muzinga a tiež prvoligový Union Sporting. V roku 1998 ho burundský súd odsúdil na trest smrti.
Povstalecké obdobie.
V roku 2001 vstúpil do hutuskej rebelskej skupiny Forces pour la Défense de la démocratie ("Sily na obranu demokracie", FDD), bojujúcej proti Tutsijmi ovládanej armáde a vláde na čele s prezidentom Pierrom Buyoyanom. Potom, čo FDD začala vyjednávať s burundskou vládou, postavil sa do čela frakcie, ktorá tieto rokovania odmietla s tým, že bude jednať iba s armádou. V októbri 2002 sa Nkurunziza, už ako vodca FDD, zúčastnil mierových rokovaní v tanzánskom Dar es Salaam. Nakoniec 3. decembra 2002 podpísal dohodu o prímerí a následnom zapojení FDD do prechodnej vlády. Aj napriek vyhlásenému prímeriu boje medzi FDD a vládou naďalej pokračovali. V januári 2003 sa Nkurunziza opäť stretol s prezidentom Buyoyom. Na rokovaní bolo dohodnuté vytvorenie afrických mierových síl, ktoré mali dohliadať na prímerie. Okrem Juhoafrickej republiky, ktorá burundské rokovania zastrešovala, sa prihlásili tiež Mozambik a Etiópia. Ale už nasledujúci mesiac FDD ukončila priame rozhovory, údajne kvôli neochote vlády realizovať dohodnuté prímerie.
Po nástupe Domitiena Ndayizeyeho, etnického Hutua, pokračovala FDD v boji, lebo si podľa nej Tutsiovia stále udržiavali dominanciu v burundskej armáde. Nkurunziza nakoniec súhlasil s ďalším kolom vyjednávania v tanzánskom Dar es Salaam usporiadanom v júli 2003. Na pojednávaní vzniesol požiadavku, aby budúca burundská armáda pozostávala zo 75% z Hutuov a aby Hutuovia získali polovicu postov vo vláde, čo bolo zamietnuté. Zúčastnil sa aj ďalšieho rokovania v Tanzánii v septembra 2003, ktoré opäť stroskotalo na požiadavkách o rozdelení moci v krajine. Nakoniec v októbri toho istého roku Nkurunziza pristúpil na dohodu, ktorá okrem iného zabezpečovala FDD 4 ministerské kreslá, 40% dôstojníckych postov v armáde, 35% zastúpenie v policajných zložkách a 15 poslancov burundského parlamentu výmenou za zastavenie bojov a demobilizáciu vojakov FDD. Mierová dohoda bola podpísaná 16. novembra 2003 za prítomnosti niekoľkých afrických vodcov. O týždeň neskôr ho prezident vymenoval ministrom pre dobrú správu.
Nástup k moci.
V máji 2004 však Nkurunziza spolu s ďalšími členmi FDD kvôli údajnému neplneniu dohôd ohľadom pridelených postov z vlády odstúpil. Došlo tiež k nezhode ohľadom dátumu organizovania volieb. V parlamentných voľbách v júli 2005 získala FDD 59 kresiel v Národnom zhromaždení a tým aj nadpolovičnú väčšinu. O niekoľko dní neskôr bol Nkurunziza FDD nominovaný do prezidentských volieb, organizovaných o mesiac neskôr. Aby vyhovel volebnému zákonu, rezignoval na svoju funkciu predstaviteľa FDD. Ku koncu júla FDD tiež zvíťazila v senátnych voľbách a zaistila si väčšinu aj v hornej komore parlamentu. Samotné voľby boli len formalitou. Nkurunziza bol jediným kandidátom, navyše jeho strana držala väčšinu v oboch komorách parlamentu. Voľba sa uskutočnila 19. augusta 2005, Nkurunziza získal 151 zo 162 hlasov, 9 hlasovalo proti, jeden sa zdržal a jeden hlas bol neplatný. Inaugurovaný bol 26. augusta 2005.
Ešte v auguste zostavil novú vládu, v ktorej dôležité posty obsadil Hutuami a v ktorej zasadalo 7 ministeriek. Medzi jeho prvými krokmi bola snaha obnoviť mierové rozhovory s konkurenčnou rebelskou skupinou Forces nationales de Libération ("Národné sily oslobodenie", FNL), ktorá ale , rovnako ako s predchádzajúcimi vládami, i s ním odmietla vyjednávať. Tiež zrušil ročné školné, ktoré predstavovalo 1500 burundských frankov (cca 1,5 USD). V apríli 2006 došlo tiež k odvolaniu celoštátneho 34 rokov trvajúceho zákazu nočného vychádzania. V máji toho istého roku odštartoval kampaň "Závod pre mier", v ktorej 60 atlétov obehlo v 5 dňoch celú krajinu. Sám Nkurunziza odbehol prvé kilometer. V priebehu akcie malo byť tiež vysadených 5 tisíc nových stromov. Dňa 29. mája tiež začali v Tanzánii mierové hovory s FNL. Dňa 18. júna došlo k podpísaniu dohody ukončujúcej nepriateľstvo a vytyčujúcej cieľ spísať do dvoch týždňov permanentné prímerie. K tomu však nedošlo, naopak armáde sa podarilo zajať 3 veliteľov FNL.
V auguste 2006 došlo k zatknutiu niekoľkých významných politikov, obvinených z údajnej prípravy štátneho prevratu. Medzi zatknutými bol aj Aleen Mugaravabona, vodca bývalej rebelskej skupiny FNL-CHANZY, a Alphonse-Marie Kadege, bývalý burundský viceprezident. Na konci augusta bol tiež zatknutý bývalý prezident Domitien Ndayizeye po tom, čo ho senát zbavil imunity. Jeden z kľúčových svedkov, jeden z predstaviteľov FNL Alain Mugabarabona, potom pomocou telefónu z väzenskej cely vyhlásil, že dané obvinenia z neho boli vynútené nátlakom a mučením Documentation Nationale, burundskou tajnou službou, a že boli úplne vykonštruované. Celkom 7 obvinených už 25. augusta predstúpilo pred Najvyšším súdom, obvinení z pokusu o vraždu prezidenta Nkurunziza. Na začiatku septembra podala demisiu viceprezidentka Alice Nzomukundaová, kvôli údajnej korupcii a porušovaniu ľudských práv v krajine. Tiež vyjadrila pochybnosti ohľadom procesu s údajnými pučistami. Napriek tejto politickej kríze sa podarilo 7. augusta uzavrieť prímerie s FNL.
Dňa 8. augusta 2006 prebehla voľba nového viceprezidenta. Stala sa ním Marina Barampamaová. Opozícia však kvôli nedostatku informácií o prakticky neznámom kandidátovi voľbu bojkotovala. Vyzvala tiež k prepusteniu politických predstaviteľov súdených v procese údajného štátneho prevratu. Podľa niektorých členov opozície bola voľba neplatná, lebo nebola dosiahnuté 78 členné volebné kvórum.
Tretie prezidentské obdobie.
V apríli 2015 ho CNDD-FDD nominovala ako kandidáta do prezidentských volieb. Hoci burundská ústava povoľovala iba dve volebné obdobie v úrade a Nkurunzizova kandidatúra bola už na tretiu, podľa zástupcov strany bol na svoje prvé obdobie zvolený zákonodarcami, nie v priamej voľbe, čo mu podľa výkladu CNDD-FDD umožňovalo kandidovať tretíkrát. Toto rozhodnutie vyvolalo ľudové nepokoje, ktoré v máji vyústili v neúspešný pokus o vojenský prevrat. Prezidentské voľby z júla 2015 vyhral so ziskom 69,41% hlasov. Veľká Británia a Spojené štáty odsúdili voľby ako zmanipulované kvôli obťažovanie a zastrašovanie opozície, ľudskoprávnych aktivistov, novinárov a voličov.
14. august 2018 podpísal dekrét, ktorým zakázal používanie plastových obalov a tašiek v krajine.
Od 24. december 2018 presunul hlavné mesto štátu z Bujumbury do maličkého, približne 30-tisícového mesta, Gitega. Nkurunziza tak splnil sľub, ktorý obyvateľom Burundi zložil pred viac ako 10 rokmi. Už vtedy totiž avizoval, že hlavné mesto presunie z pobrežia jazera Tanganika do centrálnej časti krajiny.

</doc>
<doc id="627171" url="https://sk.wikipedia.org/wiki?curid=627171" title="Tatiana Calderón">
Tatiana Calderón



</doc>
<doc id="627173" url="https://sk.wikipedia.org/wiki?curid=627173" title="Tatiana Calderón Noguera">
Tatiana Calderón Noguera



</doc>
<doc id="627174" url="https://sk.wikipedia.org/wiki?curid=627174" title="Tatiana Calderónová Noguerová">
Tatiana Calderónová Noguerová



</doc>
<doc id="627175" url="https://sk.wikipedia.org/wiki?curid=627175" title="Annegret Kramp-Karrenbauer">
Annegret Kramp-Karrenbauer



</doc>
<doc id="627176" url="https://sk.wikipedia.org/wiki?curid=627176" title="Elmer Bernstein">
Elmer Bernstein

Elmer Bernstein (* 4. apríl 1922, New York, New York, USA† 18. august 2004, Ojai, Kalifornia) bol americký hudobný skladateľ a dirigent.
Preslávil sa najmä ako autor filmovej a scénickej hudby. Počas svojho kariéry zložil hudbu k vyše 200 filmom a televíznym dielam. Trinásťkrát bol nominovaný na Oscara, z toho len raz uspel. Medzi jeho najznámejšie filmové melódie patrí najmä hudba k legendárnemu americkému westernu "Sedem statočných". Jeho filmová hudba je charakteristická najmä užívaním nekonvenčných synkopovaných rytmov. 
Od roku 1996 má svoju hviezdu na známom hollywoodskom chodníku filmovej slávy.

</doc>
<doc id="627177" url="https://sk.wikipedia.org/wiki?curid=627177" title="Sofia Coppolová">
Sofia Coppolová

Sofia Coppolová (; * 14. máj 1971, New York, New York, USA) je americká režisérka, scenáristka, producentka a herečka.
Je dcérou významného režiséra Francisa Forda Coppolu. Jej bratrancom je herec Nicolas Cage a tiež herec a spevák Robert Schwartzman. 
Za scénár k filmu "Ztraceno v překladu" získala v roku 2004 Oscara i Zlatý glóbus za najlepší scenár a v roku 2005 Césara za najlepší zahraničný film. Je prvou Američankou a treťou ženou v histórii nominovanou na Oscara za réžiu.
27. augusta 2011 sa v Taliansku vydala za francúzskeho rockového speváka Thomasa Marsa, s ktorým má už dve dcéry.

</doc>
<doc id="627178" url="https://sk.wikipedia.org/wiki?curid=627178" title="Sofia Coppola">
Sofia Coppola



</doc>
<doc id="627179" url="https://sk.wikipedia.org/wiki?curid=627179" title="Sofia Carmina Coppola">
Sofia Carmina Coppola



</doc>
<doc id="627180" url="https://sk.wikipedia.org/wiki?curid=627180" title="Sofia Carmina Coppolová">
Sofia Carmina Coppolová



</doc>
<doc id="627181" url="https://sk.wikipedia.org/wiki?curid=627181" title="Lišiak">
Lišiak

Lišiak môže byť:

</doc>
<doc id="627182" url="https://sk.wikipedia.org/wiki?curid=627182" title="Alexandre do Nascimento">
Alexandre do Nascimento

Alexandre do Nascimento (* 1. marec 1925, Malanje, Angola† 28. september 2024, Luanda, Angola) bol angolský kardinál, emeritný arcibiskup Luandy.
Životopis.
Narodil sa v meste Malanje. Po štúdiách v rodnej Angole odišiel študovať do Ríma na Pápežskú univerzitu Gregoriana. Za kňaza ho vysvätil dňa 20. decembra 1952 arcibiskup a neskorší kardinál Luigi Traglia. Po návrate do vlasti učil v seminári dogmatickú teológiu.
Po vypuknutí angolskej vojny proti portugalskej koloniálnej nadvláde musel v roku 1961 opustiť Angolu. Medzi rokmi 19611971 pôsobil v Portugalsku. Do kňazskej služby v Angole sa mohol vrátiť v roku 1971.
Pápež Pavol VI. ho v auguste 1975 vymenoval za biskupa v rodnom Malanje. Svätenie prijal 31. augusta 1975 z rúk apoštolského delegáta v Angole, arcibiskupa Giovanniho de Andrea. O dva roky neskôr, 3. februára 1977 bol menovaný za arcibiskupa Lubanga. Počas jeho pastoračnej služby v Angole stále prebiehali vnútorné boje v dôsledku ktorých ho v októbri 1982 počas pastoračnej návštevy uniesli povstalci. O mesiac neskôr ho aj na základe výzvy Jána Pavla II. zo zajatia prepustili. Krátko nato, 2. februára 1983 ho Ján Pavol II. kreoval za kardinála s titulárnym kostolom "S. Marco in Agro Laurentino". 16. februára 1986 bol menovaný za arcibiskupa Luandy. V tomto úrade pôsobil do 23. januára 2001.
Nezúčastnil sa ako volič žiadneho konkláve, keďže dosiahol vek 80 rokov niekoľko týždňov pred začiatkom konkláve, ktoré zvolilo za pápeža Benedikta XVI..
Zomrel 28. septembra 2024 vo veku 99 rokov v Luande v Angole. V čase úmrtia bol najstarším členom kardinálskeho kolégia.

</doc>
<doc id="627183" url="https://sk.wikipedia.org/wiki?curid=627183" title="Deutscher Bundestag">
Deutscher Bundestag



</doc>
<doc id="627184" url="https://sk.wikipedia.org/wiki?curid=627184" title="Bundestag">
Bundestag



</doc>
<doc id="627185" url="https://sk.wikipedia.org/wiki?curid=627185" title="House of Commons">
House of Commons



</doc>
<doc id="627201" url="https://sk.wikipedia.org/wiki?curid=627201" title="Modelová chémia">
Modelová chémia

Modelová chémia (chémia teoretického modelu) sa v kvantovej chémii definuje ako objektívny, jednoznačne definovaný a jednotne použiteľný teoretický model na výpočet vlastností chemického systému. Praktickou limitou jeho použiteľnosti je len kapacita počítača. Tento princíp má niekoľko dôsledkov.
Modelová chémia musí mať ďalšie dôležité vlastnosti:

</doc>
<doc id="627205" url="https://sk.wikipedia.org/wiki?curid=627205" title="Isaias Afwerki">
Isaias Afwerki

Isaias Afwerki (ኢሳይያስ ኣፍወርቂ. * 2. februára 1946 Asmara) je prezident Eritrey. 
Pochádza z chudobnej rodiny tigrajskej národnosti, mal osem súrodencov. Jeho bratrancom bol etiópsky prezident Meles Zenawi. Študoval inžiniersky odbor na Univerzite Addis Abeba, odkiaľ v roku 1966 odišiel a pridal sa k bojovníkom za nezávislosť Eritrei, ktorá bola od roku 1952 súčasťou Etiópie a v roku 1962 bola zbavená autonómie. Bol odoslaný do Číny na školenie v metódach podzemného boja, od roku 1970 bol členom vedenia Eritrejského oslobodzovacieho frontu a na kongrese v roku 1987 bol zvolený jej generálnym tajomníkom. Po víťazstve nad prosovietskym etiópskym režimom v roku 1991 sa na základe referenda v roku 1993 stala Eritrea samostatným štátom a Afwerki získal funkciu prezidenta. V roku 1994 sa Eritrejský oslobodzovací front premenoval na Ľudový front za demokraciu a spravodlivosť, ktorý je podľa ústavy prijatej roku 1997 jedinou legálnou politickou stranou v krajine. Za celých dvadsaťpäť rokov Isaias Afwerki neobhajoval funkciu vo voľbách a vládne ako diktátor. Najdôležitejšou silou v krajine je armáda - v rokoch 1998 až 2000 prebiehala eritrejsko-etiópska vojna o sporné pohraničné územie, ktorú ukončila až dohoda medzi oboma štátmi v roku 2018. Miera slobody slova patrí k najnižším na svete, podľa odhadov Amnesty International je držaných vo väzení bez súdu okolo desiatich tisícov politických odporcov, za Afwerkiovej vlády utieklo z krajiny okolo päť percent Eritrejčanov.
Je ženatý a má tri deti. Hlási sa k Eritrejské pravoslávnej cirkvi.

</doc>
<doc id="627211" url="https://sk.wikipedia.org/wiki?curid=627211" title="Variačná metóda">
Variačná metóda

Variačná metóda je založená na variačnom princípe (aj princíp najmenšieho účinku). Používa sa v kvantovej mechanike na numerické riešenie Schrödingerovej rovnice v rámci Harteeho-Fockovej metódy.

</doc>
<doc id="627219" url="https://sk.wikipedia.org/wiki?curid=627219" title="Bayraktar">
Bayraktar

Bayraktar môže byť:

</doc>
<doc id="627221" url="https://sk.wikipedia.org/wiki?curid=627221" title="Bayraktar Taktik İHA">
Bayraktar Taktik İHA

Bayraktar Taktik İHA (, doslova "Bayraktar taktický bezpilotný letecký systém") alebo Bayraktar TB2 je vojenské bezpilotné lietadlo spoločnosti Baykar Makina, ktoré dokáže operovať v stredných výškach a disponuje veľkou letovou vytrvalosťou. Je ideálnou platformou pre prieskumné a spravodajské misie, zároveň je však uspôsobené aj na nesenie zbraní typu vzduch-zem.
Vznik a vývoj.
Turecko sa po mnoho rokov snažilo získať bezpilotné lietadlá od USA alebo iných zahraničných dodávateľov. Keďže táto snaha nebola korunovaná úspechom, turecká vláda sa obrátila na domáci priemysel s požiadavkou, aby prišiel s vlastným riešením. O vývoj bezpilotného lietadla sa vo veľkej miere zaslúžil Selçuk Bayraktar, bývalý študent MIT.
Prvá fáza vývoja prototypu Bayraktar Block A sa začala v roku 2007 a o dva roky neskôr už nasledovali letové skúšky (v júni 2009). Zmluva o spustení druhej fázy vývoja a sériovej výrobe bola podpísaná v decembri 2011. Výsledkom druhej fázy bol Bayraktar Block B (TB2), ktorý absolvoval svoj prvý let v apríli 2014. 
Akceptačné skúšky nového bezposádkového lietadla prebehli v novembri 2014 a následne získali turecké ozbrojené sily prvých šesť dronov. V júni 2015 bola dodaná druhá šestica bezpilotných lietadiel Bayraktar TB2.
Konštrukcia.
Dron pozostáva z krátkej trupovej gondoly a z nej sa tiahnu dva nosníky chvostových plôch, ktoré majú tvar obráteného "V". Trup je vyrobený z karbónových vlákien, Kevlaru a kompozitov, zatiaľ čo časti spojov tvoria precízne opracované hliníkové časti. Bayraktar má dĺžku dĺžku a rozpätie krídel .
Piestový motor Rotax 912 s výkonom 100 koní je umiestnený v zadnej časti trupu a poháňa dvojlistú vrtuľu. Pohonný systém umožňuje dronu dosiahnuť maximálnu rýchlosť /h a výšku . Vďaka 300 litrovej palivovej nádrži dokáže Bayraktar vydržať vo vzduchu 24 hodín. V dôsledku toho, že nedisponuje satelitným spojením, je však jeho rádius len . 
Maximálna vzletová hmotnosť dronu je , pričom užitočné zaťaženie je . V štandardnej konfigurácii nesie Bayraktar elektro-optickú kameru, infračervený senzor, laserový diaľkomer a značkovač. Dron môže byť vyzbrojený dvomi laserom navádzanými strelami vzduch-zem MAM-L, ktoré majú dosah 8 km.
Každý bezposádkový vzdušný systém Bayraktar TB2 pozostáva zo šiestich lietadiel, dvoch pozemných riadiacich staníc, troch pozemných dátových terminálov, dvoch vzdialených video terminálov a pozemného podporného vybavenia.
Operačné nasadenie.
Protipovstalecké operácie Turecka.
Turecká armáda využíva Bayraktar TB2 hlavne na boj proti kurdským povstalcom na svojom území, ale aj v pohraničných oblastiach s Irakom a Sýriou. K prvému zabitiu príslušníka Strany kurdských pracujúcich pomocou tohto dronu došlo 8. septembra 2016.
Dňa 15. augusta 2018 použila turecká armáda Bayraktar TB2 na zabitie vodcu Strany kurdských pracujúcich İsmaila Özdena. K útoku došlo na severozápade Iraku v oblasti Sindžár. Raketa, vystrelená z dronu, zasiahla auto idúce rýchlosťou 90 km/h, v ktorom sedel Özden aj so svojimi strážcami.
K masívnemu využitiu dronov Bayraktar došlo počas operácie Olivová ratolesť, čo bola v podstate turecká invázia do mesta Afrín v severnej Sýrii. Turecká armáda vtrhla do tohto mesta 20. januára 2018 a napadla kurdské obyvateľstvo. V priebehu prvých troch mesiacov operácie vykonali drony Bayraktar 382 bojových a prieskumných letov, pričom strávili vo vzduchu 4916 hodín. Pomohli pri neutralizácii 1129 Kurdov - 449 ich bolo zabitých priamo s použitím vyzbrojených dronov Bayraktar a zvyšných 680 bolo zneškodnených nepriamo v tzv. protiteroristických operáciách s pomocou leteckej podpory týchto dronov.
Občianska vojna v Líbyi (2014 - súčasnosť).
Od mája 2019 začala tieto drony využívať vláda národnej jednoty (GNU) proti jednotkám Líbyjskej národnej armády (LNA). Počas bojov zničili Bayraktary množstvo rôznych typov vojenskej techniky patriacej Líbyjskej národnej armáde: 1 tank (T-55), 2 obrnené vozidlá, 6 raketometov (BM-21 Grad), 44 nákladných a cisternových vozidiel ako aj 11 protilietadlových systémov (dva 2K12 Kub, deväť Pancir-S1). Okrem toho sa pomocou dronov podarilo zlikvidovať aj niekoľko lietadiel odstavených na letiskách (tri Su-22, dve Il-76TD, jedno An-32).
Podľa údajov, ktoré poskytla arabská tlačová agentúra Al-Masdar News, systémy protivzdušnej obrany Pancir-S1, ktoré dodalo Rusko Líbyjskej národnej armáde, zničili v Líbyi najmenej 47 bezpilotných lietadiel Bayraktar TB2.
Ruská invázia na Ukrajinu.
K prvému nasadeniu Bayraktaru na Ukrajine došlo 9. apríla 2021, kedy tento dron vykonal prieskumnú misiu nad územím Donbasu.
V októbri 2021 bol Bayraktar TB2 prvýkrát bojovo nasadený, keď zaútočil na delostrelecké pozície ruských separatistov. Pri nálete sa podarilo zničiť húfnicu D-30 a zastaviť ostreľovanie ukrajinských jednotiek pri Hranitnom. 
Dňa 27. februára 2022 potvrdilo ukrajinské letectvo dva údery Bayraktaru na ruské konvoje v Chersonskej a Žytomyrskej oblasti. Pri jednom z týchto náletov sa Ukrajincom podarilo zničiť protilietadlový systém Buk.
Podľa videozáznamu, ktorý zverejnili ukrajinské ozbrojené sily, drony Bayraktar TB2 úspešne zničili niekoľko ruských vojenských vozidiel vrátane raketových systémov zem-vzduch.
Používatelia.
Súčasní používatelia.
 Azerbajdžan - objednal asi 12 lietadiel
 Etiópia - k novembru 2021 mali 4 lietadlá
 Kirgizsko - k decembru 2021 mali 3 lietadlá
 Katar
Katarské vzdušné sily - k februáru 2019 mal šesť dronov Bayraktar s 3 pozemnými riadiacimi stanicami
 Líbya - získala približne 36 lietadiel
 Maroko - marocká armáda objednala 13 lietadiel, pričom prvé z nich získala v septembri 2021 
 Pakistan
 Turecko
Turecké ozbrojené sily - k januáru 2019 mali 75 dronov tohto typu.
 Turkmenistan
 Ukrajina: objednala viac ako 60 lietadiel, ale do marca 2022 bolo Ukrajinským vzdušným silám a Ukrajinskému námorníctvu dodaných približne 20 kusov.
 Uzbekistan: k novembru 2023 disponoval minimálne štyrmi lietadlami Bayraktar TB2.
Budúci používatelia.
 Poľsko - objednalo 24 lietadiel a 12 pozemných riadiacich staníc
 Irak - v novembri 2021 objednal 8 lietadiel

</doc>
<doc id="627222" url="https://sk.wikipedia.org/wiki?curid=627222" title="Dvojstranne súmerné živočíchy">
Dvojstranne súmerné živočíchy



</doc>
<doc id="627223" url="https://sk.wikipedia.org/wiki?curid=627223" title="Eucoelom">
Eucoelom



</doc>
<doc id="627224" url="https://sk.wikipedia.org/wiki?curid=627224" title="Deuterocoel">
Deuterocoel



</doc>
<doc id="627225" url="https://sk.wikipedia.org/wiki?curid=627225" title="Štetinatoústovky">
Štetinatoústovky



</doc>
<doc id="627226" url="https://sk.wikipedia.org/wiki?curid=627226" title="Bayraktar TB2">
Bayraktar TB2



</doc>
<doc id="627227" url="https://sk.wikipedia.org/wiki?curid=627227" title="Pravý coelom">
Pravý coelom



</doc>
<doc id="627228" url="https://sk.wikipedia.org/wiki?curid=627228" title="Pravý célom">
Pravý célom



</doc>
<doc id="627229" url="https://sk.wikipedia.org/wiki?curid=627229" title="Pravý celóm">
Pravý celóm



</doc>
<doc id="627230" url="https://sk.wikipedia.org/wiki?curid=627230" title="Celómová dutina">
Celómová dutina



</doc>
<doc id="627231" url="https://sk.wikipedia.org/wiki?curid=627231" title="Coelomová dutina">
Coelomová dutina



</doc>
<doc id="627232" url="https://sk.wikipedia.org/wiki?curid=627232" title="Pravá celómová dutina">
Pravá celómová dutina



</doc>
<doc id="627233" url="https://sk.wikipedia.org/wiki?curid=627233" title="Pravá coelomová dutina">
Pravá coelomová dutina



</doc>
<doc id="627234" url="https://sk.wikipedia.org/wiki?curid=627234" title="Émilie du Châtelet">
Émilie du Châtelet

Gabrielle Émilie Le Tonnelier de Breteuil, markíza du Châtelet (* 17. december 1706, Paríž, Francúzsko† 10. september 1749, Lunéville) bola francúzska matematička, fyzička, filozofka a osvietenkyňa.
Najvýznamnejšie sú jej práce fyzikálne ("Institutions de physique"), jej poňatie kinetickej energie podľa niektorých komentátorov anticipuje relativistické poňatie Einsteinove. V práci "Dissertation sur la nature et la propagation du feu" predpovedala infračervené žiarenie.
Do francúzštiny preložila Newtonov spis "Principia Mathematica" i "Bájku o včelách" Bernarda Mandevilla v predslove ktorej podporavala vzdelávanie žien.
Napísala tiež filozofický spis "Discours sur le bonheur", ktorý sa tiež zameriaval na ženskú otázku. Vo svojich prácach oponovala Johnovi Locke. Venovala sa tiež výkladu Biblie ("Examen de la Genèse, Examen des Livres du Nouveau Testament").
Bola tiež známa ako milenka filozofa Voltaira. Ten žil nejaký čas na jej vidieckom sídle v Cirey-sur-Blaise v jej priazni (za súhlasu tolerantného manžela markíza Florent-Claude du Chastellet-Lomonta). S Voltaireom aj spoločne vedecky pracovali. Voltaire o nej v liste Fridrichovi II. Veľkému napísal, že je "veľkým mužom, ktorý má jedinú vadu - že je ženou". Mala však aj iných milencov, s tým posledným, básnikom Jeanom Françoisom de Saint-Lambertom, otehotnela a niekoľko dní po pôrode zomrela, pravdepodobne na horúčku šestonedieľok.
Fínska skladateľka Kaija Saariaho o nej napísala operu "Émilie".

</doc>
<doc id="627235" url="https://sk.wikipedia.org/wiki?curid=627235" title="Prvá bitka pri Narviku">
Prvá bitka pri Narviku

Prvá bitka pri Narviku bolo stretnutie námorných síl Royal Navy (Spojené kráľovstvo) a Kriegsmarine (Nemecko) vo fjorde Ofotfjord neďaleko nórskeho Narviku v ranných hodinách 10. apríla 1940. Bitka sa odohrala len jeden deň po obsadení Nórska nacistickým Nemeckom. V Ofotfjorde sa nachádzalo 10 nemeckých torpédoborcov na ktoré zaútočilo 5 britských torpédoborcov. Napriek početnej prevahe nemeckých lodí sa skončila víťazstvom britských síl. O niekoľko dní bola nasledovaná druhou bitkou pri Narviku.
Predohra.
Nórsko zaujímalo strategickú polohu, ktorá umožňovala kontrolovať dodávky železnej rudy zo Švédska pre nemeckú vojnovú ekonomiku. Ruda sa nakladala v Nórskom prístave Narvik, a plavebné trasy viedli pozdĺž nórskeho pobrežia. Preto mali obe bojujúce strany záujem Nórsko kontrolovať. Veľká Británia formou podpory spojenca, nacistické Nemecko násilným obsadením. K tomu aj došlo 9. apríla 1940 v rámci operácie Weserübung.
Nemecké sily.
Súčasťou nemeckého vyloďovacieho zväzu pre Narvik bolo 10 torpédoborcov: Wilhelm Heidkamp, Anton Schmitt, Bernd von Arnim, Erich Giese, Erich Koelner, Diether von Roeder, Hans Lüdemann, Herman Künne, Georg Thiele a Wolfgang Zenker. Veliteľ zoskupenia torpédoborcov bol komodor Friedrich Bonte na vlajkovej lodi "Wilhelm Heidkamp". Torpédoborce mali po vylodení pechoty pri Narviku doplniť palivo a vrátiť sa späť do Nemecka. Z troch zásobovacích lodí s palivom však boli dve zajaté na začiatku operácie a do fjordu sa dostala iba jedna. Doplňovanie paliva teda prebiehalo trikrát pomalšie ako bolo plánované a do 10. apríla rána bolo palivo doplnené iba trom z torpédoborcov.
Britské sily.
Skoro ráno 9. apríla 1940 sa v neďalekom Vestfjorde nachádzala britská flotila piatich torpédoborcov triedy H: Hardy, Hotspur, Havoc, Hunter a Hostile. Veliteľom zoskupenia bol kapitán Bernard Warburton-Lee.
Priebeh bitky.
9. apríla napoludnie dostali britské sily rozkaz k plavbe k Narviku a útoku na nemecké sily. O ich veľkosti nemali presné informácie. Počasie bolo nepriaznivé, snehová búrka obmedzila viditeľnosť, ale zároveň kryla útočníkov. Nemecké lode boli rozmiestnené vo viacerých skupinách. V zálive pri Narviku bolo zakotvených 5 torpédoborcov a 23 obchodných lodí, 2 torpédoborce boli v zálive Ballangen a 3 ďalšie v Herjangsfjorde. 10. apríla o 4:30 ráno vplávali torpédoborce "Hardy", "Hunter" a "Havoc" do zálivu pri Narviku, vypálili torpéda a začali strieľať z diel. Útok bol prekvapivý a účinný. Torpédo zasiahlo torpédoborec "Wilhelm Heidkamp" do skladišťa následkom čoho vybuchol. Na palube zahynul veliteľ zväzu Friedrich Bonte. Ďalšie torpédo a delostreľba spôsobili explóziu, ktorá rozlomila torpédoborec "Anton Schmitt". 
Ostatné nemecké torpédoborce začali paľbu opätovať, následkom čoho briti prerušili útok a vyplávali späť do fjordu. Tu sa však stretli s paľbou z torpédoborcov vracajúcich sa z okolia. V delostreleckej paľbe boli potopené "Hardy" a "Hunter". Na jeho palube utrpel smrteľné zranenia aj britský veliteľ Bernard Warburton-Lee. Poškodený bol aj "Hotspur", ale aj ďalšie nemecké torpédoborce. Bitka sa skončila oko 7:00 toho istého dňa. Okrem dvoch potopených nemeckých torpédoborcov zostal "Diether von Roeder" ťažko poškodený - neschopný ďalšej plavby, dva mierne poškodené ("Bernd von Arnim", "Georg Thiele") a ďalšie dva ľahko poškodené ("Hans Lüdemann", "Herman Künne" ).
Výsledok.
Z bitky vyšli víťazne britské sily. Admiralita mala v oblasti aj krížnik a bojovú loď a uvedomovala si že nemecké lode sú vo fjorde v pasci. Preto sa rozhodla v útoku pokračovať, čo vyústilo do druhej bitky pri Narviku 13. apríla 1940.

</doc>
<doc id="627236" url="https://sk.wikipedia.org/wiki?curid=627236" title="Olympia (Paríž)">
Olympia (Paríž)

Olympia je koncertná sála v Paríži na "Boulevard des Capucines" v 9. obvode. Je najstarším podnikom tohto druhu v meste, ktorý dodnes funguje. Sála má kapacitu 1 9852 824 miest.
Dejiny.
V roku 1888 Joseph Oller (zakladateľ zábavného podniku Moulin Rouge) začal na "Boulevard des Capucines" prevádzkovať horskú dráhu. Po zákaze tejto činnosti z bezpečnostných dôvodov (dráha bola drevená a úrady sa obávali požiaru) otvoril v dome č. 28 dňa 12. apríla 1889 koncertnú sálu pod názvom "Olympia".
Podnik sa stal čoskoro populárny a vystupovali tu významní umelci tej doby ako La Goulue a v nasledujúcich desaťročiach Mistinguett, Marie Dubas, Fréhel, Josephine Baker, Damia alebo Yvonne Printemps. Okrem hudby a spevu sa tu konalo aj množstvo ďalších predstavení ako akrobacia, balet alebo opereta. Ale keď doba veľkých hviezd pominula, bola sála v roku 1929 premenená na ziskovejšie kino.
Po druhej svetovej vojne prevzal Olympiu riaditeľ Bruno Coquatrix a v roku 1952 ju obnovil pre koncerty. Kino zostalo jej súčasťou až do roku 1987. Prvé predstavenie sa konalo vo februári 1954. Pri tejto príležitosti vystúpil Gilbert Bécaud, vtedy ešte ako predspevák Lucienne Delyleovej.
O 40 rokov neskôr hrozila objektu demolácia a na jeho mieste mal vzniknúť parkovací dom. Avšak 7. januára 1993 bola stavba vyhlásená za historickú pamiatku. Následne bola počas dvojročnej stavebnej činnosti renovovaná fasáda a za ňou, niekoľko metrov ďalej vzhľadom na pôvodné umiestnenie, nanovo postavená identická sála s interiérom ozdobeným tradične do červena.
Umelci v Olympii.
Po druhej svetovej vojne tu vystúpilo veľa známych francúzskych i zahraničných umelcov.

</doc>
<doc id="627237" url="https://sk.wikipedia.org/wiki?curid=627237" title="Medellín">
Medellín

Medellín je veľkomesto v Kolumbii, správne stredisko departmentu Antioquia. S počtom 2 464 322 obyvateľov, v roku 2015, to je druhé najväčšie kolumbijskej mesto po Bogote. 
Mesto leží na brehoch rieky Medellín v Aburrajskom údolí ("Valle de Aburrá") v priemernej nadmorskej výške 1500 metrov v pohorí Centrálne Kordillery. V histórii sa mesto nazývalo "Aburrá de los Yamesíes, San Lorenzo de Aburrá, San Lorenzo de Aňa, Valle de San Bartolomé, Villa de la Candelaria de Medellín a Medellín". Každoročne sa tu už od roku 1957 organizuje v auguste Festival kvetov "La Feria de Las Flores."
Názov.
Aburrajské údolie uvideli Španieli prvýkrát v auguste 1541. Mestu vzniknutému živelne v prvej polovici 17. storočia vybral meno don Pedro Portocarrero y Luna, predseda "Rady pre Indiu" podľa mesta Medellín v provincii Badajoz v španielskej Extremadure. 22. novembra 1674 kráľovná-regentka Mária Anna Habsburská (v zastúpení svojho syna Karola II.) vydala kráľovský výnos ktorým potvrdila založenie mesta pod názvom Villa de Nuestra Señora de la Candelaria de Medellín.
Podnebie.
Podnebie je (vzhľadom k zemepisnej šírke) relatívne chladné, čo je dané nadmorskou výškou. Podnebie je charakterizované skôr ako vlhké subtropické. Priemerná teplota je 22 ° C a v dôsledku blízkosti k rovníku v priebehu roka takmer nekolíše. Teploty a pohybujú od 10 do 30 ° C.
Doprava.
Medellín disponuje medzinárodným letiskom "Aeropuerto Internacional José María Córdova". Verejnú dopravu zabezpečuje metro, električky a autobusy. Vzhľadom k topografii mesta tu zároveň existuje niekoľko lanoviek (Metrocable), ktoré sú súčasťou mestskej hromadnej dopravy.

</doc>
<doc id="627238" url="https://sk.wikipedia.org/wiki?curid=627238" title="Branislav Gröhling">
Branislav Gröhling

Mgr. Branislav Gröhling (* 6. apríl 1974, Partizánske) je slovenský politik, od 16. marca 2024 predseda strany SaS. Je tiež bývalý minister školstva, vedy, výskumu a športu Slovenskej republiky. Demisiu podal 5. septembra 2022 v podateľni kancelárie prezidentky Slovenskej republiky, ktorá bola prijatá prezidentkou Zuzanou Čaputovou 13. septembra 2022. Pred vstupom do politiky bol vizážistom aj podnikateľom v oblasti vizáže a manažoval sieť kaderníckych salónov. Vo voľbách do NR SR v roku 2016 bol zvolený za poslanca Národnej rady Slovenskej republiky ako člen politickej strany Sloboda a Solidarita (SaS), v rámci ktorej pôsobil ako tím líder pre školstvo. Po voľbách do Národnej rady Slovenskej republiky 2020 sa stal ministrom školstva, vedy, výskumu a športu Slovenskej republiky vo vláde Igora Matoviča. 25. marca 2021 podal demisiu a jeho funkciou bol poverený minister financií Eduard Heger. Od 1. apríla 2021 do 13. septembra 2022 bol opätovne ministrom školstve vo vláde Eduarda Hegera, ktorý neskôr bol opäť poverený vedením ministerstva po tom, čo sa Gröhling znovu stal poslancom NR SR.
Život.
V rokoch 19881992 absolvoval štúdium v odbore navrhovanie a výroba obuvi a galantérneho tovaru na Strednej priemyselnej škole obuvníckej v Partizánskom a neskôr, v rokoch 20042009 vyštudoval právo na Bratislavskej vysokej škole práva.
Od 1. júla 1997 do 9. marca 2007 podnikal v rámci živnostenského oprávnenia v oblasti visage, maskérstvo ai. Od 29. septembra 1999 je spoločníkom spoločnosti PDMG s.r.o. (v období od 10. januára 201 do 4. apríla 2016 bol tiež jej konateľom), ktorá prevádzkuje sieť kaderníckych salónov značky Pierot v Bratislave. V roku 2006 bol spolu s konateľkou spoločnosti Simonou Hlavenkovou vlastníkom 50-percentného podielu základného imania spoločnosti. V roku 2019 predali firmu (v tom čase 6 kaderníctve v bratislavských nákupných centrách) Romanovi Václavík, ktorého v minulosti Smer nominoval na post tieňového ministra hospodárstva. Václavík tvrdil, že už v toku 2019 bola sieť v zlom stave a generovala stratu a na jar 2021, už len s jediným kadernictvom, musel požiadať o ochranu pre veriteľmi, aby sa vyhol bankrotu.
Od 27. augusta 2005 bol Gröhling jediným spoločníkom spoločnosti BG&amp;BG s.r.o. (do 4. apríla 2016 bol zároveň jej konateľom), ktorá je od 21. augusta 2018 v likvidácii. Od 9. augusta 2013 do 13. novembra 2015 pôsobil ako konateľ spoločnosti Skalna s.r.o.
Vo voľbách do NR SR v roku 2016 kandidoval ako člen politickej strany SaS a do NR SR bol zvolený so ziskom 7 242 prednostných hlasov (18. výsledné miesto na kandidátnej listine SaS). V parlamente pôsobil ako podpredseda Mandátového a imunitného výboru NR SR a overovateľ Výboru NR SR pre vzdelávanie, vedu, mládež a šport.
Vo svojej aktivistickej a publicistickej činnosti sa venuje oblasti školstva, najmä stredným odborným školám. Bol členom prípravného výboru a do roku 2017 štatutárnym zástupcom občianskeho združenia Podporme remeslá, v rámci ktorého od roku 2006 organizoval projekt odborného vzdelávania Education. Projekt bol pôvodne zameraný na kadernícke povolanie (neskôr sa rozšíril o profesie kuchár, cukrár, barista ai.) a prebieha vo forme jednodňových motivačných stretnutí profesionálov so žiakmi na školách. Gröhling v rámci straníckych štruktúr SaS pôsobil ako tímlíder pre školstvo. 21. marca 2020 sa stal ministrom školstva.
Pôsobenie vo funkcii ministra školstva.
V júni 2020 oznámil otvorenie trhu s učebnicami školám na prvom stupni. Po jednom roku od nastúpenia do funkcie spomenul vytvorenie portálu "Učíme na diaľku za nulové náklady." Vzdelávacia časť, ktorá je v súčasnosti umiestnená na portále VIKI, má aj jednu časť určenú verejnosti. Pre využívanie učebníc je potrebné povolenie ministerstva. Gröhling zároveň oznámil, že v jednej z budov ministerstva končí rekonštrukcia a prestavba interiéru, ktorej cieľom je vytvoriť podnetné prostredie modelovej školy. Zámerom ministerstva je zároveň umožniť riaditeľom, ktorí majú záujem preniesť niektoré priestorové riešenia do svojich škôl, požiadať o finančný príspevok na modernizáciu. V prvej fáze plánuje ministerstvo školstva na tento účel vyčleniť približne tri milióny eur pre prvú stovku škôl. V škole sa má podľa ministra nachádzať deväť tried ako aj centrálna oddychová zóna pre žiakov, ktorá je doplnená o pódium a ktorá môže byť zároveň využívaná ako miestnosť na prednášky a diskusie. Usporiadanie tried súvisí so zmenami v prístupe k výučbe a so vzdelávaním učiteľov, ktoré rezort plánuje. Ich cieľom je podpora prechodu od klasickej „frontálnej výučby“ k inovatívnym metódam výučby, ktoré podporujú aktívne zapojenie žiaka do výučby, tímovú prácu, skupinové riešenie problémov či diskusiu. V septembri 2021 boli takéto priestory novej základnej školy na Tomášikovej ulici v Bratislave otvorené za účasti politikov. Ministerstvo školstva však poskytlo priestory mestskej časti Ružinov len dočasne, následne ich bude využívať susedné Gymnázium Ladislava Novomeského.
V lete a na jeseň roka 2021 viackrát ohlasoval Gröhling reformu školstva. Vláda už v auguste 2021 schválila tri novely zákonov, na ktorých pracoval rezort školstva a ktoré sa dostali do Národnej rady SR a okamžite na ne reagovali riaditelia škôl výhradami. Novela zákona č. 131/2002 Z. z. o vysokých školách bola prezentovaná tiež ako reforma ale ešte pred jej schválením (11. januára 2022 je v stave Výber poradcov k NZ) proti nej demonštrovala akademická obec. V januári 2022 Gröhling prezentoval reformu „Moderné školstvo“, ktorej hlavnou časťou je 40 stranový dokument „Zmeny v kurikule základného vzdelávania“, ku ktorému sa má viesť verejná diskusia. Reformy sú nevyhnutnou súčasťou (európskeho) plánu obnovy, ktorý v školstve SR stanovuje tri hlavné úlohy: 1. Dostupnosť, rozvoj a kvalita inkluzívneho vzdelávania, 2. Vzdelávanie pre 21. storočie, 3. Zvýšenie výkonnosti slovenských vysokých škôl.
Z ministerstva a z vlády Eduarda Hegera Gröhling odišiel 13. septembra 2022. V ten istý deň bol Heger poverený na dočasné vedenie ministerstva, kým sa nenájde dohoda medzi koaličnými stranami o novom ministrovi. Gröhling si uplatnil svoj poslanecký mandát, a súčasne pôsobí ako poslanec NR SR, v poslaneckom klube a v strane SaS.
Predseda strany Sloboda a Solidarita.
Na kongrese strany 16. marca 2024 bol Gröhling ziskom 160 zo 173 hlasov zvolený za predsedu strany. Jediným protikandidátom bol Igor Prieložný. Dovtedajším predsedom bol 15 rokov Richard Sulík.
Kauza diplomovej práce.
Dňa 13. júla 2020 Denník N zverejnil, že diplomová práca Branislava Gröhlinga obhájená na Bratislavskej vysokej škole práva v roku 2009 s názvom „Terorizmus. Medzinárodné a európske nástroje boja proti nemu“ je „kompilát s prvkami plagiátu“. Gröhling do nej použil "„skoro celú svoju bakalárku“ ("s rovnakým názvom), ktorú písal pod rovnakým vedúcim (Rudolf Kucharčík) ako magisterskú prácu. Počas plagiátorskej aféry predsedu parlamentu Borisa Kollára Gröhling požiadal svoju alma mater, aby zneprístupnila jeho diplomovú prácu.
14. júla 2020 Gröhling na tlačovej konferencii priznal, že diplomová práca má nedostatky. Odchod z postu ministra školstva odmietol. Povedal tiež, že nepožiadal svoju alma mater o stiahnutie diplomovej práce z webu knižnice. Predtým tvrdil, že ju o to požiadal. Statusom na sociálnej sieti predošlý týždeň sľúbil, že prácu nechá preveriť antiplagiátorskym systémom. Výsledok previerky však zatiaľ stále nezverejnil.
Paneurópska vysoká škola (PEVŠ), do roku 2010 známa ako Bratislavská vysoká škola práva, na diplomovku reagovala nasledovne: "„V kontexte času jej vzniku nevidíme žiadne porušenie predpisov a morálne pochybenia autora, ktoré by odôvodňovali výzvy na jeho odstúpenie.“" PEVŠ však priznala zmätok so zverejňovaním diplomových prác vo svojej akademickej knižnici a informačnom systéme: „V rozpore so znením licenčnej zmluvy bola práca prístupná aj v knižničnom informačnom systéme. Po upozornení bola táto chyba odstránená a autorovi sme sa ospravedlnili.“ Záver teda je, že Gröhlingova diplomovka už nie je prístupná online.
Koaličná poslankyňa Vladimíra Marcinková (Za ľudí) sa nestotožňuje s tvrdením, že v prípade Gröhlingovej diplomovky ide o plagiát, aj keď nejde podľa jej slov o nejaký „výrazný akademický počin“. Gröhling priznáva, že s odstupom času nie je na svoju prácu hrdý a napísal by ju úplne inak. ​V súvislosti s diplomovkou Borisa Kollára dostali od Matoviča minister školstva a ministerka spravodlivosti domácu úlohu zmeniť zákon posudzovania záverečných prác. „Možno pán minister napíše zákon, pre ktorý stratí titul, a možno nie.“ povedal premiér.
Gröhlingovu diplomovku kritizovala aj jeho štátna tajomníčka Monika Filipová z rovnakej strany SaS. O rok na to (v júni 2021) bola odvolaná, o čom povedala, že dôvodom bolo že ministrovi povedala, že kauzu diplomovky nevysvetlil dostatočne.
Po medializovaní demisie rakúskej ministerky práce a rodiny Christine Aschbacherovej pre plagiátorstvo vyzvala Študentská rada vysokých škôl Igora Matoviča 11. januára 2021 vzdať sa svojho magisterského titulu. K výzve sa v ten istý deň pripojila aj Komunita Zastavme korupciu s dôrazom na novú právnu úpravu zákona, ktorá od 1. januára toho istého roku umožňovala absolventom vysokých škôl vzdať sa titulu a zároveň vyzvali ďalších politikov, ktorí preukázateľne získali titul podvodom, aby sa vzdali svojich titulov. Medzi vyzvanými politikmi na vrátenie svojho titulu bol aj Branislav Gröhling. Vtedajší premiér Igor Matovič reagoval na výzvu, že sa rozhodol titulu vzdať v prípade, ak sa titulu vzdá aj Branislav Gröhling: „Je veľmi správne sa inšpirovať postojmi ministra školstva. Keďže sme v tom s pánom ministrom školstva spolu, urobím presne to, čo minister školstva.“ 14. januára 2021 minister v rozhovore potvrdil, že sa svojho magisterského titulu nemieni vzdať.
Štrajk učiteľov v roku 2022.
Gröhling v máji 2022 podporil protivládny štrajk učiteľov kvôli nízkym platom v jeho rezorte. Štrajku sa zúčastnil spolu s ministrom financií Igorom Matovičom.
Po proteste minister školstva uviedol že svojou účasťou ich chcel len podporiť, zvýšiť platy by im mal Matovič.
Kritika.
Minister Gröhling začiatkom roku 2021 rozhodol zrušiť dve eurofondové výzvy za desiatky miliónov eur vo svojom, rezorte. Rozladil nielen vedcov, ale aj veľkých zamestnávateľov a SAV. MŠVVaŠ SR zdôvodňovalo, že "identifikovalo disponibilnú alokáciu vo výške 100 mil. EUR (zdroj EFRR), ktorá bola pôvodne určená na výzvy na podporu dlhodobého strategického výskumu „Priemysel pre 21.st“ a „Digitálne Slovensko“. Nakoľko však v súčasnosti uvedené výzvy predstavujú vysoké riziko nevyčerpania, resp. trvalej straty finančných prostriedkov EÚ do konca roka 2023." Slovenská akadémia vied (SAV) a sedem rektorov technických a výskumných univerzít napísali otvorený list, v ktorom odmietajú postup .„Projekty z výziev Digitálne Slovensko a kreatívny priemysel a Priemysel pre 21. storočie tak prídu celkovo o 313 miliónov eur.” Uvoľnené finančné príspevky poputujú na ministerstvo hospodárstva, ktoré riadil Gröhlingov stranícky šéf Richard Sulík (SaS).Minister hospodárstva plánoval tieto zdroje využiť napríklad na vývoj a výrobu batériových systémov. Gröhling so Sulíkom tak nemusia čakať ani na rozhodnutie Bruselu. Podarilo sa im vyhnúť možnému nesúhlasu kompetentných, keďže takýto krok nepodlieha schvaľovaniu na úrovni Európskej únie. Zaujímavé pritom bolo že obaja Sulík aj Gröhling mali hneď úplne jasno o projektoch, ktoré by mali byť podporené za európske peniaze, ktoré mali pôvodne smerovať úplne inde.

</doc>
<doc id="627239" url="https://sk.wikipedia.org/wiki?curid=627239" title="Albert Sabin">
Albert Sabin

Albert Bruce Sabin (* 26. august 1906, Białystok, Ruský štát† 3. marec 1993, Washington, USA) bol americký lekár-imunológ.
Životopis.
Narodil sa v Białystoku na území vtedajšej Ruskej ríše rodičom Jacobovi Sapersteinovi a Tillie Krugmanovej. V roku 1921 emigroval s rodinou do New Yorku. 
V roku 1931 ukončil štúdium medicíny na New York University.
Vynašiel orálne podávanú vakcínu proti detskej obrne, ktorá tak nahradila staršiu, injekčne podávanú vakcínu Jonasa Salka. Sabinova vakcína vznikla roku 1962 (Salkova v roku 1954) a okrem jednoduchšej aplikácia bola efektívnejšia a mala dlhší účinok. Pri zavádzaní vakcíny musel Sabin zviesť boj s "Public Health Service", ktorá dlho preferovala Salkovu vakcínu, takže zatiaľ čo Sovieti Sabinovu vakcínu už masívne využívali (predovšetkým zásluhou sovietskeho mikrobiológa Michaila Chumakova), bežným Američanom nebola dostupná.&lt;br&gt;
Vyvinul aj lieky proti encefalitíde a horúčke dengue. Okrem toho skúmal možný vplyv niektorých vírusov na vznik niektorých foriem rakoviny. 
V roku 1970 získal National Medal of Science, roku 1986 Presidential Medal of Freedom.

</doc>
<doc id="627240" url="https://sk.wikipedia.org/wiki?curid=627240" title="Franz Planer">
Franz Planer

Franz Planer, rodným menom František Plánička, (* 29. marec 1894, Karlove Vary† 10. január 1963, Hollywood, Kalifornia, USA) bol americký filmový kameraman českého pôvodu, trojnásobný držiteľ ocenenia Zlatý glóbus, päťkrát nominovaný na cenu Americkej filmovej akadémie Oscar.
S prácou kameramana začínal najprv vo Viedni a Paríži, v rokoch 1920 až 1930 točil v Nemecku a neskôr aj v ďalších miestach Európy. Od roku 1937 potom natrvalo pracoval iba v americkom Hollywoode. 
Počas svojho kariéry nakrútil približne 130 filmov, medzi inými napríklad snímky "Veľká zem", "Prázdniny v Ríme" alebo "Raňajky u Tiffanyho" a ďalšie.

</doc>
<doc id="627241" url="https://sk.wikipedia.org/wiki?curid=627241" title="Zoznam filmových článkov/9">
Zoznam filmových článkov/9

Tento index bol automaticky vygenerovaný podľa tejto . Obsahuje 2 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
9-.
9-1-1 (seriál)

</doc>
<doc id="627242" url="https://sk.wikipedia.org/wiki?curid=627242" title="Nora (skrýša)">
Nora (skrýša)

Nora je obydlie divokých zvierat, ktoré je vyhrabané v krajine. Slúži ako úkryt a priestor pre vyvádzanie mláďat. Skladá sa z jednej alebo viacerých vstupných chodieb a jednej alebo niekoľkých komôrok.
Vodné zvieratá majú niekedy vstupy do nôr pod vodnou hladinou.
Pojem "nora" sa používa typicky u cicavcov, ďalej sa používa u vtákov hniezdiacich napríklad v hlinitých alebo piesočnatých brehoch riek. V hniezdnych norách hniezdia napr. brehuľa obyčajná, rybárik riečny, včelárik zlatý, kuvik obyčajný. 

</doc>
<doc id="627243" url="https://sk.wikipedia.org/wiki?curid=627243" title="Holyhead">
Holyhead

Holyhead (walesky "Caergybi") je najväčšie mesto na britskom ostrove Anglesey na severe Walesu. V roku 2011 tu žilo 11 431 obyvateľov.
V roku 1927 sa tu konal festival "National Eisteddfod of Wales".
Nachádza sa tu veľký prístav. Pobrežná železnica severného Walesu spája mesto s anglickým Crewe. Začína a končí tu chodník Anglesey Coastal Path okolo ostrova. Mesto je sídlom futbalového klubu Holyhead Hotspur F.C.

</doc>
<doc id="627245" url="https://sk.wikipedia.org/wiki?curid=627245" title="Ján Tahy">
Ján Tahy

Ján Tahy (maď. "Tahy János") môže byť:

</doc>
<doc id="627246" url="https://sk.wikipedia.org/wiki?curid=627246" title="Johann Wilhelm Ritter">
Johann Wilhelm Ritter

Johann Wilhelm Ritter (* 16. december 1776, Samitz bei Haynau, Poľsko)† 23. január 1810, Mníchov, Nemecko) bol nemecký chemik, fyzik a filozof. Objavil ultrafialové žiarenie a zostrojil prvý akumulátor..
Objav ultrafialového žiarenia.
Ritter vykonal rozklad svetla optickým hranolom a na rôzne miesta ukladal prúžky papiera namočené do roztoku chloridu strieborného. Prúžky najviac sčerneli za fialovým koncom spektra a Ritter tak objavil, že sem dopadá žiarenie, ktoré nazval "dezoxidačné" svetlo. Názov ultrafialové žiarenie dostalo až v 19. storočí.

</doc>
<doc id="627247" url="https://sk.wikipedia.org/wiki?curid=627247" title="Ján Tahy (maliar)">
Ján Tahy (maliar)

Ján Tahy (, ; * 1865† 1928, Spojené štáty) bol americký figurálny maliar, pôvodom z Uhorska (resp. Rakúsko-Uhorska).
Študoval v Budapešti a v zahraničí. V roku 1893 v Prešove usporiadal výstavu vlastných malieb a kresieb, ktorá bola prvou individuálnou výstavou na území Slovenska. Následne (ešte v 90. rokoch) emigroval do Spojených štátov a usadil sa v New Yorku.

</doc>
<doc id="627248" url="https://sk.wikipedia.org/wiki?curid=627248" title="Perth (Škótsko)">
Perth (Škótsko)

Perth je mesto v Škótsku ležiace na rieke Tay, západne od mesta Dundee.
Bývalé kráľovské mesto je správnym centrom kraja Perth a Kinross. V roku 2012 tu žilo 47 180 obyvateľov

</doc>
<doc id="627249" url="https://sk.wikipedia.org/wiki?curid=627249" title="Kolding">
Kolding

Kolding je mesto a prístav v Dánsku. Nachádza sa pri fjorde Kolding v regióne Syddanmark (Južné Dánsko). V roku 2014 malo 58 021 obyvateľov a bolo tak siedmym najväčším mestom Dánska. 
K pamätihodnostiam patrí bývalý kráľovský hrad Kolding ("Koldinghus"), ktorý postavil v roku 1248 kráľ Erik V. Roku 1808 vyhorel, ale bol zrenovovaný. Na hrade je dnes múzeum ("Museet på Koldinghus") a býva využívaný dánskou vládou k slávnostným príležitostiam. &lt;br&gt;
Kostol sv. Mikuláša ("Sankt Nicolai") pochádza takisto zo 13. storočia. V múzeu "Trapholt" je expozícia moderného dánskeho umenia. 
Ide o dôležitý dopravný uzol, obchodné a priemyselné centrum. Rozvinuté je najmä strojárstva a lodiarstve.

</doc>
<doc id="627250" url="https://sk.wikipedia.org/wiki?curid=627250" title="Almería">
Almería

Almería je prístavné mesto v španielskej Andalúzii, centrum rovnomennej provincie, medzi Granadou a Murciou. Mesto je obklopené horami s horúcim a suchým polopúštnym podnebím. V roku 2017 tu žilo 195 389 obyvateľov | ich počet v posledných rokoch rýchlo zvyšujú prisťahovalci, predovšetkým z blízkeho Maghrebu. Z miestneho prístavu plávajú lode do španielskej Melilly, marockého Nadoru a ďalej do alžírskeho Ghazaoueta a Orana.
Názov bol prevzatý z arabčiny: المرية ("al-Maríjja") sa odvodzuje od مرأى ("mara'à"), čo znamená vyhliadku čí stráž, lebo prvotnou funkciou miesta bolo stráženie miestnej zátoky. Mesto vzniklo roku 955, kedy dal osadu opevniť córdobský kalif Abd ar-Rahmán III. Definitívne ju od Arabov dobyli až Katolícke Veličenstvá v roku 1489.
V meste a okolí sa natáčalo veľké množstvo filmov a seriálov. V roku 1965 sa tu natáčal film "Pro pár dolarů navíc", "Barbar Conan" (1982), "Lawrence z Arábie" (1962), "Indiana Jones a posledná krížová výprava" (1989) a iné.
Dnes sa okolo mesta rozprestierajú pareniská, ktoré zaberajú plochu okolo . Pestujú sa v nich trvanlivé paradajky, uhorky, papriky a iné druhy zeleniny určené pre európsky trh.
V decembri 2017 došlo niekoľko kilometrov severne od mesta k zemetraseniu o sile 3,5.

</doc>
<doc id="627251" url="https://sk.wikipedia.org/wiki?curid=627251" title="United States Census Bureau">
United States Census Bureau

United States Census Bureau (USCB, "Americký úrad pre sčítanie ľudu", oficiálne Bureau of the Census) je federálna agentúra USA ktorej hlavným cieľom je vykonávať každých desať rokov sčítanie obyvateľstva. Okrem toho vykonáva rôzne iné sčítania a prieskumy. Spadá pod skupinu federálnych agentúr zvanú "Federal Statistical System of the United States" ("federálny štatistický systém"), ktorá je zodpovedná za poskytovanie štatistických dát o obyvateľstve a ekonomike.
Agentúra vznikla v roku 1903, v roku 2015 mala okolo 12 zamestnancov. Sídlom USCB je Suitland v štáte Maryland.

</doc>
<doc id="627254" url="https://sk.wikipedia.org/wiki?curid=627254" title="Atari ST">
Atari ST

Atari ST je 16/32-bitový počítač.
Hardvér.
Procesor
Pamäť
Video
Audio
Diskové jednotky

</doc>
<doc id="627257" url="https://sk.wikipedia.org/wiki?curid=627257" title="Thomas Stafford Williams">
Thomas Stafford Williams

Thomas Stafford Williams (* 20. marec 1930, Wellington, Nový Zéland – † 22. december 2023, Waikanae) bol novozélandský kardinál, emeritný arcibiskup Wellingtonu.
Životopis.
Narodil sa vo Wellingtone. Vyštudoval obchod a krátko pracoval ako účtovník. V roku 1954 sa rozhodol pre štúdium teológie, najprv na Novom Zélande, neskôr bol vyslaný na štúdiá na Pápežsku univerzitu Urbaniane v Ríme. Tam ho aj 20. decembra 1959 vysvätil za kňaza kardinál Gregorio Pietro Agagianian. Po návrate na Nový Zéland pôsobil v pastorácii, niekoľko rokov aj ako misionár v Samoe.
V roku 1979 zomrel wellingtonský arcibiskup kardinál Reginald Delargey a za jeho nástupcu pápež Ján Pavol II. menoval Thomasa Stafforda Williamsa. Za biskupa ho vysvätil pomocný biskup Wellingtonu Owen Snedden 20. decembra 1979, čiže presne dvadsať rokov po kňazskej vysviacke. V roku 1995 sa stal aj vojenským ordinárom Nového Zélandu. Pápež Ján Pavol II. ho dňa 2. februára 1983 menoval kardinálom s titulárnym kostolom "Gesù Divin Maestro alla Pineta Sacchetti". Deň po dosiahnutí kánonického veku 75 rokov, 21. marca 2005, prijal pápež Ján Pavol II. žiadosť Williamsa o uvoľnenie z funkcie a jeho nástupcom sa stal John Atcherley Dew.
Ako volič sa zúčastnil konkláve, ktoré zvolilo pápeža Benedikta XVI.. Za mnohé zásluhy v prospech Nového Zélandu a jeho obyvateľov, najmä v sociálnej oblasti, a prácu pre Maoriov mu bolo udelené najvyššie novozélandské štátne vyznamenanie, "Rád Nového Zélandu".
Zomrel 22. decembra 2023 vo Waikanae.

</doc>
<doc id="627260" url="https://sk.wikipedia.org/wiki?curid=627260" title="Tahy">
Tahy

Tahy (prechýlený ženský variant Tahyová) je priezvisko so zaznamenaným rozšírením na Slovensku a v Spojených štátoch.
Na Slovensku sa v roku 1995 vyskytovalo 13 nositeľov tohto priezviska a to v Bratislave (mestské časti Staré Mesto, Petržalka a Ružinov), Košiciach (mestská časť Juh) a v obciach Haniska v okrese Košice-okolie a Bystré v okrese Vranov nad Topľou. V Spojených štátoch bolo podľa sčítania obyvateľstva z roku 1920 rozšírené v štátoch Pensylvánia a Missouri.

</doc>
<doc id="627261" url="https://sk.wikipedia.org/wiki?curid=627261" title="Tahyová">
Tahyová



</doc>
<doc id="627262" url="https://sk.wikipedia.org/wiki?curid=627262" title="Teide">
Teide

Teide môže byť:

</doc>
<doc id="627263" url="https://sk.wikipedia.org/wiki?curid=627263" title="Pancir-S1">
Pancir-S1

Pancir-S1 (; v kóde NATO: SA-22 Greyhound) je ruský samohybný protilietadlový systém krátkeho a stredného dosahu. Je určený na obranu najdôležitejších vojenských a priemyselných zariadení, jednotiek a útvarov pozemných síl pred vzdušnými hrozbami. Ide o hybridný systém, ktorý kombinuje automatické kanóny a riadené strely zem - vzduch.
Vznik a vývoj.
Vývojom systému Pancir bola v roku 1990 poverená konštrukčná kancelária KBP Tula. Išlo o rozvoj vtedajšieho systému 9K22 Tunguska, ktorý bol zavedený od roku 1982. Počas doby, ktorá uplynula od zavedenia komplexu Tunguska do služby, sa výrazne zmenili technické charakteristiky prostriedkov leteckého útoku. Objavili sa strely s plochou dráhou letu, diaľkovo ovládané lietadlá s mimoriadne malou efektívnou odrazovou plochou a rýchlosť letu vzdušných cieľov sa zvýšila až na /s. Rakety systému Tunguska sa pri boji s novými hrozbami ukázali ako neúčinné.
V roku 1994 bol vyrobený prvý prototyp bojového vozidla Pancir a začalo sa jeho testovanie. Prototyp bol postavený na podvozku terénneho vozidla 8x8 Ural-5323.4 a verejnosti bol predstavený v auguste 1995 na leteckej prehliadke v Žukovskom. V tejto dobe však v dôsledku hospodárskej krízy došlo k ukončeniu financovania nového systému. Práce na Pancire sa opäť obnovili až v druhej polovici 90. rokov. Dňa 24. mája 2000 bola podpísaná zmluva v hodnote 734 miliónov dolárov na dodávku 50 kompletov Pantsir-S1 do Spojených arabských emirátov.
Napriek mnohým technickým a organizačným problémom sa pomerne rýchlo podarilo vyvinúť raketu so stredným doletom, nahradiť kanón 2A72 za dvojicu 30-milimetrových kanónov 2A38M a vyvinúť hlavné subsystémy. Problém však nastal pri vývoji rádiolokátora, určeného na sledovanie vzdušných cieľov. Spočiatku sa počítalo s viacúčelovým rádiolokátorom 1L36 "Roman", ktorý vyvinula v roku 1995 spoločnosť Fazatron-NIIR, v roku 2005 však bol vyvinutý nový radar 1RS2-E. Nakoniec ale ani jeden z týchto radarov nebol konštruktérmi Pantsir-S1 považovaný za úspešný.
V dôsledku toho si vývoj vyžiadal viac času. Keďže išlo o prakticky iný systém, ako sa pôvodne uvažovalo, museli byť so Spojenými arabskými emirátmi dohodnuté nové podmienky zmluvy a dodávky prvých systémov boli preložené na rok 2006. Nový radar s fázovanou mriežkou však výrazne zlepšil vlastnosti celého systému.
Popis.
Systém Pancir-S1 tvoria:
Riadená strela 9M335/57E6 (exportné označenie 57E6-E) vyzerá podobne ako raketa 9M311 systému Tunguska. Táto dvojstupňová raketa dosahuje rýchlosť /s. Jej diaľkový dosah je a výškový . Štartovacia hmotnosť rakety je , pričom hmotnosť bojovej časti je .
Dvojica kanónov 2A38M strieľa striedavo, čo umožňuje dosiahnuť vysokú rýchlosť paľby (1950 až 2500 výstrelov za minútu). Kanóny dokážu zasiahnuť vzdušné ciele do výšky a na vzdialenosť . Palebný priemer je 1400 nábojov.
Rádiolokačná stanica dokáže automaticky sledovať 20 cieľov súčasne, pričom vie určiť, o aký typ cieľa ide (lietadlo, vrtuľník, malý cieľ). Pri streľbe na vzdušný cieľ, letiaci v mimoriadne nízkych nadmorských výškach, sa používa elektro-optický systém. Ten umožňuje detekciu a automatické sledovanie stíhačky F-16 na vzdialenosť , protiradarovej rakety AGM-88 HARM na a rakety s plochou dráhou letu AGM-86 ALCM na . 
Verzie.
Pancir-S1.
Počiatočná verzia systému Pancir, ktorá je zavedená od roku 2012. Do roku 2019 bola zároveň aj najpočetnejšou zo všetkých doteraz vyrobených verzií. Výzbroj Panciru-S1 pozostáva z 12 protilietadlových rakiet 9M335/57E6 a dvojice kanónov 2A38M kalibru .
Pancir-S2.
Modernizovaná verzia, ktorá má nový rádiolokátor s vylepšenými parametrami. Ruské ozbrojené sily začali Pancir-S2 zavádzať do služby v roku 2016.
Pancir-M.
Námorná verzia, ktorá sa nachádza na korvete Škval triedy Karakut (Projekt 22800). Škval bol spustený na vodu 5. mája 2018 a mal by vstúpiť do služby v roku 2019. Na rozdiel od predchádzajúcich verzií výzbroj Panciru-M pozostáva z 8 protilietadlových rakiet a dvojice 6-hlavňových rotačných guľometov Gš-6-30K/AO-18KD kalibru (dostrel ).
Pancir-SA.
Arktická verzia, schopná prevádzky aj v extrémne nízkych teplotách (do -50oC). Je postavená na podvozku pásového vozidla DT-30PM. Nemá síce žiadne kanóny, ale počet rakiet sa zvýšil z 12 na 18. Tento systém by mal byť zaradený do služby v roku 2019.
Nasadenie.
Sýria.
V marci 2017 zostrelil systém Pancir-S1 dve rakety Grad, odpálené teroristickou skupinou Islamský štát. K útoku došlo v provincii Hamá. V decembri 2017 zničil systém Pancir-S1 ďalšie dve rakety, vystrelené na ruskú leteckú základňu Humajmím. Koncom decembra 2017 ruský minister obrany Sergej Šojgu uviedol, že od začiatku pôsobenia ruských ozbrojených síl v Sýrii sa podarilo pomocou systému Pancir zničiť 54 rakiet a 196 bezpilotných lietadiel.
Dňa 10. mája 2018 bol počas izraelského náletu zničený jeden systém Pancir-S1. Systém bol v dobe útoku neaktívny a k jeho zničeniu bola použitá raketa Spike NLOS. Dňa 21. januára 2019 zaútočil Izrael na iránske objekty rozmiestnené v Sýrii. Počas útoku bol zničený aj jeden protilietadlový systém Pancir-S1, ktorý sa stal obeťou bezpilotného lietadla SkyStriker. 
Dňa 3. marca 2020 bol systém Pancir-S1, patriaci sýrskej armáde, zničený tureckým bojovým bezpilotným lietadlom. K incidentu došlo v severosýrskom meste Sarakib. 
Líbya.
Líbyjská národná armáda pod vedením Chalífa Haftara zostrelila 4. júla 2019 pomocou systému Pancir-S1 stíhačku MiG-23UB. Zostrelené lietadlo, ktoré patrilo vláde národnej jednoty, havarovalo v blízkosti mesta Tarhun, 80 km od líbyjského hlavného mesta Tripolis. Obaja členovia posádky údajne zahynuli.
Ukrajina.
Podľa dostupných zdrojov Rusko potvrdene stratilo niekoľko systémom Pancir-S1 na Ukrajine. Videá z frontu potvrdzujú aj straty spôsobené útokmi dronom Bayraktar, proti ktorým by mal jednotky brániť. 

</doc>
<doc id="627264" url="https://sk.wikipedia.org/wiki?curid=627264" title="Dawn Roma French">
Dawn Roma French



</doc>
<doc id="627265" url="https://sk.wikipedia.org/wiki?curid=627265" title="Kráľovská švédska akadémia vied">
Kráľovská švédska akadémia vied

Kráľovská švédska akadémia vied () je jedna z kráľovských akadémii vo Švédsku. Je to nezávislá mimovládna vedecká organizácia ktorej cieľom je podpora vedy, predovšetkým prírodných vied a matematiky.
Akadémiu založili v roku 1739 prírodovedec Carl Linné, merkantilista Jonas Alströmer, inžinier Mårten Triewald a politík Anders Johan von Höpken. Bola vytvorená po vzore britskej Royal Society a francúzskej Académie des sciences.
Výbory Akadémie okrem iného vyberajú laureátov medzinárodných cien:

</doc>
<doc id="627266" url="https://sk.wikipedia.org/wiki?curid=627266" title="Kungliga Vetenskapsakademien">
Kungliga Vetenskapsakademien



</doc>
<doc id="627267" url="https://sk.wikipedia.org/wiki?curid=627267" title="Larry (kocúr)">
Larry (kocúr)

Larry je kocúr, slúžiaci ako vrchný lovec myší Úradu vlády Spojeného kráľovstva. Žije na Downing Street 10 v Londýne, v Spojenom kráľovstve. Je hnedobielo strakatý, narodil sa v januári 2007. Od júna 2016, keď sa Theresa Mayová stala premiérkou si vytvoril povesť, že je „násilný“ vo vzťahoch s ostatnými, lokálnymi, lovcami myší, a to konkrétne najmä s lovcom myší Ministerstva zahraničných vecí Palmerstonom.
Úradné povinnosti.
Internetová stránka Downing street 10 opisuje popis práce Larryho takto: „vítanie hostí, kontrolovanie bezpečnostnej ochrany a testovanie starožitného nábytku, či sa na ňom dá kvalitne vyspať“. Je tam napísané, že Larry „uvažuje o riešení problému výskytu myší v dome“ a povedal, že takéto riešenie je ešte stále v „štádiu taktického plánovania“.
Narozdiel od svojich predchodcov v roku 1922, Larryho práca je financovaná zamestnancami Úradu vlády. Súčasťou podujaí na získanie finančných prostriedkov na zaplatenie jeho žrádla je vraj aj kvízový večer pre zamestnancov Downing street.
Príchod na Downing street.
Larry je adoptovaný túlavý kocúr z "Domova psov a mačiek Battersea", ktorý bol vybraný zamestnancami úradu. Jeho mal sa stať domácim miláčikom detí Davida a Samanthy Cameronových a zdrojoe z Downing street ho opisovali ako „šikovného chytača potkanov“ so zmyslom pre naháňačky a lov. V roku 2012 "Domov psov a mačiek Battersea" vyhlásil, že adoptovanie Larryho a jeho popularita zvýšila počet ľudí, ktorí si adoptovali zviera o 15%.
Potom ako sa Larry presťahoval na Úrad vlády sa v médiách objavili informácie o tom, že Larry bol stratený kocúr a jeho pôvodný majiteľ žiada jeho prinavrátenie. Nakoniec sa však ukázalo, že išlo o hoax.
Práca vrchného lovca myší.
Za prvý mesiac na Úrade vlády ho anonymné zdroje opísali, že Larry má podľa nich „výrazný nedostatok bojového inštinktu“. Svoju prvé zabitie myši v úrade spravil 22. apríla 2011. Neskôr v tomtiež roku bolo zistené, že Larry viac spí ako chytá myši a zdieľa spoločnosť mačky Maisie. Treba zmieniť, že v roku 2011 sa myši na úrade vyskytovali tak často, že sa ministerský predseda uchýlil k tomu, že po jednej hodil vidličku počas spoločnej vládnej večere. 28. augusta 2012 Larry vykonal svoje prvé verejné zabitie myši, keď svoju korisť hodil priamo pred dvere do úradu vlády.
Larry bol takmer vyhodený z práce potom čo nezareagoval na myš, ktorá sa vyskytla v pracovni Davida Camerona. Pre jeho nedostatok zabijáckeho inštinktu ho média začali nazývať „Lenivý Larry“ ("Lazy Larry").
V októbri 2013 Larry zabil tri myši v priebehu dvoch týždňov, jednu myš z jeho pazúrov zachránil zamestnanec Úradu vlády.
V roku 2016 David Cameron objasnil v interpeláciách na predsedu vlády v Dolnej snemovni, že Larry je štátny zamestnanec a nie jeho domáci miláčik, preto ostane v úrade aj potom, čo sa vymení premiér. Labouristická strana vyhlásila, že, ak by sa novým ministerským predsedom stal člen ich strany, tak by tiež Larryho ponechal vo funkcii.
Tak ako povedal David Cameron sa aj stalo, keď Cameron podal demisiu a na jeho miesto prišla Theresa Mayová, Larry ostal vo svojom úrade.
Vzťahy s politikmi.
David Cameron povedal, že Larry je „"trochu nervózny,"“ keď sa stretáva s mužmi. Zrejme za to môže nejaká asociácia z obdobia, keď ešte sa túlal. Ministerský predseda však spomenul, že Barack Obama je zrejme výnimkou, uviedol: „"Zaujímavé je, že Obama sa mu páčil. Obama ho pohladkal a Larry s ním nemal problém."“
V septembri 2013 sa napätie medzi Larrym a Cameronom stupňovalo. Premiérovi vraj prekážali chlpy na jeho oblečení, a keď prišla návšteva, aróma mačacieho žrádla musela byť prerážaná osviežovačom vzduchu. Hovorilo sa, že Cameronovci nemajú radi Larryho, nakoľko naznačili, že kocúr bol len nástrojom ako vylepšiť verejnú mienku o sebe. Cameron uverejnil na Twitteri, že vzťahy medzi ním a Larrym sú „purr-fektné“. No aj tak bookmakeri stávkovej kancelárie Ladbrokes urobili kurz 1/2 na to, že sa predseda vlády odsťahuje z Downing street 10 ako prvý a 6/4 na to, že ako prvý odíde Larry.
The Daily Telegraph naznačil, že Cameron nikdy nemal Larryho naozaj rád, ale používal ho len ako nástroj na to, aby v očiach verejnosti vyzeral priateľskejšie. Cameron v roku 2016 odchádzal z funkcie ministerského predsedu a vyjadril smútok nad tým, že nemôže Larryho vziať so sebou.
Keď v lete roku 2016 nahradila Davida Camerona na čele Vlády Jej Veličenstva Theresa Mayová, špekulovalo sa, či nebude Larry vystresovaný, a či sa mu nebude za Cameronovcami cnieť.
V auguste 2016 sa Sir Alistair Graham, bývalý člen Výboru pre štandardy vo verejnom živote, odpovedal na kontroverznosti s Camerovnovými štátnymi vyznamenaniami pri odchode z úradu, že je prekvapený, že jedno vyznamenanie nedostal aj kocúr Larry.
Teritórium.
Larryho oficiálne sídlo a miesto práce je Downing street 10, City of Westminster, Londýn, Spojené kráľovstvo.
V roku 2011 mal Larry zákaz vstupu do premiérskej časti budovy Downing street 10, lebo predsedovi vlády srsťou poškodzoval čerstvé oblečenie.
V roku 2015 bývalý minister vnútra David Blunkett naznačil, že Larry by mal byť požiadaný o rozšírenie svojho pôsobiska aj na Westminsterský palác, v ktorom boli v tom čase premnnožené hlodavce.
Ocenenia a uznania.
Larry bol ocenený "Modrou plaketou" "Domova psov a mačiek Battersea" v októbri 2012.

</doc>
<doc id="627268" url="https://sk.wikipedia.org/wiki?curid=627268" title="Atari 5200">
Atari 5200

Atari 5200 je herná konzola, ktorá mala nahradiť zastarávajúci model Atari 2600. Na trh sa dostala v roku 1982. V predaji bola iba na americkom kontinente a preto existuje iba NTSC verzia. Konzola nebola predajne úspešná.
Systém vychádza z počítača Atari 400 a tak nie je kompatibilný so svojim predchodcom, čo bolo kritizované. Ako ovládače sa používajú analógové joysticky kombinované s numerickou klávesnicu. Dokúpiť sa dal tiež trackball. 
Pre konzolu bolo pôvodne vydaných 82 hier. V súčasnej dobe sú stále nadšencami vyvíjané hry nové.

</doc>
<doc id="627270" url="https://sk.wikipedia.org/wiki?curid=627270" title="Atari Jaguar">
Atari Jaguar

Atari Jaguar je herná konzola, ktorá bola inzerovaná ako prvý 64-bitový herný systém. Konzola mala na trhu súperiť so systémami ako Sega Mega Drive a Super Nintendo Entertainment System. Systém ale nebol tak úspešný, ako si vedenie Atari predstavovalo, čo spôsobilo odchod Atari z herného priemyslu.
Atari Jaguar bol vyvíjaný spoločnosťou Flare II ako jeden z dvoch projektov (druhým bol 32-bitový Panther, ktorý bol opustený v prospech Jaguara).
Konzola sa začala predávať v novembri 1993 za cenu 250 USD. Výrobu zaisťovala IBM. Počas krátkeho života konzola sa v hernej knižnici objavilo len 50 licencovaných hier, plus ďalších 13 hier na Jaguar CD.
Boli tiež oznámené rôzne periférie. Do predaja sa však dostala iba mechanika CD ROM a interface Jag-link, ktorý umožnil prepojenie 2 Jaguarov po sériovej linke. Ostatné periférie sa dostali len do štádia prototypu. Sú to helma virtuálnej reality a modem.

</doc>
<doc id="627271" url="https://sk.wikipedia.org/wiki?curid=627271" title="Atari Lynx">
Atari Lynx

Atari Lynx je jedinou prenosnou hernou konzolou od Atari.
Lynx bol pôvodne vyvinutý firmou Epyx, ktorá ale nemala dosť prostriedkov na zahájenie predaja, a tak hľadala silnejšieho partnera, ktorý by bol schopný predaj zaistiť. Našla ho vo firme Atari.
Lynx má ako prvá príručná konzola farebný LCD zobrazovač, ktorý je navyše podsvietený. Unikátna je možnosť obrátiť jeho zobrazovanie a tým sprístupniť konzolu pre ľavákov. Ďalším zlepšením je sériový komunikačný port, pomocou ktorého je možné prepojiť až 16 Lynxov.
Lynx bol vyrábaný v dvoch prevedeniach. Neskoršia verzia, označovaná aj ako MK II, má zmenšený design, stereo zvuk a možnosť vypnúť podsvietenie LCD a tým šetriť napájaciu batériu.
Je napájaný 6 AA batériami, ktoré ho udržia v prevádzke zhruba 5,5 hodín.
Pre Lynx bolo vydaných okolo stovky hier. 

</doc>
<doc id="627273" url="https://sk.wikipedia.org/wiki?curid=627273" title="Kauza rigoróznej práce Andreja Danka">
Kauza rigoróznej práce Andreja Danka

Kauza rigoróznej práce Andreja Danka je politická a plagiátorská aféra, ktorá prepukla na Slovensku v septembri 2018, po tom, čo "Denník N" publikoval článok o nejasných okolnostiach získania titulu doktora práv (JUDr.) predsedom Národnej rady Slovenskej republiky (NR SR) a Slovenskej národnej strany (SNS) Andrejom Dankom. Zatiaľ čo v jeho oficiálnom životopise bolo uvedené len štúdium na Právnickej fakulte Univerzity Komenského v Bratislave (PrF UK), Danko rigorózne konanie na tejto univerzite neabsolvoval, čo potvrdil rektor UK Karol Mičieta.
Napokon vyplynulo, že Danko získal titul JUDr. na Katedre trestného práva Právnickej fakulty Univerzity Mateja Bela v Banskej Bystrici (PrF UMB) po obhajobe rigoróznej práce "Verejná správa a jej charakteristické črty" (2000) a zložení rigoróznej skúšky, pričom 21. septembra 2018 požiadal o nesprístupnenie svojej práce, čomu vyhovel dekan PrF UMB Michal Turošík hneď v deň doručenia žiadosti. Po sprístupnení práce "Denník N" zistil, že práca je plagiátom pozostávajúcim z textov piatich vysokoškolských učebníc, čo 11. januára 2019 potvrdila Účelová komisia Akademického senátu UMB. Danko napriek tomu obvinenia z plagiátorstva popiera.
Aféra vyvolala spoločenskú diskusiu o udeľovaní akademických titulov a dodržiavaní akademickej integrity vo vysokoškolskom prostredí na Slovensku.
Nejasnosti o získaní titulu doktora práv.
V septembri 2018 uverejnil Denník N článok opisujúci pátranie po okolnostiach udelenia titulu doktor práv (JUDr.) Andrejovi Dankovi. V elektronickom registri absolventov Univerzity Komenského (čo je jediná vysoká škola, ktorú si uvádzal v dostupných životopisoch) je Andrej Danko evidovaný s titulom magister (Mgr.) z roku 1997. Rektor UK Karol Mičieta po zverejnení článku pre RTVS potvrdil, že u nich Danko titul JUDr. nezískal.
Andrej Danko v reakcii na text Denníka N uviedol: „"Vyhlasujem, že som riadny absolvent Univerzity Komenského v Bratislave, riadne som ukončil aj doktorandské štúdium, ako aj advokátske skúšky. Všetky tituly, ktoré používam, sú získané legálnou cestou."“, pričom mal pravdepodobne na mysli, že absolvoval rigorózne konanie, po ktorom študenti práva dostávajú titul JUDr., nie doktorandské štúdium, po ktorom absolvent získava titul PhD. Aj takto interpretované vyjadrenie je však v rozpore s tvrdením rektora UK.
Objavenie rigoróznej práce.
Reportéri RTVS našli po zverejnení článku záznam o rigoróznej práci s názvom "Verejná správa a jej charakteristické črty" z roku 2000, autorom ktorej je osoba s menom Andrej Danko, na Právnickej fakulte Univerzity Mateja Bela v Banskej Bystrici (PrF UMB). Či je jej autorom skutočne predseda SNS Andrej Danko, nebolo bezprostredne zrejmé, keďže PrF UMB si v životopisoch neuvádzal a ani v reak­ciách nespomenul, že by titul získal tam. Zápis titulu JUDr. Andrejovi Dankovi na základe predloženej overenej kópie diplomu z UMB v Banskej Bystrici z roku 2000 neskôr potvrdila Slovenská advokátska komora. Prístup k textu jeho práce však nie je možný, pretože ju podaním z 21. septembra 2018, tzn. potom, čo sa ho Denník N pýtal na okolnosti získania titulu, zneprístupnil: „"Univerzita Mateja Bela v Banskej Bystrici potvrdzuje existenciu rigoróznej práce JUDr. Andreja Danka z roku 2000, ale zároveň rešpektuje jeho podanie zo dňa 21. 9. 2018, ktorým vyjadril svoju vôľu nesprístupniť predmetnú rigoróznu prácu"“. Utajenie Dankovej práce umožnil dekan Právnickej fakulty Michal Turošík hneď v deň žiadosti o utajenie.
Ministerka školstva za SNS Martina Lubyová uviedla, že prácu Andreja Danka nemožno posudzovať cez dnešný antiplagiátorský softvér. „Po dvadsiatich rokoch vás nemôžu sekírovať za to, že ste niekde nedali úvodzovky,“ povedala Lubyová. 
Rigoróznu prácu s identickým názvom ("Verejná správa a jej charakteristické črty") a zhodným, resp. veľmi podobným rozsahom odovzdali v rozpätí troch rokov postupne najmenej tri osoby: 
Prácu Emílie Shakkour si v knižnici UK niekto naposledy vyžiadal 17. septembra 2018, štyri dni po otázkach Denníka N o Dankovej práci, a v súčasnosti (2019) je knižničný exemplár na neznámom mieste.
13. októbra 2018 vydal rektor Univerzity Mateja Bela Vladimír Hiadlovský vyhlásenie, v ktorom od Danka požaduje zverejnenie rigoróznej práce. Okrem iného v ňom uvádza: „Univerzita Mateja Bela je inštitúcia, ktorá dodržiava zákony a ctí si akademické hodnoty, etiku a morálku. Vedenie UMB preto vyzýva Andreja Danka, aby svoju rigoróznu prácu sprístupnil.“ Výzva vedenia vznikla deň po tom, ako sa začali mobilizovať učitelia univerzity pod výzvu na dištancovanie sa od neetických praktík vrátane utajovania akademických prác. Danko tvrdil, že práca utajená nie je. Univerzita tiež neozrejmila, ako bolo možné, že Danko prácu obhajoval na Katedre trestného práva (vtedajším vedúcim katedry a tiež dekanom fakulty bol Pavel Kandráč), keď sa jeho téma týkala verejnej správy. Utajené zostávajú aj oponentské posudky. Ukázať prácu vyzvalo Danka aj vedenie Prírodovedeckej fakulty Univerzity Komenského s dekanom Milanom Triznom. Vo svojom vyhlásení upozorňuje, že zákon v čase vzniku práce nepoznal možnosť licenčnej zmluvy, a kritizuje jej spätné uplatnenie po osemnástich rokoch.
Odborné stanovisko Ministerstva kultúry, ktoré je garantom oblasti licenčných zmlúv a autorského práva, v októbri 2018 potvrdilo, že univerzita nemala právo utajiť prácu, ktorá bola 18 rokov verejne dostupná. Utajenie by, podľa stanoviska, mohlo byť umožnené knižničným poriadkom knižnice. Najnovší knižničný poriadok (z 20. augusta 2018) takéto ustanovenie neobsahuje.
24. októbra 2018 Danko vyhlásil, že jeho rigorózna práca z knižnice na UMB chýba. Pri kontrole databázy to mal zistiť jeho kolega. Danko svoju prácu nenašiel ani doma, nenašiel svoj dvadsať rokov starý počítač.
Návrh na vyslovenie nedôvery v Národnej rade SR.
Po vypršaní týždňového ultimáta, ktoré Dankovi dala strana SaS sa k výzve na odvolanie Danka pridalo 39 poslancov parlamentu. Okrem SaS sa pridali poslanci OĽaNO, Sme rodina a niektorí nezaradení. Podpredsedníčka NR SR Lucia Ďuriš Nicholsonová (SaS) pridáva ďalšie dôvody snahy o odvolanie Danka: jeho proruskú orientáciu a údajnú snahu o blokovanie prijatia Bezpečnostnej stratégie SR a Obrannej a Vojenskej stratégie SR v parlamente. "„Zároveň sa prihlásil k orbánovskej politike a volá po centralizácii moci. To je neprípustné,“" vyhlásila Ďuriš Nicholsonová. Hlasovanie sa malo uskutočniť 6. novembra 2018. Poslanci však neschválili program mimoriadnej schôdze: z prítomných 139 ich za program hlasovalo 64, proti 65 a 10 poslancov sa hlasovania zdržalo. Dôvodom odvolávania bola nielen kauza získania titulu JUDr. ale „"tiež neakceptovateľné konanie predsedu NR SR, ktorým účelovo bráni prijatiu Bezpečnostnej stratégie SR a Obrannej a vojenskej stratégii SR v NR SR"“.
Danko nebol Národnou radou odvolaný ani 21. novembra 2018. Na tajnom hlasovaní sa zúčastnilo 90 poslancov. Z platných 88 hlasov bolo 61 za odvolanie, proti 26 a zdržal sa jeden poslanec.
V januári 2019 sa malo opäť uskutočniť odvolávanie Andreja Danka, ale poslanci NR SR neschválili program mimoriadnej schôdze. Z prítomných 141 poslancov za hlasovalo 65, proti 74 a dvaja sa zdržali.
Odhalenie plagiátorstva.
Po odtajnení práce na UMB Dankom došlo k skúmaniu jej autenticity. Vysvitlo, že po Dankovi prácu okopíroval s takmer identickým obsahom o rok nato aj ďalší študent, advokát Daniel Pisák. 15. novembra 2018 slovenské médiá zverejnili skutočnosti, že rigorózna práca Andreja Danka predstavuje plagiát, keďže nejde o nové dielo s vlastným prínosom, iba o pozliepanie piatich predošlých diel z Česka a Slovenska o danej problematike. Danko krátko po zisteniach Denníka N vyhlásil, že jeho strana podporí úsilie opozície s cieľom zvolať parlamentnú schôdzu, na ktorej sa bude hlasovať o prejavení dôvery či nedôvery predsedovi parlamentu.
11. januára 2019 bola medializovaná správa Účelovej komisie Akademického senátu UMB, zostavenej na posúdenie rigoróznych prác Andreja Danka a Daniela Pisáka. Správa okrem iného konštatuje:
"„5.1.1. … Po porovnaní rigoróznej práce JUDr. Andreja Danka s uvedenými zdrojmi sme zistili, že 63 strán z celkového počtu 72 strán vykazuje vysokú mieru zhody s uvedenými zdrojmi. Práca JUDr. Andreja Danka obsahuje časti, ktoré sú oproti zdrojovej literatúre len mierne upravené, prevažná väčšina jej častí vykazuje vysokú mieru zhody so zdrojovou literatúrou, miestami je zachované členenie kapitol a podkapitol pôvodných zdrojov.“"
"„5.2 … V nadväznosti na § 22 vtedajšieho Autorského zákona Komisia konštatuje, že rigorózne práce nepoužívajú len krátku časť použitého zdroja vo forme citácie, pričom citácie, ktoré v prácach možno nájsť, nie sú utvorené správne, a to ani ako parafrázy. V prípade oboch rigoróznych prác presahuje rozsah použitia zdrojov rámec odôvodnený účelom citácie (obaja autori preberajú z použitých zdrojov celé odseky či kapitoly bez toho, aby ich správnym spôsobom citovali alebo aspoň parafrázovali).“"
"„6.4.4. V prípade oboch rigoróznych prác ide o výsledok takého spracovania vybranej témy ich autormi, ktoré nie je v súlade s autorskými predpismi a základnými, už vtedy známymi a všeobecne akceptovanými pravidlami akademického bádania a písania, ktoré autori buď museli poznať, alebo mali možnosť poznať.“"
Komisia tiež v správe uvádza, že zámerne nepoužila pojmy, ktoré slovenský právny poriadok „"definične nepoznal a nepozná – najmä pojmy plagiát a kompilát"“, ktoré boli v súvislosti s prácou Andreja Danka uvádzané v médiách.
V súvislosti s rigoróznymi skúškami obidvoch študentov, ktoré pozostávali z obhajoby rigoróznej práce (vrátane diskusie) a ústnej časti skúšky, komisia nezistila žiadny moment, ktorý by vzbudzoval pochybnosti o ich skutočnom vykonaní, vyhlásení výsledku skúšky a udelení akademického titulu doktor práv (JUDr.).
Vo februári 2020 boli zverejnené ďalšie články k danej téme, keď Denník N zistil totožnosť oponenta rigoróznej práce a zverejnil s ním rozhovor.

</doc>
<doc id="627274" url="https://sk.wikipedia.org/wiki?curid=627274" title="Ohio State University">
Ohio State University

Ohio State University (doslova v preklade z angl. „Ohijská štátna univerzita“, akronym OSU; do roku 1878 Ohio Agricultural and Mechanical College, doslova „Ohijská vysoká škola poľnohospodárstva a inžinierstva“) je verejná výskumná univerzita v meste Columbus v štáte Ohio v Spojených štátoch.
Bola založená v roku 1870 a v súčasnosti je počtom študentov tretím najväčším univerzitným kampusom v USA. V rámci "U.S. News &amp; World Report" je hodnotená ako najlepšia verejná univerzita v štáte Ohio a radí sa medzi 130 najlepších svetových univerzít a 60 najlepších univerzít v USA.

</doc>
<doc id="627277" url="https://sk.wikipedia.org/wiki?curid=627277" title="Atari 8-bit">
Atari 8-bit

Osembitové počítače Atari začali modely Atari 400/800. Vybavené boli procesorom 6502 firmy MOS Technology. Ako displej sa používal monitor alebo televízor. Z periférnych zariadení sa od začiatku počítalo s disketovou jednotkou, ktorých mohlo byť pripojených teoreticky až 8. Po rade 400/800 prišiel rad 800 XL, ktorá už mala pamäť 64 kB a 130 XE so 128 KB vnútornej pamäte, z ktorých sa 64 mohlo používať ako RAM disk. Operačný systém a vstavaný programovací jazyk BASIC boli uložené v ROM, ktorá bola pri modeloch XL programovo odopínateľná a bolo možné užívať aj pamäť RAM v zdieľanom adresnom priestore. Ďalší model bol 65 XE.
Hardvér.
CPU.
Ako CPU bol využívaný procesor 6502. Taktovacia frekvencia bola 1,79 MHz v NTSC verzii a 1,77 MHz vo verzii PAL.
Pamäť.
Pamäť RAM prvých modelov bola 48kb. Najviac rozšírené modely 800XL a 800XE ako i 65XE mali 64KB RAM a model 130XE mal 128KB RAM. Dodatočných 64KB ležiacich mimo adresovej oblasti CPU bolo dostupných cez banky (podobný systém bol u prvých počítačov PC známy ako EMS). Ďalej existovali amatérske rozšírenia RAM až na 1MB.
Všetky modely obsahovali 16KB pamäť ROM s operačným systémom. Modely XL a XE navyše mali vstavanú 8KB ROM s Atari Basicom. Obe ROM bolo možné programovo odpojiť.
V hlavnej pamäti sa nachádza aj videopamäť počítača, ktorá okrem vlastných obrazových dát obsahuje aj krátky program ("display list") pre čip ANTIC. Oblasti pamäte medzi adresami 512 a 553 slúžia pre uloženie vektorov prerušenia.
Grafika.
Tvorba obrazu bola pomerne sofistikovaná. Základom bol zákaznícky čip ANTIC (Alphanumeric Television Interface Controller), ktorý pracoval v 14 videomódoch. 6 z týchto módov bolo textových a 8 grafických. V prípade textu i grafiky bolo možné voliť medzi väčším rozlíšením a menším počtom farieb alebo menším rozlíšením a väčším počtom farieb. V žiadnom z videorežime neboli farby pevne dané, ale bolo ich možné voliť z palety 128 farieb. Základným textovým režimom bol režim so 24 textovými riadkami po 40 znakoch umožňujúcim zobrazenie v 2 farbách (farba písma a farba pozadia). Posunkový generátor používal 128 znakov v rastri 8x8 bodov. Bolo možné využívať jednak niektorú zo 2 znakových sád v pamäti ROM, alebo bolo možné vytvoriť znakovú sadu vlastnú v pamäti RAM. Ďalej boli k dispozícii 2 módy, ktoré umožňovali zobrazenie znakov v 4 farbách + farba pozadia za cenu toho, že na riadku bolo možné zobraziť maximálne 20 znakov a bolo možné využívať iba 64 znakov. Ďalšie dva režimy umožňovali používať 4 rôzne farby v rámci jedného znaku (s určitými obmedzeniami 5 farieb), opäť bolo k dispozícii 128 znakov, avšak v rastri 4x8. S ohľadom na nízky raster sa tieto režimy príliš nepoužívali pre tvorbu textu, ale boli veľmi využívané pre tvorbu grafiky v hrách. V znakovom generátore boli definované všetky možné tvary segmentov, z ktorých sa skladala scéna a scéna bola definovaná iba týmito segmentami, čo znamenalo úsporu RAM a rýchlejšie zobrazovanie. V grafických režimoch bolo k dispozícii rozlíšenie až 320x192 avšak iba v dvoch farbách. Ďalšie grafické módy využívali 2 alebo 4 farby pri rozlíšení maximálne 160x192. Najväčšou zvláštnosťou obvodu ANTIC bola možnosť kombinovať jednotlivé režimy. ANTIC sám mal v pamäti krátky program zvaný display list, ktorý definoval, ktorý obrazový riadok bude v ktorom režime. Vo všetkých videorežimoch bolo možné voliť adresu framebuffera kamkoľvek do RAM, dokonca sa mohli líšiť adresy framebuffera jednotlivých obrazových riadkov. Rolovanie scény v hrách tak bolo možné vykonávať len zmenou adresy framebuffera. Titulok s bodmi, počtom životov atď. pritom mal svoj pevný framebuffer inde v RAM. ANTIC navyše v malom rozsahu umožňoval jemné posuvy obrazu bez toho aby sa menil obsah framebuffera alebo jeho adresa. Ďalej bolo možné definovať volanie interrupt (tzv. DLI - display list interrupt) medzi obrazovými riadkami. Toto sa typicky využívalo pre zmenu farebnej palety počas INTERRUPT a hoci sa zdajú byť limity na počet súčasne zobraziteľných farieb malé, tieto interrupty boli jedným z hlavných nástrojov, ktorým bolo možné vytvoriť programy, ktoré farbami doslova hýrili.
Obraz vytvorený obvodom ANTIC sa ďalej spracovával iným zákazníckym chipom zvaným GTIA (Graphic Television Interface Adaptor), v starších verziách CTIA (Color Television Interface Adaptor). Tento obvod jednak umožňoval do obrazu vkladať ďalšie objekty zvané sprites a farby týchto objektov bolo možné nastaviť nezávisle na farbách základného obrazu. GTIA (CTIA) tiež umožňoval detekciu kolízií medzi spritmi aj detekciu kolízií sprites s objektmi v základnom obraze, čo bolo hojne využívané v hrách. GTIA navyše umožnil reinterpretáciou obrazových bodov pridať ďalšie tri grafické režimy so 192 riadkami s 80 obrazovými elementami na riadku. V tomto prípade nebol obrazový element nazývaný pixel, ale nibble. Bolo možné pracovať jednak s jedným farebným tónom v 16 stupňoch jasu alebo so 16 farebnými tónmi s rovnakým jasom alebo s 9 farbami s nezávisle nastaviteľným farebným tónom i jasom. Aj tu bolo možné pomocou DLI počet farieb ďalej navyšovať.
Zvuk.
Tvorbu zvuku zaisťoval zákaznícky čip zvaný POKEY (Potentiometers and keyboard), cez ktorý bola súčasne pripojená klávesnica a ovládače paddle (pozri periférie). Obvod Poke mal 4 monofónne zvukové kanály a umožňoval tvoriť zvuk syntézou aj prehrávať digitalizované zvuky, hoci len v 4-bitovom rozlíšení (digitalizované výkriky preslávili napr. Hru International Karate). Amatérsky sa do počítačov Atari niekedy pridával druhý obvod Poke, čím sa získal stereo zvuk.
Softvér.
Okrem vstavaného BASICu bolo možné používať ďalší softvér v ROM, tzv. kartridžoch. V tejto podobe sa predával programovací systém MAC / 65 s editorom, kompilátorom a debuggerom Assemblera a iné programovacie jazyky i úžitkové programy. Pre osembitové počítače Atari boli k dispozícii aj ďalšie programovacie jazyky - Pascal, C, Forth a ďalšie. Existovali pomerne vyspelé textové editory Paperclip, Speedscript, tabuľkový procesor VisiCalc, SynCalc, databázový systém SynFile +. Pre český jazyk bol na báze SpeedScriptu vyvinutý textový procesor Čapek, ktorý dokázal v osobitnom režime zobrazovať náhľad textu s 80 znakmi na riadku.
Najväčšiu slávu si však osembitové Atari vydobyli na poli hier, ktorých existovalo veľké množstvo. Z najúspešnejších menujme napríklad Boulder Dash, Montezuma 's Revenge, Eidolon, International karate, Alley Cat.
Periférne zariadenia.
Škála dostupných periférnych zariadení bola široká. Základnou perifériou bola kazetopásková jednotka pre bežné audiokazety (k počítaču žiaľ nebolo možné priamo pripojiť bežný magnetofón, ale bolo možné k tomu zhotoviť interface). Ďalej boli k dispozícii disketové mechaniky pre 5.25 "a neskôr i 3.5" diskety. Existovala znaková aj maticová ihličková tlačiareň. Pre hry bolo možné jednak pripojiť joystick, rozhranie pre joystick bolo rovnaké ako mala väčšina vtedajších mikropočítačov a nebolo teda nutné používať originálne joysticky Atari. Ďalej existoval analógový herný ovládač paddle, ktorý však podporovalo iba niekoľko programov. Bolo možné pripojiť aj myš od počítačov Atari ST. Myš pre počítače Amiga bolo možné pripojiť po úprave zapojení konektora. K dispozícii bol aj modem. Ako externé periférie boli dostupné štandardné sériové rozhrania RS232 aj paralelné rozhranie Centronics. Väčšina periférií sa pripájala cez sériovú zbernicu SIO (Serial Input / Output), v niektorých ohľadoch pripomínajúcu dnešné USB. Počítač Atari mal síce jediný SIO konektor, všetky periférie (okrem kazetovej jednotky) však obsahovali okrem konektora pre pripojenie k Atari ešte konektor pre pripojenie ďalšej periférie. Takto bolo v rade možné pripojiť takmer ľubovoľný počet periférií. Jediný limit plynul zo skutočnosti, že každá periféria používala jedno veľké písmeno ako svoje meno (napríklad C bola kazetová jednotka, P tlačiareň, D disketová jednotka). Počet periférií teda bol teoreticky obmedzený počtom písmen abecedy, prakticky sa však tento vysoký počet periférií nevyskytoval. Periférie rovnakého typu sa rozlišovali číslom - bolo možné napr. mať pripojené dve tlačiarne označené P1 a P2 a 4 disketové jednotky D1 až D4. Samotné písmeno bez čísla sa odkazovalo na prvú jednotku. Existuje miniatúrna náhrada disketovej jednotky Atari 810 založená na MicroSD karte, ktorá emuluje až 8 mechaník.
Emulácia.
Dnes si možno osembitové počítače Atari púšťať cez emulátory, ktoré sú väčšinou open source. 

</doc>
<doc id="627280" url="https://sk.wikipedia.org/wiki?curid=627280" title="Dvojplošník">
Dvojplošník

Dvojplošník je „letún s dvomi nepohyblivými nosnými plochami (krídlami), umiestnenými približne nad sebou“.
Osobitným druhom dvojplošníka je jedenapolplošník.
Parametre, ktoré charakterizujú dvojplošník sú: presah a svetlosť krídiel, stupňovitosť a jej uhol.
Oproti jednoplošníku má aerodynamicky väčší odpor, vyskytoval sa najmä pred rozšírením samonosnej konštrukcie lietadiel.

</doc>
<doc id="627281" url="https://sk.wikipedia.org/wiki?curid=627281" title="Konformér">
Konformér

Konforméry sú konformačné izoméry, ktoré sú minimami potenciálnej energie. Konformácie všeobecne popisujú geometrické usporiadanie atómov v molekule, ktoré sa líšia otočením okolo jednoduchej väzby. Ako konforméry sa potom označujú také konformácie, ktoré prislúchajú lokálnym alebo globálnym minimám potenciálnej energie. Niektoré zdroje ako konfoméry uvádzajú i maximá potenciálnej energie.
Niekedy sa používa aj označenie konformačný izomér alebo rotamér (rotaméry sa od seba líšia rotáciou okolo jednej jednoduchej väzby, zatiaľ čo konforméry sa môži líšiť rotáciou okolo viacerých väzieb; rotaméry sú podľa IUPACu podskupinou konformérov). Najčastejšie sa táto terminológia používa pri organických uhľovodíkoch. 
Príklady.
Medzi významné príklady konformérov patrí etán (má zabrzdenú a zaclonenú konformáciu, pričom zabrzdená konformácia je konformérom) a cyklohexán (ktorého konforméry sú stolička a skrížená vanička; pozri aj konformácia cyklohexánu).

</doc>
<doc id="627287" url="https://sk.wikipedia.org/wiki?curid=627287" title="Slovenská noc dlhých nožov">
Slovenská noc dlhých nožov

Slovenská noc dlhých nožov je označenie pre ustanovujúcu schôdzu Národnej rady Slovenskej republiky nasledovanú 2. schôdzou NR SR, ktoré sa uskutočnili 3. a 4. novembra 1994. Zúčastnilo sa ich všetkých 150 právoplatne zvolených poslancov a prezident republiky Michal Kováč. Po skladaní poslaneckých sľubov nasledovali voľby predsedov výborov NR SR a ich členov, pričom bola porušená dohoda politických strán o princípe pomerného zastúpenia v NR SR. 
Priebeh.
Obsadzovanie parlamentných funkcií.
V tajných voľbách bol za predsedu NR SR zvolený Ivan Gašparovič a za podpredsedov Augustín Marián Húska a Ján Ľupták. Obidvom schôdzam predsedal Ivan Gašparovič, ktorý bol predsedom NR SR aj v predchádzajúcom volebnom období.
V 11 parlamentných výboroch obsadila tichá koalícia HZDS – ZRS – SNS, ktorá mala spolu 83 poslancov všetkých predsedov (HZDS-RSS ôsmich, ZRS dvoch a SNS jedného). Do Výboru pre životné prostredie a ochranu prírody bola na návrh koaličných poslancov (hlavne Oľgy Keltošovej) zaradená väčšina opozičných poslancov. Z Výboru pre vzdelanie, vedu, kultúru a šport bol do tohto výboru preradený napríklad aj Juraj Švec, rektor Univerzity Komenského. „Pri zadeľovaní poslancov do výborov išlo často o sladkú pomstu,“ napísal vtedajší poslanec HZDS a šéfredaktor denníka Slovenská republika Ján Smolec.
Vyslovenie nedôvery ministrom.
O 23.07 hod. sa začala 2. schôdza NR SR. Tichá koalícia HZDS – ZRS – SNS, ktorá mala spolu 83 poslancov, začala pod heslom „"Víťaz berie všetko"“ uplatňovať svoju predstavu „demokracie“. Koaliční poslanci vyslovili nedôveru ministrovi vnútra Ladislavovi Pittnerovi a ministrovi privatizácie Milanovi Janičinovi, napriek tomu, že vláda Jozefa Moravčíka už podala demisiu. Po tomto akte zostali v rokovacej sieni len traja poslanci opozície. 83 zákonodarcov koalície rokovalo celú noc. Vydržal s nimi nakoniec len jeden poslanec opozície - podpredseda Strany demokratickej ľavice, Robert Fico.
Reakcia Vladimíra Mečiara na sťažnosti opozície k priebehu schôdze: "„Budeme, vážení, budeme, zvyknite si, je po voľbách. Je iná situácia, je iný čas a iné pomery. A politicky nerobíme nič iné, len to, čo občania, voľby od nás čakajú. Uvádzame výsledky volieb do praktického života.“"
Odvolanie vedúcich štátnych podnikov.
Koaliční poslanci odvolali všetkých členov Rady Slovenskej televízie a Rozhlasovej rady a zvolili nových, odvolali aj predsedu Najvyššieho kontrolného úradu Jozefa Oleja a podpredsedu Milana Hudana, generálneho prokurátora Vojtecha Bacha a za nového zvolili Ľudovíta Hudeka. Odvolali aj všetkých členov Prezídia a Dozornej rady Fondu národného majetku, za nového predsedu Prezídia FNM zvolili Štefana Gavorníka.
Orgány parlamentu.
Ráno o 5.15 koaliční poslanci prijali zákon o zrušení rozhodnutí vlády o privatizácii podnikov po 6. septembri 1994 (zákon č. 370/1994 Z. z.), ktorý neskôr Ústavný súd Slovenskej republiky vyhlásil za protiústavný. 
Zvolení boli noví členovia osobitého kontrolného orgánu parlamentu na kontrolu činnosti SIS. Jeho predsedom sa stal Ivan Lexa.
Vytvorila sa aj dočasná komisia na preskúmanie právoplatnosti voľby poslancov za Demokratickú úniu Slovenska. Komisiu viedol Dušan Macuška. Protiústavne boli vytvorené dve komisie na prešetrenie príčiny pádu druhej Mečiarovej vlády v marci 1994. Hlasovanie o personálnej zmene vo funkcii ústredného riaditeľa Slovenskej televízie a Slovenského rozhlasu bolo posledným bodom schôdze. Z funkcie riaditeľa Slovenského rozhlasu bol odvolaný Vladimír Štefko a zvolený bol Ján Tužinský.
Zhrnutie.
Noc, keď za dvanásť hodín rokovania poodvolávali koaliční poslanci funkcionárov zo štátnych orgánov, na ktoré má parlament dosah, a dosadili tam svojich ľudí niektorí označili ako slovenskú noc dlhých nožov (napr. Béla Bugár). Z dôležitých štátnych funkcií bolo odvolaných 38 ľudí. Ovládnutie parlamentu bolo len začiatkom mohutnej ofenzívy, do ktorej v tú noc Mečiar prešiel. Až neskôr jeho oponenti pochopili, že ide o snahu „zmocniť sa celého štátu“.
Priebeh schôdze potvrdil slová, ktoré povedal Vladimír Mečiar na stretnutí predstaviteľov HZDS v rekreačnom zariadení VSŽ v Zlatej Idke pri Košiciach rok predtým – 27. a 28. novembra 1993 a ktoré vyšli prepísané v denníku Slovenský východ: „"Prevalcujeme to všetko, nech sa deje vôľa Božia, že sa budú všetci diviť!"“
Reakcie.
Dňa 24. novembra 1994 vyjadrila Európska únia znepokojenie nad priebehom oboch schôdzí, pričom okrem opozície prejavila pochybnosti aj široká odborná a laická verejnosť.

</doc>
<doc id="627311" url="https://sk.wikipedia.org/wiki?curid=627311" title="Salva Kiir Mayardit">
Salva Kiir Mayardit

Salva Kiir Mayardit (* 13. september 1951) je prezident republiky Južný Sudán.
Pochádza z kmeňa Dinka. V mladosti vstúpil do milície Anyanya, bojujúcej za práva černošského a kresťanského obyvateľstva v južnej časti Sudánu. Po podpísaní prímeria s centrálnou vládou v roku 1972 slúžil v sudánskej armáde. V roku 1983 sa stal bojovníkom Sudánskej ľudovo-oslobodzovacej armády, ktorú založil John Garang na protest proti porušovaniu dohôd zo strany chartúmskych politikov. Keď bola v roku 2005 uzatvorená dohoda o federalizácii Sudánu, stal sa Garang prezidentom autonómneho juhosudánskeho štátu a Kiira menoval svojim zástupcom. Po Garangovej smrti pri leteckom nešťastí Kiir získal funkciu juhosudánskeho prezidenta a sudánskeho viceprezidenta. Bol zástancom úplnej nezávislosti juhu: vyhlásil, že je lepšie žiť vo vlastnom štáte než byť v Sudáne občanmi druhej kategórie. Jeho sen sa naplnil po referende v januári 2011, v ktorom hlasovalo pre odtrhnutie cez 98% juhosudánskych voličov. 9. júla 2011 tak vznikol nový štát a Salva Kiir Mayardit sa stal jeho hlavou.
Vo funkcii musel čeliť hospodárskym problémom vojnou zničenej krajiny, pohraničním sporom so Sudánom i opozícii zo strany viceprezidenta Rieka Machara, ktorého podporovali menšinoví Nuerovia. Spory vyvrcholili v júli 2013 rozpustením vlády, po ktorých nasledovali vážne násilnosti, ktoré mohli prerásť do občianskej vojny.
Označuje sa za veriaceho katolíka, abstinenta a nefajčiara. Zaujímavý je jeho zvyk nosiť pri slávnostných príležitostiach kovbojský klobúk, ktorý údajne dostal od Georgea W. Busha.

</doc>
<doc id="627316" url="https://sk.wikipedia.org/wiki?curid=627316" title="Docent (rozlišovacia stránka)">
Docent (rozlišovacia stránka)

Docent môže byť:

</doc>
<doc id="627317" url="https://sk.wikipedia.org/wiki?curid=627317" title="Súkromný docent">
Súkromný docent



</doc>
<doc id="627318" url="https://sk.wikipedia.org/wiki?curid=627318" title="Privátny docent">
Privátny docent



</doc>
<doc id="627319" url="https://sk.wikipedia.org/wiki?curid=627319" title="Honorovaný docent">
Honorovaný docent



</doc>
<doc id="627323" url="https://sk.wikipedia.org/wiki?curid=627323" title="Peter Kocák (maliar)">
Peter Kocák (maliar)

Dr. hab. Peter Kocák, akad. mal., PhD. (* 15. júl 1961, Čierna nad Tisou) je slovenský umelec. Venuje sa prevažne grafike (lept, suchá ihla, mezzotinta), maľbe, kresbe a fotografii. Okrem toho sa zaoberá aj čínskou kaligrafiou, patrí medzi najlepších kaligrafov, ktorí nepochádzajú z Číny. Zároveň pôsobí aj ako pedagóg na Filozofickej fakulte Prešovskej univerzity v Prešove.
Bol študentom Oresta Dubaya a Igora Rumanského.
Vynašiel vlastnú techniku tvorby grafiky podobnej mezzotinte a nazval ju "rocker". Jej podstata je v práci výlučne s kolískou (rockerom), ktorá nazrňuje povrch medenej dosky bez použitia iných nástrojov na vytváranie svetiel na obraze. Je to novátorská technika, úspešne prezentovaná na medzinárodných výstavách v zahraničí.
Biografia.
Akademický maliar Peter Kocák sa narodil v roku 1961 v Čiernej nad Tisou, vyrastal v Stropkove. V rokoch 1976 až 1980 študoval na Strednej škole umeleckého priemyslu v Košiciach. Po skončení strednej školy v štúdiu ďalej pokračoval na Vysokej škole výtvarných umení v Bratislave v odbore voľná grafika a knižná ilustrácia. Na vysokej škole bol študentom Igora Rumanského.
Potom čo v roku 1987 úspešne ukončil vysokoškolské štúdium pracoval ako grafický dizajnér v TESLA Stropkov, neskôr ako učiteľ na Ľudovej škole umenia v Prešove. Od roku 1989 pôsobí ako vyskoškolský učiteľ grafiky na Prešovskej univerzite v Prešove, jej Filozofickej fakulte. Ako hosťujúci profesor pôsobil v roku 2013 na Univerzite v Shenzhene na juhu Číny.
Tvorba.
Tvorbu Petra Kocáka definovali viacerí kurátori jeho výstav, napríklad Edita Vološčuková, Ján Bartko, Ľubo Guman, Dušan Srvátka, Michal Tokár..., no snáď najvýstižnejšie sa to podarilo Vladislavovi Grešlíkovi, z ktorého kurátorského príhovoru (2008) čerpá tento článok. 
Peter Kocák tvorí už viac ako tri desaťročia. Známejší je azda viac v zahraničí ako na Slovensku. Aj keď sa venuje viacerým druhom umenia, dominantnou zostáva grafika. Záujem autora o kresbu a grafiku podporovali a pomáhali rozvíjať vo svojej dobe tí najlepší z učiteľov na Vysokej škole výtvarných umení v Bratislave, hlavne profesori Orest Dubay, Igor Rumanský. 
Na začiatku, pri hľadaní vlastnej cesty, vzormi mu boli tiež klasickí majstri, ako Dürer, H. Holbein ml., Tizian, Rembrandt, D. Velázquez, Vinecnt van Gogh, M. Švabinský, K. Sokol a V. Hložník. Po absolutóriu (1987) sa začala neľahká tvorivá púť mladého umelca. Ako bytostný kresliar sa upriamil na svet okolo seba v tých najneočakávanejších podobách. Využíva predovšetkým pevnú minucióznu linku (s jemným, detailne prepracovaným šrafovaním), ktorá aj neskôr zostáva jeho hlavným výrazovým prostriedkom. Pomerne skoro si našiel pre neho v ďalších rokoch typické smerovanie k poetickým obrazom, spravidla so surreálnym podtextom. Takáto tendencia mala už vo vtedajšom slovenskom umení svoje pevné miesto. Za všetkých spomeňme aspoň grafické listy A. Brunovského, V. Gažoviča, K. Ondreičku či D. Kállaya. 
Paralelne s takými dielami Peter Kocák dodnes tvorí niečo, čo by u neho čakal len málokto. Inšpiruje sa kultúrou Ďalekého Východu, zvlášť japonskou a čínskou grafikou a kaligrafiou. Už prvé čierno-biele linorytové listy zaujali precíznosťou vypracovania kompozície a koncentráciou poetických prvkov. Hromadenie, prekrývanie, prieniky tvarov, tvorov a otvorov v nasledujúcich rokoch ešte viac prepracováva a zdokonaľuje. Vzdialene to môže pripomínať stredoveko-manieristické diela H. Boscha, G. Arcimbolda alebo imaginárne priestorové konštrukcie G.-B. Piranesiho. Práve takéto postupy poskytli Petrovi Kocákovi prakticky neobmedzené možnosti na zachytenie svojich predstáv o zložito-jednoduchých vzťahoch ľudí navzájom medzi sebou a prírodou ako takou.
Tiež si vyskúšal viac expresívne ladené tvaroslovie, kde sa odvážne púšťa do zobrazovania obnažených mužských postáv v symbolicko-metafyzickom duchu. Variovanie plochy zvolenej masky pomocou šrafovania a prepletajúcich sa línií vytvára svojský pohľad na labyrint vzťahov, ktoré iba zdanlivo zostávajú nemenné. 
Svoje diela vytvára najčastejšie technikou suchej ihly. Definitívne sa zrieka čierno-bielej plochy, aby ju vrchovato zaplnil nielen ľudskými postavami, ale tiež bohatstvom okrových, modrých a zelených farebných odtieňov. Viac ako päťsto rozmerom malých diel predstavuje už solídnu galériu medzi zberateľmi obľúbených listov. Peter Kocák v nich využíva svoju lásku k poézii, krásnej literatúre, znalosť anatómie človeka a priestorovú predstavivosť. Vďaka tomu vznikajú presvedčivé kompozície, najčastejšie s jemným erotickým nábojom. Zmyselné tváre a krivky ženských postáv sú sprevádzané množstvom šifrovaných detailov, ktoré spravidla ešte umocňujú tajomné napätie očakávaných udalostí s náznakmi možných prekvapení. Niekedy to však autora zvádza k technickej ekvilibristike.
Voľakedy bolo celkom bežné, že umelec vytvoril počas života rad autoportrétov. Nevyhýba sa im ani Peter Kocák. Raz je to dominantný prvok listu vlastného ex librisu, inde zase prizerajúci sa, skrytý niekdev spleti okolitých tvarov. Ak v grafike je Peter Kocák veľmi konkrétny a detailný, vychádza z reality, v maľbe sa uvoľňuje od vizuálnej podoby sveta, aby ju nahradil na začiatku prísnou geometriou farebnej plochy, alebo, čo je preneho najnovšie oveľa typickejšie, energickým farebným, ale v prvom rade čiernym gestickým či kaligrafickým znakom na bielej ploche. 
Výstavy.
Peter Kocák sa zúčastnil niekoľkých samostatných aj kolektívnych výstav na Slovensku a v zahraničí.
"Údaje o účasti na výstavách sú z autorských katalógov"
Členstvo v spolkoch.
Peter Kocák je členom týchto slovenských i zahraničných spolkov:

</doc>
<doc id="627326" url="https://sk.wikipedia.org/wiki?curid=627326" title="Autoškola (seriál)">
Autoškola (seriál)

Autoškola je slovenský komediálny seriál TV Markiza, ktorý mal premiéru 7. januára 2019.

</doc>
<doc id="627327" url="https://sk.wikipedia.org/wiki?curid=627327" title="USA Today">
USA Today

USA Today je druhý najpredávanejší americký denník, ktorý založil 15. novembra 1982 Al Neuharth, a dnes ho vlastní "Gannett Company."
USA Today je konkurentom denníka "The Wall Street Journal" v súperení o pozíciu najvydávanejších novín v Spojených štátoch. Podľa "Audit Bureau of Circulations" tlačovina mala náklad 1,8 milióna kusov v marci 2012 v porovnaní s "The Wall Street Journal", ktorý mal náklad 2,1 milióna kusov, avšak tento údaj zahŕňa 400 tisíc platených on-line účastníkov. USA Today zostáva najväčším vydavateľom tlačených novín v Spojených štátoch a je distribuovaný do päťdesiatich štátov. Často je v hoteloch a na letiskách rozdávaný medzi zákazníkmi.

</doc>
<doc id="627328" url="https://sk.wikipedia.org/wiki?curid=627328" title="Slant Magazine">
Slant Magazine

Slant Magazine je americký internetový časopis založený v roku 2001, ktorý prináša recenzie a hodnotenia z hudby, divadla, filmu, televíznych relácií, DVD alebo videohier. Robí tiež rozhovory s umelcami a referuje o filmových festivaloch.
Hudobná tematika sa spočiatku orientovala predovšetkým na pop music. Následne sa zvýšil podiel nezávislej hudby a country. Od počiatku vojny v Iraku sa obsah viac venoval politickým otázkam a súvislostiam, čo vyústilo do založenia samostatnej politickej sekcie.
A. O. Scott z denníka "The New York Times" opísal magazín ako "zásobáreň vášnivých a často pichľavých popkultúrnych analýz".
Časopis používa dve škály hodnotenie:

</doc>
<doc id="627333" url="https://sk.wikipedia.org/wiki?curid=627333" title="2019 vo vede">
2019 vo vede

Tento článok obsahuje výpis významných udalostí v vede v roku 2019.

</doc>
<doc id="627334" url="https://sk.wikipedia.org/wiki?curid=627334" title="FF PU">
FF PU



</doc>
<doc id="627335" url="https://sk.wikipedia.org/wiki?curid=627335" title="Michal Škrabák">
Michal Škrabák

Prof. Ing. Michal Škrabák, DrSc. (* 23. december 1911, Veľký Bysterec† 30. november 1976, Bratislava) bol slovenský strojárenský inžinier, vedec v odbore konštrukcií strojov a zariadení chemického a celulózo-papierenského priemyslu a profesor.
Životopis.
Narodil sa vo Veľkom Bysterci, v súčasnosti časť Dolného Kubína. Po absolvovaní 3-ročnej učňovskej školy v rodisku študoval na priemyselnej škole strojníckej v Bratislave. Po maturite v roku 1936 sa rozhodol pre štúdium technických vied na Vysokej škole technickej v Brne, odbor strojného inžinierstva. Štúdium dokončil roku 1941 na SVŠT v Bratislave.
Po ukončení štúdia pracoval vo viacerých podnikoch strojárskeho a celulózo-papierenského priemyslu na Slovensku. Od roku 1952 pôsobil najprv ako externista na Strojníckej fakulte SVŠT, kde sa podieľal na vybudovaní nového študijného odboru „stavba strojov celulózo-papierenského priemyslu“. Od roku 1955 až do svojej smrti bol vedúcim katedry chemických strojov a zariadení. V rokoch 1957 - 1959 bol prodekanom a v rokoch 1965 - 1969 dekanom SjF SVŠT.
9. júna 1975 obhájil svoju doktorskú prácu s názvom "Nové procesy a zariadenia na tvorbu vláknitých materiálov z vodných suspenzií medzi dvoma konvergentnými sitami". 30. novembra za tragických okolností zakladateľ a dlhoročný vedúci katedry zomrel. Bol členom TAPPI (Technical Association of Pulp and Paper Industry) so sídlom v New Yorku.
Bol milovníkom a celoživotným podporovateľom rodnej Oravy. V rokoch 1972 - 1976 bol prvým podrichtárom "Obce Oravcov" v Bratislave.
Vedecký prínos.
Zaoberal sa vývojom nových technológií v oblasti potravinárskeho a celulózo-papierenského priemyslu v Česko-Slovensku. Je autorom, vedúcim a členom kolektívov, ktorým bolo udelené 22 československých a 9 zahraničných patentov. Zaoberal sa vývojom strojov pre chemický a potravinársky priemysel. Na výrobu hrubších jednovrstvových a viacvrstvových vláknitých materiálov s kolektívom spolupracovníkov vyvinul a postavil nový typ vertikálneho stroja pomenovaného Multiform, s kolektívom spolupracovníkov vyvinul viacvretenové hyperboloidné šnekové čerpadlo, vysokotlakový laboratórny reaktor ROTAMAG s bezupchávkovým miešadlom a viacero ďalších zariadení pre celulózo-papierenský priemysel.

</doc>
<doc id="627336" url="https://sk.wikipedia.org/wiki?curid=627336" title="Základná škola s materskou školou (Sedlice, okres Prešov)">
Základná škola s materskou školou (Sedlice, okres Prešov)

Základná škola s materskou školou sídli v dvojposchodovej budove postavenej v roku 1960 a v pôvodnej historickej budove z roku 1899. Areál základnej školy tvorí ucelený územný celok kde sa nachádza hlavná budova školy, samostatná budova telocvične, objekt školskej jedálne, vlastný zdroj pitnej vody, kanalizácia, futbalové ihrisko, školský pozemok s ovocnými a okrasnými drevinami. Do plne organizovanej základnej školy chodia deti zo spádových obcí Sedlice, Klenov, Miklušovce, Suchá Dolina a Ľubovec. Materská škola sídli mimo areálu základnej školy v historickej budove. Založená bola v roku 1947 má vlastné detské ihrisko a priľahlý ovocný sad. Navštevujú ju deti predškolského veku.
História školy.
Prvý údaj o škole po vzniku Československej republiky hovorí, že jej prvým učiteľom bol Rudolf Rainovský. Prvým správcom (riaditeľom) školy bol Ján Richnavský. V období medzi vojnami dočasne vypomáhali aj mnohé ženy, učiteľky. Jednou z prvých bola Elena Ludányiová. Prvým učiteľom zo sedlických rodákov bol od roku 1945 Metod Kaľavský. V roku 1919 budovu vtedajšieho učiteľského bytu poškodil výbuch vojenského granátu. Prvý názov školy bol Slovenská štátna ľudová škola v Sedliciach. Po skončení druhej svetovej vojny niesla škola názov Národná škola v Sedliciach. V roku 1948 bola zriadená aj druhá škola s názvom Stredná škola v Sedliciach. K ich zlúčeniu pod názvom Osemročná stredná škola v Sedliciach došlo v roku 1953. Od roku 1961 škola fungovala pod názvom Základná deväťročná škola v Sedliciach pri Prešove. Názov Základná škola v Sedliciach platí od roku 1983. Nový právny školský subjekt vznikol v roku 2003 a nesie názov Základná škola s materskou školou Sedlice.
Známe osobnosti, žiaci školy.
Zo žiakov, ktorí chodili do školy ako prví významné postavenie dosiahli:
Medzi žiakov školy patril aj Imrich Vargoško, ktorý bol v rokoch 1944/1945 partizánom a príslušníkom 2. paradesantnej brigády československého armádneho zboru. Neskoršie sa stal vojakom z povolania v ČSĽA kde dosiahol vojenskú hodnosť – podplukovník. Bol nositeľom mnohých vojenských vyznamenaní. Výnimočné je aj zistenie, že z tejto školy najmenej 10 žiakov, z toho jedna žena, sa neskoršie rozhodlo vykonávať vojenskú službu ako svoje povolanie. Dvaja z nich dosiahli vojenskú hodnosť plukovník. Školu od jej vzniku navštevovalo mnoho stoviek žiakov a žiačok nielen zo Sedlíc ale aj z priľahlých obcí. Veľa žiakov školy po jej opustení dosiahlo vysokoškolské alebo stredoškolské vzdelanie, čo je na obec, ktorá má niečo málo cez 1 000 obyvateľov, veľmi pozoruhodné. Medzi žiakmi školy boli alebo sú aj vedci, lekári, kňazi, radové sestry, učitelia, právnici, atď.

</doc>
<doc id="627337" url="https://sk.wikipedia.org/wiki?curid=627337" title="Bratislavská pošta">
Bratislavská pošta

Bratislavská pošta bol časopis, ktorý vychádzal na Slovensku začiatkom 20. storočia.
Vydavateľské údaje.
Časopis vychádzal v Bratislave spočiatku 2x mesačne, neskôr raz mesačne, potom nepravidelne

</doc>
<doc id="627338" url="https://sk.wikipedia.org/wiki?curid=627338" title="FHPV PU">
FHPV PU



</doc>
<doc id="627339" url="https://sk.wikipedia.org/wiki?curid=627339" title="UNIPO">
UNIPO



</doc>
<doc id="627345" url="https://sk.wikipedia.org/wiki?curid=627345" title="Eduard Vladimír Tvarožek">
Eduard Vladimír Tvarožek

Eduard Vladimír Tvarožek, pseudonym "Vladimír Gazda" (* 13. máj 1920, Horný Ďur – † 9. august 1999, Trenčín; pochovaný na Národnom cintoríne v Martine) bol slovenský esperantista, lingvista, učiteľ, redaktor, básnik a prekladateľ.
Profesijný život.
Tvarožek bol stredoškolským učiteľom angličtiny a nemčiny.
Esperantské hnutie.
Tvarožek bol medzinárodne známy pre svoju prácu v esperantskom hnutí, najmä pre svoje výborné jazykové schopnosti, ako učiteľ a funkcionár.
Spoluzaložil a bol členom vedenia Slovenskej esperantskej asociácie, členom vedenia Slovenského Esperantského Inštitútu a šéfredaktorom časopisu "Esperantisto Slovaka".
Ocenenia.
Tvarožek bol viackrát ocenený v Belartaj Konkursoj, literárnej súťaži Svetového esperantského zväzu. V rokoch 1969, 1970 a 1988 boli ocenené jeho pôvodné divadelné hry; v rokoch 1971, 1973 a 1976 jeho pôvodné básne.
Počas 80. ročníka svetového kongresu esperanta v 1995 bol vyhlásený za "Čestného člena UEA".
Tvorba.
Preklady.
Do slovenčiny z esperanta preložil:
Bol tiež jedným z prekladateľov antológie slovenskej literatúry v esperante "Slovaka antologio" (red. Magda Šaturová-Seppová), Bratislava: SPN, 1977. Do esperanta potom preložil divadelnú hru "Mohajra plejdo" (Mohérový pléd, 1966) od Jána Kákoša.
Ďalej prekladal tiež diela Alexyho, Vajanského, Záthureckej ai. Prekladal do angličtiny, nemčiny, esperanta, chorvátčiny, maďarčiny a ruštiny.

</doc>
<doc id="627346" url="https://sk.wikipedia.org/wiki?curid=627346" title="Magda Šaturová">
Magda Šaturová

Magda Šaturová-Seppová PhDr. (* 4. júl 1929, Bratislava† 10. september 2016, Bratislava) bola slovenská doktorka filozofie, prekladateľka, redaktorka, autorka a esperantistka.
Je známa ako autorka rady učebných pomôcok pre kurzy esperanta a hlavná redaktorka rozsiahleho esperantského diela "Slovaka Antologio" (slovensky "Slovenská antológia").
Životopis.
Vzdelanie.
Navštevovala štátne gymnázium v Novom Meste nad Váhom, kde zmaturovala v 1948. Na Filozofickej fakulte Univerzita Komenského v Bratislave vyštudovala odbor "Anglická literatúra", ktorý ukončila v 1952.
Plynulo ovládala maďarčinu, nemčinu, angličtinu, francúzštinu, esperanto a taliančinu.
Profesijný život.
Šaturová v rokoch 1952-1955 pracovala ako prekladateľka vo vydavateľstve krásnej literatúry Tatran v Bratislave. V rokoch 1955-1986 pracovala v Slovenskom pedagogickom nakladateľstve, kde redigovala jazykové učebnice a slovníky.
Prekladala z angličtiny, maďarčiny a esperanta.
Osobný život.
S manželom Dr. Františkom Šaturom mali deti Tomáša, Magdu a Františka.
Jej najväčším koníčkom bola beletria. Tiež obľubovala hudbu a spev.
Esperantské hnutie.
Ako 16-ročná sa začala učiť esperanto so svojou priateľkou Máriou Tomašovičovou. Už ako 20-ročná viedla kurz esperanta pre dospelých v Česku. Neskôr vyučovala vo viacerých kurzoch a letných školách.
Spoluzaložila a organizovala slovenskú sekciu Medzinárodného združenia katolíckych esperantistov (IKUE). Od 1990 bola národnou reprezentantkou IKUE.
Bola členkou Medzinárodnej akadémie vied v San Maríne.
Presadila vydanie a bola hlavnou redaktorkou "Slovaka Antologio" (slovensky "Slovenská antológia"), prehľadu slovenskej literatúry v esperantskom preklade.
Ocenenia.
Slovenská esperantská asociácia v roku 1987 ocenila Šaturovú "Striebornou medailou".
Počas 89. ročníka svetového kongresu esperanta v roku 2004 bola vyhlásená za "Čestnú členku UEA".

</doc>
<doc id="627348" url="https://sk.wikipedia.org/wiki?curid=627348" title="Magda Šaturová-Seppová">
Magda Šaturová-Seppová



</doc>
<doc id="627353" url="https://sk.wikipedia.org/wiki?curid=627353" title="Adobe Systems">
Adobe Systems



</doc>
<doc id="627357" url="https://sk.wikipedia.org/wiki?curid=627357" title="Pu">
Pu

Pu môže byť:
PU môže byť:

</doc>
<doc id="627358" url="https://sk.wikipedia.org/wiki?curid=627358" title="UNIZA">
UNIZA



</doc>
<doc id="627359" url="https://sk.wikipedia.org/wiki?curid=627359" title="Universitas Comeniana">
Universitas Comeniana



</doc>
<doc id="627360" url="https://sk.wikipedia.org/wiki?curid=627360" title="Universitas Presoviensis">
Universitas Presoviensis



</doc>
<doc id="627361" url="https://sk.wikipedia.org/wiki?curid=627361" title="T-80UD">
T-80UD



</doc>
<doc id="627363" url="https://sk.wikipedia.org/wiki?curid=627363" title="Gram pozitívne baktérie">
Gram pozitívne baktérie



</doc>
<doc id="627364" url="https://sk.wikipedia.org/wiki?curid=627364" title="AKK">
AKK

AKK môže byť:

</doc>
<doc id="627365" url="https://sk.wikipedia.org/wiki?curid=627365" title="PU">
PU



</doc>
<doc id="627366" url="https://sk.wikipedia.org/wiki?curid=627366" title="UK 2016">
UK 2016



</doc>
<doc id="627369" url="https://sk.wikipedia.org/wiki?curid=627369" title="Iaia z Kyziku">
Iaia z Kyziku

Iaia () bola grécka maliarka v 1. storočí pred Kr. 
Iaia, grécka maliarka z Kyziku, podľa rímskeho spisovateľa Plínia tvorila najmä v Ríme a v Neapole počas rokov mladosti rímskeho vzdelanca M. Varona (narodeného v roku 116 pred Kr.), teda približne na konci 2. a v 1. polovici 1. stor. pred Kr. Okrem maľovania obrazov na vybielené tabule (boli zavesené na stenách v súkromných domoch alebo vo verejných budovách.) zhotovovala aj umelecké rytiny (obrazy) na slonovine.
Maľovala hlavne portréty žien, medzi ktorými vynikal jej veľký obraz znázorňujúci starú neapolskú ženu, alebo autoportrét realizovaný pred zrkadlom. Hovorilo sa, že zarábala viac ako jej mužskí konkurenti (Sopolis a Dionysios), lebo maľovala rýchlejšie a lepšie ako oni.
Predpokladá sa, že jej meno nebolo správne zaznamenané, mohla sa volať aj Lala, Laia alebo Maia, čo sa ale nedá dokázať z dôvodu nedostatku iných písomných zdrojov.

</doc>
<doc id="627371" url="https://sk.wikipedia.org/wiki?curid=627371" title="Druhá bitka pri Narviku">
Druhá bitka pri Narviku

Druhá bitka pri Narviku bolo stretnutie námorných síl Royal Navy (Spojené kráľovstvo) a Kriegsmarine (Nemecko) vo fjorde Ofotfjord neďaleko nórskeho Narviku 13. apríla 1940. Bitka sa odohrala ako pokračovanie prvej bitky pri Narviku. V Ofotfjorde sa nachádzalo 8 nemeckých torpédoborcov na ktoré zaútočila flotila britských lodí vedená bojovou loďou "Warspite". Bitka sa skončila jednoznačným víťazstvom britských síl.
Predohra.
Prvá bitka pri Narviku skončila 10. apríla víťazstvom Veľkej Británie. Dva nemecké torpédoborce sa síce pokúsili v noci o únik z fjordu ale po spozorovaní britských lodí hliadkujúcich pri ústí fjordu sa rozhodli pre návrat.
Veľká Británia bola výsledkom prvej bitky povzbudená, ale stále nemala prehľad o spôsobených škodách a sile zostávajúcich lodí vo fjorde. Rozhodla sa pre druhý útok už 11. apríla, ktorý mala uskutočniť skupina torpédoborcov s krížnikom Penelope. Ten si však poškodil trup na pobrežných skalách a akcia bola odvolaná. Nasledujúci deň podnikli bombardovanie nemeckých torpédoborcov lietadlá Fairey Swordfish z lietadlovej lode "Furious", akcia však nebola dostatočná. Následne sa britský námorný veliteľ admirál sir Charles Forbes rozhodol pre dôraznú akciu.
Nemecké sily.
Po prvej bitke sa vo fjorde nachádzalo 8 nemeckých torpédoborcov: 
Veliteľom zoskupenia bol námorný kapitán Erich Bey. 
Britské sily.
Britská flotila bola zoskupená okolo bojovej lode "Warspite" a tvorilo ju 9 torpédoborcov. 
Priebeh bitky.
Ráno 13. apríla vplávala do Ofotfjordu bojová loď "Warspite" v sprievode torpédoborcov. Prieskumné lietadlá z Warspite objavili okolo 12:30 pri ústí Herjangsfjordu ponorku "U-64". Zaútočili bombami a potopili ju. Následne začala delostrelecká paľba medzi protivníkmi. Niektoré nemecké lode sa pokúšali o únik. Do 13:50 bol potopený "Erich Koelner" a poškodené tri britské torpédoborce. Britské zoskupenie sa presunulo hlbšie do fjordu a začalo postupne ničiť nemecké lode. "Erich Geisse" bol rozstrieľaný. "Hermann Künne" bol potopený torpédami z lodí "Eskimo" a "Forester". "Warspite" a dva torpédoborce ukončili paľbu z "Diethera von Roeder", ktorý jeho kapitán nechal potopiť vlastnou posádkou. Predtým ale stihol šesťkrát zasiahnuť a poškodiť torpédoborec "Cossack". "Georg Thiele" bol prinútený pod paľbou nabehnúť na breh, ale predtým torpédami poškodil torpédoborec "Eskimo". "Wolfgang Zenker" sa prevrátil a potopil o 15:45. "Hans Lüdemann" sa potopil po dobytí britskými útočnými oddielmi. Po štyroch a pol hodine bola paľba zastavená . 
Výsledok.
Stretnutie skončilo absolútnou porážkou nemeckých lodí. V oboch po sebe nasledujúcich bitkách boli potopené všetky nemecké torpédoborce vyslané do Narviku. Veľká Británia stratila iba dva torpédoborce a niekoľko ďalších bolo poškodených.

</doc>
<doc id="627372" url="https://sk.wikipedia.org/wiki?curid=627372" title="Joaquim Chissano">
Joaquim Chissano

Joaquim Alberto Chissano (* 22. október 1939) je mozambický politik a druhý prezident Mozambiku v rokoch 1986 až 2005.
Narodil sa v dedine Malehice v provincii Gaza. Ako prvý domorodec absolvoval lýceum v Mapute, štúdium medicíny na Lisabonskej univerzite nedokončil a odišiel do Tanzánie, kde sa zapojil do aktivít hnutia FRELIMO. Po vyhlásení mozambickej nezávislosti v roku 1975 zastával úrad ministra zahraničia a v roku 1986, keď prvý prezident krajiny Samora Machel zahynul pri leteckom nešťastí, stal sa jeho nástupcom. V roku 1992 uzavrel dohodu, ktorá ukončila občiansku vojnu a nastolila pluralitnú demokraciu, v roku 1994 vyhral prvé slobodné voľby a roku 1995 vyjednal vstup Mozambiku do Commonwealthu. Druhýkrát bol zvolený v roku 1999, o tretie obdobie sa už neuchádzal a prezidentskú kandidatúru za FRELIMO prenechal Armandovi Guebuzovi, ktorý voľby vyhral a stal sa jeho nástupcom. 
V rokoch 2003-2004 vykonával funkciu predsedu Africkej únie. V roku 2007 ho Organizácia Spojených národov vymenovala za osobitného vyslanca pre uzavretie prímeria medzi ugandskou vládou a Božou armádou odporu. Dostal tiež cenu nadácie Mo Ibrahima za zásluhy o rozvoj demokracie v Afrike.
V roku 2014 adresoval africkým štátnikom otvorený list, v ktorom ich vyzval k rešpektovaniu ľudských menšín vrátane práv sexuálnych menšín.
Praktizuje meditácie podľa učenia Maharišiho.

</doc>
<doc id="627378" url="https://sk.wikipedia.org/wiki?curid=627378" title="Baltika">
Baltika

Baltika je prehistorický kontinent zahŕňajúci zhruba dnešné územia severnej a východnej Európy. 
Objavila sa pred 750 miliónmi rokov pri rozpade superkontinentu Rodinia. Vtedy sa nachádzala na južnej pologuli. Súčasťou dočasného superkontinentu Pannotia sa stala pri južnom póle asi pred 600 miliónmi rokov. Potom sa vydala na sever. Pred 450 miliónmi rokov ju pri obratníku Kozorožca dohnala Avalónia, mikrokontinent odštiepený z Gondwany, a spoločne sa zrazili s Laurentiou a vytvorili Laurentobaltiku – Eurameriku. Táto kolízia kontinentálnych dosiek spôsobila kaledónske vrásnenie. Baltika ako samostatný kontinent potom prestala existovať a bola postupne súčasťou Eurameriky, Pangey, Laurázie a Eurázie (resp. Európy). V rámci týchto kontinentov sa tiež dostala do svojej dnešnej polohy na severnej pologuli.

</doc>
<doc id="627381" url="https://sk.wikipedia.org/wiki?curid=627381" title="Tanker">
Tanker

Tanker (iné názvy: tankové plavidlo, tanková loď, cisternová loď; staršie: nádržová loď; z ) je nákladná loď s vlastným pohonom (parným alebo motorovým), špeciálne skonštruovaná na prepravu tekutých nákladov a plynov, konkrétne surovej ropy, tzv. čistých nákladov (benzín, motorová nafta, petrolej, ľahké vykurovacie oleje), chemikálií (alkoholy, kyseliny, lúhy, melasy, víno, šťavy), skvapalneného plynu alebo zemného plynu.
Tankery patria medzi najrozšírenejšie a najväčšie lode svetového obchodného loďstva. Loď patriaca do skupiny tankerov s najväčšou tonážou sa neformálne označuje ako supertanker (v súčasnosti ide o skupiny VLCC a ULCC, ktoré majú tonáž nad 160 000 DWT – pozri kapitolu Klasifikácia).
Za prvý tanker býva označovaná loď "Glückauf" postavená v roku 1886. Pred tým boli kvapaliny prevážané v sudoch na bežných nákladných lodiach. Neskôr boli pre tieto účely zriadené na lodiach špeciálne valcové nádrže.
V roku 2005 vo výstavbe tankerov dominovala Ázia, vyše 70 % z nich postavila Južná Kórea, Japonsko a Čína.
Konštrukcia.
Nákladné priestory tankera sú oddelené pozdĺžnymi a priečnymi prepážkami na plynotesné nádrže (tanky) s expanznými a odvzdušňovacími šachtami a trubicami zakončenými poistnými uzávermi. Nádrže na prepravu stlačených plynov sú konštrukčne riešené ako samostatné veľkoobjemové zásobníky, vložené do lodného telesa. Novšie tankery sú konštruované tak, aby mali tiež samostatné dno i boky mimo obšívku (t. j. vonkajšie obloženie) lode, aby sa v prípade havárie obmedzil (príp. úplne znemožnil) únik nákladu. Palubu lode pretínajú lávkové prechody (angl. "catwalk"). Strojovne sú obvykle umiestnené na korme a ubytovacie priestory v kormovej nadstavbe.
Klasifikácia.
V roku 1954 spoločnosť Shell zaviedla s podporou London Tanker Broker’s Panel (LTBP) stupnicu "average freight rate assessment" (AFRA). Tá pôvodne delila tankery podľa veľkostí do skupín "General purpose" (do 25 000 DWT), "Medium range" (od 25 000 do 45 000 DWT) a "Large range" (nad 45 000 DWT). S nástupom väčších konštrukcií tankerov bola v 70. rokoch doplnená skupinami s vyššou tonážou.
"Product tankers" alebo "product carriers" („produktové tankery“ resp. vo voľnom preklade „tankery na hotové produkty“) sú skonštruované na prepravu hotových ropných produktov (benzín, motorová nafta, petrolej atď.). Spravidla majú väčšie množstvo tankov, ktoré umožňuje prepravu viacerých druhov produktov na jednu plavbu.

</doc>
<doc id="627383" url="https://sk.wikipedia.org/wiki?curid=627383" title="Šerm">
Šerm

Šerm je technika boja mečom proti jednému alebo viacerým protivníkom, ktorí majú tiež meč a alebo inú zbraň pri pešom či jazdnom súboji.
História a súčasnosť.
História šermu začína už v staroveku, v priebehu storočí s postupným technologickým pokrokom. Šerm sa vyvíjal v rôznych krajinách inak a vypracovalo sa niekoľko rôznorodých techník. Medzi najväčších hýbateľov šermu na svete patrí na prvom mieste Európa a následne Japonsko, Čína a ďalšie krajiny, kde sa v boji používali meče. 
Z pôvodného boja sa postupne vypracovali aj moderné športové disciplíny. Z európskeho štýlu boja vznikol športový šerm, nazývaný len všeobecným slovom šerm. V Japonsku to je predovšetkým iaidó, ktoré zahŕňa rôzne druhy japonského šermu, a ďalej kendó, ktoré je japonským bojovým umením s mečom a zároveň športovo bojovou disciplínou. Hlavne v Japonsku sa potom pôvodný boj s mečom transformoval do rôznych bojových umení. Z európskej techniky šermu sa najviac presadzuje práve športový šerm, ktorý je primárne športovou disciplínou. Okrem toho rôzne spolky udržujú tradíciu šermu v podobe historického šermu či športovo bojové disciplíny, ktorá majú skratku HMB a organizujú sa v nich majstrovstvách sveta pod skratkou Botn ("Battle of the Nations"). K ďalším formám šermu modernej doby patrí boj s dreveným mečom v rámci väčšinou fantasy prostredia – tzv. drevárne.

</doc>
<doc id="627388" url="https://sk.wikipedia.org/wiki?curid=627388" title="Autonomistický blok">
Autonomistický blok

Autonomistický blok bolo zoskupenie politických strán pôsobiacich v medzivojnovom Československu v rokoch 1932 – 1935, ktorých cieľom bolo presadenie autonómie v rámci spoločného štátu. Išlo o strany HSĽS a SNS, a neskôr aj Poľskú stranu v Československu (Polskie stranictwo v Czechoslowacji) a Autonómny poľnohospodársky zväz (politická strana Rusínov). Autonomistický blok nezjednotil strany organizačne alebo programovo, išlo skôr o spoločný postup strán pri ochrane záujmov svojich voličov, resp. svojich národov.
Parlamentné voľby v roku 1935.
Strany išli pod spoločnou kandidátkou do parlamentných volieb v roku 1935. Ich kandidáti kandidovali v 9 z 22 volebných obvodov ČSR. Autonomistický blok obdržal v celoštátnom meradle 6,86 % hlasov (564 273 voličov) a umiestnil sa na 7. mieste. V 300-člennom parlamente obsadil 22 mandátov, z toho 1 na Moravskej Ostrave, 20 na Slovensku a 1 na Podkarpatskej Rusi. V senáte zasadlo za Autonomistický blok 11 senátorov (z toho 10 za Slovensko a 1 za Podkarpatskú Rus). Najvyšší zisk dosiahlo zoskupenie na Slovensku, kde obdržalo vyše 30 % hlasov voličov a voľby s prehľadom vyhralo, no i tak išlo skôr o sklamanie, pretože predstavitelia HSĽS očakávali oveľa lepší výsledok.
Kandidáti Autonomistického bloku pre voľby do poslaneckej snemovne a senátu.
Zvolení poslanci za Autonomistický blok v roku 1935
Andrej Bródy (Aut. poľn. zväz), Rudolf Čavojský (HSĽS), Štefan Danihel (HSĽS), Karol Dembovský (HSĽS), Jozef Drobný (HSĽS), Pavol Florek (HSĽS), Štefan Haššík (HSĽS), Andrej Hlinka (HSĽS), František Kendra (HSĽS), Martin Longa (HSĽS), Štefan Onderčo (HSĽS), Mikuláš Pružinský (HSĽS), Martin Rázus (SNS), Karol Sidor (HSĽS), Jozef Sivák (HSĽS), Koloman Slušný (HSĽS), Martin Sokol (HSĽS), Štefan Suroviak (HSĽS), Anton Šalát (HSĽS), Jozef Tiso (HSĽS), Teodor Turček (HSĽS) a Leon Wolf (Poľská strana). 
Zvolení senátori za Autonomistický blok v roku 1935 
Jozef Buday (HSĽS), Július Földessy (Aut. poľn. zväz), Gejza Fritz (HSĽS), Anton Hancko (HSĽS), Ondrej Janček (HSĽS), Karol Krčméry (HSĽS), Ľudovít Labaj (HSĽS), Karol Mederly (HSĽS), Anton Pázmán (HSĽS), Štefan Polyák (HSĽS) a Viktor Ravasz (HSĽS). 
Po smrti senátora Ľudovíta Labaja v roku 1937 nastúpil do senátu Ján Juriga (HSĽS). 
Krajinské voľby na Slovensku v roku 1935.
Vo voľbách do slovenského krajinského zastupiteľstva už Autonomistický blok nekandidoval. Ako HSĽS, tak aj SNS kandidovala samostatne, dokonca mala aj konkurentku v podobe Neodvislej SNS. Paradoxne toto rozdelenie stranám skôr mierne pomohlo, pretože kým v parlamentných voľbách oslovili na Slovensku 30,12 % voličov, v krajinských získali spolu 31,58 % (HSĽS 28,52 %. SNS 2,71 % a Neodvislá SNS 0,35 %). HSĽS získala 11 poslancov a SNS 1 poslanca (z 36 volených poslancov). Autonómny poľnohospodársky zväz samostatne nekandidoval. 
Kandidátka HSĽS pre voľby do Krajinského zastupiteľstva v roku 1935
Zánik.
Sklamanie zo slabšieho výsledku v parlamentných voľbách prerástlo do nezhôd ohľadom prerozdelenia poslaneckých a senátorských kresiel. Tri menšie strany získali po jednom mandáte napriek prísľubom dominantnej HSĽS, ktorá svojim partnerom pri dobrom výsledku (okolo 30 poslaneckých kresiel) sľubovala štedrejšie prerozdelenie mandátov. Ľudáci argumentovali najmä slabým výsledkom SNS, ktorá mala oslovovať evanjelických voličov na úkor republikánskej strany, no tá vo voľbách obdržala takmer totožný výsledok ako pri posledných voľbách (17,6 %). Predseda SNS Martin Rázus, ako jediný národniarsky poslanec, preto na konci roku 1935 z poslaneckého klubu HSĽS vystúpil a až do svojej smrti v roku 1937 pôsobil ako nezaradený poslanec. Poslanec rusínskej strany, Andrej Bródy, dokonca do spoločného poslaneckého klubu vôbec nevstúpil a celé volebné obdobie zotrval ako nezaradený poslanec. Podobne sa zachoval aj rusínsky senátor Július Földessy, ktorý do klubu senátorov HSĽS nevstúpil. Naopak, poľský poslanec Leon Wolf po voľbách od spolupráce neodstúpil a pôsobil v spoločnom klube HSĽS ako hospitant. Napriek formálnemu rozpadu autonomistickej koalície spolupráca medzi jej stranami neskončila. Napr. po smrti predsedu HSĽS, poslanca Andreja Hlinku, v auguste 1938 do parlamentu zasadol Miloš Vančo, po smrti Martina Rázusa nový predseda SNS. Ešte predtým, v roku 1937 po smrti Martina Rázusa, zasadol na jeho miesto poslanec za HSĽS Rudolf Schwarz alebo po smrti poslanca HSĽS a podpredsedu poslaneckej snemovne, Štefana Onderča, zasadol na jeho miesto politik Autonómneho poľnohospodárskeho zväzu Ivan Pješčák (ten však do spoločného klubu HSĽS nevstúpil). Aj keď národniari a Rusíni v spoločnom poslaneckom klube nepôsobili, v parlamente s HSĽS spolupracovali a často hlasovali jednotne. 

</doc>
<doc id="627392" url="https://sk.wikipedia.org/wiki?curid=627392" title="Norwegian Air UK">
Norwegian Air UK

Norwegian Air UK Ltd je dcérska spoločnosť Norwegian Air Shuttle založená v novembri 2015.
Prevádzkuje Boeing 737-800 a Boeing 787-9 s pravidelným servisom z letisko Londýn-Gatwick do Európy, Ázie, Severnej Ameriky a Južnej Ameriky. Sídlo spoločnosti sa nachádza na adrese "First Point", v blízkosti letiska Gatwick.

</doc>
<doc id="627393" url="https://sk.wikipedia.org/wiki?curid=627393" title="NUK">
NUK



</doc>
<doc id="627395" url="https://sk.wikipedia.org/wiki?curid=627395" title="Eduard Tvarožek">
Eduard Tvarožek



</doc>
<doc id="627400" url="https://sk.wikipedia.org/wiki?curid=627400" title="Prima SK">
Prima SK

Prima SK je slovenská lokalizácia českej televízie Prima. Vlastní ju spoločnosť FTV Prima. Televízia spustila svoje vysielanie 23. januára 2017 s názvom Prima Plus, 27. mája 2024 sa stanica premenovala na Prima SK.
Sledovanosť sa pohybuje na úrovni 0,81,1%. Televízia má za cieľ trhový podiel 2%. Vysielanie zo začiatku tvorili len vlastné relácie Primy, momentálne však hľadá na trhu nové akvizície, ktoré by mohla vysielať. Vysiela 1720 hodín denne.
Momentálne je program Prima SK skladaný z programov ako sú napr.: Áno, šéfe, Show Jana Krausa, Nikto neni dokonalý, Prestreté, Zoo, Sestričky atď.

</doc>
<doc id="627407" url="https://sk.wikipedia.org/wiki?curid=627407" title="Kováčstvo">
Kováčstvo

Kováčstvo môže byť:

</doc>
<doc id="627428" url="https://sk.wikipedia.org/wiki?curid=627428" title="Veľká Javorina (vrch v Čergove)">
Veľká Javorina (vrch v Čergove)

Veľká Javorina () je druhý najvyšší vrch v pohorí Čergov, krajinnom celku Východných Beskýd. Leží nad obcou Kríže, približne juhozápadne od Bardejova. Na južných svahoch leží Súkromná prírodná rezervácia Vlčia. Lokalitou prechádza Medzinárodná diaľková turistická trasa E3.
Poloha.
Nachádza sa v strednej časti pohoria, v Prešovskom kraji, na hranici okresov Bardejov a Sabinov a zasahuje katastrálne územia obcí Kríže a Olejníkov. Najbližšími sídlami sú severne situované Kríže a Livov, západne sa nachádza Olejníkov a Červená Voda a východne Fričkovce a Hertník. 
Opis.
Veľká Javorina leží v hlavnom hrebeni, medzi Čergovom () a Soliskom (). Severne sa nachádza Hromadský vrch (), Panteliš () a Žobrák (), východne Bukový vrch () a Čergov, južne Ostrý kameň () a Lysá () a západne Škaredé (), Hrašovík () a Solisko (). Severné časti hrebeňa odvodňuje do rieky Topľa potok Slatvinec a jeho prítok Javorový potok, južné Ľutinka a západné jej prítok Tokáreň do rieky Torysa. Vrcholom vedie značený hrebeňový turistický chodník. 
Prírodná rezervácia Vlčia.
Na južných svahoch v najvyšších partiách masívu leží Súkromná prírodná rezervácia Vlčia, ktorú od roku 1998 vlastní Lesoochranárske zoskupenie VLK. Od pôvodného majiteľa ho za 3,2 milióna korún kúpila aj vďaka zbierke "Kúp si svoj strom", do ktorej sa symbolickou kúpou stromu zapojili občania 18 krajín. V roku 2002 stál jeden strom 1000 korún.
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Čergova, no tiež Busov, Vihorlatské, Slanské a Volovské vrchy, Čiernu horu, Bachureň, Branisko, Levočské vrchy, nezriedka aj Kráľovu hoľu a vrcholy Vysokých Tatier.

</doc>
<doc id="627432" url="https://sk.wikipedia.org/wiki?curid=627432" title="Strom Generála Granta">
Strom Generála Granta



</doc>
<doc id="627439" url="https://sk.wikipedia.org/wiki?curid=627439" title="Pistón (sochár)">
Pistón (sochár)

 
Pistón ("Pistón") bol grécky sochár z 3. storočia pred K.
Pistón, grécky sochár (bronziar) neznámeho pôvodu, bol činný na začiatku 3. stor. pred Kr. Podľa rímskeho spisovateľa Plínia bol zamestnancom sochárskeho majstra Teisikrata zo Sikyónu (žiaka Lysippovho syna Euthykrata zo slávnej sikyónskej sochárskej školy). Medzi jeho najslávnejšie diela patrili sochy Area a Herma, ktoré za rímskych čias umiestnili do rímskeho chrámu Concordia. Zhotovil aj sochy Lysidémovho syna Lysifana a jeho matky Sóstraty, z ktorých sa zachoval mramorový podstavec z jeho signatúrou, datovaný do začiatku tretieho storočia pred Kr. (tento podstavec bol opätovne použitý v rímskom období pre sochy L. Valeria Catullu a jeho matky Terentie Hispully.)
Niektorí znalci (napr. nemecký archeológ Maximilian Mayer) mu pripisujú autorstvo originálov sôch Area Ludovisi (dnes v rímskom Národnom múzeu v Termách) a sediaceho Herma z Villa dei Papiri (vila papyrusov) z Herculanea, vystavenej v Národnom archeologickom múzeu v Neapole (inventárne číslo NM 5625). Spolupráca s Teisikratom však bezpečne nepreukazuje, že patril k Lysippovej sochárskej škole (jeho umelecký štýl nie je známy), preto zaradenie tejto sochy medzi jeho diela nie je celkom opodstatnené (avšak ani vylúčené).

</doc>
<doc id="627441" url="https://sk.wikipedia.org/wiki?curid=627441" title="Sthennis z Olynthosu">
Sthennis z Olynthosu



</doc>
<doc id="627442" url="https://sk.wikipedia.org/wiki?curid=627442" title="Euthykrates">
Euthykrates

Euthykrates ("Euthykratés") môže byť:

</doc>
<doc id="627443" url="https://sk.wikipedia.org/wiki?curid=627443" title="Eutykrates">
Eutykrates



</doc>
<doc id="627445" url="https://sk.wikipedia.org/wiki?curid=627445" title="Jerzy Hajdukiewicz">
Jerzy Hajdukiewicz

Jerzy Hajdukiewicz (* 1. december 1918, Ľvov, Ukrajina† 10. júl 1989, Zakopané, Poľsko) bol poľský lekár, horolezec.
Životopis.
Od roku 1933 žil v Zakopanom, kde školské štúdiá ukončil maturitou na gymnáziu.
Zaujímal sa o alpské lyžovanie, bol členom zakopanského "Harcerskiego Klubu Narciarskiego" (Harcerského lyžiarskeho klubu) a ľvovskej "Sekcji Narciarskiej" Polskiego Towarzystwa Tatrzańskiego. V roku 1937 začal študovať medicínu v Ľvove.
Po vypuknutí druhej svetovej vojny odišiel najprv do Rumunska, potom pokračoval do Francúzska, kde vstúpil do poľských ozbrojených síl, ktoré sa na západe formovali od roku 1939. Zúčastnil sa na bojoch s nemeckými vojskami, ktoré v roku 1940 prekročili francúzske hranice. Po porážke Francúzska prešiel do Švajčiarska, kde bol internovaný. Počas internácie v rokoch 1940 – 1945 dokončil medicínske štúdia (chirurgia) v Zürichu. Spolu, okrem iných, s Maciejom Mischkem, poľským inžinierom, turistickým aktivistom a horolezcom, s podporou švajčiarskych vojenských kruhov založil "Klub Wysokogórski Winterthur", ktorý vyvíjal horolezecké aktivity.
Tatranské začiatky.
Vo Vysokých Tatrách liezol od roku 1937 okrem iných najmä s Janom Staszlom a Jánom Sawickim. Počas pobytu vo Švajčiarsku, do roku 1946, vystúpil na 17 štvorcisícoviek a do roku 1980 roku na všetky vo Švajčiarsku.
Poľské aktivity.
Po návrate do Poľska pracoval v nemocniciach v Gdansku (1947–1948), Krakove (1948–1954) a zakopanských sanatóriách. Aktívne pôsobil v "Klubie Wysokogórskim" (Vysokohorskom klube). Za zásluhy bol ocenený čestným členstvom v Klube Polskiego Związku Alpinizmu (Poľský alpinistický zväz). Od roku 1950 bol členom záchranárskej organizácie TOPR a potom GOPR. V roku 1969 sa stal prezidentom Grupy Tatrzańskiej GOPR (Tatranskej skupiny GOPR), a rokoch 1974–1976 bol najvyšším predstaviteľom Rady Naczelnej GOPR (Najvyššej rady GOPR). Okrem toho bol v rokoch 1973–1978 vedúcim lekárom GOPR. Zúčastnil sa na mnohých záchranných akciách doma i v zahraničí. Školil horských záchranárov, horolezcov, pôsobil v medzinárodných organizáciách horských záchranárov.
Výpravy a záchranné akcie.
Po celý čas aktívne liezol vo vysokotatranských stenách. Vytýčil na nich niekoľko nových ciest, okrem iných v roku 1947 v severozápadnej stene Malých Rysov, v rokoch 1952 a 1957 v severnej stene na Długi Giewont, v roku 1969 v severnej stene Veľkej Ľadovej veže. Bol vedúcim mnohých horolezeckých výprav vo švajčiarskych Alpách. V roku 1957 bol účastníkom náročnej záchrannej akcie na Eigeri. Zúčastnil sa na švajčiarskych výpravách (1958 a 1960) na Dhaulágirí, v roku 1969 výpravy na Hindúkuš a v roku 1971 bol členom rakúskej expedície na Malubiting () v Karakorame.
Publikácie.
Spomienky na horolezecké výstupy a výpravy publikoval v knižkách "Himal Cu-Cu-Ra" (1961), "Dhaulagiri zdobyty" (1963) a "Góry mojej młodości" (1988). Bol autorom vyše 200 článkov o horolezeckej a záchranárskej tematike v poľskej, švajčiarskej a nemeckej a juhoslovanskej tlači. Napísal mnohé referáty zo záchranárskej a horolezeckej praxe.
Osobný život.
Jerzy Hajdukiewicz bol dvakrát ženatý. Prvou manželkou bola Helena Bäcker (jedna z najaktívnejších horolezkýň v rokoch 1940 – 1970), druhou Stefania. Obidve sa zúčastnili na mnohých horolezeckých výpravách. Bol pochovaný na zakopanskom Cmentarzu Zasłużonych na Pęksowym Brzyzku.

</doc>
<doc id="627447" url="https://sk.wikipedia.org/wiki?curid=627447" title="Druhá šlezvická vojna">
Druhá šlezvická vojna

Druhá šlezvická vojna (, ) bolo vojenské stretnutie Pruska a Rakúska ako členov Nemeckého spolku s Dánskom o Šlezvicko. 
Vojna vypukla v dôsledku dánskeho pokusu včleniť Šlezvicko, člena Nemeckého spolku, do dánskeho unitárneho štátu. Snaha Pruska o získanie Holštajnska od Rakúska viedla k Prusko-rakúskej vojne.Vojna sa oficiálne začala dňa 1. februára roku 1864 pruským vpádom do Šlezvicka a skončila 30. októbra toho istého roku Viedenskou mierovou zmluvou. Podľa jej podmienok bolo sporné územie postúpené Prusku a Rakúsku. 

</doc>
<doc id="627448" url="https://sk.wikipedia.org/wiki?curid=627448" title="Dánsko-nemecká vojna">
Dánsko-nemecká vojna



</doc>
<doc id="627449" url="https://sk.wikipedia.org/wiki?curid=627449" title="Nemecko-dánska vojna">
Nemecko-dánska vojna



</doc>
<doc id="627452" url="https://sk.wikipedia.org/wiki?curid=627452" title="Texas Instruments">
Texas Instruments

Texas Instruments (skratka TI) () je americká firma zaoberajúca sa výrobou integrovaných obvodov a počítačovej techniky.
Bola založená v roku 1941, keď štyria priatelia zakúpili firmu "Geophysical Service Incorporated". Podnik premenovali na súčasný názov v roku 1951. V roku 1958 vynašiel Jack Kilby počas práce pre TI integrovaný obvod.
TI vyrobila v roku 1954 prvý tranzistorový rozhlasový prijímač, v šesťdesiatych rokoch prvé obvody TTL, v roku 1967 ručnú kalkulačku, v roku 1971 prvý jednočipový mikropočítač, v roku 1973 získala prvý patent na mikroprocesor, jej rodina logických obvodov 7400 sa stala dodnes platným priemyselným štandardom. TI bola tiež medzi prvými firmami, ktoré začali vyrábať digitálne signálové procesory. Od roku 1965 vyrábala pre americké ozbrojené sily protirádiolokačné riadené strely AGM-45 Shrike.
V roku 2011 kúpila TI spoločnosť National Semiconductor za 6,5 ​​mld. dolárov.
V roku 2017 mala spoločnosť výnosy na úrovni 14,96 miliardy dolárov.

</doc>
<doc id="627455" url="https://sk.wikipedia.org/wiki?curid=627455" title="Sobáš rovnakého pohlavia">
Sobáš rovnakého pohlavia



</doc>
<doc id="627456" url="https://sk.wikipedia.org/wiki?curid=627456" title="Prievidza (album)">
Prievidza (album)

Prievidza je debutový štúdiový album slovenskej punkovej kapely Karpina. V roku 2006 ho vydalo hudobné vydavateľstvo Monitor EMI.

</doc>
<doc id="627457" url="https://sk.wikipedia.org/wiki?curid=627457" title="Scénografia">
Scénografia

Scénografia je v dramatických umeniach „výtvarné a architektonické stvárnenie priestoru, v ktorom sa odohráva dramatická akcia“.
Scénografia existovala už v antickom divadle (scénické maľby pre Aischylosove hry či spis Vitruvia). V stredoveku sa scénografia od antickej odlišovala v tom, že divadlo nemalo stále miesto a teda ani architektonicky uzavreté javiskoodohrávalo sa na námestiach. Renesancia priniesla samostatnú divadelnú architektúru, ktorá umožňovala náročnejšie predstavenia. Začali vznikať kulisy, najprv podľa antického vzoru iba tri druhy: pre tragédie, komédie a pre satirické predstavenia. Ďalšie zmeny umožnilo teláriové javisko, ktoré nasledovalo antické periakty. Barok k scénografii pridal priestorovú hĺbku.
Vzhľadom na svoj materiálny charakter je scénografia divadla v stredoveku, renesancii a období baroka.

</doc>
<doc id="627458" url="https://sk.wikipedia.org/wiki?curid=627458" title="Galleria Borghese">
Galleria Borghese

Galleria Borghese je súkromná galéria umenia v talianskom hlavnom meste Rím. V galérii sa nachádzajú diela významných autorov ako boli Leonardo da Vinci, Gian Lorenzo Bernini, Caravaggio, Lorenzo Lotto, Raffael, Peter Paul Rubens, alebo Tizian.
Dejiny.
Umeleckú zbierku galérie založil kardinál Scipione Caffarelli-Borghese v rokoch 1605 až 1633, mecenáš a vášnivý zberateľ umenia. Zamestnával mnoho vo svojej dobe významných umelcov, najmä Caravaggia a Berniniho. Týchto umelcov kardinál veľmi obdivoval.
V napoleonskej dobe mnoho výnimočných diel putovalo do parížskeho Louvru. Aj dnes si zbierka zachováva charakteristické črty vynikajúcej súkromnej galérie a odráža vycibrený vkus jej zakladateľa. Vystavené exponáty, ktoré z veľkej časti zakúpil zakladateľ pred štyrmi storočiami, sú dodnes rozmiestnené v barokových sálach bývalej kardinálske rezidencie.
Externé odkazy.
Oficiálna stránka 

</doc>
<doc id="627459" url="https://sk.wikipedia.org/wiki?curid=627459" title="Tanková loď">
Tanková loď



</doc>
<doc id="627460" url="https://sk.wikipedia.org/wiki?curid=627460" title="Cisternová loď">
Cisternová loď



</doc>
<doc id="627461" url="https://sk.wikipedia.org/wiki?curid=627461" title="Nádržová loď">
Nádržová loď



</doc>
<doc id="627462" url="https://sk.wikipedia.org/wiki?curid=627462" title="Supertanker">
Supertanker



</doc>
<doc id="627463" url="https://sk.wikipedia.org/wiki?curid=627463" title="Bethesda (Maryland)">
Bethesda (Maryland)

Bethesda je mesto (oficiálne iba census-designated place) na východe USA v štáte Maryland v okrese Montgomery ("Montgomery County"). Je severozápadným predmestím Washingtonu, hlavného mesta USA. Rovnako ako Washington D.C. leží pozdĺž rieky Potomac. Bethesda je obľúbeným miestom na bývanie, v roku 2010 tu žilo 60 858 obyvateľov, v roku 2013 63 374 a v roku 2020 68 056.
Sídli tu "National Institute of Health" (Národný inštitút zdravia), medzinárodná organizácia na výmenu mládeže "Youth for Understanding" (YfU), niekoľko významných firiem (napr. Lockheed Martin) a veľkých luxusných hotelov. 

</doc>
<doc id="627464" url="https://sk.wikipedia.org/wiki?curid=627464" title="Bethesda">
Bethesda

Bethesda môže byť:

</doc>
<doc id="627467" url="https://sk.wikipedia.org/wiki?curid=627467" title="Domobrana (časopis)">
Domobrana (časopis)

Domobrana bol slovenský časopis, tlačový orgán Únie slovenských kombatantov (ÚSK), radikálnej ľudáckej exilovej organizácie. Od konca roku 1953 do roku 1957 vychádzal v Toronte v Kanade, následne v Spojených štátoch, kde ju vydávali ešte v roku 1965. Bol vydávaný v dvojmesačnej peridicite, pôvodne cyklostylom, neskôr tlačou.
ÚSK bola založená Štefanom Haššíkom ako organizácia združujúca bývalých príslušníkov Slovenskej armády a Hlinkovej gardy, čo sa odrazilo aj na radikálne ľudáckej profilácii časopisu. Ten už samotným názvom nadväzoval na týždenník "Domobrana", ktorý vydával slovenský Úrad propagandy od 4. novembra 1944 do 24. februára 1945. Kontinuita spočívala tiež v ideovej i personálnej oblasti, keďže redaktorom exilovej "Domobrany" bol Ján Doránsky, ktorý bol ako pracovník Ministerstva národnej obrany zodpovedným redaktorom vojnovej "Domobrany". Prispievateľmi do časopisu boli o. i. Š. Haššík, Jozef Parčan a Michal Zibrín. "Domobrana" sa vyznačovala tým, že "„útočila na všetkých politických exulantov, ktorí nezdieľali jej názory a metódy“".

</doc>
<doc id="627468" url="https://sk.wikipedia.org/wiki?curid=627468" title="Domobrana (noviny)">
Domobrana (noviny)

Domobrana boli slovenské noviny, tlačový orgán brannej moci vojnovej Slovenskej republiky, ktorý vychádzal v réžii Úradu propagandy od 4. novembra 1944 do 24. februára 1945 (spolu vyšlo 15 čísel). Zodpovedným redaktorom bol stotník Ján Doránsky, v redakcii pôsobil napr. nadporučík Eduard Pyšný.
V povojnovom období naň ideovo i personálne nadviazal dvojmesačník "Domobrana" (1953asi 1965) radikálnej ľudáckej exilovej Únie slovenských kombatantov.

</doc>
<doc id="627469" url="https://sk.wikipedia.org/wiki?curid=627469" title="Únia slovenských kombatantov">
Únia slovenských kombatantov

Únia slovenských kombatantov bola radikálna ľudácka exilová organizácia, ktorú založil bývalý minister národnej obrany vojnovej Slovenskej republiky (SR) Štefan Haššík 15. septembra 1945 v Kirchbergu v Rakúsku ako "„vojenskú organizáciu pre všetkých občanov od 18 do 60 rokov“". Združovala bývalých príslušníkov Slovenskej armády a Hlinkovej gardy, ktorí sa mali pripravovať na zaujatie najvyšších funkcií v obnovenej Slovenskej armáde v prípade obnovy SR a ich návratu na Slovensko.
Organizácia mala výrazne protičeskú a protikomunistickú orientáciu. Jej činnosť bola len formálna, keďže na Západe nenašla podporu. Vydávala dvojmesačník "Domobrana" (1953asi 1965), v ktorom "„útočila na všetkých politických exulantov, ktorí nezdieľali jej názory a metódy“".

</doc>
<doc id="627471" url="https://sk.wikipedia.org/wiki?curid=627471" title="Sarah Vaughanová">
Sarah Vaughanová

Sarah Vaughanová (; * 27. marec 1924, Newark, New Jersey, USA† 3. apríl 1990, Los Angeles, Kalifornia) bola americká džezová speváčka. Spolupracovala napríklad s Billy Eckstineom.
Hudobný kritik Scott Yanow ju nazval „jedným z najúžasnejších hlasov 20. storočia“. Bola držiteľkou Emmy a štyroch Grammy, vrátane "Lifetime Achievement Award". 

</doc>
<doc id="627472" url="https://sk.wikipedia.org/wiki?curid=627472" title="Milícia">
Milícia

Milícia môže byť:

</doc>
<doc id="627473" url="https://sk.wikipedia.org/wiki?curid=627473" title="Milície">
Milície



</doc>
<doc id="627474" url="https://sk.wikipedia.org/wiki?curid=627474" title="Fórum (námestie)">
Fórum (námestie)

Fórum () bolo námestie v rímskych mestách, jadro a stredisko spoločenského, politického a hospodárskeho života.
Fórum bolo podobné starogréckej agore. Pôvodne malo nepravidelný tvar, usporiadanie okolitých budov bolo neorganizované, neskôr nadobudlo pravidelné tvary. Od polovice 1. storočia bolo obvyklé jednotné plánovanie celého komplexu. Fórum malo spravidla obdĺžnikový tvar, bolo dláždené a obklopené verejnými budovami. Často sa na ňom nachádzalo kolonádové stĺporadie ("porticus"). Fóra bývali umiestnené na križovatke "via cardo" a "via decumana", ale existujú aj excentricky lokalizované fóra. V Galii a v častiach Germánie a Dalmácie sa vyvinulo tzv. galské fórum, ktoré bolo otvoreným obdĺžnikom, najmenej na dvoch stranách obklopeným kolonádami s obchodmi a úradmi a na jednom konci bazilikou.
Príklad, ktoré vytvorilo Forum Romanum, nasledovali aj iné mestá v provinciách. Pôvodná obchodná funkcia sa neskôr vytráca.
Vo väčšine miest (resp. v menších mestách) bolo fórum centrálnym prvkom, hlavným námestím, ktoré plnilo úlohu zhromaždiska, trhoviska a politického centra. Väčšie mestá mali viacero fór, vrátane fór pre konkrétne účely, napr. "forum olitorium" (zeleninový trh), "forum boarium" (dobytčí trh), "forum piscarium" (rybí trh), "forum cuppedinis" (trh s delikatesami), hoci tieto typy fór sa reálne podobali viac trhovisku ("macellum"), s ktorým sa čiastočne prekrývali. Typický príklad fóra je v Pompejách.

</doc>
<doc id="627475" url="https://sk.wikipedia.org/wiki?curid=627475" title="Miličná armáda">
Miličná armáda

Miličná armáda je termín označujúci ozbrojené sily založené na miličnom resp. teritoriálno-miličnom systéme výstavby a použitia ozbrojených síl, pri ktorom platí, že ozbrojené sily v čase mieru majú minimálne personálne obsadenie (pozostávajúce zo stáleho velenia a zabezpečovacích útvarov), základný výcvik jednotlivcov sa uskutočňuje formou niekoľkomesačných kurzov a ďalšia príprava príslušníkov a jednotiek ozbrojených síl prebieha formou nevojenskej prípravy a krátkych vojenských cvičení (kurzov) účelovo zameraných podľa predurčenia príslušníkov a jednotiek ozbrojených síl. Jednotlivci plniaci vojenskú službu sú po krátkom základnom výcviku prepustení domov (pričom výstroj a osobnú zbraň často dostávajú natrvalo domov) a na ďalšej vojenskej príprave sa zúčastňujú bez prerušenia zamestnania, prevažne v rámci tzv. teritoriálnych jednotiek. Doplňovanie, výcvik a mobilizácia miličnej armády sa totiž obvykle uskutočňuje u územne najbližších útvarov (z čoho je odvodený názov teritoriálno-miličný systém).
Jediným príkladom súčasnej miličnej armády je Švajčiarska armáda.

</doc>
<doc id="627476" url="https://sk.wikipedia.org/wiki?curid=627476" title="Miličný systém">
Miličný systém

Miličný systém môže byť:

</doc>
<doc id="627477" url="https://sk.wikipedia.org/wiki?curid=627477" title="Teritoriálno-miličný systém">
Teritoriálno-miličný systém



</doc>
<doc id="627478" url="https://sk.wikipedia.org/wiki?curid=627478" title="Maurice Quentin de La Tour">
Maurice Quentin de La Tour

Maurice Quentin de La Tour (* 5. október 1704, Saint-Quentin, Francúzsko† 17. február 1788, tamže) bol francúzsky rokokový maliar, ktorý sa venoval portrétom. Medzi jeho najslávnejších portrétovaných patril Voltaire, Ľudovít XV. a Madame de Pompadour.
Narodil sa v Saint-Quentin v Pikardii ako syn hudobníka, ktorý zásadne nesúhlasil so synovým rozhodnutím stať sa maliarom. Vo veku pätnástich rokov sa La Tour rozhodol vydať do Paríža, kde začal študovať u flámskeho maliara Jacquesa Spoedeho. V roku 1724 navštívil Reims, v roku 1725 Anglicko a v roku 1727 sa vrátil do Paríža, kde sa rozhodol, že začne maľovať s pastelmi. 
V roku 1737 začal vystavovať prvú skvelú sériu portrétov, obsahujúcu asi 150 diel, ktorá okúzľovala návštevníkov "Parížskeho salónu" nasledujúcich 36 rokov. Vo svojich portrétoch dokázal nielen neobyčajne spojiť čaro vyobrazenej postavy a zároveň výrazné pozadie, ale preslávil aj svojim dokonalým zachytávaním jemných výrazov v ľudských tvárach, čo dávalo ich portrétom neuveriteľnú živosť.
V roku 1746 bol prijatý na Academii Royale a o 5 rokov neskôr (v roku 1751) bol povýšený na čestného člena rady. V roku 1750 bol menovaný dvorným portrétistom kráľa, kde pôsobil až do roku 1773, kedy ho postihlo nervové zrútenie. O niečo neskôr založil umeleckú školu. Pôsobil tiež ako filantrop, ale s obmedzenou aktivitou, ktorú musel po nervovom zrútení dodržiavať. 
Vo veku 80 rokov sa znovu presťahoval do svojho rodného Saint-Quentin, kde tiež 17. februára v roku 1788 zomrel.

</doc>
<doc id="627479" url="https://sk.wikipedia.org/wiki?curid=627479" title="Malá slovenská encyklopédia">
Malá slovenská encyklopédia

Malá slovenská encyklopédia je jednozväzková všeobecná encyklopédia zostavená a redakčne spracovaná kolektívom pracovníkov Encyklopedického ústavu Slovenskej akadémie vied (EÚ SAV) pod vedením Anny Procikovej. Encyklopédiu publikoval EÚ SAV s vydavateľstvom Goldpress Publishers v Bratislave v roku 1993, pričom uzávierka textov bola 31. mája 1993. Na jej tvorbe sa podieľalo vyše 200 autorov a konzultantov. Encyklopédia obsahuje vyše 40 000 stručných hesiel. Pri niektorých heslách sú tabuľky (napr. periodická tabuľka, tabuľky so základnými informáciami o štátoch ap.), avšak žiadne obrázky.
Ohlasy.
Odborník na technickú terminológiu Ján Stoffa v recenzii v časopise "Kultúra slova" (1994) zhodnotil terminologickú a jazykovú úroveň encyklopédie ako nadpriemerne vysokú. Za závažnú systémovú chybu pokladá to, že v mnohých prípadoch sa "„do heslára "[...]" dostali pojmy podradené pojmu, ktorý v heslári chýba a ktorý sa navyše používa pri definovaní príslušných podradených pojmov“" (napr. borovička, cherry brandy, koňak, slivovica a whisky sú v samostatných heslách definované ako druh destilátu, heslo destilát ale chýba). Stoffa tiež encyklopédii vytkol, že pri niektorých heslách používa nevhodné synonymá (napr. pri hesle teplota topenia je to synonymum bod topenia, kým synonymum teplota tavenia v heslári chýba), v textoch niektorých hesiel uvádza termíny, ktoré sa už nemajú používať (napr. termoset namiesto správneho reaktoplast) alebo sú nesprávne (napr. hromozvod namiesto správneho bleskozvod), v niektorých prípadoch ako synonymá uvádza termíny, ktoré majú odlišný obsah (napr. dielektrikum a izolant, pričom namiesto izolantu mal byť použitý presnejší termín elektrický izolant) a upozornil na niektoré ďalšie jazykové a systémové nedostatky, zároveň však konštatoval, že "„sa týkajú iba veľmi malej časti celkového počtu termínov“" a "„hodnotu diela podstatne neovplyvňujú“".

</doc>
<doc id="627480" url="https://sk.wikipedia.org/wiki?curid=627480" title="Ivo Sanader">
Ivo Sanader

Ivo Sanader (* 8. jún 1953, Split) je chorvátsky politik, predstaviteľ strany Chorvátske demokratické spoločenstvo. V rokoch 2003-2009 bol premiérom Chorvátska. Bol doposiaľ najdlhšie slúžiacim chorvátskym premiérom od získania samostatnosti a je tiež jediným chorvátskym premiérom novej doby, ktorý bol vo funkcii vo viac ako jednom volebnom období. Je však tiež prvým chorvátskym premiérom, ktorý skončil vo väzení.
Životopis.
Vyštudoval porovnávaciu literatúru a románske jazyky na Univerzite v Innsbrucku. V Rakúsku pracoval aj ako novinár. Štúdium ukončil roku 1982. 
V Rakúsku zostal, začal tu pracovať v marketingovom oddelení cestovnej kancelárie Dalmacijaturist, ako nakladateľský redaktor v nakladateľstve Logos a od roku 1988 ako šéfredaktor chorvátskeho exilového časopisu "mogućnosti". Po politických zmenách v Juhoslávii na konci 80. rokov založil v Rakúsku pobočku "Chorvátskeho demokratického spoločenstva" Franjo Tuđmana. Tuđman ho v Rakúsku navštívil a prehovoril ho k návratu do vlasti. Tu najprv pracoval v chorvátskom Národnom divadle v Splite, aby bol krátko na to, v roku 1992, menovaný ministrom vedy v kabinete Hrvoja Šarinića. Potom pracoval ako námestník ministra zahraničných vecí a vedúci kancelárie prezidenta Tuđmana. Po Tuđmanovej smrti bol v roku 2000 zvolený za predsedu Chorvátskeho demokratického spoločenstva a tento post držal až do roku 2009. Stranu priviedol k dvom volebným víťazstvom, v roku 2003 a znovu v roku 2007. Po oboch víťazstvách zostavil vládny kabinet. K jeho hlavným úspechom patrilo podpísanie asociačnej dohody s Európskou úniou, ktorá bola predpokladom budúceho vstupu Chorvátska do únie, hoci sa tomuto vstupu snažilo brániť Slovinsko. Takisto priviedol svoju krajinu do NATO.
V roku 2009 pomerne prekvapivo rezignoval na post premiéra i šéfa strany. Aj keď ohlásil úplný koniec v politike, špekulovalo sa, že si tak uvoľňuje ruky pre kandidatúru v prezidentských voľbách roku 2010.&lt;br&gt; 
V tom roku sa skutočne rozhodol do politiky vrátiť, avšak čoskoro musel čeliť veľkým problémom, keď začal byť vyšetrovaný kvôli korupčnému škandálu. Utiekol z Chorvátska, ale bol zadržaný v Rakúsku, vrátený do rodnej krajiny a v roku 2012 odsúdený najprv na 10 rokov, v ďalšej kauze potom na 9 rokov väzenia. Podľa obžaloby v prvom procese prijal úplatky od rakúskej banky Hypo Alpe Adria Group a od maďarskej ropnej spoločnosti MOL. Podľa žalobcu druhého procesu vyžadoval Sanader a ďalší politici Chorvátskeho demokratického spoločenstva od firiem "dary", ktoré boli inkasované cez agentúru firmy Media, ktorej firmy platili za fiktívne, prípadne predražené služby . Sanader a spol mali takto získať 9 miliárd eur. Do väzenia nastúpil, avšak v roku 2015 bol kľúčový rozsudok zrušený Ústavným súdom kvôli procesným chybám a proces sa bude opakovať. Vo väzení však zostal kvôli platnému rozsudku v kauze firmy Media.

</doc>
<doc id="627484" url="https://sk.wikipedia.org/wiki?curid=627484" title="Sarah Vaughan">
Sarah Vaughan



</doc>
<doc id="627485" url="https://sk.wikipedia.org/wiki?curid=627485" title="Sarah Lois Vaughan">
Sarah Lois Vaughan



</doc>
<doc id="627486" url="https://sk.wikipedia.org/wiki?curid=627486" title="Sarah Lois Vaughanová">
Sarah Lois Vaughanová



</doc>
<doc id="627494" url="https://sk.wikipedia.org/wiki?curid=627494" title="Eva Tomkuliaková">
Eva Tomkuliaková

Eva Tomkuliaková (*1982, Trstená) je slovenská poetka.
Životopis.
Vyštudovala dramaturgiu a scenáristiku na Filmovej a televíznej fakulte VŠMU. Pracuje ako manažérka pre šírenie slovenskej literatúry v zahraničí v Literárnom informačnom centre v Bratislave.
Tvorba.
Debutovala výrazne rodovo orientovanou konceptuálnou zbierkou básní "Sie forma" (2014, Drewo a srd). Jej druhá kniha poézie "Cudzie slová" vyšla v roku 2018.
Ocenenia.
Básne 2012 - finalistka

</doc>
<doc id="627521" url="https://sk.wikipedia.org/wiki?curid=627521" title="Tankové plavidlo">
Tankové plavidlo



</doc>
<doc id="627525" url="https://sk.wikipedia.org/wiki?curid=627525" title="F4U Corsair">
F4U Corsair



</doc>
<doc id="627527" url="https://sk.wikipedia.org/wiki?curid=627527" title="Thylacinus">
Thylacinus



</doc>
<doc id="627529" url="https://sk.wikipedia.org/wiki?curid=627529" title="Lara Gutová">
Lara Gutová



</doc>
<doc id="627531" url="https://sk.wikipedia.org/wiki?curid=627531" title="Hypnoterapia">
Hypnoterapia

Hypnoterapia je druh terapie, pri ktorej sa hypnóza používa na liečbu rôznych psychických porúch, ako napríklad úzkosti, zlozvyky, alebo závislosti. Hypnóza sa využíva aj pri anestézii, gastroenterológii a v zubnom lekárstve. Hypnotické techniky ako sugescia a budovanie rapportu dokážu pozitívne vplývať na spoluprácu pacientov a skrátenie dĺžky liečby.
Hypnotické procedúry boli preukázateľne efektívne aj pri manažmente bolesti alebo liečbe posttraumatického stresu.
Medzi terapeutov, ktorí využívali hypnózu patria: Milton H. Erickson, Dave Elman, James Braid, Stephen Gilligan.

</doc>
<doc id="627533" url="https://sk.wikipedia.org/wiki?curid=627533" title="Európska cesta 56">
Európska cesta 56

Európska cesta 56 "(E56)" je medzinárodná cesta 1. triedy. Začína v nemeckom Norimbergu a končí v rakúskej obci Sattledt. Celá trasa meria 330 kilometrov.

</doc>
<doc id="627535" url="https://sk.wikipedia.org/wiki?curid=627535" title="Európska cesta 34">
Európska cesta 34

Európska cesta E34 "(E34)" je verejná medzinárodná komunikácia 1. triedy. Začína v belgickom Zeebrugge a končí v nemeckom Bad Oeynhausene. Celá trasa meria 489 kilometrov.

</doc>
<doc id="627536" url="https://sk.wikipedia.org/wiki?curid=627536" title="Fenek ušatý">
Fenek ušatý



</doc>
<doc id="627537" url="https://sk.wikipedia.org/wiki?curid=627537" title="Medvedíkovec kuní">
Medvedíkovec kuní



</doc>
<doc id="627538" url="https://sk.wikipedia.org/wiki?curid=627538" title="Psík medviedikovitý">
Psík medviedikovitý



</doc>
<doc id="627539" url="https://sk.wikipedia.org/wiki?curid=627539" title="Pes kunovitý">
Pes kunovitý



</doc>
<doc id="627540" url="https://sk.wikipedia.org/wiki?curid=627540" title="Jarabina sladkoplodá moravská">
Jarabina sladkoplodá moravská



</doc>
<doc id="627541" url="https://sk.wikipedia.org/wiki?curid=627541" title="Prepadnutie žandárskej stanice v Pečovskej Novej Vsi">
Prepadnutie žandárskej stanice v Pečovskej Novej Vsi

Prepadnutie žandárskej stanice v Pečovskej Novej Vsi bola ozbrojená akcia partizánskeho oddielu Čapajev, ku ktorej došlo 14. júla 1944 po 23:15 v obci Pečovská Nová Ves v okrese Sabinov v Šarišsko-zemplínskej župe na severovýchode Slovenskej republiky (SR). Išlo o prvú úspešnú akciu čapajevovcov od ich presunu do Slanských vrchov.
Historický kontext.
Partizánsky oddiel Čapajev patril v lete 1944 k najsilnejším oddielom na východnom Slovensku. Sformoval sa z tzv. hanušovskej partizánskej skupiny, ktorá vznikla pri obci Matiaška ešte v roku 1942 (od augusta 1943 už ako Prvá autonómna partizánska skupina Čapajev na Slovensku). V marci 1944 sa čapajevovci presunuli pod vrch Oblík (pri obci Petrovce) v Slanských vrchoch a 26. apríla na vrch Buč v pohorí Čergov, kde zriadili štáb oddielu. V júni sa k oddielu pripojila Bardejovská partizánska skupina a v júli partizánsky oddiel Pugačov. 7. júla sa oddiel presunul do Slanských vrchov.
Na akvitizáciu partizánskych oddielov na východnom Slovensku reagovali štátne orgány vlnou zatýkania v apríli a máji 1944, ktorá personálne oslabila partizánov, avšak ich lesné tábory ostali nedotknuté. 10. mája vláda SR prijala vládne nariadenie č. 36/1944 Sl. z., ktorým podľa zákona č. 131/1936 Zb. z. a n. splnomocnila hlavného veliteľa slovenskej armády, aby počas stavu brannej pohotovosti štátu na území Šarišsko-zemplínskej župy, ak to uzná za vhodné, vykonával príkazy a zákazy patriace do kompetencií úradov verejnej správy. 17. mája minister vnútra SR Alexander Mach informoval župana, že po dohode s ministrom národnej obrany SR generálom (gen.) Ferdinandom Čatlošom bol týmito úlohami poverený veliteľ Armádneho veliteľstva v Prešove gen. Augustín Malár ako zástupca hlavného vojenského veliteľa Slovenskej armády (v tom čase nachádzajúci sa ešte v Berlíne). Z rozkazu A. Malára sa však akcie proti partizánom nepodnikali.
Priebeh.
Pri vzniknutej prestrelke medzi partizánmi a štyrmi žandármi stanice bol jeden žandár zabitý (strážmajster Ján Oros), jeden ťažko a jeden ľahko zranený. Partizáni zo stanice ukoristili štyri pušky, 120 nábojov, tri písacie stroje a pečiatky. Vojenskej hliadke, ktorá prišla napadnutej stanici na pomoc, sa podarilo zastreliť jedného partizána (vojenského zbeha Jána Jablonovského).
Reakcia.
Incident si vyžiadal výraznú reakciu župana Šarišsko-zemplínskej župy, ktorý 16. júla podal oficiálny návrh, adresovaný prezidentovi Jozefovi Tisovi, ministrovi národnej obrany gen. I.tr. Ferdinandovi Čatlošovi, ministrovi vnútra Alexandrovi Machovi, veliteľovi Armádneho veliteľstva v Prešove gen. Augustínovi Malárovi a Hlavnému veliteľstvu Žandárstva, v ktorom uviedol:
Vláda návrh na zriadenie zvláštneho útvaru na boj proti partizánom nerealizovala.

</doc>
<doc id="627543" url="https://sk.wikipedia.org/wiki?curid=627543" title="Durio zibethinus">
Durio zibethinus



</doc>
<doc id="627544" url="https://sk.wikipedia.org/wiki?curid=627544" title="Alenka Bratušeková">
Alenka Bratušeková

Alenka Bratušeková (neprechýlene Alenka Bratušek; * 31. marec 1970, Celje, Juhoslávia) je slovinská politička, bývalá premiérka, od septembra 2018 ministerka infraštruktúry a podpredsedníčka Šarecovej vlády.
V rokoch 2013 – 2014 zastávala post predsedu vlády Slovinska ako prvá žena v tomto úrade. Vystriedala tak Janeza Janšu, ktorý bol donútený odstúpiť kvôli korupčným škandálom. Demisiu na post premiérky svojho štvorkoaličného kabinetu podala 5. mája 2014 po tom, čo v apríli prehrala vnútrostranícky súboj o kreslo predsedu strany s ľubľanským starostom Zoranom Jankovićom. Od januára 2013 do apríla 2014 viedla politický subjekt Pozitívna Slovenija (Pozitívne Slovinsko). Následne z neho vystúpila a založila vlastnú Alianciu Alenky Bratušekovej.
Od roku 2011 je poslankyňou slovinského Národného zhromaždenia, v dôsledku kĺzavého mandátu však túto funkciu počas účinkovania vo vláde nevykonávala.
V Junckerovej európskej komisii pre obdobie 2014 – 2019 bola ako slovinská kandidátka nominovaná na portfólio pre energetickú úniu a mala nahradiť komisára pre energetiku Oettingera. Mala sa tiež stať podpredsedníčkou komisie. Jej vystúpenie pred europoslancami však bolo nepresvedčivé a Bratušekovú veľkou väčšinou odmietli členovia príslušných výborov Európskeho parlamentu. Získala len 13 hlasov členov výborov pre životné prostredie a pre priemysel, výskum a energetiku, zatiaľ čo proti nej bolo 112 členov.
V predčasných júnových voľbách 2018 do dolnej komory, Štátneho zhromaždenia, kandidovala ako vodkyňa Aliancie Alenky Bratušekovej. Subjekt skončil na siedmom mieste so ziskom 5,11 % a piatich poslaneckých mandátov. Pre neschopnosť víťaza, protiimigračnej Slovinskej demokratickej strany expremiéra Janeza Janšu, zložiť kabinet schválil parlament 17. augusta 2018 Šarecovu premiérsku nomináciu od prezidenta republiky. Väčšinu 55 poslancov z 90-členného zákonodarného zboru mu zaistili vládni koaliční partneri a strana Ľavica v úlohe podporovateľov kabinetu.
Päťčlennú koaličnú vládu menšinového charakteru vytvorili kandidátka Marjana Šareca a sociálnej demokracie (SD), Strana moderného stredu (expremiéra Mira Cerara), Aliancia Alenky Bratušekovej a Demokratická strana dôchodcov Slovinska (DESUS). V zhromaždení na začiatku volebného obdobia disponovali 43 mandátmi. Nový stredovo orientovaný kabinet bol vymenovaný 13. septembra 2018 ako v poradí trinásty. Stal sa tak vôbec prvou menšinovou vládou, so šestnástimi členmi, vrátane dvoch ministrov bez kresla. Bratušeková získala posty podpredsedníčky vlády a ministerky infraštruktúry.

</doc>
<doc id="627548" url="https://sk.wikipedia.org/wiki?curid=627548" title="Juan Guaidó">
Juan Guaidó

Juan Gerardo Guaidó Márquez (* 28. júl 1983, La Guaira) je venezuelský politik a strojný inžinier. Od 23. januára 2019 je Národným zhromaždením Venezuely vymenovaný za úradujúceho prezidenta krajiny.
Životopis.
Guaidó je povolaním strojný inžinier, už ako študent sa venoval politickej činnosti, po ukončení vysokoškolského štúdia vo Venezuele pokračoval v štúdiu v Spojených štátoch.
Politická kariéra.
V politickej činnosti pokračoval Guadó aj naďalej, v roku 2009 sa podieľal na vytvorení politickej strany Vôľa ľudu (Voluntad Popular). Počas venezuelskej politickej a hospodárskej krízy sa aktívne podieľal na príprave demonštrácii, ktorých sa aj osobne zúčastňoval.
Členom národného zhromaždenia je Guaidó od januára 2016, kedy bol zvolený v rámci 1. volebného okrsku štátu Vargas. 
Prezidentská kríza 2019.
Vymenovanie Guaida za prezidenta je ďalším vyvrcholením politickej a hospodárskej krízy, ktorá vo Venezuele trvá minimálne od smrti bývalého prezidenta Huga Cháveza. Guaidó sa stal predsedom národného zhromaždenia 5. januára 2019, už vtedy vyhlásil, že má ambíciu nahradiť Madura vo funkcii, keďže jeho zvolenie považuje venezuelská opozícia za nelegitímne a prezidentské voľby za nedemokratické. O týždeň neskôr národné zhromaždenie formálne prijalo rezolúciu, ktorou Madura označilo za nelegitímneho prezidenta a uzurpátora moci. O niekoľko dní neskôr prijal venezuelský najvyšší súd rozhodnutie, ktorým zas označil všetky rozhodnutia národného zhromaždenia za neplatné. Súčasne najvyšší súd označil aj celé národné zhromaždenie za nelegitímne.
23. januára 2019 ho Národné zhromaždenie Venezuely formálne vymenovalo za úradujúceho prezidenta krajiny, čo malo znamenať ukončenie mandátu dovtedajšieho prezidenta Nicolása Madura. Sám Guaidó následne na demonštrácii oznámil, že sa stal prezidentom republiky zo svojej pozície predsedu národného zhromaždenia, čím využil ústavnú možnosť, ktorá umožňuje nahradiť prezidenta práve predsedom národného zhromaždenia v prípade, ak je prezident podľa ústavy ″"uzurpátor moci"″. Vláda prezidenta Madura však tento krok neuznala a tak je vymenovanie Guaida za prezidenta sporné. Spor o to, kto vykonáva funkciu prezidenta Venezuely následne prerástol aj na medzinárodnú úroveň, kedy časť krajín uznala za prezidenta Guaida a časť uznáva naďalej Madura.
V priebehu prezidentskej krízy, ktorá vo Venezuele začala 10. januára 2019, Guaidóa za dočasného prezidenta Venezuely postupne uznala značná časť amerických štátov vrátane USA, Kanady či Brazílie, ako aj niektoré mimoamerické štáty. Podporu mu vyjadril tiež Európsky parlament.

</doc>
<doc id="627550" url="https://sk.wikipedia.org/wiki?curid=627550" title="Durio">
Durio

Durio je rod rastlín z čeľade Malvaceae. Niekoľko druhov produkuje jedlé ovocie známe ako durian, najbežnejším druhom je "Durio zibethinus". V rode Durio je známych 30 druhov, ale iba deväť produkuje jedlé ovocie.

</doc>
<doc id="627552" url="https://sk.wikipedia.org/wiki?curid=627552" title="Juan Gerardo Guaidó Márquez">
Juan Gerardo Guaidó Márquez



</doc>
<doc id="627553" url="https://sk.wikipedia.org/wiki?curid=627553" title="Purgatórium">
Purgatórium



</doc>
<doc id="627554" url="https://sk.wikipedia.org/wiki?curid=627554" title="Alenka Bratušek">
Alenka Bratušek



</doc>
<doc id="627558" url="https://sk.wikipedia.org/wiki?curid=627558" title="Živé.sk">
Živé.sk

Živé.sk je najčítanejší slovenský internetový denník o technológiách, digitálnych trendoch, mobilnej komunikácii, vede, kyberbezpečnosti a umelej inteligencii. Na trhu pôsobí od roku 1999 a uverejňuje články z technologického diania na Slovensku aj v zahraničí.
Súčasťou vydania je spravodajstvo, cenové porovnania, návody, analýzy, autorské komentáre, rozhovory, prehľad udalostí týždňa, podcasty a videá.
Návštevnosť.
Živé.sk je súčasťou mediálnej skupiny Ringier Slovakia Media. Priemerná mesačná návštevnosť
Živé.sk je 600 až 625 tisíc RU (podľa oficiálneho slovenského auditu internetovej návštevnosti
IABmonitor za mesiace august 2025 až október 2025). Patrí medzi TOP stránky o digitálnych technológiách na Slovensku.
Redakcia.
Šéfredaktorom Živé.sk je od roku 2007 Filip Hanker. Zástupcom šéfredaktora je Martin Kováč. Celkovo v Živé.sk pôsobí asi 15 interných a externých novinárov a prispievateľov.

</doc>
<doc id="627559" url="https://sk.wikipedia.org/wiki?curid=627559" title="Biertan">
Biertan

Biertan (, , ) je obec v strednom Rumunsku, v historickom regióne Sedmohradsko v župe Sibiu asi 80 km severne od samotného mesta Sibiu a 29 km východne od mesta Mediaş. Biertan je jednou z najdôležitejších saských dedín s opevnenými kostolmi v Transylvánii, ktoré sú od roku 1993 zapísané na zozname svetového kultúrneho dedičstva UNESCO. Opevnený kostol v obci Biertan bol v rokoch 1572 až 1867 sídlom evanjelického biskupa v Transylvánii.
Členenie.
Obec sa skladá z troch dedín: Biertan, Copşa Mare (Gross-Kopisch, Nagykapus) a Richisa (Reichesdorf, Riomfalva), z ktorých každá má opevnený kostol.
História.
Prvé zdokumentované svedectvo o obci pochádza z roku 1283 v dokumente o daniach, ktoré platili obyvatelia siedmich dedín, a preto bol Biertan pravdepodobne založený niekedy v rokoch 1224 až 1283 sedmohradskými Sasmi. Osídlenie obce sa rýchlo rozvinulo do dôležitého trhového mesta a do roku 1510 mal Biertan okolo 5 000 obyvateľov. V 15. až 16 storočí bol postavený malý opevnený kostol (die Kirchenburg). V stredoveku sa mesto zmenšilo kvôli rozmachu susedných obcí Sighişoara (nem. "Schäßburg"), Sibiu ("Hermannstadt") a Mediaş ("Mediasch").
Obyvateľstvo.
Pri sčítaní ľudu v roku 1930 mal Biertan 2 331 obyvateľov, z ktorých 1 228 bolo sedmohradskými Sasmi. Počas druhej svetovej vojny boli mnohí muži povolaní do rumunskej armády a neskôr do Waffen-SS. Po vojne boli mnohí sedmohradskí Sasi vysťahovaní z regiónu. Po páde komunizmu v roku 1990 ich oveľa viac odišlo do Nemecka.
Dnes má celá obec približne 2 500 obyvateľov, z toho obec Biertan má okolo 1 600 obyvateľov. Je to jedna z najnavštevovanejších dedín v Transylvánii, ktorá je historicky dôležitým miestom každoročného stretnutia sedmohradských Sasov, z ktorých mnohí teraz žijú v Nemecku.
Podľa sčítania ľudu v roku 2011 tvorili Rumuni 73,8% obyvateľstva, Rómovia tvorili 17,9%, Nemci tvorili 4,6% a Maďari tvorili 3,6%.

</doc>
<doc id="627561" url="https://sk.wikipedia.org/wiki?curid=627561" title="Záštita">
Záštita

Záštita môže byť:

</doc>
<doc id="627563" url="https://sk.wikipedia.org/wiki?curid=627563" title="Záštita (poľovníctvo)">
Záštita (poľovníctvo)

Záštita alebo poľovnícka záštita je kryté prízemné poľovnícke strelecké stanovište, ktoré sa používa pri postriežke (resp. aj pri vábení). Poľovníkovi slúži na ochranu (teda na „záštitu, zaštítenie sa“) pre zrakom alebo čuchom zveri.

</doc>
<doc id="627564" url="https://sk.wikipedia.org/wiki?curid=627564" title="Poľovnícka záštita">
Poľovnícka záštita



</doc>
<doc id="627565" url="https://sk.wikipedia.org/wiki?curid=627565" title="Európska cesta 32">
Európska cesta 32

Európska cesta E32 je medzinárodná cesta 1. triedy. Začína v anglickom Colchesteri a končí v Harwichi.
Celá trasa meria 30 kilometrov a je tak jednou z vôbec najkratších európskych ciest. Na území Spojeného kráľovstva nie je rovnako ako ostatné európske cesty nijako označená.

</doc>
<doc id="627566" url="https://sk.wikipedia.org/wiki?curid=627566" title="Európska cesta 44">
Európska cesta 44

Európska cesta 44 "(E44)" je medzinárodná cesta 1. triedy. Začína vo francúzskom Le Havre a končí v nemeckom Gießene. Celá trasa meria 807 kilometrov.

</doc>
<doc id="627567" url="https://sk.wikipedia.org/wiki?curid=627567" title="Európska cesta 46">
Európska cesta 46

Európska cesta E46 "(E46)" je verejná medzinárodná komunikácia 1. triedy. Začína vo francúzskom Cherbourg-Octeville a končí v belgickom Liège. Celá trasa meria 720 kilometrov.

</doc>
<doc id="627569" url="https://sk.wikipedia.org/wiki?curid=627569" title="Európska cesta 51">
Európska cesta 51

Európska cesty 51 "(E51)" je medzinárodná cesta 1. triedy. Začína v Berlíne, hlavnom meste Nemecka, a končí v Norimbergu. Celá trasa meria 479 kilometrov a po celej svojej dĺžke je vedená ako nemecká diaľnica A9.

</doc>
<doc id="627570" url="https://sk.wikipedia.org/wiki?curid=627570" title="Európska cesta 52">
Európska cesta 52

Európska cesta E52 je medzinárodná cesta 1. triedy. Začína vo francúzskom Štrasburgu a končí v rakúskom Salzburgu. Celá trasa meria 554 kilometrov.

</doc>
<doc id="627571" url="https://sk.wikipedia.org/wiki?curid=627571" title="Európska cesta 57">
Európska cesta 57

Európska cesta 57 "(E57)" je medzinárodná cesta 1. triedy. Začína v rakúskej obci Sattledt a končí v Ľubľane, hlavnom meste Slovinska.
Celá trasa meria 411 kilometrov. V Rakúsku je E57 vedená po rakúskej diaľnici A9. V Slovinsku je potom trasa vedená po diaľnici A1.

</doc>
<doc id="627572" url="https://sk.wikipedia.org/wiki?curid=627572" title="Katarína Kucbelová">
Katarína Kucbelová

Katarína Kucbelová (* 28. august 1979, Banská Bystrica) je slovenská spisovateľka a kultúrna manažérka, spoluzakladateľka ceny Anasoft litera.
Životopis.
Narodila sa 28. augusta 1979 v Banskej Bystrici. Maturovala na Gymnáziu A. Sládkoviča v Banskej Bystrici (19931997). Na Filmovej a televíznej fakulte Vysokej školy múzických umení v Bratislave vyštudovala dramaturgiu a scenáristiku (19972002). Pracuje ako kultúrna manažérka, založila a do roku 2012 viedla literárnu cenu Anasoft litera.
Tvorba.
Katarína Kucbelová debutovala v roku 2003 zbierkou Duály (Drewo a srd). Na tú nadviazala básnickými knihami Šport (2006, Ars Poetica), Malé veľké mesto (2008, Ars Poetica), Vie, čo urobí (2013, Artforum) a K bielej (2022, Skalná ruža). V roku 2020 vydala novelu Čepiec (2019, Slovart).
Jej básnická tvorba sa vyčleňuje z konvenčného vnímania poézie, vyznačuje sa vysokou mierou odosobnenosti a kritika ju zaraďuje k autorom tzv. Text Generation a Anesthetic Gen(d)eration. Vo štvrtej knihe jej tvorba nadobúda spoločensko-kritický či ekologický rozmer. Kucbelovej poézia bola preložená do viacerých jazykov a publikovaná v rôznych antológiách.
Jej prozaický debut Čepiec je pôsobivou kombináciou dokumentárneho románu a literárnej reportáže. Novela získala titul Kniha roka 2019 v ankete denníka Pravda, cenu Literárnej akadémia Panta Rhei Awards, Cenu za umenie Nadácie Tatra banky v kategórii literatúra, bola nominovaná do finálovej päťky literárnej ceny Anasoft litera, na Cenu Jána Johanidesa, Cenu René a do ankety Kniha roka mesačníka Knižná revue. Poľký preklad knihy Čepiec bol nominovaný do shortlistu stredoeurópskej ceny Angelus.
Divadelnú adaptáciu Čepiec uviedlo DJGT vo Zvolene v roku 2021. 
Básnická skladba K bielej získala stredoeurópsku Cenu Václava Buriana, Cenu Zlatá Vlna a Cenu Nadácie Tatrabanky. 

</doc>
<doc id="627575" url="https://sk.wikipedia.org/wiki?curid=627575" title="Európska cesta 63">
Európska cesta 63

Európska cesta 63 "(E63)" je medzinárodná cesta 1. triedy. Začína vo fínskom Sodankylä a končí v Turku. 
Celá trasa meria 1100 kilometrov a je vedená iba na území Fínska. Tam je tiež po celej svojej dĺžke značená. Medzi mestami Sodankylä a Kuopio prechádza E63 po národnej ceste 5, medzi mestami Kuopio a Turku potom po národnej ceste 9.

</doc>
<doc id="627579" url="https://sk.wikipedia.org/wiki?curid=627579" title="Majstrovstvá Európy v krasokorčuľovaní 2019">
Majstrovstvá Európy v krasokorčuľovaní 2019

Majstrovstvá Európy v krasokorčuľovaní 2019 bol 111. ročník súťaže európskych krasokorčuliarov organizovaný Medzinárodnou korčuliarskou úniou (ISU). 
Súťaž sa konala v dňoch 21.-27. januára 2019 v bieloruskom hlavnom meste Minsk v multifunkčnej aréne Minsk-Arena. Majstrovstvá prebiehali v štyroch kategóriách – muži, ženy, športové dvojice a tanečné páry.
Účastníci.
Právo účasti.
Právo zúčastniť sa majstrovstiev majú športovci registrovaní v európskych národných krasokorčuliarskych zväzoch (vrátane Turecka a Izraela), ktorí 1. júla 2018 dosiahli vekovú hranicu 15 rokov. Okrem týchto základných pravidiel bola ako kvalifikačné kritérium určená minimálna hodnota technických elementov, ktorú museli športovci dosiahnuť.
Minimálna hodnota technických elementov.
Medzinárodná korčuliarska únia určila pre sezónu 2018/2019 minimálnu hodnotu technických elementov (), ktorú museli športovci dosiahnuť aspoň raz na podujatí v aktuálnej alebo predošlej sezóne, aby sa kvalifikovali na majstrovstvá Európy (zohľadňovali sa iba podujatia zaradené do oficiálneho kalendára ISU). Keďže na prelome sezón došlo k zmenám v pravidlách, aby sa vyrovnali rozdiely v hodnoteniach oboch sezón bolo určené minimálne skóre oddelene pre obe sezóny.
Právo nominácie viacerých súťažiacich.
Každá členská krajina ISU má právo nominovať do súťaže jedného reprezentanta, ak splnil podmienku minimálneho veku a dosiahol požadované minimálne TES. Na základe umiestnenia na predchádzajúcich majstrovstvách Európy mali nasledovné krajiny právo nominovať viac ako jedného súťažiaceho:
Zoznam účastníkov súťaže.
Poznámky k zmene nominácií národných krasokorčuliarskych zväzov:
 Ruský krasokorčuliarsky zväz 27. decembra 2018 oznámil, že športová dvojica Natalia Zabijaková / Alexandr Enbert sa kvôli zraneniu partnera súťaže nezúčastnia. Namiesto nich nominovali prvých náhradníkov Pavľučenkovú s Chodykinom.
Program podujatia.
Program podujatia je uvádzaný v miestnom čase UTC+3 (moskovský čas) podľa oficiálneho rozpisu.
Finančné odmeny.
V zmysle rozhodnutia Rady Medzinárodnej korčuliarskej únie z 13. októbra 2018 boli stanovené nasledovné finančné odmeny pre súťažiacich na Majstrovstvách Európy, ktorí sa kvalifikovali a súťažili vo voľných jazdách, resp. voľných tancoch, a zároveň sa umiestnili do 6. miesta (narozdiel od predchádzajúcich majstrovstiev Európy, kedy bolo finančne ocenených prvých 8 miest v súťažiach jednotlivcov, prvých 5 miest v kategórii športových dvojíc a prvých 6 miest v kategórii tanečných párov):
Celkovo tak ISU vyplatila na finančných odmenách súťažiacim 294 000 USD.

</doc>
<doc id="627580" url="https://sk.wikipedia.org/wiki?curid=627580" title="Európska cesta 73">
Európska cesta 73

Európska cesta E73 je medzinárodná cesta 1. triedy, spájajúca Maďarsko s Jadranským morom. Vedie z Budapešti do Opuzenu a jej celková dĺžka je 702 km.

</doc>
<doc id="627582" url="https://sk.wikipedia.org/wiki?curid=627582" title="Európska cesta 74">
Európska cesta 74

Európska cesta 74 je medzinárodná cesta 1. triedy. Začína vo francúzskom meste Nice a končí v talianskom meste Alessandria. Jej celková dĺžka je 246 km.
V Nice sa napája na cestu E80 a v Alessandrii na E25 a E70. 

</doc>
<doc id="627583" url="https://sk.wikipedia.org/wiki?curid=627583" title="Majstrovstvá Európy v krasokorčuľovaní 2020">
Majstrovstvá Európy v krasokorčuľovaní 2020

Majstrovstvá Európy v krasokorčuľovaní 2020 bude 112. ročník súťaže európskych krasokorčuliarov organizovaný Medzinárodnou korčuliarskou úniou (ISU). 
Súťaž sa bude konať v januári 2020 v rakúskom meste Graz. Majstrovstvá budú prebiehať v štyroch kategóriách – muži, ženy, športové dvojice a tanečné páry.

</doc>
<doc id="627588" url="https://sk.wikipedia.org/wiki?curid=627588" title="The Mooney Suzuki">
The Mooney Suzuki

The Mooney Suzuki je americká garage rocková hudobná skupina, ktorá vznikla v meste New York v roku 1996. Pôvodne zahŕňala vokálistu a gitaristu Sammyho Jamesa, Jr., gitaristu Grahama Tylera, basgitaristu Johna Paula Ribasa a bubeníka Willa Rockwell-Scotta, skupina vydala štyri štúdiové albumy – "People Get Ready" (2000), "Electric Sweat" (2003), "Alive &amp; Amplified" (2004) a "Have Mercy" (2007). Súčasná zostava obsahuje zakladajúcich členov Jamesa a Rockwell-Scotta, gitaristu Chrisa Isoma a basgitaristu Rena Boa.
História.
Skupina vznikla v roku 1996, potom, ako Graham Tyler odpovedal na inzerát, ktorý Sammy James Jr. zverejnil v obchode s gitarami. V roku 1998 vydali prvé dva single „Taking Me Apart“ a „Love is Everywhere“. Skupina získala názov podľa dvoch hlavných spevákov skupiny Can, Malcoma Mooneyho a Dama Suzukiho.
V roku 1999 skupina vydala svoje prvé EP. Po ňom nasledoval prvý album "People Get Ready", vydaný v roku 2000 vo vydavateľstve Estrus. Na začiatku roku 2002 skupina vyhrala newyorskú regionálnu anketu na prvých výročných cenách Independent Music Awards za skladbu „My Dear Persephone“. Rozišli sa krátko na to, ale čoskoro sa opäť dali dokopy na žiadosť skupiny The Donnas. Po vystúpeniach so skupinami The White Stripes a The Greenhornes sa skupina rozhodla nahrať svoju ďalšiu nahrávku s Jimom Diamondom. V roku 2002 vyšiel album "Electric Sweat" a skupina bola na turné so svojimi dlhoročnými priateľmi, skupinou The Strokes a švédskou garage rockovou skupinou The Hives. Turné viedlo k podpísaniu zmluvy s vydavateľstvom Columbia Records, potom, ako sa objavili v reláciách Late Night with Conan O'Brien, The Late Late Show with Craig Kilborn a Friday Night with Jonathan Ross. Počas tohto času napísal Sammy James Jr. titulnú skladbu k filmu Jacka Blacka s názvom "Škola rocku". Tiež napísal aj záverečnú skladbu „Tread Lightly Rosie Grier“.
V roku 2003 začala skupina na festivale Lollapalooza hrať skladby, ako napríklad „Primitive Condition“, ktorá sa objavila na albume produkovanom spoločnosťou The Matrix, "Alive and Amplified". Skladba sa stala najväčším hitom skupiny a objavila sa v soundtrackoch hier "Madden 2005", "Shaun White Snowboarding" a "ATV Offroad Fury 3". Album "Alive and Amplified" prenikol do rebríčku UK Singles Chart na 38. mieste, a objavil sa v prerábke filmu "Fun with Dick and Jane" z roku 2005, ako aj filmu "Grandma's Boy" z roku 2006. Tiež prispeli do soundtracku hry "" s ďalším singlom z tohto albumu s názvom „Shake That Bush Again“. Čoskoro bola skupina na turné so skupinou Kings of Leon.
Skupina v roku 2005 zmenila vydaveteľstvo na V2 Records. Album skupiny s názvom "Have Mercy" bol vydaný v lete 2007 (pôvodne bol pripravovaný na január 2007, a potom na jar podľa marketingových materiálov vydavateľstva V2) cez vydavateľstvo V2 Records. V dôsledku reorganizácie vydavateľstva V2 v januári 2007 oznámili, že nebol vo vydavateľstve vydaný, ale namiesto toho bude vydaný 19. júna cez indie vydavateľstvo Elixia Records.
V roku 2007 skupina nahrala cover verziu skladby speváčky Cher s názvom „Just like Jesse James“ pre kompilačný album vydaný spoločnosťou Engine Room Recordings s názvom "Guilt by Association". Album sa objavil v septembri 2007. V tom čase tiež nahrali "jarný soundtrack" pre džínsovú spoločnosť DKNY. Skupina neskôr nahrávala svoj piaty album a v lete 2008 zahrala cameo rolu vo filme Bena Stillera "Tropická búrka", okrem toho prispeli do filmového soundtracku cover verziami skladieb „I Just Want to Celebrate“ a „All Along the Watchtower“. V roku 2008 mentoroval Sammy James Jr. mladého rockera v epizóde ocenenej série televízie MTV s názvom "Made".
Súčasné činnosti od roku 2010.
Gitarista Chris Isom má svoju vlastnú skupinu, Loud Owls, zatiaľ čo basgitarista Reno Bo hrá na basgitaru s Albertom Hammondom, Jr. a pozastavil svoj sólový album. Sammy James Jr. hráva v okolí mesta New York so skupinami ako napríklad The Pierces, Men Without Pants a Native Korean Rock, vystupoval s Russellom Siminsom zo skupiny Jon Spencer Blues Explosion a Karen O zo skupiny The Yeah Yeah Yeahs. V apríli 2010 ziskal Will Rockwell-Scott miesto bubeníka v austrálskej rockovej skupine Wolfmother.
V roku 2010 bola použitá skladba skupiny The Mooney Suzuki s názvom „Do It“ pre reklamu spoločnosti SAP AG.
Členovia.
Zostava skupiny obsahovala aj Nikolaia Fraitureho zo skupiny The Strokes a manažéra skupiny The Strokes, Ryana Gentlesa, Jaya Brauna zo skupiny The Negatones, Stevena Mertensa zo spolupráce s Adamom Greenom a zo skupiny The Moldy Peaches, Carsona Bella zo skupiny The Pattern, a Marc-Phillipe Eskenazi zo spolupráce s Albertom Hammondom, Jr..
Pôvodný člen Graham Tyler opustil skupinu, aby sa stal grafickým dizajnérom, zatiaľ čo bubeník Augie Wilson sa presťahoval po skončení štúdia na Cooper Union. Súčasná zostava obsahuje gitaristu Chrisa Isoma, ktorý hral s členmi skupín The Fiery Furnaces a The Negatones, ako aj basgitaristu Rena Boa, ktorý prispieva Albertovi Hammondovi, Jr. a skupine The Fame. Bubeník Will Scott sa vrátil pre ich turné albumu "Have Mercy", potom, ako odišiel pri dokončení albumu "Electric Sweat". Scott hral tiež na bicie pre kvinteto založené v New Yorku s názvom Apes &amp; Androids.

</doc>
<doc id="627590" url="https://sk.wikipedia.org/wiki?curid=627590" title="Exékias">
Exékias

Exékias alebo Exsekias ("Exékias, Eksekias") bol grécky hrnčiar a maliar v 6. storočí pred Kr. Je považovaný za najlepšieho umeleckého výrobcu čiernofigúrových váz.
Exékias pochádzal zrejme z Atén. Jeho činnosť sa datuje do rokov 550 až 530 pred Kr. Zoznam britského klasického archeológa J. D. Beazleyho obsahuje osemnásť jeho amfor, kalichový kratér, hydriu a dva náhrobné terakotové pinax (so zlomkami amfor i iných nádob až 132 kusov). Exékias bol tiež autorom niekoľkých nových tvarov váz. Je známych niekoľko jeho signatúr, kde sa podpisuje:
- text v starogréčtine
Dvakrát sa ale podpísal "Εχσεκιας εγραφσε καποεσε με" (Exsekias maľoval a urobil ma): preto sa predpokladá, že Exékias na rozdiel od mnohých iných významných umelcov vykonával činnosť maliara i hrnčiara.
Vo svojich maľbách sa prejavil predovšetkým epickou vážnosťou námetov, prísnosťou kresby a kompozíciou. Zdobí nádoby menších a stredných rozmerov, čaše a predovšetkým "stolové amfory", kde sú výjavy s dvoma alebo tromi osobami zobrazené s bezprecedentnou dramatickou a psychologickou silou.
Najvýznamnejšie diela.
Slávna je jeho amfora zobrazujúca Achilla a Aianta ako hrajú kocky. Achilles a Aias tu na chvíľu zabudli na vojnu a pohrúžili sa do hry, no stále sú ozbrojení, pripomínajú hrdinskú atmosféru Iliady. Pritom postavy spája len mohutný oblúk zhrbených chrbtov a prekrížené oštepy, ktoré zhmotňujú sústredenosť pohľadov.
Exékiovo hrnčiarske ako aj maliarske majstrovstvo ilustruje aj amfora s čiernofigúrovou maľbou Achilla a Pentesileie, kráľovnej Amazoniek. Táto amfora má krásny čistý tvar (amfora so zúženým krkom), jej vydutie ozdobuje maľba zobrazujúca tragický boj Achilla a Penthesileie. Podľa gréckych mýtov Achilles kráľovnú zabije zásahom oštepu, ale vo chvíli smrti sa mu vidí taká krásna, že sa do nej vášnivo zamiluje. Horko ju oplakal a dal ju pochovať na brehu rieky Skamandros. Amfora je vystavená v Britskom múzeu v Londýne.
Jeho ďalším slávnym dielom je miska (čaša – kylix) znázorňujúca boha Dionýza v loďke. Vnútro tejto čiernofigúrovej misky má ako podklad po prvýkrát koralovočervený (je zdobená technikou vázovej maľby na koralovočervenom podklade), na zovňajšku je pomaľovaná očami (miska s očami) Čiernofigúrová maľba vznikala tak, že maliar pred vypálením naniesol na vázu čierne postavy a potom vyryl vnútornú kresbu, ktorú oživil bielou a červenou farbou. Po vypálení mali postavy kovovolesklú čiernu farbu na červenooranžovom podklade. Vyskytujú sa však i iné farby, najmä biela pre holé časti ženských tiel a fialová pre ornamenty.
Medzi jeho maliarske diela na amforách patrí aj Aias pripravujúci sa na samovraždu, Dioskúrovia vracajúci sa domov k rodičom Léde a Tyndareovi (na maľbe chlapec prináša nový odev pre Kastora, Pollux, ktorý sa už zbavil svojho starého na cestách poškodeného odevu, sa hrá s rodinným psom), Hérakles bojujúci s nemejským levom a mnohé iné (i ním zdobené fragmenty z váz). Jeho hrnčiarskym dielom je kalichový kratér, ktorého vzostupná vlnitá krivka pripomína kalich kvetu.
Zoznam jeho diel.
Očíslovaný zoznam diel Exékia od Johna D. Beazleyho, diela s x neboli ešte Beazleymu známe, alebo ich Exékiovi nepripisoval.
"Amfory so zúženým krkom"
"Panathenajská amfora"
"Baňaté amfory"
"Hydria"
"Kalichový kratér"
"Stĺpikový kratér"
"Dinos"
"Pinax"

</doc>
<doc id="627591" url="https://sk.wikipedia.org/wiki?curid=627591" title="Európska cesta 69">
Európska cesta 69

Európska cesta 69 "(E69)" je medzinárodná cesta 1. triedy, ktorá celá vedie po území Nórska. Začína pri Nordkappe a končí v Olderfjorde. Jej celková dĺžka je 129 km. 
Nachádza sa na nej 5 tunelov v celkovej dĺžke 15,5 km, najdlhší z nich má dĺžku 6,9 km.
E69 je najsevernejšia cesta na svete spojená s hlavnou medzinárodnou cestnou sieťou. Cesty na Špicbergoch a v Grónsku sú izolované a krátke. Severná časť cesty je v zimných mesiacoch uzavretá.

</doc>
<doc id="627592" url="https://sk.wikipedia.org/wiki?curid=627592" title="Michal Tallo">
Michal Tallo

Michal Tallo (* 1993, Bratislava) je slovenský básnik, prozaik a publicista.
Životopis.
Vyštudoval dramaturgiu a scenáristiku na Filmovej a televíznej fakulty Vysokej školy múzických umení v Bratislave. Je koordinátorom československej literárnej súťaže Básne SK/CZ a moderátorom relácie Ars litera Rádia Devín. Do slovenčiny prekladá tvorbu súčasných anglofónnych autorov a autoriek.
Tvorba.
Michal Tallo debutoval zbierkou "Antimita" (2016, Drewo a srd), v roku 2018 vydal básnickú knihu "Delta" (Drewo a srd). Vo svojej tvorbe pracuje s motívmi digitálnych technológií či sociálnych sietí, ktoré prepája s osobnou a vzťahovou rovinou. Nadväzuje na poetickú tradíciu tvorby Márie Ferenčuhovej, Nóry Ruzičkovej, Kataríny Kucbelovej, Mily Haugovej, Štefana Strážaya či Michala Habaja. Kritika ho označuje za jedného z najvýraznejších predstaviteľov mladej slovenskej poézie. Jeho tvorba bola preložená do niekoľkých jazykov a vyšla v antológiách, ukrajinský preklad zbierky "Antimita" (prel. Oleksandra Kovalchuk) vyšiel v roku 2018. Okrem poézie Tallo publikuje krátke prózy či filmové a literárne recenzie v slovenských a českých médiách.

</doc>
<doc id="627595" url="https://sk.wikipedia.org/wiki?curid=627595" title="Európska cesta 72">
Európska cesta 72

Európska cesta E72 je medzinárodná cesta 1. triedy, nachádzajúca sa vo Francúzsku. Vedie z Bordeaux do Toulouse a jej celková dĺžka je 242 km.

</doc>
<doc id="627596" url="https://sk.wikipedia.org/wiki?curid=627596" title="Európska cesta 76">
Európska cesta 76

Európska cesta 76 "(E76)" je medzinárodná cesta 1. triedy, ktorá sa nachádza v Taliansku. Vedie medzi mestami Migliarino a Florencia a jej celková dĺžka je 88 km.
Pred prečíslovaním európskych ciest v roku 1992 bolo označenie E76 používané pre cestu v Nórsku, teraz označovanú ako E134.

</doc>
<doc id="627597" url="https://sk.wikipedia.org/wiki?curid=627597" title="Európska cesta 78">
Európska cesta 78

Európska cesta 78 "(E78)" je medzinárodná cesta 1. triedy medzi mestami Grosseto a Fano, ktorá pretína Apeninský polostrov severne od Ríma. Celá jej trasa leží v Taliansku. Jej celková dĺžka je 278 km.

</doc>
<doc id="627598" url="https://sk.wikipedia.org/wiki?curid=627598" title="Európska cesta 017">
Európska cesta 017

Európska cesta E017 je medzinárodná cesta triedy B, ktorá sa nachádza iba Rusku, vedie medzi mestami Jelabuga a Ufa. Jej celková dĺžka je 323 km.

</doc>
<doc id="627600" url="https://sk.wikipedia.org/wiki?curid=627600" title="Štyria mušketieri">
Štyria mušketieri

Štyria mušketieri, tiež francúzski mušketieri () je označenie štyroch vtedy najlepších tenistov Francúzska, ktorí v druhej polovici 20. rokov 20. storočia vytvorili najslávnejšiu kapitolu francúzskeho tenisu, keď získali 20 Grand Slamov v dvojhre a 23 vo štvorhre. Pomenovanie vzniklo po najslávnejšom románe Alexandra Dumasa "Traja mušketieri".
Vo Wimbledone v rokoch 19241929 boli vždy, až na jednu výnimku, vo finále dvaja francúzski hráči, v období 19271932 zvíťazili šesťkrát na US Open, v rovnakej dobe doviedli šesťkrát v rade daviscupové družstvo Francúzska k zisku šalátovej misy. V roku 1927 bol pohár pre víťaza mužskej dvojhry French Open pomenovaný na ich počesť "Coupe des Mousquetaires" (Pohár mušketierov). 
Štvoricu mušketierov tvorili
Všetci sa dožili vysokého veku, najmenej 83 rokov, a v roku 1976 boli naraz uvedení do Medzinárodnej tenisovej siene slávy.
Noví "Štyria mušketieri".
Za "nových mušketierov" ("Nouveaux Mousquetaires" alebo "Neo-Mousquetaires") označil časopis "L'Équipe" štvoricu súčasných francúzskych tenistov, ktorými sú Gilles Simon, Richard Gasquet, Jo-Wilfried Tsonga a Gaël Monfils. Toto prirovnanie následne prijala francúzska tlač. V roku 2008 sa prvýkrát od zavedenia rebríčka ATP (1973) dostali štyria francúzski hráči naraz medzi najlepších dvadsať tenistov hodnotenia (TOP 20).

</doc>
<doc id="627601" url="https://sk.wikipedia.org/wiki?curid=627601" title="Maxeen">
Maxeen

Maxeen bola trojčlenná rocková hudobná skupina založená v meste Long Beach v štáte Kalifornia. Členovia uvádzajú ako svoje hudobné inšpirácie od skupín U2, The Police, Joea Jacksona, The Replacements, The Jam a viacerých ďalších producentov klasickej pop-rockovej hudby. Názov skupiny vzdáva hold žene, ktorá im pomohla začať a inšpirovala ich svoju hudbu niekam dotiahnuť.
Po podpísaní zmluvy s vydavateľstvom SideOneDummy Records vydala v roku 2003 svoj rovnomenný debutový album, ktorý bol na rozšírenom CD spolu s prezentáciou fotografií od Leaha Klinga a Jaya Matsuedu. V roku 2004 podpísali zmluvu s vydavateľstvom Warner Bros. Records a nahrali album "Hello Echo". Ten nebol nikdy oficiálne distribuovaný, bol predávaný len na turné a cez internetové obchody ako napríklad iTunes. V dôsledku konfliktov počas jeho vydávania na začiatku roku 2007 skupina zrušila svoju zmluvu s vydavateľstvom Warner Bros. Records.
Vo februári 2006 bol Maxeen so skupinami Relient K a Rocket Summer na turné Matt Hoopes Birthday Tour. Hrali tiež so skupinami Jonezetta, Action Action a We Are the Fury. Opakovane absolvovali turné so skupinou Sugarcult.
Niekoľko z ich skladieb je vo videoherných soundtrackoch: skladba „Please“ je v soundtracku hier ' a "MVP Baseball 2004", skladba „Block Out the World“ v soundtracku hier "Burnout Dominator" a "Burnout Paradise" a skladba „Loud as War“ v soundtracku hry '.
Posledná zostava skupiny Maxeen sa skladala z Toma Baileyho (vokály/basgitara), Robba Torresa (gitara) a Jaya Skowroneka (bicie). Shannon McMurray, pôvodný gitarista a zakladajúci člen v roku 2006 opustil skupinu pre iné kariérne ciele. Dňa 13. marca 2008 cez MySpace profil skupiny bubeník Jay Skowronek oficiálne oznámil, že ju opustil. Krátko po tomto ozname sa formácia rozpadla.

</doc>
<doc id="627602" url="https://sk.wikipedia.org/wiki?curid=627602" title="Parížsky salón">
Parížsky salón

Parížsky salón ("Salon de Paris"), zvyčajne len Salón, v dobe kráľovstve oficiálne nazývaný Salón Kráľovskej akadémie výtvarných umení ("Salon de l'Académie royale des beaux Arts"), neskôr Salón maľby a sochárstva ("Salon de peinture et de sculpture") bola umelecká výstava v Paríži, prvýkrát usporiadaná v roku 1667 na podnet Ľudovíta XIV. Prvý Salón sa uskutočnil od 9. apríla od 23. apríla.
Zo začiatku sa uskutočňovala dosť nepravidelne, neskôr zvyčajne raz za rok alebo za dva roky. Na Salón boli v 19. storočí umelci vyberaní podľa veľmi konvenčných kritérií, a preto od polovice tohto storočia vznikla rada konkurenčných podujatí, napríklad "Salon des Indépendants", ktoré mali umožniť prezentáciu a predaj obrazov a sôch i avantgardnejším výtvarníkom. 
Roku 1881 bol Parížsky salón nahradený Salónom francúzskych umelcov, ktorý sa usporadúva dodnes.

</doc>
<doc id="627603" url="https://sk.wikipedia.org/wiki?curid=627603" title="Hubert de Givenchy">
Hubert de Givenchy

Gróf Hubert James Marcel Taffin de Givenchy (* 20. február 1927, Beauvais, Francúzsko† 10. marec 2018, Paríž) bol francúzsky aristokrat, módny návrhár, kostýmový výtvarník a návrhár kozmetiky. 
Od roku 1952 pracoval vo svojom vlastnom dome módy "Givenchy" na "Plaine Monceau" v Paríži. Patril medzi najúspešnejších svetových módnych návrhárov. Jeho blízkou osobnou priateľkou a zákazníčkou bola herečka Audrey Hepburnová, neskôr medzi jeho prominentné zákazníčky patrila Jacqueline Kennedyová-Onassisová alebo monacká kňažná Grace Kellyová.

</doc>
<doc id="627604" url="https://sk.wikipedia.org/wiki?curid=627604" title="Pro-europanizmus">
Pro-europanizmus

Pro-europanizmus (angl. "Pro-Europeanism") je označenie pre kladný postoj k európskej integrácii, vysokú mieru dôvery voči Európskej únii, jej inštitúciám, orgánom a optimizmus v súvislosti s budúcnosťou európskeho projektu. Zástancovia vyjadrujú rešpekt a podporu k základným demokratickým hodnotám, princípom a cieľom EÚ, ktoré sú stanovené v Lisabonskej zmluve a Charte základných práv Európskej únie. K najznámejším pro-európskym politikom patria nemecká kancelárka Angela Merkelová a francúzsky prezident Emmanuel Macron. Rovnako aj Slovensko je dlhodobo považované za proeurópsky orientovanú krajinu. Podľa prieskumu Eurobarometra z roku 2018 si 51 % Slovákov myslí, že členstvo Slovenska v EÚ je dobrá vec, zatiaľ čo až 77 % respondentov je presvedčených, že krajina z členstva profituje.

</doc>
<doc id="627606" url="https://sk.wikipedia.org/wiki?curid=627606" title="Ľudovít Komadel">
Ľudovít Komadel

Prof. MUDr. Ľudovít Komadel, DrSc. (* 1. november 1927, Piešťany† 1. september 2022, Bratislava) bol slovenský plavec a olympionik, neskôr športový lekár.
Životopis.
Plávať začínal v klube "Slovan Piešťany", kde pôsobil medzi rokmi 19421950 (dnešný klub Kúpele Piešťany). 16. decembra 1945 v rámci oddielových pretekov prekonal na piešťanskom kúpalisku Eva svetový rekord na 400 metrov prsia časom 5:35,9 minúty. Nakoľko však na uznanie nebol dostatok prítomných pozorovateľov, rekord sa mu neuznal. O prekonanie rekordu sa pokúsil opätovne - o štyri dni neskôr už bol k dispozícii dostatok rozhodcov, jeho výsledný čas 5:43,8 minúty však znamenal iba vyrovnanie vtedajšieho svetového maxima.
Ľudovít Komadel zomrel dňa 1. septembra 2022 v Bratislave, jeho urna je uložená v kolumbáriu na cintoríne v Slávičom údolí, hrob US/D 70. 
Olympijské hry.
V roku 1952 sa zúčastnil letných olympijských hier v Helsinkách, kde sa v závode na 200 metrov prsia prebojoval až do finále a umiestnil sa na 8. mieste. Na letných olympijských hrách v Ciudad de Mexico v roku 1968 pôsobil ako lekár československej výpravy. 
Pedagogická kariéra.
Komadel po absolvovaní gymnázia študoval na Lekárskej fakulte Univerzity Komenského, kde získal roku 1952 titul MUDr. zo všeobecného lekárstva. Následne začal pracovať na Katedre telovýchovného lekárstva LF UK. V roku 1961 prevzal vedenie Katedry hygieny a lekárskej kontroly na vytvorenom Inštitúte telesnej výchovy (dnes Fakulta telesnej výchovy a športu). Roku 1962 získal titul CSc.(dnes DrSc.). Keď roku 1981 bol menovaný profesorom, zároveň bol poverený vedením Výskumného ústavu telesnej kultúry.
Koniec aktívnej kariéry.
Po ukončení kariéry bol členom exekutívy Medzinárodnej federácie športovej medicíny (FIMS), členom exekutívy a predsedom lekárskej komisie Medzinárodnej federácie univerzitného športu (FISU) a predsedom lekárskej komisie Slovenského olympijského výboru (SOV). Napísal aj viacero publikácií zaoberajúcich sa telovýchovou a zdravovedou. 

</doc>
<doc id="627608" url="https://sk.wikipedia.org/wiki?curid=627608" title="Norwegian Air International">
Norwegian Air International

Norwegian Air International je letecká spoločnosť Írska. Vytvorená vo februári 2014 prevádzkuje Boeing 737-800 a Boeing 737 MAX 8 s pravidelným servisom v Európe. Od roku 2017 ponúka služby aj medzi Európou a destináciami na východnom pobreží Spojených štátov vrátane New Yorku a Rhode Island.

</doc>
<doc id="627609" url="https://sk.wikipedia.org/wiki?curid=627609" title="NAI">
NAI



</doc>
<doc id="627611" url="https://sk.wikipedia.org/wiki?curid=627611" title="Eudidaktos">
Eudidaktos

Eudidaktos ("Eudidaktos") môže byť:

</doc>
<doc id="627612" url="https://sk.wikipedia.org/wiki?curid=627612" title="Eudidaktos (sochár)">
Eudidaktos (sochár)

Eudidaktos ("Eudidaktos") bol grécky sochár v 3. storočí pred Kr.
Eudidaktos, grécky sochár z Atén, bol činný zrejme v 2. polovici 3. stor. pred Kr. Zo skulptúrnej tvorby tohto umelca je známy len zlomok sochy z pentelského mramoru (postava sa opierala o neidentifikovateľný okrúhly predmet) s jeho signatúrou, ktorý našli na južnom svahu aténskej Akropoly:
- text v starogréčtine
Znalec antického umenia nemecký klasický archeológ Georg Lippold (podľa typu písma a iných znakov) jeho tvorbu datuje do rokov 240 až 200 pred Kr.

</doc>
<doc id="627613" url="https://sk.wikipedia.org/wiki?curid=627613" title="Rocheov lalok">
Rocheov lalok

Rocheov lalok je oblasť okolo binárnej hviezdy, v ktorej je obiehajúci materiál gravitačne viazaný na túto hviezdu. Ide o oblasť približne tvaru kvapky, ohraničenú kritickým gravitačným ekvipotenciálom, s vrcholom kvapky smerujúcou na druhú hviezdu (vrchol je v Lagrangianovom bode L1 systému).
Rocheov lalok je odlišný od Rocheovej sféry, ktorá určuje gravitačnú sféru vplyvu astronomického telesa, ktoré obieha okolo ťažšieho telesa. Je odlišný od Rocheovej medze, vzdialenosti, pri ktorej sa objekt držaný gravitáciou ťažšieho telesa, začína rozkladať v dôsledku slapových síl. Rocheov lalok, Rocheova medza a Rocheova sféra sú pomenované podľa francúzskeho astronóma Édouarda Rochea.
Tesná dvojhviezda, ktorej oba Rocheove laloky sú zaplnené sa nazýva dotyková dvojhviezda. Ak je zaplnený len jeden lalok, ide o polodotykovou dvojhviezdu. Ak nie je zaplnený ani jeden, nazýva sa oddelená dvojhviezda. Ak plazma jednej alebo oboch zložiek preteká Rocheov lalok, vytvára spoločnú obálku dvojhviezdy.
Peter P. Eggleton navrhol rovnicu pre účinný priemer Rocheovo laloku:
formula_1
Tento vzorec poskytuje výsledky s presnosťou až 1% v celom rozsahu hmotnostného pomeru.
Zdroje.
"Tento článok je čiastočný preklad článku na anglickej Wikipédii."

</doc>
<doc id="627617" url="https://sk.wikipedia.org/wiki?curid=627617" title="Chemický informačný systém">
Chemický informačný systém

Chemický informačný systém umožňuje zachytiť, registrovať, vyhľadať, usporiadať a manipulovať s chemickou informáciou. Táto informácia obsahuje chemické štruktúry a s nimi združené informácie o danej zlúčenine. Významný pokrok v oblasti chemických informačných počítačových systémov a molekulového modelovania predstavuje vývoj vyspelých 3D chemických informačných systémov, ktoré sa využívajú na vyhľadávanie, spracovanie a triedenie údajov o trojrozmerných (3D) chemických štruktúrach. Takéto softvérové systémy a databázy sú stále predmetom intenzívneho výskumu a aplikácií v rôznych odboroch chémie. 3D systémy a databázy sa môžu považovať ako rozšírenie starších dvojrozmerných informačných manažérskych systémov a databáz. Tieto systémy sú schopné pochopiť a vedieť zaobchádzať aj s trojrozmernými chemickými štruktúrnymi informáciami. Tieto techniky využíva najmä farmaceutický priemysel aj akadémia v procese výskumu a vývoja nových liekov.
Dejiny.
Vývoj softvérov, ktoré spracúvajú a uchovávajú dôležité informácie o chemických zlúčeninách sa začal už v roku 1960. Nedávno sa v odbornej literatúre objavil nový pojem chemická informatika (angl. "cheminformatics"). Chemickú informatiku definoval v roku 1998 Frank Brown ako "miešanie informačných zdrojov s cieľom pretransformovať údaje na informácie a informácie na vedomosti za účelom rýchlejšieho prijímania správnych rozhodnutí v oblasti identifikácie a optimalizácie nosných štruktúr liečiv". Neskôr Johann Gasteiger zaviedol omnoho všeobecnejšiu definíciu chemickej informatiky: "Chemická informatika spočíva na využití metód informatiky na riešenie chemických problémov". V súčasnosti je chemická informatika integrálnou súčasťou metód výskumu a vývoja nových liečiv. Do chemickej informatiky sa zaraďujú nasledovné postupy a metódy: vytváranie databanky zlúčenín, prístup k primárnym a sekundárnym zdrojom vedeckej literatúry, QSAR (angl. "quantitative structure–activity relationships") a podobné nástroje štúdia vzťahov medzi štruktúrou a biologickou aktivitou, databanky chemických štruktúr a vlastností zlúčenín, projektovanie a vytváranie chemických knižníc, metódy ich analýzy a štatistické metódy. Získavanie informácií a vedomostí o biologicky aktívnych zlúčeninách je len jednou stránkou chemickej informatiky.
Základy.
Oblasť chemických informačných počítačových systémov obsahuje veľké množstvo počítačových metód používaných pri vývoji chemických liečiv a iných produktov chémie. Hlavné smery využitia týchto postupov sa sústreďujú do nasledujúcich oblastí:
Táto oblasť neobsahuje dôležité počítačové systémy ako molekulové modelovanie, počítačovo podporované projektovanie liečiv, počítačová chémia a QSAR (kvantitatívne vzťahy medzi štruktúrou a aktivitou).
Funkcia softvéru.
Najdôležitejšou zložkou chemického informačného systému je jeho chemická inteligencia. To znamená, že softvér musí mať schopnosť pochopiť a pracovať s chemickými štruktúrami a údajmi. Chemická inteligencia sa definuje ako schopnosť softvéru pochopiť a využiť pravidlá týkajúce sa chemických štruktúr, ktoré bežne používajú chemici (grafické znázornenie chemickej štruktúry, reprezentácia štruktúry tabuľkou atómových súradníc). Chemická inteligencia obyčajne zahŕňa poznanie a pochopenie najmä:
Chemické informačné systémy používajú niekoľko štandardných vstupných údajov. Každý z nich má určitú špecifickú funkciu (napr. kreslenie chemickej štruktúry, registrácia zlúčenín a údajov o nich, vyhľadávanie v databázach štruktúr a údajov z chemickej databázy). Užívateľ môže vybrať daný parameter z programovej ponuky pomocou grafickej voľby príslušného tlačidla, alebo napísaním príkazu. Chemické štruktúry sa dajú zadať rôznymi spôsobmi. Užívateľ môže graficky znázorniť chemickú štruktúru na obrazovke počítača (podobne ako chemik nakreslí chemickú štruktúru na papier), pričom najobvyklejšou pomôckou kreslenia je myš. Po nakreslení štruktúry danej zlúčeniny je nevyhnutné určiť jej priestorové usporiadanie - stereochémiu (toto sa uskutoční automaticky počítačom po zadaní príslušného príkazu s využitím chemickej inteligencie softvéru, alebo sa stereochémia určí po uskutočnení patričných výpočtov). Nakreslenej štruktúre ešte treba priradiť náboj (ak študujeme ióny), typ izotopu a podobne. Pri kreslení požadovanej štruktúry sa výhodne využívajú fragmenty - predefinované štruktúry, čo uľahčuje a urýchľuje kreslenie, zvlášť pri komplikovaných štruktúrach. Chemická štruktúra sa môže získať aj (a potom upravovať ak je to potrebné) z chemickej databanky alebo zo súboru vytvoreného externe pomocou iného počítača. Okrem ukladania chemických štruktúr v chemických databankách sú chemické informačné systémy schopné uchovať chemickú štruktúru na vonkajšom počítačovom súbore, ktorý sa môže ľahko prečítať.
Špecifické softvérové systémy.
Medzi najúspešnejšie a najviac zdokumentované systémy patrí Upjohnov COUSIN, CROSSBOW spoločnosti ICI a Pfizerov SOCRATES. V osemdesiatych rokoch dvadsiateho storočia sa rýchlo vyvíjajú komerčné chemické informačné systémy, ktoré postupne preberajú a využívajú farmaceutické spoločnosti. Od roku 1990 skoro všetky veľké (a väčšina menších) farmaceutických spoločností používajú niektorý z komerčných chemických informačných softvérov na vytváranie databáz, ktoré sa skladajú z vlastných zlúčenín. Tieto banky môžu obsahovať až niekoľko stotisíc chemických zlúčenín. Novú generáciu softvéru (ISIS, angl. Integrated Scientific Information System) vyvinula spoločnosť MDL Informations Systems. ISIS je komerčným produktom, ktorý integruje pracovné stanice, databázy a počítačové platformy výskumnej základne celej farmaceutickej spoločnosti. Splynutím a ovládnutím niektorých spoločností sa doplnili a rozšírili aj databázy novovytvorených väčších softvérových spoločností. Príkladom takéhoto vývoja bolo aj založenie softvérovej spoločnosti Accelrys Software Inc v roku 2001. Táto spoločnosť poskytuje chemickému výskumu kompletný súbor vedeckého softvéru. Pri objavovaní chemických štruktúr majú dôležitú úlohu aj Chemické databázy. Hlavné princípy, na ktorých sú postavené, zahrnujú najmä:
Aplikácie.
V súčasnosti sú chemické informačné systémy a databázy nielen vysoko vyspelými, ale aj spoľahlivými pomôckami chemického informačného manažmentu a dôležitými zásobárňami informácií používaných pri výskume a vývoji vo viacerých oblastiach chémie (medicínska, poľnohospodárska, organická chémia). Tieto softvérové pomôcky a informačné zdroje zmenili aj spôsob, akým vedci v priemysle a akademickom výskume postupujú pri hľadaní nových aktívnych zlúčenín. Softvérové systémy v súčasnosti umožňujú farmaceutickým spoločnostiam spracovať efektívne a presne obrovské množstvo chemických štruktúr vlastných zlúčenín. Rovnako dôležité sú tieto systémy pri prístupe, integrácii, analýze a zdieľaní chemických, biologických a iných informácií, ktoré sa tvoria v procese hľadania nových liečiv a iných produktov materiálovej chémie.

</doc>
<doc id="627619" url="https://sk.wikipedia.org/wiki?curid=627619" title="Iliušin Il-38">
Iliušin Il-38

Iliušin Il-38 (v kóde NATO: „May“) je protiponorkové a námorné hliadkovacie lietadlo, ktoré bolo vyvinuté v Sovietskom zväze konštrukčnou kanceláriou Iliušin v 60. rokoch 20. storočia. Vzniklo modifikáciou stredne ťažkého dopravného lietadla Il-18V.
Vznik a vývoj.
Po skončení druhej svetovej vojny sa podarilo Američanom v relatívne krátkom čase dosiahnuť významné úspechy v raketovom inžinierstve. Prebehli testy rakiet, ktoré boli úspešne vystrelené nielen z pozemných odpaľovacích zariadení, ale aj z ponoriek. Spojené štáty rýchlo pochopili výhody umiestnenia rakiet na ponorky. Na tomto základe by bolo možné vytvoriť rozptýlený zbraňový systém, ktorý by bol mobilný a zároveň utajený, čím by sa v prípade konfliktu maximalizovali jeho šance na prežitie. 
Preto od decembra 1956 začali USA pracovať na projekte Polaris, ktorého cieľom bol vývoj jadrovej balistickej strely, ktorá mohla byť odpálená z ponorky. V rokoch 1960-1961 mali USA prvých 5 ponoriek triedy George Washington, z ktorých každá mohla niesť 16 rakiet Polaris A-1 s doletom . Vývoj týchto rakiet pokračoval a už v rokoch 1964-1967 boli americké ponorky vyzbrojené modernizovanými raketami Polaris A-3 s doletom . 
Vtedajšie lode sovietskeho námorníctva neboli na vyhľadávanie týchto ponoriek príliš vhodné a ani stovka prieskumných lietadiel Be-6 nepredstavovala pre ne vážnu hrozbu. Dňa 11. decembra 1959 bola v ZSSR vydaná rezolúcia, na základe ktorej sa spustil vývoj rádio-akustického vyhľadávacieho systému Berkut. Ten sa mal stať kľúčovým palubným vybavením budúceho protiponorkového lietadla. Dňa 18. júna 1960 sa začal aj vývoj samotného lietadla Il-38, ktoré malo byť postavené na základe osvedčeného IL-18V. Takticko-technické požiadavky na nové lietadlo boli schválené o rok neskôr. V súlade s nimi mal mať Il-38 akčný rádius (v nadmorských výškach od , pri užitočnom zaťažení 5 850 kg, čas strávený v danej oblasti minimálne 3 hodiny).
Letové skúšky prvého prototypu Il-38 sa začali 27. septembra 1961, ale v tej dobe ešte bez protiponorkového systému Berkut. Toto vybavenie bolo nainštalované na lietadlo až 10. marca 1963. Od tohto okamihu sa začala zdĺhavá etapa letových skúšok, ktorých cieľom bolo otestovanie všetkých systémov, ako aj samotného lietadla. V nasledujúcich rokoch uskutočnil Il-38 viac ako 250 letov a vo vzduchu strávil približne 718 hodín. Nové lietadlo bolo oficiálne prijaté do výzbroje sovietskeho námorného letectva dňa 17. januára 1969.
Sériová výroba Il-38 prebiehala v rokoch 1967-1972 a počas tohto obdobia bolo v závode Znamia Truda postavených 58 lietadiel. To bolo niekoľkonásobne menej ako predpokladal pôvodný plán z roku 1962, keď bola schválená výroba 250 lietadiel. Pravdepodobnou príčinou zastavenia sériovej výroby bola skutočnosť, že Sovietsky zväz v tej dobe vsadil radšej na novo vyvíjané protiponorkové lietadlo Tu-142M. To bolo zavedené do služby v decembri 1972.
V roku 1973 prejavilo o Il-38 záujem aj indické námorníctvo. Vzhľadom na to, že sériová výroba týchto lietadiel bola ukončená už rok predtým, ponúkol Sovietsky zväz Indii tri zo svojich strojov. Vyradené lietadlá museli byť mierne upravené, pričom zmeny sa týkali hlavne avioniky, zbraňového systému a nápisov na palubnej doske, ktoré boli preložené do angličtiny. Zo zbraňového systému boli vyňaté sonarové bóje RGB-3 a torpéda AT-2 boli nahradené staršími torpédami AT-1E.
Už začiatkom 70. rokov, kedy ešte stále bežala sériová výroba Il-38, si v ZSSR uvedomili, že systém Berkut nezodpovedá vtedajším požiadavkám na vedenie efektívneho boja proti moderným ponorkám. Preto sa prehodnocovala možnosť výmeny tohto systému za dokonalejší Koršun-M, ktorý sa nachádzal na lietadlách Tu-142M. Ale k modernizácii tohto systému nakoniec nedošlo a jediným vylepšením bol výkonnejší magnetometer a nové letovo-navigačné systémy. V rokoch 1972-1976 prebiehali ešte na Il-38 testy systému na dopĺňanie paliva počas letu, čím by sa predĺžil akčný rádius týchto lietadiel, ani toto riešenie sa však nakoniec nezrealizovalo.
V roku 1992 začal ústav systémového inžinierstva (NIIS) s vývojom nového protiponorkového systému známeho ako Novella. Plánovalo sa, že tento systém bude primárne integrovaný do nových protiponorkových lietadiel, ktoré mali byť postavené na báze Tu-204 (Tu-214). Novella však mala mať modulárnu architektúru, čo ju predurčovalo aj na inštaláciu na staršie lietadlá, ktoré v tej dobe už vyžadovali modernizáciu. Ideálnym kandidátom bola aj Il-38, ktorej systém Berkut bol už v tej dobe beznádejne zastaraný.
O systém Novella prejavila záujem aj India, ktorá ako jediný zahraničný odberateľ prevádzkovala Il-38. Letové skúšky zmodernizovaného indického lietadla, ktoré dostalo označenie Il-38SD, sa začali v júli 2003. Testovanie prebiehalo až do roku 2005 a prvý takto zmodernizovaný stroj získala India o rok neskôr. Nasledovala modernizácia zvyšných dvoch indických lietadiel, ku ktorým si India dokúpila ešte dvojicu Il-38 vyradenú z ruského námorného letectva. Do roku 2010 tak indické námorníctvo získalo celkovo 5 lietadiel Il-38SD.
Ruské námorné letectvo si na modernizované lietadlá muselo ešte pár rokov počkať. Ich vývoj a testovanie prebiehali v Rusku až do roku 2012, kedy bola Severnej flotile odovzdaná prvá Il-38N. K oficiálnemu zavedeniu tohto typu však prišlo až v novembri 2013. Medzitým v roku 2012 objednalo ruské ministerstvo obrany modernizáciu ešte 5 lietadiel Il-38 a v roku 2015 pribudla zmluva na ďalšie dve. Podľa tlačovej správy korporácie Leninec, ktorá modernizáciu Il-38 realizovala, plánovalo ruské ministerstvo obrany vylepšiť na túto úroveň 28 lietadiel. Nakoniec ale Rusko do decembra 2016 zmodernizovalo na úroveň Il-38N iba 8 lietadiel (žltá "11", "15", "19", "22", "23", "24", "27" a "78").
Začiatkom roku 2019 boli zverejnené plány ruského námorného letectva, ktoré by do roku 2025 chcelo zmodernizovať 25 lietadiel na úroveň Supernovella. Lietadlá Il-38 Supernovella by mali byť vybavené novými protilodnými/protiponorkovými detekčnými a zameriavacími systémami, novým rádiolokátorom, ako aj moderným elektro-optickým systémom s laserovým, televíznym a infračerveným kanálom. Nové vybavenie zabezpečí sledovanie hladinových plavidiel do a vzdušných cieľov až do vzdialenosti . Predpokladá sa, že modernizovaným lietadlám pribudnú vo výzbroji aj riadené strely Ch-35U s doletom .
Verzie.
Il-38.
Sériovo vyrábané lietadlá, ktoré boli v rokoch 1967 až 1972 vyrobené v počte 58 kusov.
Trup lietadla je dlhý a je ukončený chvostovým "žihadlom" s dĺžkou . Priemer trupu je a v jeho prednej časti sa nachádza kabína o výmere , v ktorej sedí sedemčlenná posádka. 
Pohon Il-38 zabezpečujú štyri turbovrtuľové motory Ivčenko AI-20M, pričom výkon každého z nich je 3 169 kW (4 250 koní). Maximálna vzletová hmotnosť lietadla je a na vzlet potrebuje Il-38 dráhu dlhú . Stroj dosahuje maximálnu rýchlosť /h (v nadmorskej výške ), väčšinou však letí cestovnou rýchlosťou /h. Minimálna rýchlosť letu počas hliadkovania je /h, pričom lietadlo takto vydrží vo vzduchu 12 hodín. Lietadlo nesie 33 820 litrov kerozínu (), ktoré je umiestnené v 25 palivových nádržiach. Maximálny akčný rádius Il-38 je , ale väčšinou sa lietadlo zdržiava vo vzdialenosti 1800 - od základne, pričom mu zostane palivo na 4 hodiny hliadkovania. 
Il-38 je vybavená s protiponorkovým systémom Berkut-38. Kľúčovou súčasťou tohto systému je počítač CVM-264 a rádiolokátor Berkut, ktorý zabezpečoval príjem signálu zo sonarových bójí. Dokáže pracovať s nesmerovými pasívnymi akustickými bójami RGB-1, smerovými pasívnymi akustickými bójami RGB-2 a aktívnymi/pasívnymi akustickými bójami RGB-3. Štandardne niesla Il-38 vo vyhľadávaco-bojovej konfigurácii 144 bójí RGB-1, 10 typu RGB-2, 10 bômb a dve torpéda.
Il-38 dokáže detegovať ponorky aj pomocou magnetometrického zariadenia. Na prvých lietadlách bol nainštalovaný magnetometer APM-60, ktorý neskôr nahradil APM-73. Pri vyhľadávaní ponoriek pomocou magnetometra však muselo lietadlo letieť vo výške 100 - nad hladinou mora, čo si vyžadovalo vyššie úsilie zo strany pilotov.
Hlavnú výzbroj Il-38 predstavovalo torpédo AT-2, ktoré bolo vyvinuté špeciálne pre toto lietadlo. Išlo o sonarom navádzané torpédo a sovietski konštruktéri údajne pri jeho vývoji vychádzali z vtedajšieho amerického torpéda MK-46. Jeho dĺžka bola , priemer a hmotnosť . Bolo tak výrazne dlhšie a ťažšie ako MK-46 a za americkým originálom zaostávalo aj v dosahu navádzacieho systému. Ten bol pri ruskom torpéde , zatiaľ čo u MK-46 to bolo až .
Il-38SD.
Exportná verzia pre Indiu, ktorá vznikla modernizáciou vyradených lietadiel sovietskeho námorníctva Il-38. Má integrované protilodné riadené strely Ch-35E a torpéda APR-3-E. Je vybavená exportnou verziou zameriavaco-navigačného systému Novella-P-38, ktorý nesie označenie Sea Dragon.
Il-38N Novella.
Modernizácia lietadiel Il-38, ktorých hlavným vylepšením je nový zameriavaco-navigačný komplex Novella-P-38, ktorý tvoria nasledovné systémy:
Operačné nasadenie.
Hoci Il-38 bola oficiálne zavedená do výzbroje sovietskeho námorného letectva 17. januára 1969, piloti začali výcvik na nových strojoch už o rok skôr. Prvé lietadlo dorazilo na základňu Severomorsk-1 v marci 1968, čím sa začalo formovanie 24. samostatnej protiponorkovej leteckej eskadry dlhého dosahu, ktorá patrila pod Severnú flotilu. Do výzbroje 77. samostatnej protiponorkovej leteckej eskadry dlhého dosahu, ktorá bola dislokovaná na základni Nikolajevka a patrila pod Tichooceánsku flotilu, sa tieto lietadlá začali dostávať v roku 1970. Nakoniec sa v roku 1973 začala formovať aj 145. samostatná protiponorková letecká eskadra dlhého dosahu Baltskej flotily, ktorá sa nachádzala na základni Skulte v blízkosti Rigy (tá bola v roku 1992 rozpustená).
Za prvých 12 rokov služby vykonali Il-38 viac ako 4000 letov s celkovým náletom 25000 hodín. Počas tohto obdobia odhalili 172 ponoriek. Tieto protiponorkové lietadlá tak boli schopné detegovať v priemere 1 - 2 ponorky mesačne. V tejto dobe však už Spojené štáty prevádzkovali flotilu 41 ponoriek vyzbrojených balistickými strelami. K nim treba pripočítať ponorky ďalších spojencov NATO - 5 francúzskych ponoriek triedy La Redoutable a 4 britské ponorky triedy Resolution. Je nepochybné, že všetkých 50 ponoriek nemohlo byť nasadených súčasne. V každom prípade, ale sovietske lietadlá nemohli zďaleka eliminovať potenciálny útok balistickými raketami, ktorých nosičmi boli západné ponorky. A to ani pri nasadení ďalších protiponorkových lietadiel, ako boli Tu-142M a Be-12.
Technické požiadavky na Il-38 a následne aj používaná taktika ich nasadenia vychádzali z nesprávneho predpokladu, že americké ponorky môžu vystreliť rakety Polaris maximálne na vzdialenosť . Navyše sa počítalo s tým, že v záujme presnosti streľby a možnosti zásahu cieľov vo vnútrozemí ZSSR sa budú musieť americké ponorky priblížiť bližšie k pevnine. Inak povedané do oblasti, ktorá bude v dosahu Il-38. Avšak od konca roku 1964 začalo vyzbrojovanie amerických ponoriek raketami Polaris A-3, ktorých dolet presahoval . 
Od začiatku 80. rokov 20. storočia boli tieto lietadlá dislokované aj na základniach mimo územia ZSSR - v Jemene, Etiópii a Líbyi. V roku 1984 zaútočili na letisko Asmara v Etiópii eritrejskí separatisti, pričom sa im podarilo zničiť dve z odstavených lietadiel.
Il-38 majú medzi ruskými pilotmi veľmi dobrú povesť, pretože počas celej ich prevádzky sa nevyskytli žiadne vážne nehody, ktoré by vznikli z technických dôvodov. Dva stroje síce museli byť odpísané kvôli haváriám, ktoré sa stali v rokoch 1987 a 1994, obe nehody však zapríčinil ľudský faktor.
Používatelia.
Súčasní používatelia.
 Rusko
 India
Bývalí používatelia.
 Sovietsky zväz

</doc>
<doc id="627620" url="https://sk.wikipedia.org/wiki?curid=627620" title="The Matches">
The Matches

The Matches je americká pop punková hudobná skupina, ktorá vznikla v roku 1997 v meste Oakland v štáte Kalifornia v Spojených štátoch. Skupinu tvoria spevák a rytmický gitarista Shawn Harris, sólový gitarista a sprievodný vokalista Jonathan Devot, basgitarista Justin San Souci a bubeník Matt Whalen. Skupina vydala tri štúdiové albumy a skončila jej zmluva s vydavateľstvom Epitaph Records.
9. júla 2009 na svojej stránke na MySpace a na facebookovej stránke skupina The Matches oznámila, že jej členovia si spravia "prestávku v kariére" a že "prišiel čas na nové projekty". 17. júna 2010 Shawn potvrdil rozhlasovej stanici Triple J, že formáciu opustil. V máji 2014 skupina oznámila jednorazové vystúpenie s pôvodnou zostavou. Vystúpenie bolo vypredané, rovnako ako osem dodatočných a následné turné v Austrálii.
Dokumentárny film o skupine s názvom "Bleeding Audio" bol predstavený na filmových festivaloch v roku 2020. 
História.
Začiatky (1997–2002).
Skupina vznikla pod názvom "The Locals" v roku 1997 s Justinom San Soucim, Mattom Whalenom, Mattom Espositom a Shawnom Harrisom. V tom čase boli všetci štyria na Strednej škole Bishopa O'Dowda (angl. Bishop O'Dowd High School). Matt Esposito potom skupinu opustil, aby sa zapísal Americkú námornú akadémiu (angl. US Naval Academy) a na jeho miesto bol prijatý Henry Dietzel . Dietzel ostal so skupinou až do konca roku 2001 a pri odchode bol nahradený Jonom Devotom. V týchto ranných rokoch skupina hrala ska hudobné skladby ako „People on the Block“, „Studio 5866“ a ďalšie.
Postupne začali posúvať svoj štýl smerom k alternativnému rocku. Ich vormi boli partnerské punk/pop-punkové skupiny z East Bay ako Green Day a Rancid, ako aj mainstreamovejšie skupiny a hudobníci ako Elvis Costello, David Bowie, The Who a Joe Jackson. Názov "The Locals" čoskoro viedol ku komplikáciám pre porušenie autorských práv, keď Yvonne Dollová, frontmanka chicagskej indie rockovej skupiny taktiež nazvanej "The Locals" kontaktovala skupinu a požiadala ich, aby si zmenili názov.
V spojení s oaklandským (dnes zaniknutým) iMusicast skupina začala pracovať na vlastných vystúpeniach s názvom L3 (Live, Loud &amp; Local), ktoré sa stali začiatkom pre mnoho ďalších skupín v Bay Area a prilákali headlinerov, ako napríklad skupiny Link 80, Sugarcult a Zebrahead.
"E. Von Dahl Killed the Locals" (2003–2005).
Nakoniec pod novým názvom "The Matches" samovydali svoj debutový album s názvom "E. Von Dahl Killed the Locals". Krátko potom, ako podpísali nahrávaciu zmluvu s vydavateľstvom Bretta Gurewitza Epitaph Records ho spoločnosť znovu vydala. Táto verzia vynechala skladbu „Superman“, ale namiesto nej boli pridané skladby „Borderline Creep“ a „More Than Local Boys“. Rovnako sa urobili nepatrné zmeny v texte skladby „The Jack Slap Cheer“ a pribudla posledná skladba bez názvu (často uvádzaná ako „Track 11“, „Abraham's Song“ alebo „Scratched Out“). Skladba „Audio Blood“ sa objavila vo videohre "". Skupina tiež spolupracovala s raperom MC Lars pri skladbe „Hot Topic is Not Punk Rock“.
"Decomposer" a "A Band in Hope" (2006–2008).
Druhý album skupiny The Matches s názvom "Decomposer" bol vydaný 12. septembra 2006. Okrem iných hlavných punk rockových opôr je aj výsledkom práce deviatich producentov, vrátane Tima Armstronga, Nicka Hexuma, Marka Hoppusa a Johna Feldmanna. Album má experimentálnejší alternatívno-rockový charakter, na rozdiel od pop punkového zamerania ich debutu.
Skupina The Matches podporovala album prostredníctvom turné Vans Warped Tour 2007. Odohrala celé turné AP tour 2008 s ďalšími skupinami ako napríklad All Time Low a The Rocket Summer. Skupina The Matches bola tiaž jedna z mnohých skupín, ktoré hrali na festivale Soundwave v Austrálii na konci februára a začiatku marca 2008.
Skupina dokončila svoj tretí album s názvom "A Band In Hope" a vydala ho 18. marca 2008. Album bol opäť výsledok spolupráce s viacerými producentmi: Nickom Hexumom, Johnom Feldmannom, Timom Armstrongom, Milesom Hurwitzom, Mikeom Greenom, Johnom Paulsenom a Paulom Ruxtonom (Paulsen a Ruxton zo sanfranciského producentského kolektívu Talking House, ktorým je album venovaný v poznámkach CD).
Album unikol 11. februára 2008.
9. júla skupina zverejnila na svojej MySpace stránke oznam, že basgitarista Justin San Souci formáciu opúšťa. Požiadala ľudí o posielanie demo nahrávok, aby sa mohli zúčastniť konkurzu na nového basgitaristu.
7. augusta 2008 skupina oznámila, že novým basgitaristom sa stal Dylan Rowe z Nashvillu v štáte Tennessee. Dňa 30. augusta 2008 nahradil Justina San Souciho na festivale Oakland Art and Soul.
Na soundtracku Urban "Outfitters Summer 2008" sa objavili ich skladby „The Arm“ a „Wake the Sun“. Skladba „Wake the Sun“ bola tiež súčasťou kompilácie vydavateľstva SideOneDummy s názvom "2008 Warped Tour Compilation".
Skupina získala ôsmu výročnú cenu Independent Music Awards v hlasovaní Vox Pop za najlepšie hudobné video „Yankee in a Chip Shop“.
Vedľajšie projekty a prestávka (2009–2013).
Skupina The Matches mala oficiálnu prestávku od 9. júla 2009. Dňa 23. augusta 2009 dohrali svoje posledné vystúpenie a vypredali The Fillmore. Niektorí členovia sa pustili do sólových vedľajších projektov.
17. mája 2009 vystúpil Jonathan Devoto v meste Berkeley v štáte Kalifornia ako sólový umelec a hral tri cover verzie skladieb a štyri originály. Potom Devoto založil skupinu Bird by Bird, ktorá 21. augusta 2009 odohrala prvé živé vystúpenie v Blakes on Telegraph. Shawn Harris, spolu s Jakeom Griggom zo skupiny Something with Numbers, začal písať pre projekt s názvom Maniac. Skupina Maniac vydala niekoľko cover verzií, rovnomenné EP a v roku 2010 svoj prvý album plnej dĺžky s názvom "Mania". Dylan Rowe bol členom viacerých skupín ako basgitarista, vrátane We Shot the Moon, Backseat Goodbye a Bad Cop.
7. augusta 2009 skupina oznámila, že vydajú album digitálnych rarít s názvom "The Matches Album 4, Unreleased; Graphics? Title? Or Not Needed?".
Spoločné vystúpenia (2014).
Vo februári 2014 začala skupina zverejňovať staré fotografie pod hashtagom #oldschoolmatches na svojom predtým neaktívnom facebookovom účte a na účte na Twitteri, čo viedlo k špekuláciám o zjednotení.
Dňa 12. mája 2014 vydala YouTube video a na počesť desaťročného výročia albumu "E. Von Dahl Killed the Locals" a oznámila jednorazové vystúpenie v Slim's, 8. novembra v San Franciscu. Po rýchlom vypredaní boli pridané dodatočné vystúpenia v Oaklande, San Franciscu, Chicagu, New Yorku a West Hollywoode. Navyše sa na vystúpenia vrátil Justin San Souci.
Zjednotenie a turné (2015–súčasnosť).
Skupina dokončila austrálske turné na počesť desaťročného výročia albumu "E. Von Dahl Killed the Locals". Neskôr v tom istom roku vydali dvoj-skladbové EP s názvom „Life of a Match“/„Crucial Comeback (Mary Claire)“ a odohrali dve vystúpenia v The Fillmore v meste San Francisco. 1. februára 2016 skupina oznámila štvormiestne turné počas leta a urobila cover verziu svojho druhého albumu "Decomposer".

</doc>
<doc id="627621" url="https://sk.wikipedia.org/wiki?curid=627621" title="Európska noc výskumníkov na Slovensku">
Európska noc výskumníkov na Slovensku

Európska noc výskumníkov (skr. ENV, po anglicky European Researchers´ Night - ERN) je slovenská časť Európskej noci výskumníkov. Je to najväčšie vedecko-popularizačné podujatie svojho druhu na Slovensku, organizované pravidelne posledný septembrový piatok. Zameriava sa na zvýšenie záujmu o vedecko-technické smery, vedu, výskum a inovácie predovšetkým medzi mladými ľuďmi a podporou ich záujmu o štúdium STEM odborov. Cieľom je prezentovať vedcov a výsledky ich výskumu širokej verejnosti poukazujúc na ich dôležitosť a prínos pre každodenný život ľudí. 
Od svojho vzniku sa Európska noc výskumníkov rozrástla na celoslovenské podujatie a v súčasnosti sa koná v piatich slovenských mestách - Banskej Bystrici, Bratislave, Košiciach, Poprade a Žiline a v ďalších sprievodných lokalitách. V Bratislave sa podujatie uskutočňuje v Starej tržnici a okolitých miestach. V Banskej Bystrici, Košiciach, Poprade a Žiline je situované do priestorov nákupných centier. 
Hlavným organizátorom podujatia je už od jeho vzniku v roku 2007 Slovenská organizácia pre výskumné a vývojové aktivity, o.z. Festival vedy je súčasťou celoeurópskej iniciatívy Európskej komisie - European Researchers Night, ktorá sa koná už od roku 2005 každoročne v posledný septembrový piatok. Podujatie je financované z programu Horizon 2020 Akciami Marie Sklodowska Curie.

</doc>
<doc id="627624" url="https://sk.wikipedia.org/wiki?curid=627624" title="Jacobiho integrál">
Jacobiho integrál

Jacobiho integrál alebo Jacobiho konštanta je v nebeskej mechanike jediným známym konzervatívnym riešením pre kruhovo obmedzený problém troch telies. Na rozdiel od problému s dvoma telesami všeobecné analytické riešenie nie je možné. Integrál sa použil na riešenie konkrétnych prípadov problému troch telies.
Pomenovaný je podľa nemeckého matematika Carl Gustav Jacob Jacobi.
V súradnicovom systéme ("x", "y, z"), Jacobiho konštanta je:
 formula_1
kde:
formula_3
potom
 formula_4
 a pre v=0 možno vypočítať krivku alebo povrch s nulovou rýchlosťou
 Cj = 2U
kde 
 formula_5
U(x,y,z) je funkcia energie sústavy.
Zdroje.
"Tento článok je čiastočný preklad článku na anglickej Wikipédii."

</doc>
<doc id="627641" url="https://sk.wikipedia.org/wiki?curid=627641" title="Všeľudová strana">
Všeľudová strana

Všeľudová strana (nem. "Allerweltspartei" alebo "Volkspartei", angl. catch-all-party alebo "big tent") je koncept politickej strany, ktorá sa snaží osloviť čo možno najširšie spektrum voličov. Týmto typom politických strán väčšinou chýba ideové zameranie a klasickú deľbu na ľavicu a pravicu považujú za prekonanú. Zakladateľom konceptu je nemecký štátny a ústavný teoretik, významný predstaviteľ frankfurtskej školy Otto Kirchheimer, ktorý tento termín uviedol v roku 1965 vo svojej štúdii "Premena západoeurópskeho straníckeho systému". 
Na Slovensku ustálený názov pre tento typ politických strán neexistuje. Slovné spojenie sa používa buď v nepreloženej forme ako catch-all-party alebo prekladá ako všeľudová, ľudová alebo univerzálna strana.Typickým príkladom všeľudovej strany je dnes už zaniknuté politické národno-populistické hnutie ĽS-HZDS alebo hnutie českého podnikateľa Andreja Babiša ANO 2011. 

</doc>
<doc id="627642" url="https://sk.wikipedia.org/wiki?curid=627642" title="Bad Bunny">
Bad Bunny

Bad Bunny, vlastným menom Benito Antonio Martínez Ocasio (* 10. marec 1994, Vega Baja, Portoriko), je portorikánský latino-trapový a reggaetonový spevák, raper, skladateľ, producent a profesionálny zápasník. Počas práce v supermarkete a štúdiu na Portorickej univerzite v Arecibe získaval popularitu na portáli SoundCloud. Počas rozhovoru spevák uviedol, že spieva od roku 2008.
Životopis.
Narodil sa v Portoriku v hlavnom meste San Juan. Má dvoch bratov. Spevákom chcel byť od svojich piatich rokov. Absolvoval kurzy audiovizuálnej komunikácie na Universidad de Puerto Rico en Arecibo.
Kariéra.
Počas práce v "Econo" (supermarket v Portoriku) vydával skladby ako nezávislý umelec. Jeho pieseň „Diles“, ktorú uverejnil na SoundCloud-e, upútala pozornosť DJa Luiana, s ním v mene svojho vydavateľstva "Hear this Music" podpísal zmluvu. Vďaka nej mohol začať spolupracovať s viacerými známymi latino umelcami. Odvtedy sa niekoľkokrát umiestnil v tabuľke "TOP10 US Hot Latin Songs". Jeho prelomový singel „Soy Peor“ ho zaradil medzi popredných predstaviteľov latino-trap žánru a dostal sa na 22. miesto v rebríčku "Hot Latin Songs". Lyrika a nálada skladby "Soy Peor” súčasne vyjadrujú stratu a sexuálnu túžbu.
V lete roku 2017 podpísal zmluvu s Cardenas Marketing Network (CMN) pre niekoľko krajín Latinskej Ameriky. V júli 2017 spolupracoval so speváčkou Becky G a vznikla tak skladba „Mayores“. 
Začiatkom novembra 2017 účinkoval v rádiu Beats 1, ktoré prvýkrát odvysielalo reláciu Trap Kingz v španielskom jazyku. V novembri 2017 sa jeho skladba „Tu No Metes Cabra“ dostala na 38. miesto v tabuľke "Hot Latin Songs". Remix tejto skladby žiadal o prepustenie speváka Anuel AA z väzenia. V rovnakom čase sa pieseň „Sensualidad“, ktorá vyšla v spolupráci s Bad Bunnym, J Balvinom a Prince Royceom, dostala na 8. miesto v tabuľke "Hot Latin Songs," zatiaľ čo remix ku skladbe „Te Boté“ v spolupráci s interpretmi Ozuna a Nicky Jam dosiahol v tomto rebríčku prvé miesto.
V roku 2018 spolupracovala Cardi B s Bad Bunnym a J Balvinom a v rebríčku Billboard Hot 100 dosiahli prvé miesto so skladbou „I Like It“. V tejto skladbe Bad Bunny rapuje v španielčine, “anglo-španielčine” a angličtine. Videoklip k nej bol natočený v marci 2018 na Miami. Umiestnenie so skladbou „I Like it“ sa stalo prvým a zatiaľ jediným Bad Bunnyho prvým miestom v rebríčku na americkom "Billboard" Hot 100.
21. júla 2018 mal 5-minútové vystúpenie na festivale "Tomorrowland" v Belgicku ako súčasť súboru, ktorý predstavil DJ Alesso, a ktorý ho na toto vystúpenie pozval. Bad Bunny odprezentoval svoju pasáž zo spomínanej skladby speváčky Cardi B „I Like It“.
11. októbra 2018 vydal skladbu „Mia“ v spolupráci s Drakeom. Prvá upútavka tejto skladby vyšla v januári 2018. Drake si v nej otestoval svoju španielčinu. Obsadila 5. miesto v rebríčku "Billboard Hot 100".
Svoj debutový album "X 100pre" vydal na Štedrý deň 2018.
Bad Bunny ruší svoje septembrové turné po USA v roku 2025 s odvolaním sa na obavy, že imigračná a colná správa USA by mohla zatknúť migrantov počas slušnej návštevy jeho koncertov.
Štýl.
Bad Bunny je v prvom rade predstaviteľom žánru latino-trap. Ako je uvedené v článku "Rolling Stone", spieva a rapuje s "hovorovým tónom", kde využíva "hlboký tón, viskózne melódie a rapovú kadenciu." V rozhovore pre "Billboard" Bad Bunny uviedol, že jeho najväčšie hudobné inšpirácie počas dospievania boli Héctor Lavoe, Vico C, Daddy Yankee a Marc Anthony.

</doc>
<doc id="627654" url="https://sk.wikipedia.org/wiki?curid=627654" title="Aasivissuit – Nipisat">
Aasivissuit – Nipisat

Aasivissuit – Nipisat, inuitské lovecké územie medzi ľadom a morom, je lokalita svetového kultúrneho dedičstva UNESCO nachádzajúca sa vo východnej časti Grónska, v regióne Qeqqata, za polárnym kruhom.
Jej rozloha je 4 178 km² a má pretiahnutý tvar dlhý 235 km a široký 20 km tiahnúci sa v smere od západu (otvorené more a fjord Ikertooq) k východu (Grónsky ľadovec). Územie je výnimočné okrem iného archeologickým náleziskami dokumentujúcimi ľudskú prítomnosť už po 4 200 rokov. 
Ide o kultúrnu krajinu v ktorej sa zachovali pozostatky a artefakty spojené s lovom suchozemských, i morských zvierat, sezónnou migráciou ľudí, kultúrnym dedičstvom závislým od klimatických podmienok, ale aj navigáciou a medicínou. Zachovali sa tu pozostatky veľkých domov obývaných cez zimné obdobie a dôkazy o love soba polárneho, rovnako ako archeologické náleziská z inuitských kultúr.
Kultúrna krajina zahŕňa sedem kľúčových archeologických nálezísk (Aasivissuit, Itinnerup tupersuai, Saqqarliit, Sarfannguit, Arajutsisut, Innap nuua, Nipisat). Celé územie vydáva svedectvo o odolnosti ľudských kultúr v regióne a ich tradíciách sezónnej migrácie.
V roku 2018 bola zapísaná na zoznam svetového dedičstva UNESCO.

</doc>
<doc id="627656" url="https://sk.wikipedia.org/wiki?curid=627656" title="Francis Arinze">
Francis Arinze

Francis Arinze (* 1. november 1932, Onitsha, Koloniálna Nigéria, Britské impérium) je nigérijský kardinál, emeritný prefekt Kongregácie pre Boží kult a disciplínu sviatostí.
Životopis.
Narodil sa neďaleko mesta Onitsha. Bol pokrstený vo veku 9 rokov. Už vo veku 18 rokov vyštudoval filozofiu a neskôr študoval teológiu na Pápežskej univerzite Urbaniane v Ríme a získal doktorát z teológie. Počas štúdií ho 23. novembra 1959 vysvätil za kňaza kardinál Gregorio Pietro Agagianian. Po vysviacke pokračoval na štúdiách v Ríme a v Londýne.
Biskup.
V roku 1965 ho pápež Pavol VI. vymenoval biskupa-koadjútora (s právom nástupníctva) arcidiecézy Onitsha. Biskupské svätenie mu udelil miestny arcibiskup metropolita Charles Heerey 29. augusta 1965. Stal sa v tom čase najmladším katolíckym biskupom na svete, keďže biskupské svätenie prijal vo veku 32 rokov. Po dvoch rokoch prebral po svojom predchodcovi úrad arcibiskupa. V tom istom roku vypukla v Nigérii občianska vojna, ktorá zachvátila aj región, v ktorom leží Onitsha. Arcibiskup Arinze musel zo svojej diecézy utiecť a žil niekoľko rokov ako utečenec. Vykonával pritom sociálnu a misijnú prácu medzi ľuďmi bez ohľadu na ich náboženskú príslušnosť. Po návrate do svojej diecézy ho čakali nové výzvy súvisiace s obnovou zničeného regiónu a rôznymi ďalšími politickými a sociálnymi problémami. Pápež Ján Pavol II. ocenil činnosť arcibiskupa Arinzeho a v roku 1979 ho menoval za hlavu Pápežskej rady pre medzináboženský dialóg. Do roku 1985 zostal pôsobiť aj na svojom poste v Nigérii.
Kardinál.
V apríli 1985 arcibiskup Arinze odstúpil zo svojho úradu v Nigérii a dňa 25. mája 1985 bol menovaný kardinálom s titulárnym kostolom "San Giovanni della Pigna". V súvislosti so svojou funkciou cestoval po svete a reprezentoval pápeža na medzináboženských stretnutiach. Neskôr, 1. októbra 2002 ho pápež menoval za prefekta Kongregácie pre Boží kult a disciplínu sviatostí. Po úmrtí pápeža Jána Pavla II. sa v súlade s kuriálnymi pravidlami vzdal svojej funkcie, no novozvolený pápež Benedikt XVI. ho v nej opätovne potvrdil. O niekoľko dní po svojom zvolení ho menoval za kardinála-biskupa suburbikárnej diecézy Velletri-Segni. Pápež prijal rezignáciu kardinála Arinzeho z plnených funkcií 9. decembra 2008.

</doc>
<doc id="627657" url="https://sk.wikipedia.org/wiki?curid=627657" title="Gabriela Mihalčínová Marcinková">
Gabriela Mihalčínová Marcinková



</doc>
<doc id="627661" url="https://sk.wikipedia.org/wiki?curid=627661" title="Henryk Gulbinowicz">
Henryk Gulbinowicz

Henryk Roman Gulbinowicz (* 17. október 1923, Vilnius, Litva† 16. november 2020, Vroclav, Poľsko) bol poľský kardinál, emeritný vroclavský arcibiskup, ktorý mal zákaz zúčastňovať sa na bohoslužbách a verejných stretnutiach, nesmel používať biskupské insígnie a nesmel mať pohreb ani byť pochovaný v miestnej katedrále. Trest súvisel s obvineniami zo sexuálneho obťažovania, homosexuálnych aktov a spolupráce s komunistickou tajnou políciou.
Životopis.
Narodil sa vo Vilniuse, hlavnom meste Litvy, ktoré však v medzivojnovom období patrilo Poľsku. Začal študovať vo svojom rodisku, no po druhej svetovej vojne sa teologická fakulta musela presťahovať do Białystoku, kde štúdiá aj dokončil. Za kňaza bol vysvätený 18. júna 1950. Po kňazskej vysviacke pôsobil ako kňaz v pastorácii a neskôr aj ako vychovávateľ budúcich kňazov a učiteľ v kňazskom seminári. V rokoch 1963 - 1970 pôsobil ako rektor kňazského seminára v Olsztynie.
Biskup a kardinál.
V roku 1970 ho pápež Pavol VI. vymenoval za biskupa-apoštolského administrátora časti vilniuskej diecézy nachádzajúcej sa v Poľsku so sídlom v Białystoku. V tom čase totiž ešte nebolo vyriešené územné členenie poľských diecéz po druhej svetovej vojne. Biskupské svätenie mu udelil poľský prímas, kardinál Stefan Wyszyński 8. februára 1970. V roku 1975 bol menovaný za vroclavského arcibiskupa-metropolitu a úradu sa ujal v januári 1976. Počas vykonávania arcibiskupskej služby plnil tiež funkciu veľkého kancelára Teologickej fakulty vo Vroclave.
Podporoval aktivity poľského odborového hnutia Solidarita a jeho lídra Lecha Wałęsu. Poľské protikomunistické hnutie mu dôverovalo natoľko, že keď hrozilo jeho násilné rozpustenie (k čomu neskôr aj došlo), vybrali jeho predstavitelia z bankového účtu Solidarity 80 miliónov zlotých a uložili ich u arcibiskupa Gulbinowicza. V prístupe k vtedajšiemu komunistickému režimu sa arcibiskup Gulbinowicz líšil od vedúcej postavy poľského episkopátu, prímasa Józefa Glempa, ktorý bol voči vláde ústretovejší.
Pápež Ján Pavol II. vymenoval arcibiskupa Gulbinowicza za kardinála s titulárnym kostolom "Immacolata Concezione di Maria a Grottarossa" dňa 25. mája 1985. V úrade vroclavského arcibiskupa pôsobil do 3. apríla 2004, keď pápež vymenoval za jeho nástupcu Mariana Gołębiewského.
Zaujímavosti.
Ako rok narodenia kardinála Gulbinowicza sa uvádzal rok 1928. V roku 2004 však boli zverejnené dokumenty, ktoré potvrdzovali, že v skutočnosti je o 5 rokov starší. Podľa jeho svedectva boli jeho doklady sfalšované kvôli tomu, aby sa nedostal do nemeckého pracovného tábora. Pápež Ján Pavol II. o tejto skutočnosti vedel.
Spolupráca s bezpečnostnou službou.
V rokoch 1969 - 1985 spolupracoval s komunistickou tajnou bezpečnostnou službou (poľsky Służba Bezpieczeństwa (SB), organizácia podobná ŠtB) ako spolupracovník „Henryk“ (pôvodne ako operačný kontakt). Toto rozhodnutie urobil po vydieraní dôstojníkov, ktorí vedeli o jeho homosexuálnych kontaktoch s dospelými mužmi, čo potvrdilo aj konanie vedené Svätou stolicou. Gulbinowicza oficiálne prijal podplukovník Józef Maj, ktorý sa stal jeho riadiacim dôstojníkom.

</doc>
<doc id="627669" url="https://sk.wikipedia.org/wiki?curid=627669" title="Majstrovstvá sveta v severskom lyžovaní 1970">
Majstrovstvá sveta v severskom lyžovaní 1970

Majstrovstvá sveta v severskom lyžovaní 1970 (vtedy oficiálne Majstrovstvá sveta v lyžovaní v severských disciplínach) sa konali od 14. februára do 22. februára 1970 na Štrbskom Plese vo Vysokých Tatrách. Na kongrese FIS v roku 1957 v Dubrovníku Česko-Slovensko požiadalo o pridelenie majstrovstiev sveta. Keďže vtedy kandidovalo Poľsko, čs. delegáti svoju žiadosť odvolali. O možnosti usporiadať svetový šampionát sa začalo uvažovať v roku 1964. Uchádzačmi boli Liberec a Vysoké Tatry. Sekretariát Ústredného výboru Československého zväzu telesnej výchovy a športu (ÚV ČSZTV) sa na zasadnutí 21. januára 1965 rozhodol pre Vysoké Tatry. Lyžiarska sekcia ÚV ČSZTV 23. januára 1965 v Berne požiadala Medzinárodnú lyžiarsku federáciu (FIS) o poverenie usporiadať v roku 1970 v Česko-Slovensku, vo Vysokých Tatrách, majstrovstvá sveta v severských disciplínach. O pridelení majstrovstiev sa rozhodlo v máji roku 1967 na 26. kongrese Medzinárodnej lyžiarskej federácie (FIS) v Bejrúte v Libanone.
Výstavba športového zázemia.
Po schválení kandidatúry sa začala masívna výstavba. Na Štrbskom Plese bol postavený hotel Panoráma (195 lôžok), hotel FIS (140), ubytovňa Jedľa (100), ubytovňa Smrek (90), Zrubová ubytovňa (108). V Novom Smokovci hotel Park (261), v Starej Lesnej zotavovňa Ceva (65), v Tatranskej Lomnici zotavovňa Uran (200 lôžok).
V rámci bytovej výstavby bolo vybudované sídlisko v Tatranskej Lomnici, pribudli bytové domy na sídlisku v Dolnom Smokovci a v Tatranskej Lomnici.
Bola zrekonštruovaná TEŽka, pozemná lanovka na Hrebienok, ozubnicová železnica z Tatranskej Štrby na Štrbské Pleso, uskutočnila sa rekonštrukcia Letiska Poprad - Tatry, rekonštrukcia Cesty Slobody zo Starého Smokovca na Štrbské Pleso a z Tatranskej Lomnice do Starého Smokovca, bolo postavené nové poschodové parkovisko na Štrbskom Plese, budova spojov na Štrbskom Plese, bola postavená prístavba zosilňovacej stanice k poštovej budove v Poprade a v Starom Smokovci a uskutočnila sa výstavba rádioreléového bodu na Chopku v Nízkych Tatrách.
Hotel FIS na Štrbskom Plese bol strediskom Organizačného výboru majstrovstiev sveta. Mal 140 lôžok. Bola v ňom spoločenská hala, gymnastická hala, ktorá slúžila ako tlačové stredisko a vedľa hotela boli vybudované separátne priestory pre tlačové agentúry.
Hotel FIS projektovali Ing. arch. Eugen Kramár a Ing. arch. Ján Šprlák z Krajského projektového ústavu v Košiciach. Výstavba športovísk a ďalších zariadení pre majstrovstvá sveta stála 800 miliónov korún československých.
Výstavba športovísk.
Lyžiarsky športový areál.
Jeho výstavba sa začala v lete roku 1966. Prvé skúšobné preteky na mostíku s normovým bodom P=70 boli v marci roku 1967. V januári 1968 sa skákalo už aj na veľkom mostíku. Výstavba areálu bola dokončená v roku 1970.
Skokanský štadión.
Mostíky P=70, a P=90 m, rozhodcovská veža, svetelná tabuľa, oceľové tribúny a hľadisko pre 80 tisíc divákov, sedačkový výťah k nájazdovým vežiam. Skokanská veža mala vlastný výťah, bola v nej príručná dielňa na opravu lyží. Súčasťou areálu boli kabíny pre komentátorov rozhlasu a televízie, vo vstupnom objekte bol nainštalovaný počítač Tesla 200, centrála miestneho rozhlasu, technické zariadenia pre televíziu a hygienické zariadenia.
Riaditeľom skokanskej súťaže a predsedom pretekovej komisie skokov bol Miroslav Bělonožník.
Bežecký štadión.
Štadión bol v bezprostrednej blízkosti skokanského štadióna. Bol dlhý 240 metrov, široký 35 metrov, z jednej strany s tribúnami pre novinárov a kabínami pre komentátorov, z druhej strany ho uzatvárali oceľové tribúny pre 1500 divákov. Štadión bol zo severnej strany uzavretý oválnym žulovým múrom. Trojpodlažná rozhodcovská veža bola umiestnená uprostred štadióna pri štarte a cieli.
Bežecké trate pre ženy viedli cez štadión dva razy, trate mužov tri až päťkrát. V priestore štadióna boli občerstvovancie stanice pre preteky na 30 a 50 km a občerstvenie v cieli. Výsledky sa zverejňovali na svetelnej tabuli. Úprava tratí bola plne zmechanizovaná modernou technikou, ktorú zabezpečovala švajčiarska firma Dr. Karl Schleuninger a com. s vozidlami Ratrak.
Autormi bežeckých tratí boli Ján Terezčák a Ondrej Rusko.
Riaditeľom bežeckých súťaží a predsedom pretekovej komisie behov bol Vladimír Pácl.
Organizačný výbor majstrovstiev sveta.
Celkove sa na organizácii majstrovstiev sveta podieľalo 1316 činovníkov, technikov a usporiadateľov, zúčastnilo sa na nich 499 členov reprezentačných družstiev, prítomných bolo 342 oficiálnych hostí.
Spoločenské podujatia.
Na rozličných miestach vystupovali folklórne súbory – SĽUK, Kopaničiar z Myjavy, Čarnica z Košíc, Urpín z Banskej Bystrice, v Štrbe sa uskutočnila štrbská svadba, tatranskú módnu prehliadku usporiadal Slovakotex Trenčín, do Vysokých Tatier prišlo Štátne divadlo z Košíc a Štátna filharmónia. V hudobnej prehliadke vystupovali populárni speváci Tatiana Hubinská , Karel Gott, Eva Pilarová, Josef Laufer, Peter Ličko a iní, vážnu hudbu prezentovali Slovenskí madrigalisti a Collégium flaute a dolce a iní. Umelci účinkovali aj v Klube pretekárov, ktorý bol v budove Čsl. kúpeľov na Štrbskom Plese.
Tlačové stredisko.
Novinári mali vo veľkom tlačovom stredisku na Štrbskom Plese v Hoteli FIS k dispozícií 21 telefónnych hovorní, 14 ďalekopisov, 6 strojov (perforátorov pások slúžiacich na perforovanie textu, ktorý sa vkladal do ďalekopisov), 4 telefota a 8 oddelených agentúrnych kabín. V pracovnej hale bolo miesto pre 180 píšucich novinárov. Mali k dispozícii písacie stroje, ktoré mali anglickú, francúzsku, ruskú, nemeckú a slovenskú klávesnicu. K tlačovému stredisku patrilo 10 murovaných bungalovov, ktoré si prenajali tlačové agentúry (československá ČSTK, ADN (NDR), švédska TT, sovietska TASS, nórska Aftenposten, Reportagebild a EPU (obe švédske), americká NBC, Čs. rozhlas, DPA, americká AP a UPI, francúzska AFP a poľská PAP) Malé tlačové stredisko v Novom Smokovci malo 10 ďalekopisov, 1 telefoto a 108 účastníckych staníc na izbách.
Novinári bývali v hoteloch Park, Tokajík a Palace v Novom Smokovci. Z tlačových stredísk v priebehu súťaží novinári poslali okrem iného 2486 ďalekopisných správ, najviac do Nórska, Fínska a Švajčiarska. Dovedna bolo akreditovaných 473 novinárov z 21 štátov, z nich 343 zo zahraničia, 130 z Československa. Podľa profesie: 246 píšucich, 96 fotoreportérov, 75 televíznych a 39 rozhlasových reportérov.
Televízia.
Česko-slovenská televízia po prvý raz vo svojej histórii uskutočnila priame prenosy zo skokanských súťaží experimentálne vo farbe. Televízny štáb tvorilo 176 pracovníkov, ktorí zabezpečili 13 priamych prenosov a ďalšie krátke spravodajské vstupy. Priame vstupy a spravodajstvo preberalo 21 televíznych spoločností Intervízie (6) a Eurovízie (15). Farebných prenosov bolo 6, čiernobielych 26.
Doprava.
Služobnú prepravu činovníkov, technikov a iných organizátorov zabezpečovalo 160 osobných vozidiel. Na hromadnú dopravu bolo pridelených 411 autobusov a 21 súprav TEŽky. Autobusy a TEŽka spolu s ozubnicovou železnicou dopravili na Štrbské Pleso 269190 osôb.
Obchodná sieť.
Obchody vo Vysokých Tatrách boli zásobené tovarom a potravinami v celkovej hodnote 50 miliónov korún. Bol to tovar sezónneho a športového charakteru, nechýbali ani darčeky rôzneho druhu.
Otvárací ceremoniál.
Sledovalo ho 80 tisíc divákov. Uskutočnil sa na skokanskom doskočisku v "Areáli snov" na Štrbskom Plese, ako bol pomenovaný športový komplex. Na začiatku priviedli hostesky reprezentantov 25 štátov. Nastúpili technici, organizátori. Zaznela znelka majstrovstiev od autora Tibora Andrašovana. Prítomní boli najvyšší štátni a stranícki predstavitelia – prezident republiky Ludvík Svoboda, generálny tajomník ÚV KSČ Gustáv Husák, predseda federálnej vlády Lubomír Štrougal, predseda Federálneho zhromaždenia Dalibor Hanes, stranícki tajomníci Jozef Kempný, Jozef Lenárt, predsedovia národných vlád Josef Korčák a Peter Colotka, predseda Slovenskej národnej rady Ondrej Klokoč, sovietsky veľvyslanec S. V. Červonenko a ďalší hostia. Na tribúne bol prezident FIS Marc Hodler a členovia organizačného výboru majstrovstiev sveta. Prezident republiky sa poďakoval strojcom športového areálu, podobne hovoril i Marc Hodler. Hymnu zaspieval spevácky zbor SĽUKu. Potom vojaci vztýčili vlajku ČSSR a FIS. Nakoniec zaznela v podaní SĽUKu hymnická pieseň „Hoj vlasť moja“. Otvárací ceremoniál trval 20 minút.
Zúčastnené krajiny.
Na šampionáte sa predstavilo 25 krajín.
Počasie.
Snehové podmienky boli veľmi dobré. Hrúbka snehovej pokrývky sa pohybovala od 102 do 117 cm, čo bolo o 20 až 40 cm viac ako bol dlhodobý priemer. Teploty kolísali od -16,6 °C (17. februára) do -1,8 °C. Najchladnejšími dňami boli 16.,17. a 18. februára kedy teplota vzduchu zostala pod -5 °C aj cez popoludnie. S výnimkou troch dní 15., 19. a 22. februára bol zaznamenaný slnečný svit každý deň. Rýchlosť vetra sa pohybovala väčšinou v intervale od 8 do 12 km/hod.
Beh na lyžiach.
Muži.
30 km klasicky.
15. február 1970
V noci napadlo 20 cm nového snehu. Takmer 20 tisíc divákov sledovalo dramatický súboj. Očakávalo sa víťazstvo škandinávskych lyžiarov. Prvé i druhé miesto pretekárov zo ZSSR a NDR bolo prekvapením. Z československých lyžiarov najlepší Karel Sacký skončil na 18. mieste. Milan Miluška bol 29. a Ján Fajstavr 31. Štartovalo 64 pretekárov.
15 km klasicky.
17. február 1970
Severania v ich silnej disciplíne nedali šancu ostatným bežcom. Víťaz mal najlepšie medzičasy od začiatku pretekov. Víťaz behu na 30 km Viačeslav Vedenin skončil na 15. mieste. Slabo zabehli Fíni, z ktorých najlepší Osmo Karjalainen skončil na 14. mieste. Československí reprezentanti aj napriek chorobe obstáli. Karel Štefl skočil na 11. mieste Václav Peřina bol 25., Milan Miluška 30. a Ladislav Hrubý 39. Preteky dokončilo 74 pretekárov.
Štafeta 4 x 10 km klasicky.
19. február 1970
Osemnásť pretekárov vybehlo na trať súčasne. Ich štart sledovalo rekordných 30 tisíc divákov. Čakalo sa, že o prvé miesta budú bojovať severania. Prvý úsek najlepšie zabehol Nór Odo Martinsen, tesne sledovaný Vladimírom Voronkovom, za nimi s nepatrným odstupom išli Fín Kalevi Oiakarainen, Švéd Ove Lestander a za ním Švajčiar Werner Deeser. V druhom kole sa odohrávala dráma. Reprezentant NDR Axel Lesser predbiehal mnohých pretekárov a dostal sa za sovietskeho bežca Valerija Tarakanova a Nóra Haralda Grönningena. Odovzdal štafetu Gerhardovi Grimmerovi, ktorý dobehol na siedmom kilometri Nóra Paala Tylduma, predstihol Švéda Ingvara Sanströma a v cieľovej rovinke aj sovietskeho bežca Fedora Simaševa. Do posledného úseku vbehli bežci v poradí NDR, ZSSR, Nórsko a Švédsko. Najviac síl mal Viačeslav Vedenin, ktorý odsunul štvrtého člena štafety NDR Dietmara Klauseho na druhé a Švéda Larsa Aslunda na tretie miesto. Československá štafeta v zložení Jan Fajstavr, Václav Peřina, Karel Sacký a Karel Štefl dobehla na poslednom 8. mieste.
50 km klasicky.
22. február 1970
Záverečný lyžiarsky maratón bol okružnou jazdou na dvoch 25 km okruhoch v rozsiahlych priestoroch bežeckého areálu. Na štarte bolo 57 pretekárov. O víťazovi v dramatických pretekoch sa rozhodlo v druhom okruhu. Skupina, z ktorej vyšiel víťaz, sa vytvorila po 15 km. Viedli ju Viačeslav Vedenin, Gerhard Grimmer a Kalevi Oikarainen. Na ôsmom mieste bol československý reprezentant Sacký. Po 25 kilometri sa situácia takmer nezmenila. Sacký bol stále ôsmy. Na 40 kilometri mal najlepší čas Grimmer pred Vedeninom a Oikarainenom. Sacký klesol na deviate miesto. Dramatický boj sa rozhodol až v posledných kilometroch. Oiokarainen zvýšil tempo a prešiel cieľom v najlepšom čase. Vedenin s vypätím síl odsunul Grimmera na tretie miesto. Karel Sacký skončil desiaty, Václav Peřina bol pätnásty, Karel Štefl dvadsiaty a Ján Ilavský tridsiatypiaty. Preteky dokončilo 50 mužov, šiesti sa vzdali.
Beh na lyžiach.
Ženy.
5 km klasicky.
16. február 1970
Bola to jednoznačná prevaha sovietskych lyžiarok. Obsadili prvé tri miesta. Prekvapilo to všetkých. Na ZOH v Grenobli zažiarila síce 29 ročná Galina Kulakovová, o ktorej sa predpokladalo, že síce bude bojovať o dobré umiestnenie, ale ostatným bežkyniam zo ZSSR odborníci ani novinári nedávali takú šancu. Bežkyne z NDR zaostali a ani Fínky trať nezvládli práve najlepšie. Reputáciu zachraňovala Marjatta Kajosmäa, ktorá obsadila štvrté miesto. Z československých pretekárok Helena Šikolová obsadila 17. a Milena Chlumová 19. miesto., Milena Cillerová 26. miesto a Alena Bartošová 32. miesto. Šikolovej umiestnenie bolo dovtedy najlepšie, aké československé pretekárky zaznamenali na majstrovstvách sveta. Štartovalo 49 pretekárok.
10 km klasicky.
18. február 1970
V polovici pretekov bola československá reprezentantka Helena Šikolová štvrtá. Na štadióne zavládlo vzrušenie. Medzi piatym a siedmym kilometrom museli pretekárky prekonať viacero stúpaní a tu sa malo rozhodovať o dobrom umiestnení. Len 155 cm vysoká Šikolová si viedla veľmi dobre a svoje štvrté miesto si udržala. Na zisk bronzovej medaily jej chýbalo len 6 sekúnd. Sovietske reprezentantky pokračovali v dobrých výsledkoch. Československa reprezentantka Milena Chlumová bola 18. a Milena Cillerová 26. a Alena Bartošová 27. Preteky dokončilo 44 žien.
Štafeta 3 x 5 km klasicky.
20. február 1970
Bolo mimoriadne dobré počasie, zamrznutý sneh, bezvetrie, len niekoľko stupňov pod nulou a mierne zamračená obloha. Sovietske reprezentantky boli vo forme a neprekvapili víťazstvom. Iba na prvom úseku sa Nina Fjodorova dala predbehnúť Fínkou Senjou Pasulaovou, ale Galina Kulakovová a potom Alevtina Oljunina už nedali žiadnej zo súperiek šancu. Najlepší čas zo všetkých na svojom úseku dosiahla Marjatta Kajosmäa, ale to nestačilo. Prekvapili pretekárky z NDR, ktoré dosiahli najlepší úspech v histórii. Severanky boli sklamané. V behu na nezískala z nich medailu ani jedna, na zachraňovala škandinávsku reputáciu Fínka Marjatta Kajosmäa a v štafete zostal severankám tiež len bronz a to len zásluhou Fínska. Československé reprezentantky (Milena Cillerová, Helena Šikulová a Milena Chlumová) skončili piate. Štartovalo 12 štafiet.
Severská kombinácia.
16. február 1970
Súťaž na strednom mostíku bola v nedeľu popoludní. Štartovalo 43 pretekárov. Československú výpravu tvorili združenári Ladislav Rygl, Antonín Kučera, Tomáš Kučera a Libor Foltman. Medailové umiestnenie sa očakávalo od Tomáša Kučeru, ktorý bol na ZOH v Grenobli štvrtý. V skúšobnom skoku Tomáš Kučera jasne ukázal čo vie. Skočil 77,5 metra. Počasie sa náhle zhoršilo. Hmla bola stále hustejšia, chvíľami nebolo skoro nič vidieť. A práve vtedy, keď sa chystal k skoku sa viditeľnosť klesla na minimum. Kučera aj napriek tomu skočil 83,5 metra, čo bol najdlhší skok, ale nezvládol ho a nasledoval ťažký pád. Jury preteky prerušila, lebo podmienky boli neregulárne. Kučera po ťažkom páde a zranení už do bojov nezasiahol. Jeho brat Antonín nebol v najlepšej forme. Najlepšie si počínal Ladislav Rygl, ktorému sa však nie celkom vydaril druhý skok. Skočil 68,5 metra. Po prvej časti pretekov bol na deviatom mieste so stratou 21,5 bodu za vedúcim pretekárom Jurijom Kozulinom zo ZSSR. Do druhej časti pretekov, behu na 15 km, Tomáš Kučera pre zranenie nenastúpil. Veľmi dobrý začiatok mal Ladislav Rygl. Antonín Kučera z pretekov odstúpil a o Ryglovi dlho nebolo nič počuť. Keď sa konečne objavil v cieľovej rovinke a v cieli mu namerali najlepší čas zavládla na štadióne radosť. Libor Foltman bol deviaty. 
Skoky na lyžiach.
Stredný mostík (P= 70).
14. február 1970
Len čo sa skončil otvárací ceremoniál 80 tisíc divákov sústredilo pozornosť na prvý program majstrovstiev sveta na strednom skokanskom mostíku. Očakávalo sa, že československý reprezentant Jiři Raška na domácej pôde zvíťazí. Mal najlepší skúšobný skok – . Olympijský víťaz z Grenoble Vladimír Belousov nemal dobrú formu, nebol favoritom. Po prvom kole bol, ale najlepší. Za nim nasledoval Japonec Yukio Kasaja, Švéd Karl-Erik Johansson Nór Ingolf Mork, a Poliak Pawlusziak. Československý reprezentant Rudolf Höhnl bol šiesty a Jiři Raška deviaty. Druhé kolo všetko zmenilo. Najviac prekvapil Garij Napalkov. V druhom kole mal najdlhší skok 84 metrov, ktorý rozhodcovia ohodnotili vysokými známkami. Vyniesol ho na prvé miesto. Po prvom kole bol desiaty. A to sa pravdepodobne už dávno nestalo, aby pretekár poskočil z desiateho na prvé miesto. Rudolf Höhnl sa dostal na štvrté miesto a Jiři Raška na ôsme. Olympijský víťaz Belousov zo ZSSR skončil šiesty. Ďalší z československých skokanov Karel Kodejška bol dvadsiaty a Josef Matouš 48. 
Veľký mostík (P= 90).
21. február 1970
O 13:00 hod. bolo v hľadisku skokanského štadióna 140 tisíc divákov. Stáli na tribúnach i na dojazdovej ploche stredného mostíka. To boli tí šťastnejší. Iní ostali na voľných priestranstvách alebo uviazli na cestách vedúcich na Štrbské Pleso. Stáli tam stovky automobilov a autobusov. Odhaduje sa, že preteky na veľkom mostíku chcelo vidieť približne 200 tisíc divákov. Na tribúnach boli najvyšší štátni a stranícki predstavitelia predseda slovenskej vlády Peter Colotka, predseda SNR Ondrej Klokoč a ďalší.
Na preteky sa prihlásilo 68 skokanov. V prvom kole bol najlepší Poliak Tadeusz Pawlusiak skokom dlhým . Karel Kodejška bol na druhom mieste a Jiří Raška na siedmom. V druhom kole nájazd zvýšili. Japonec Yukio Kasaja skočil 100 metrov, Nór Ingolf Mork 109,5 metra s pádom, Heinz Schmidt z NDR 104 metrov a Josef Matouš, Nór Inge Björneby a Švajčiar Hans Schmidt 102 metrov a potom prišiel fantastický skok Garija Napalkova. Prvý sa mu síce nevydaril, skočil len 91 metrov, ale potom v druhom kole sa rozhodol zariskovať. Razantne sa odrazil a skočil 109,5 metra. Výborne doskočil. Na svetelnej tabuli na prvom mieste zasvietilo jeho meno. Z trinásteho miesta sa vyšvihol na prvé. Po ňom skákal Jiří Raška. Pekným štýlovým skokom doskočil na métu 99 metrov. Vybojoval pre československé farby druhé miesto. Na treťom mieste skončil Poliak Daniel Stanislaw Gąsienica. Vedúci pretekár prvého kola Tadeusz Pawlusiak v druhom kole spadol a skončil na 34. mieste. Z československých pretekárov Karel Kodejška bol 8., Josef Matouš 13. a Rudolf Höhnl 20. Klasifikovaných bolo 68 skokanov.
Záverečný ceremoniál.
Na plochu doskočiska skokanského štadióna nastúpili vlajkonosiči zúčastnených krajín spoločne a za nimi športovci zúčastnených krajín. K nim sa pridávali organizátori a technici. Zazneli fanfáry zvučky MS 1970. Predseda FIS Marc Hodler potom vyhlásil po anglicky, francúzsky, nemecky, rusky, švédsky a po slovensky Majstrovstvá sveta 1970 za skončené. Poďakoval sa organizátorom a športovcom za skvelé zážitky a športové výkony. Počas tónov hymny Československej republiky vlajková čata príslušníkov čs. armády sňala z hlavných stožiarov vlajky ČSSR a FIS. Športový program MS 1970 sa skončil.
Majstrovstvá sveta na Štrbskom Plese videlo vyše 300 tisíc divákov.

</doc>
<doc id="627672" url="https://sk.wikipedia.org/wiki?curid=627672" title="Chemická informatika">
Chemická informatika

Chemická informatika sa zaoberá uchovávaním, indexovaním, vyhľadávaním, vyberaním, vizualizáciou a použitím informácií o chemických zlúčeninách. Za prvého chemického informatika možno považovať už Dmitrija Ivanoviča Mendelejeva, ktorý v roku 1869 publikoval periodický zákon v tabulárnej forme (periodická tabuľka chemických prvkov). V súčasnosti je chemická informatika súčasťou chemických informačných systémov. Jej koncepciu definoval v roku 1998 Frank Brown ako "miešanie informačných zdrojov s cieľom pretransformovať údaje na informácie a informácie na vedomosti na účely rýchlejšieho prijímania správnych rozhodnutí v oblasti identifikácie a optimalizácie nosných štruktúr liečiv". Neskôr Johann Gasteiger zaviedol oveľa všeobecnejšiu definíciu chemickej informatiky: "Chemická informatika spočíva vo využití metód informatiky na riešenie chemických problémov". Do chemickej informatiky sa zaraďujú nasledovné postupy a metódy: vytváranie databanky zlúčenín, prístup k primárnym a sekundárnym zdrojom vedeckej literatúry, QSAR (angl. "quantitative structure–activity relationships") a podobné nástroje štúdia vzťahov medzi štruktúrou a biologickou aktivitou, databanky chemických štruktúr a vlastností zlúčenín, projektovanie a vytváranie chemických knižníc, metódy ich analýzy a štatistické metódy.

</doc>
<doc id="627674" url="https://sk.wikipedia.org/wiki?curid=627674" title="Alabastrón">
Alabastrón

Alabastrón ("alabastron") je typ starovekej keramickej nádoby.
Alabastrón, malá nádoba na drahé masti, oleje (na natieranie) alebo voňavky, patril medzi základné, často používané keramické nádoby v starovekom Grécku. Zvyčajne bol keramický, (napr. v sarkofágu Filipa II. vo Vergine sa našiel strieborný alabastrón na drahé masti) mal štíhly tvar, úzke hrdlo, vypuklé dno, bez úch (iba zriedka mali menšie ušká, zrejme aby sa cez ne prevliekol povrázok alebo remienok), najčastejšie bol bez podstavca (iba niektoré mali podstavec). Mohol mať kožený remienok pre zavesenie. Zdá sa, že bol primárne nádobou na parfumovaný olej, lebo ako to naznačujú scény na vázach, používali ho najmä ženy po kúpaní.
Tieto nádoby sa vyrábali z rôznych materiálov vrátane z alabastra, jemnozrnného sadrovca bielej alebo ružovkastej farby, čiastočne priesvitného, z ktorého v starovekom Egypte a Sumere vyrábali drobné nádoby (vázy, misy, džbány a v Egypte aj nádobky v tvare alabastrónu) a Asýrčania ho používali na reliéfy. V staroveku sa alabaster ťažil hlavne v egyptskom meste "Alabastron" (dnes archeologická lokalita El Amarna) a pri Damasku v Sýrii. Používal sa hlavne pri výrobe malých nádob na vonné masti a oleje, preto je grécky termín pre alabastrón pravdepodobne egyptského pôvodu, aj keď sa alabastróny vyrábali i z iných materiálov (hlina, kov či sklo). Grécki umelci (v Atike) egyptskú nádobku v tvare (základného tvaru) alabastrónu (v Egypte inšpirovanú palmou) prijali okolo roku 600 pred Kr. 
Gréci mali aj odlišné a aj staršie typy alabastrónov: 
Najstarší typ cibuľovitého tvaru sa vyrábal približne od roku 1400 pred Kr. (keramika neskoroheladská) Neskorším typom bol alabastrón korintský, ktorý sa objavil okolo roku 700 pred Kr. (mierne baňatého tvaru s nízkym podstavcom v štýle orientalizujúcom).

</doc>
<doc id="627675" url="https://sk.wikipedia.org/wiki?curid=627675" title="Syndróm krátkeho QT intervalu">
Syndróm krátkeho QT intervalu

Syndróm krátkeho QT intervalu (angl. "Short QT Syndrome, SQTS") je vzácna vrodená srdcová kanalopatia pri ktorej je QT interval abnormálne skrátený, je spájaný so zvýšeným rizikom malingných komorových tachykardií a s fibriláciou predsiení, charakteristickým znakom na EKG je skrátený QT interval spravidla QTc &lt; 340ms. Hlavnou diagnostickou metódou je klasický 12-zvodový EKG záznam podporený abnormálnymi symptómami pacienta (synkopa, fibrilácia predsiení v mladom veku, komorová fibrilácia bez zjavnej štrukturálnej príčiny). Syndróm sa zaraďuje do skupiny autosomálne dominantných dedičných chorôb, kde bývajú postihnuté celé rodiny, veľmi častá je incidencia srdcového zlyhania v rodine.
Diagnóza.
Diagnostika je zložitý proces, presné hodnoty dĺžky krátkeho QT intervalu stále nie sú presne zadefinované (niektorí pacienti so syndrómom krátkeho QT intervalu mali dĺžku korigovaného QTc intervalu aj viac ako 370ms, číže hodnoty normálnej populácie) preto je potrebné spracovať podrobnú anamnézu pacienta), v niektorých prípadoch najmä pri hraničných hodnotách QT intervalu je diagnóza nejasná.
12-zvodové EKG.
prvým článkom diagnostiky je natočenie klasického 12-zvodového EKG, odporúča sa hodnotiť ho pri frekvencii srdca menej ako 80/min keďže vyššie frekvencie môžu pri korigovaní QT intervalu umelo vytvárať dojem normálnej dĺžky. QT interval v zdravom človeku je závislý od frekvencie srdca čím rýchlejšie bije tým kratší Qt interval namerame, ako srdce spomaľuje predlžuje sa aj QT interval, v pacientoch so SQTS ostáva QT interval fixný a nemení sa s frekvenciou.
24-hodinový EKG Holter.
Lekár sleduje odozvu QT intervalu počas 24 hodín pri rôznych frekvenciách srdca, sleduje možný výskyt komorových tachykardií, a sleduje morfológiu T vlny ktorá zvykne byť hrotnatá a úzka.
Genetické testovanie.
V súčasnosti poznáme 6 genetických mutácií ionových kanálikov spôsobujúcich SQTS, genetické testovanie môže odhaliť niektoré nejasné prípady pri hraničných hodnotách.
Bodovanie podľa Golloba.
Dr. Michael Gollob v spolupráci s poprednými kardiológmi na základe doteraz známych prípadov vyvinuli v roku 2011 tabuľku jednoduchého bodovania na diagnostiku.
Symptómy.
Ochorenie často prebieha bez príznakov, prvým symptómom môže byť v 40% až náhla srdcová smrť. Medzi ďalšie príznaky patrí aj synkopa a fibrilácia predsiení, riziko rozvoja príznakov trvá počas celého života s hlavným výskytom medzi narodením a 40. rokom života.
Liečba.
Liečba zahŕňa najmä prevenciu komorových tachykardií pomocou implantovateľného kardioverter-defibrilátora (ICD), v posledných rokoch sa osvedčila účinnosť niektorých antiarytmík (sotalol, chinidín) ktoré účinne predlžujú QT interval.
Prevalencia.
V súčasnosti existuje viac ako 200 dokumentovaných prípadov, možným dôvodom nízkej prevalencie ochorenia je stále nedostatočná znalosť odbornej verejnosti o tomto ochorení. Na Slovensku nebol zaznamenaný zatiaľ žiadny prípad.

</doc>
<doc id="627676" url="https://sk.wikipedia.org/wiki?curid=627676" title="Hovgarden">
Hovgarden

Hovgarden () je zaniknuté stredoveké sídlo a archeologická lokalita na ostrove Adelsö v jazere Mälaren západne od Štokholmu.
Osadu založili Vikingovia v 7. storočí a opustená bola v 10. storočí. Nachádzajú sa tu pozostatky domu obývaného tunajším kráľom (Alsnö hus), mohylový cintorín a runové kamene. V blízkosti ruín sa nachádza románsky kostol, ktorý patrí k najstarším kresťanským objektom vo Švédsku. 
V roku 1993 bol Hovgården spolu so susednou Birkou zapísaný na zoznam svetového dedičstva UNESCO.

</doc>
<doc id="627677" url="https://sk.wikipedia.org/wiki?curid=627677" title="Rádiová stanica vo Varbergu">
Rádiová stanica vo Varbergu

Rádiová stanica vo Varberg je technická stavba v juhozápadnom Švédsku. Nachádza sa pri obci Grimeton, komúna Varberg, kraj Halland.
Zachovalá rádiová stanica, postavená v rokoch 1922 až 1924, bezdrôtovo prenášala informácie pomocou dlhých vĺn z/do Severnej Ameriky (predovšetkým komunikovala so stanicou na Long Island). V 20. až 40. rokoch 20. storočia prenášala telegramy s využitím Morseovej abecedy. Dnes je technickou pamiatkou so zachovalým tzv. Andersonovým alternátorom - predelektronickým rádiovým vysielačom. Prístroje sú stále prevádzkyschopné a raz za rok sa vykonáva ich skúška. V areáli stanice sa nachádza šesť vysielacích veží v rozpone 380 m, každá o výške 127 m.
V roku 2004 bola zapísaná na zoznam svetového dedičstva UNESCO.

</doc>
<doc id="627678" url="https://sk.wikipedia.org/wiki?curid=627678" title="Zdobené farmy v Hälsinglande">
Zdobené farmy v Hälsinglande

Zdobené farmy v Hälsinglande je sedem poľnohospodárskych statkov na území historickej provincie Hälsingland. Sú ukážkou tradičnej výstavby z dreva na švédskom vidieku. 
Obytné budovy sú väčšinou dvojpodlažné, viacgeneračné s bohatou vnútornou výzdobou múrov nástenným maľbami a tapetami. Vnútornou i vonkajšou dekoráciou (umelecké stvárnenie vstupných portálov, šambrán okien) dávali majitelia najavo svoje sociálne postavenie a bohatstvo. Okrem obytných budov sa na statkoch nachádzajú stajne, sýpky, sušiarne a ďalšie hospodárske stavby. 

</doc>
<doc id="627679" url="https://sk.wikipedia.org/wiki?curid=627679" title="Hrobka Askia">
Hrobka Askia

Hrobka Askia sa nachádza v meste Gao v Mali. 
Je to hlinená pyramídovitá stavba vysoká 17 m, ktorú dal na postaviť v roku 1495 postaviť vládca Songhajskej ríše Askia Muhammad potom, čo sa vrátil z púte do Mekky a zaviedol islam ako štátne náboženstvo svojej ríše. Komplex okrem samotnej hrobky zahŕňa aj dve budovy mešity (stále v prevádzke), cintorín a oplotené nádvoria. Hrobka je pozostatkom, svedkom moci a bohatstva Sonhajskej ríše, ktorá existovala v 15. a 16. storočí a ktorá kontrolovala obchod v regióne Sahary - predovšetkým so zlatom a soľou. Hlinené stavby v oblasti Sahelu majú dlhú tradíciu (okrem hrobky Askia aj napr. Timbuktu alebo Djenné).
V roku 2004 bola zapísaná na zoznam svetového dedičstva UNESCO, od roku 2012 je aj na zozname svetového dedičstva v ohrození 

</doc>
<doc id="627680" url="https://sk.wikipedia.org/wiki?curid=627680" title="Aerobraking">
Aerobraking

Aerobraking, brzdenie trením o atmosféru, je spôsob brzdenia telesa pri lete cez atmosféru, ktorý je využívaný niektorými kozmickými sondami na zníženie rýchlosti a tým na zníženie výšky apsidy. Trenie o atmosféru vedie k spomaľovaniu telesa, čo šetrí palivo, ktoré by sa inak muselo na brzdenie použiť.
Tento spôsob je možné využiť iba u telies, ktoré majú okolo seba atmosféru (napr. Zem, Venuša či Mars). Pri trení vzniká plazma, ktorá sondu zahrieva na určitú teplotu, ktorá ale nemá žiaden vplyv na bezchybné fungovanie sondy. Túto metódu využíva napríklad Mars Reconnaissance Orbiter.

</doc>
<doc id="627681" url="https://sk.wikipedia.org/wiki?curid=627681" title="Delta-v">
Delta-v

Delta-v (Δv) označuje v astrodynamike zmenu rýchlosti. Táto skalárna veličina vyjadruje úsilie, ktoré je nutné vyvinúť na vykonanie daného orbitálneho manévru, napríklad prechod na inú obežnú dráhu.
Výpočty.
Výpočet potrebnej delta-v: 
formula_1 
formula_2 je okamžitý ťah
formula_3 je okamžitá hmotnosť
Pri zanedbaní atmosferického trenia a keď bude ťah považovaný za konštantný, bude rovnica zjednodušená:
formula_4 
čo je obyčajný rozdiel rýchlostí.
V prípade rakiet je zanedbané trenie vplyvom atmosféry aj atmosférický tlak, pôsobiaci na plyny vystupujúce z trysky a preto sa pri výpočtoch používajú parametre motora (ťah, I sp) vo vákuu. Potrebná delta-v sa potom počíta podľa Ciolkovského rovnice:
formula_5
Ak výtokovú rýchlosť vyjadríme zo špecifického impulzu: 
formula_6
*formula_7 - špecifický impulz v sekundách
* formula_8 je gravitačné zrýchlenie, 9.80665 m/s2
Delta-v ( Δv ) teda môžeme zapísať
formula_9
formula_12
Z definície vyplýva, že čím je hodnota delta-v menšia, tým jednoduchšie sa daný manéver vykoná. 
Príklady.
Pre vynesenie nákladu na nízku obežnú dráhu je teoreticky potrebná hodnota delta-v približne 8 km/s. Vzhľadom na prítomnosť atmosféry a tomu, že po časť letu musí raketa prekonávať gravitačné zrýchlenie, je potrebné pridať ďalšie asi 2 km/s. Pre prechod z nízkej na geostacionárnu dráhu je potrebná delta-v 3,8 km/s. V praxi sa však používa prechodová dráha, na ktorú je družica navedená posledným stupňom nosnej rakety a delta-v je tu 2,5 km/s. Družica po dosiahnutí apogea spustí vlastný motor, ktorý ju urýchli o ďalších 1,6 km/s a zrovná tak jej dráhu z eliptickej na kruhovú (pozri Hohmannova prechodová dráha )

</doc>
<doc id="627683" url="https://sk.wikipedia.org/wiki?curid=627683" title="Róbert Švec">
Róbert Švec

Mgr. Róbert Švec (* 21. august 1976, Nitra) je slovenský národno-konzervatívny politik, predseda občianskeho združenia Slovenské Hnutie Obrody a zároveň od roku 2019 predseda politickej strany Slovenské Hnutie Obrody. V rokoch 2019 a 2024 kandidoval ako nezávislý kandidát na prezidenta SR.
Životopis.
Švec sa narodil v Nitre, vyštudoval politológiu na Trnavskej univerzite v Trnave.
Politická kariéra.
Róbert Švec sa už niekoľko rokov zapája do spoločenského diania a vyjadruje sa aj k aktuálnym politickým otázkam na Slovensku a vo svete. S kolegami z občianskeho združenia Slovenské Hnutie Obrody sa tiež dlhodobo a pravidelne venuje sociálnym aktivitám (projekt Staráme sa) a ochrane životného prostredia (projekt Nebuď sviňa). Občianske združenie Slovenské Hnutie Obrody vydáva aj noviny Právo Národa, do ktorých Róbert Švec pravidelne prispieva svojimi komentármi a článkami. Svojimi aktivitami podľa vlastných slov nadväzuje na prácu a odkaz Ľudovíta Štúra, ktorého zároveň považuje za najväčšiu osobnosť slovenských dejín.
Mediálnu pozornosť si vyslúžil svojimi výrokmi o optimalizácii obyvateľstva, keď okrem iného hovoril o tom, že „po páde súčasného dekadentného režimu prebehne radikálna optimalizácia v mediálnej oblasti, aby naša mládež nevyrastala pod vplyvom úpadkovej kultúry a bulváru.“ 
Kandidatúry na prezidenta SR.
Koncom mája 2018 Švec oznámil, že sa rozhodol kandidovať ako nezávislý kandidát s podporou jeho SHO vo voľbách prezidenta SR v roku 2019. 28. januára 2019 odovzdal viac než 18 000 podpisov potvrdzujúcich jeho kandidatúru na prezidenta. V prvom kole volieb v marci 2019 získal Švec 6 567 hlasov (0,30 % hlasov, 11. miesto spomedzi kandidátov) a do druhého kola nepostúpil.
Švec 12.februára 2024 podal žalobu na predsedu parlamentu Petra Pellegriniho. Švec bol presvedčený, že predseda parlamentu (a zároveň kandidát na prezidenta) porušil jeho práva keď odmietol Švecovu kandidatúru a zároveň dokument podpísal podpredseda parlamentu, Peter Žiga. Dôvodom odmietnutia kandidatúry bolo nedosiahnutie predpísaného množstva 15 tisíc hlasov. Najvyšší správny súd Švecovej žiadosti vyhovel a umožnil mu kandidovať.
20. marca sa počas diskusie kandidátov na RTVS kandidatúry vzdal v prospech Štefana Harabina, aby „prispel k tomu, aby sa prezidentom stal vlastenecký kandidát“. V prvom kole volieb získal 1 876 (0,08 %) platných hlasov a skončil na poslednom, 11. mieste.
Založenie strany SHO a voľby do NR SR 2020.
Po prezidentských voľbách v máji 2019 založil Švec politickú stranu Slovenské Hnutie Obrody, ktorej sa stal predsedom. V parlamentných voľbách vo februári 2020 kandidoval ako líder kandidátky SHO. Strana však získala len 1 966 hlasov (0,06 % platných hlasov, 20. miesto) a žiaden mandát nezískala.
Kontroverzie.
Švec prechovávu verejnú úctu k pozitívam prezidenta Slovenskej republiky Jozefa Tisa, ktoré podľa neho prevyšujú jeho negatíva. Niektorými autormi je preto považovaný za neofašistu. Oveľa kontroverznejšie sú jeho rasistické - antisemitské a antirómske citáty a neonacistické poznámky o "optimalizácii" počtu nežiadúcich ľudí, na jeho sociálnych sieťach.

</doc>
<doc id="627688" url="https://sk.wikipedia.org/wiki?curid=627688" title="Biologický informačný systém">
Biologický informačný systém

Pod pojmom biologický informačný systém alebo bioinformatika sa označujú počítačové systémy a metódy, ktoré sa používajú na zhromažďovanie, organizovanie, manipuláciu a distribúciu biologických údajov (napríklad sekvencie proteínov a DNA, porovnávanie štruktúry proteínov, numerické a symbolické výpočty). Existuje niekoľko databáz sekvencií proteínov, nukleozidov, enzýmov a ľudských genómov a odpovedajúcich programov na ich prehliadanie. V súčasnosti má bioinformatika významnú úlohu aj v oblasti vývoja nových liečiv.
Dejiny.
Bioinformatika je rozsiahla vedná disciplína, ktorá sa do súčasnej podoby vyvinula počas posledných 50 rokov od objavu štruktúry DNA, a zavŕšila sa sekvencovaním genetického materiálu hlavných rastlinných aj živočíšnych druhov. Základná agenda pre výpočtové problémy sa formulovala už v sedemdesiatych rokoch 20. storočia. Po približne dekáde experimentovania a vývoja v tejto oblasti sa počítačová biológia, s vlastnými algoritmami a ich počítačovými implementáciami, stáva samostatnou disciplínou. V osemdesiatych rokoch 20. storočia sa objavujú prvé komerčné produkty a počítačová analýza sekvencií nukleotidov sa stáva nevyhnutnou pri lepšom pochopení biológie.
Bioinformatika má dôležitú úlohu aj v molekulovej medicíne. Diagnostikovanie a liečenie chorôb bolo v minulosti a neprestáva byť aj v súčasnosti určitým druhom umenia. Dôvodom je skutočnosť, že človek je komplexná mnohotvárna bytosť, ktorej mnohé stránky nepoznáme a pravdepodobne ani nebudeme poznať. Diagnostikovanie a liečenie chorôb má viaceré aspekty (biochemické, fyziologické, psychologické sociologické a spirituálne). Molekulová medicína redukuje túto rôznorodosť na molekulový aspekt. Hlavnou úlohou molekulovej medicíny je identifikovanie molekulovej bázy choroby. Molekulový prístup chápania chorôb sa prejavil ako vysoko efektívny a dramaticky sa zdokonalil zavedením nových technológií na báze proteomiky a genomiky. Pokrok v molekulovej medicíne by však nebol mysliteľný bez moderných počítačových metód bioinformatiky, ktorá v súčasnosti sa intenzívne rozvíja.
Špecifické softvérové systémy.
Bioinformatika závisí tak od hardvéru, ako aj od softvéru. Vývojom a distribúciou softvéru v tejto oblasti sa zaoberá viacero softvérových spoločností a vedeckých laboratórií. Medzi najväčších distribútorov komerčného softvéru patria Schrodinger a Accelrys (BIOVIA), ktorú vlastní softvérová spoločnosť Dassault Systèmes. Veľké vedecké konzorciá, ktoré pôsobia v oblasti živých vied, majú vybudovaný vlastný bioinformačný servis. Takýmto je napríklad HUSAR (Heidelberg Unix Sequence Analysis Resources) z Nemeckého centra pre výskum rakoviny v Heidelbergu (DKFZ). HUSAR (www.genome.dkfz-heidelberg.de) obsahuje viac ako 250 programov na analýzu sekvencií proteínov a DNA. Poskytuje prístup ku viac ako 90 všeobecným databázam (EMBL, GENBANK, SWISSPROT, ENSEMBL, UNIGENE…) a množstvu špecializovaných databánk. Má vybudovaný vyspelý systém na vyhľadávanie údajov o sekvenciách (SRS, Sequence Retrieval System), ktorý umožňuje vyhľadať všetky dostupné informácie o určitom géne, proteíne, skupine génov alebo proteínov. Iným príkladom je programový balík GCG (Genetics Computer Group) vyvinutý na University of Wisconsin, ktorý obsahuje približne 130 programov na sekvenčnú analýzu proteínov a DNA. Od roku 2001 GCG je súčasťou spoločnosti Accelrys, ktorá patrí francúzskej spoločnosti Dassault Systèmes. EBI (European Bioinformatics Institute) je príkladom akademickej neziskovej inštitúcie, ktorá sa orientuje na vytváranie, údržbu a poskytovanie biologických databáz a servisu v oblasti bioinformatiky s cieľom podporovať zhromažďovanie biologických údajov a ich ďalšie využívanie. EBI je časťou EMBL (European Molecular Biology Laboratory, www.embl.de) a sídli v Spojenom kráľovstve (www.ebi.ac.uk). Pre špecializované použitie sa vyvíjajú osobitné softvérové systémy. Napríklad softvér SWEET a SWEET-DB sú prostriedkami, ktoré pracujú na báze webu. SWEET umožňuje konverziu informácie o sekvencii sacharidov na 3D modely, ich vizualizáciu a zápis vo forme súboru s rôznym formátom. SWEET-DB je programom, ktorý sa používa na vytváranie databanky glykoproteínov.
Rozvoj biologických informačných systémov sa sotva dá predstaviť bez webu (World Wide Web) a jazyka HTML (HyperText Markup Language), ktorý zahŕňa spojenia vo forme známeho URL (Uniform Resource Locations) s cieľom združovania sa s inými dokumentmi a miestami. V biológii sa HTML používa na vyhľadávanie údajov, ich publikovanie, zhromažďovanie alebo analýzu. Hlavnými dôvodmi úspechu jazyka HTML v biológii sú tieto:
HTML má aj množstvo obmedzení, ktoré vyplývajú zo skutočnosti, že je určený na prezeranie človekom. Na prekonanie týchto nedostatkov HTML sa vyvinul nový jazyk XML (eXtensible Markup Language). XML má základ v SGML (Standard Generalized Markup Language), ktorý je medzinárodným štandardom na definovanie opisu štruktúry a obsahu rôznych typov elektronických dokumentov. SGML umožňuje vytvoriť vlastný ML (Markup Language), ktorý pozostáva z vlastných etikiet. V biológii sa XML používa na anotáciu údajov o sekvenciách DNA a proteínov. Príkladmi takýchto aplikácií sú BSML (Bioinformatics Sequence Markup Language) (www.visualgenomics.com) a BioML (BIOpolymer Markup Language) (www.proteometrics.com/BIOML/), ktoré poskytujú spoločnosti Visual Genomics Inc. a Proteometrics. XML má predpoklady stať sa v budúcnosti štandardom v oblasti bioinformatiky.
Aplikácie.
Bioinformatika spája matematiku, štatistiku, počítačové vedy a informačné technológie s cieľom riešiť komplexné biologické problémy, ktoré sa v súčasnosti nedajú riešiť inými prostriedkami. Hlavné oblasti aplikácií bioinformatiky sú sekvenčná analýza, predpovedanie štruktúry proteínov, anotácia genómov, komparatívna genomika, zdravie a objav liečiv.

</doc>
<doc id="627693" url="https://sk.wikipedia.org/wiki?curid=627693" title="Som mama (seriál)">
Som mama (seriál)

Som mama je slovenský komediálny seriál, ktorý sa vysielal na od 5. septembra 2018 do 6. marca 2019 na TV JOJ. Seriál sa skončil po dvoch sériách.

</doc>
<doc id="627694" url="https://sk.wikipedia.org/wiki?curid=627694" title="Amforiskos">
Amforiskos

Amforiskos ("amforiskos") je typ starogréckej keramickej nádoby.
Amforiskos (malá amfora, zdrobnenina slova amfora) bola malá až stredná nádoba pripomínajúca amforu (dvojuchá s plynulou krivkou tela), v ktorej sa uchovával parfumovaný olej alebo masť (na rozdiel od amfory, do ktorej sa okrem tekutín dávali aj sypké látky). Informácie o jeho využití nám poskytujú najmä zobrazenia z atických stél a maľby na vázach, z ktorých je zrejmé, že ho používali hlavne ženy podobne ako alabastrón (v kozmetike, olej po kúpaní). 560 – 550 pred Kr. Terakotový amforiskos

</doc>
<doc id="627706" url="https://sk.wikipedia.org/wiki?curid=627706" title="Veľký kanál">
Veľký kanál

Veľký kanál (iné názvy pozri nižšie) je najdlhšia staroveká umelá rieka sveta. Začína v pekinskom obvode Tchung-čou, prechádza Tiencinom a provinciami Che-pej, Šan-tung, Ťiang-su a Če-ťiang až do mesta Chang-čou. 
Názvy.
Slovenské názvy tejto stavby sú: Veľký kanál, Veľký prieplav, Cisársky kanál, Cisársky prieplav, Veľký cisársky prieplav, Veľký cisársky kanál, Veľký čínsky prieplav, Veľký čínsky kanál, Veľký čínsky cisársky prieplav, Veľký prieplav [alebo kanál] Peking - Chang-čou.
Čínske názvy sú: 
Charakteristika.
Najstaršia časť kanála bola vybudovaná v 5. storočí pred Kr., rôzne samostatné úseky boli spojené za vlády dynastie Suej na prelome 6. a 7. storočia.
Celková dĺžka Veľkého kanála je zhruba 1 776 km. Je najstarším a najdlhším kanálom v Číne a zrejme aj na celom svete Najvyššiu úroveň hladiny má kanál v horách Šan-tungu s prevýšením okolo 42 m Lode nemali problém s prekonávaním prevýšenia vďaka sérii stavidiel, budovaných od 10. storočia počas vlády dynastie Sung. Veľkosť a veľkoleposť diela si získala obdiv počas storočí jeho trvania, príkladom sú zápisky japonského mnícha Ennina (* 794† 864), perzského historika Rašída-al-dín Hamadáního (* 1247† 1318) alebo kórejského úradníka Čchö Pua (* 1454† 1504).
Povodne Žltej rieky, krížiacej kanál, periodicky ohrozovali bezpečnosť a funkčnosť kanála. Počas vojen boli vysoké hrádze spútavajúce Žltú rieku občas prekopané v úmysle zaplaviť nepriateľské vojská. To spôsobovalo katastrofy a dlhodobé ekonomické problémy. Napriek občasným obdobiam chátrania a nepoužívania kanál podporoval rozvoj domácej ekonomiky jednoduchým a rýchlym spojením obchodných centier po celú dobu od suejskej vlády.

</doc>
<doc id="627709" url="https://sk.wikipedia.org/wiki?curid=627709" title="Gabriela Drobová">
Gabriela Drobová

Gabriela Drobová Ruman (* 13. apríl 1974, Bratislava) je slovenská dramaturgička, producentka a riaditeľka módnej televízie.
Bola nezávislou kandidátkou na post prezidenta SR v prezidentských voľbách v roku 2019, svoju kandidatúru oznámila 16. septembra 2018. 31. januára 2019 oznámila, že kandidovať nebude, pre nízky záujem podporovateľov o prispievanie na jej transparentný účet.
Životopis.
Gabriela Drobová, rodená Ďurovková, sa narodila v Bratislave do rodiny stavebného inžiniera a ekonómky. Absolvovala Gymnázium Ladislava Sáru, na čo následne vyštudovala sociológiu na Fakulte humanistiky Trnavskej univerzity.
Od roku 1996 stála pri zrode Televízie Markíza a pôsobila v nej dlhoročne ako producentka a šéfdramaturgička, tiež ako moderátorka. V súčasnosti je riaditeľkou a dramaturgičkou módnej televízie Fashion TV.
Osobný život.
Drobová je exmanželkou súčasného predsedu Bratislavského samosprávneho kraja Juraja Drobu. Je bezdetná, v súčasnosti je jej manžel Karol Ruman, s ktorým spolupracujú vo Fashion TV.

</doc>
<doc id="627711" url="https://sk.wikipedia.org/wiki?curid=627711" title="Graf rezov charakteristickej energie C3">
Graf rezov charakteristickej energie C3

Graf rezov charakteristickej energie C3, skrátene graf rezov C3, anglicky porkchop plot, je graf, ktorý zobrazuje kontúry rovnakej charakteristickej energie C3 pre kombinácie dátumov štartu a príletu medziplanetárneho letu. 
Preskúmaním výsledkov grafu môžu letový inžinieri určiť, kedy existujú možnosti štartu ("štartovacie okno"), vhodné pre konkrétnu kozmickú raketu. Kontúra rezu predstavuje konštantnú C3 a stred týchto kontúr v grafe zobrazuje optimálne minimum charakteristickej energie C3. Orbitálne prvky riešenia, kde sú fixné hodnoty dátum odletu, dátum príletu a dĺžka letu, prvýkrát matematicky vyriešil Johann Heinrich Lambert a rovnica je všeobecne známa ako "Lambertov problém" (alebo "veta"). Lambertova veta môže byť použitá na výpočet orbitálnych parametrov trajektórie medzi dvoma bodmi a daný čas letu.
Porkchop plot sa vykresľuje aj s kontúrami v delta-v. 
Použitie.
V programe Voyager inžinieri v JPL vykreslili približne 10 000 potenciálnych trajektórií pomocou grafu rezov C3, z ktorých vybrali približne 100, ktoré boli optimálne pre ciele misie. 

</doc>
<doc id="627714" url="https://sk.wikipedia.org/wiki?curid=627714" title="Gabriela Ďurovková">
Gabriela Ďurovková



</doc>
<doc id="627723" url="https://sk.wikipedia.org/wiki?curid=627723" title="Euthykrates zo Sikyónu">
Euthykrates zo Sikyónu

Euthykrates ("Euthykratés") bol grécky sochár v 4. storočí pred Kr.
Euthykrates, syn a žiak sochárskeho majstra Lysippa zo Sikyónu, bol činný zrejme v 2. polovici 4. stor. pred Kr. Rímsky spisovateľ Plínius, ktorý jeho tvorbu datuje do čias 113. olympiády (do rokov 328 – 324 pred Kr.), zaznamenal, že jeho bronzové sochy neboli až také dynamické a realistické (elegantné) ako sochy jeho otca a uvádza tiež, že bol autorom sochárskych diel, Herakla v Delfách, lovca Alexandra z boiótskeho mesta Thespiai, bojujúcich jazdcov, štvorzáprahu, lovcov so psami a sochy Trofónia z Lebadeie, o ktorej sa zmienil aj grécky cestovateľ Pausanias: „"V jaskyni vyvierajú pramene rieky, sú tam i stojace sochy so žezlami ovinutými hadmi. Mnohí by ich mohli považovať za Asklépia a Hygieiu, v skutočnosti však je to Trofónios a Herkyna, pretože sú Trofóniovi hady zasvätené rovnako ako Asklépiovi"“
Podľa apologéta Tatiana, ktorý zatracoval grécku kultúru, Euthykrates zhotovil aj sochy niekoľkých hetér. Niektorí znalci antického umenia ho pokladajú za možného autora sochy atléta Agia, lebo sa im nezdá, že je táto socha zhotovená úplne podľa Lysippových princípov symetrie. Jeho žiakom bol Teisikrates, syn Thoinia, ktorý tiež patril medzi umelcov slávnej sikyónskej sochárskej školy.

</doc>
<doc id="627724" url="https://sk.wikipedia.org/wiki?curid=627724" title="Myrmecia">
Myrmecia

Myrmecia je rod mravcov. Existuje okolo 90 druhov, takmer všetky sa vyskytujú v Austrálii a na okolitých ostrovoch. "M. apicalis" sa vyskytuje v Novej Kaledónii. Mravce merajú 840 mm, majú veľké oči, dlhé a štíhle hryzadlá a sú vyzbrojení jedovatým žihadlom. Mravce "Myrmecia" sú agresívne a ich bodnutie je bolestivé.

</doc>
<doc id="627725" url="https://sk.wikipedia.org/wiki?curid=627725" title="Golestánsky palác">
Golestánsky palác

Golestánsky palác (, doslova "Záhrada ruží") je komplex budov a parkov v centre Teheránu, ktorý bol v roku 2013 zapísaný na zoznam Svetového dedičstva UNESCO.
Dejiny.
Areál vznikol ako pevnosť ("Arg") za vlády Tahmáspa I. a koncom 18. storočia, keď Kádžárovci urobili z Teheránu hlavné mesto, sa stal oficiálne panovnícku rezidenciou. Najväčšia časť paláca vznikla roku 1865 podľa projektu architekta Hadži Abol-hasan Mimar Navaí, ktorý spojil tradície perzského staviteľstva vyznačujúceho sa bohatou ornamentikou s najnovšími západnými vplyvmi.
Šáh Rezá Šáh Pahlaví v rámci svojho reformného programu presídlil do nového paláca "Nijávarán" na severnom predmestí a dal zbúrať hradby citadely, aby uvoľnili priestor modernej výstavbe. Golestánsky palác potom slúžil k rôznym dvorským slávnostiam, neskôr bol premenený na múzeum a sprístupnený verejnosti.
Posledná veľká rekonštrukcia prebehla v roku 2004.
Súčasti komplexu.
Ku Golestánskemu palácu patrí sedemnásť budov obklopených okrasnými záhradami. Nachádza sa tu audienčná sála s mramorovým trónom z polovice 18. storočia, zrkadlová sála, slonovinová sála, sála briliantov, palác veterných veží, ktorý si vďaka dômyselnému systému vetrania udržuje príjemnú teplotu aj v najväčších horúčavách, etnografické múzeum, výstava darov, ktoré šáhovia dostali od zahraničných návštev, expozícia venovaná histórii iránskej fotografie, knižnica, archív početné vyhliadkové terasy, vodné nádrže a fontány.
V roku 2013 bol palác zapísaný na zoznam svetového dedičstva UNESCO.

</doc>
<doc id="627727" url="https://sk.wikipedia.org/wiki?curid=627727" title="Ailuropoda melanoleuca">
Ailuropoda melanoleuca



</doc>
<doc id="627733" url="https://sk.wikipedia.org/wiki?curid=627733" title="Lucas Vázquez">
Lucas Vázquez

Lucas Vázquez Iglesias známy ako Lucas Vázquez (* 1. júl 1991, Curtis, Španielsko) je španielsky profesionálny futbalista hrajúci za španielsky klub Real Madrid. Jeho pozíciou je post krídelníka a na drese nosí číslo 17.
Klubová kariéra.
Real Madrid.
Lucas sa narodil v meste Curtis. Do tímu Real Madrid sa dostal ako 16-ročný, v roku 2007. Pred pôsobením v A-tíme hrával za "C" a "B" tím Realu.
V roku 2014 odišiel na hosťovanie do barcelonského Espanyolu. V katalánskom tíme dal v tridsiatich štyroch zápasoch tri góly. V Espanyole debutoval 19. augusta 2014 v domácom zápase proti FC Sevilla pri prehre . Svoj prvý gól za Espanyol dal 5. októbra 2014 v domácom zápase proti Realu Sociedad pri výhre .
Po sezóne sa vrátil späť do madridského Realu. Debut za A-tím si pripísal 12. septembra 2015 vo vonkajšom zápase proti Espanyolu. Prvý gól za „Los Galacticos“ dal 30. decembra 2015 proti Realu Sociedad, keď Real v zápase na domácom štadióne Estadio Santiago Bernabéu vyhral . S Realom zaznamenal Vázquez hneď niekoľko úspechov, je trojnásobným víťazom Ligy majstrov (15/16, 16/17, 17/18), jedenkrát vyhral španielsku La Ligu (v sezóne 16/17) a jedenkrát vyhral aj španielsky superpohár. Taktiež je víťazom majstrovstiev sveta klubov a superpohára UEFA.
Reprezentačná kariéra.
Vázquez nereprezentoval Španielsko v mládežníckych kategóriách. Jeho prvý štart za A-tím Španielska prišiel 7. júna 2016 v priateľskom zápase s Gruzínskom pri domácej prehre . Za španielsky národný futbalový tím ešte neskóroval ani raz.

</doc>
<doc id="627734" url="https://sk.wikipedia.org/wiki?curid=627734" title="Borinský kanál">
Borinský kanál

Borinský kanál je umelý, trvalo vodnatý, občasne tečúci vodný tok na Záhorí, v okrese Malacky, v katastri obce Jakubov. Jeho celková dĺžka činí 3,403 km, pričom plocha odtokovej oblasti je cca 2,065 km² a plocha povodia je približne 3,927 km². Na toku sa nachádzajú tri premostenia. Jeho koryto vzniká v nadmorskej výške , a sútokom s Viničným kanálom vo výške vytvára ako hlavná zdrojnica Lúčny kanál. Miesto sútoku sa nazýva Hoštáky.
Vznik.
Borinský kanál vzniká 205 metrov od družstevnej „Dolečkovej cesty“ z Jakubova do Gajar, uprostred rozľahlej ornej pôdy v katatri Jakubova, v Záhorskej nížine, v podcelku Borská nížina, v časti Bor, v nadmorskej výške 
Opis toku.
Po vzniku tečie cez pole, takmer severným smerom asi 340 metrov kde v dĺžke 85 metrov od vzniku priberá pravostranný, najvýznamnejší prítok: Vavrincov kanál. Tu sa koryto rozširuje z 2 na 3 metre na dne, ktoré je v týchto miestach voľné, bahnové, nespevnené. Neďaleko od sútoku prijíma sprava ďalší, bezmenný prítok. Tu sa náhle stočí na západ, šírka koryta za zúži na 1,5 metra a tok podteká v rúre o priemere asi 75 centimetrov Dolečkovú cestu. Dno je už zospodu vydláždené betónovými tvárnicami, jeho šírka však zostáva nezmenená. Západným smerom tečie takmer kilometer, stále poľnohospodársky obrábanou oblasťou. V koryte sa niekedy objaví ker a popri toku rastú topole, ktoré tu boli zasadené umelo. V minulosti na tomto úseku do Borinského kanála ústil aj pravostranný Husí kanál, ktorý sa ale kvôli čiastočnému zasypaniu stal bezodtokový. Na tomto úseku je kanál premostený betónovým mostom s pieskovým povrchom a zľava sa nad ním týči les. Tu sa tok nebadateľne stočí na južnejší smer, ale v princípe stále tečie na západ (0,5 km) a podteká cestu s panelovou vozovkou.
Koryto sa opäť presmeruje priamo na západ a pokračuje takto vyše pol kilometra. Okolo toku stále rastú topole a kry a je obklopený ornou pôdou. Dno je široké rovanko, 1,5 metra, dláždené, ale značne zanesené bahnom. Kanál sa náhle stočí o 90 stupňov na juh, chvíľu tečie týmto smerom, pričom tu už umelo vysadené stromy nerastú a charakter koryta zostáva nezmenený. Potom sa náznakom stočí na juhovýchod, krátko pokračuje týmto smerom a vzápätí mierne obracia na juhozápad (295 metrov). Dno je stále betónové, veľmi znečistené, jeho šírka je už len 1 meter. Hĺbka koryta sa pohybuje okolo troch metrov. Tento úsek tečie v borovicovom lese. Neskôr les opúšťa a stočí sa opäť na juhovýchod. Takto tečie 290 metrov v šírke koryta 1,5 metra až dva metre, s okolorastúcimi kermi a stromami. Tu už sa premostenie nenachádza. A nakoniec v Hoštákoch pri asfaltovej ceste vytvára ako hlavná zdrojnica Lúčny kanál v nadmorskej výške 
Význam.
Z hľadiska významnosti je Borinský kanál asi druhý najvýznamnejší kanál v katastri obce Jakubov, tým, že preteká veľkou časťou poľa a ešte aj odvodňuje povodie Vavrincovho kanála. Najvýznamnejší je Viničný kanál.
História a výstavba kanála.
Kanál vystavali v priebehu tretej etapy melioračných prác pri obce Jakubov v roku 1962.

</doc>
<doc id="627735" url="https://sk.wikipedia.org/wiki?curid=627735" title="Génius (seriál)">
Génius (seriál)

Génius () je americký životopisný seriál stanice National Geographic. Jeho tvorcami sú Noah Pink and Kenneth Biller. Seriál mal v USA premiéru 25. apríla 2017.
Prvá séria mapuje život Alberta Einsteina, od jeho raných rokov, cez jeho čas ako patentový úradník, až do jeho neskorších rokov ako fyzik, ktorý vytvoril teóriu relativity. Séria je založená na knihe "Einstein: jeho život a vesmír" od Waltera Isaacsona. 19. apríla 2017 stanica "National Geographic" objednala druhú sériu, ktorá sa zameriava na Pabla Picassa a ktorá mala premiéru 24. apríla 2018. 18. apríla 2018 stanica objednala tretiu sériu, ktorá bude mapovať život americkej speváčky Arethy Franklinovej a ktorá bude mať premiéru začiatkom roka 2020.
Na Slovensku sa seriál začal vysielať 13. januára 2019 na Dvojke.

</doc>
<doc id="627736" url="https://sk.wikipedia.org/wiki?curid=627736" title="Vinícius Júnior">
Vinícius Júnior

Vinícius José Paixão de Oliveira Júnior známy ako Vinícius Júnior (* 12. júl 2000, São Gonçalo) je profesionálny brazílsky futbalista hrajúci za španielsky klub Real Madrid. Jeho pozíciou je post krídelníka a na drese nosí číslo 7.
Klubová kariéra.
Začiatky.
Vinícius sa narodil v chudobnej rodine. K futbalu ho doviedol jeho otec, keď v roku 2006 zavítal do mládežníckych kategórií Flamenga.
Flamengo.
Za Flamengo odohral Vinícius prvý duel 13. mája 2017, keď sa v 82. minúte dostal na trávnik v zápase proti Atléticu Mineiro. 10. augusta 2017 dal Vinícius svoj prvý gól za Flamengo. Bolo to v Cope Sudamericana v zápase proti Palestinu pri výhre . 19. augusta 2017 skóroval po prvýkrát v brazílskej Série A pri domácej výhre nad Atléticom Goianiense.
Real Madrid.
V lete 2018 prestúpil Vinícius do Realu Madrid. Čiastka sa pohybovala okolo 45 miliónov eur. Stal sa najdrahším brazílskym futbalistom mladším ako 19 rokov. 29. septembra 2018 debutoval za Real Madrid v zápase proti Atléticu Madrid pri bezgólovej remíze, keď prišiel na ihrisko v 87. minúte. 3. novembra dal prvý gól za Real, keď skóroval proti Realu Valladolid pri domácej výhre . Vinícius vystrelil a jeho strelu tečoval hosťujúci obranca a zrazil si ju do siete.

</doc>
<doc id="627740" url="https://sk.wikipedia.org/wiki?curid=627740" title="Veslári">
Veslári

Veslári alebo The Rowers je slovenská hudobná kapela, ktorá bola založená v roku 1971.
História.
Skupina Veslári z Košíc bola založená v roku 1971. Veslári patria medzi najstaršie country hudobné skupiny na Slovensku. Počas jej pôsobenia sa v kapele vystriedalo viac než šesťdesiat muzikantov. Skupina vyšla aj zmenou hudobných štýlov hrali trampgrass, bluegrass , folk, country.
Skupina vznikla s názvom Rowers pretože väčšina kapely pôsobila v skautingu , s názvom vystupovali do roku 1973.
Ku koncu 70. rokov a na začiatku 80. rokov 20. storočia nahrali približne sto skladieb v Česko-slovenskom rozhlase.
V osemdesiatych rokoch účinkovali vo viacerých programoch s hercami a osobnosťami, boli to napr.: Marián Labuda, Jozef Stražan, Jaroslav Čejka, Ďuri Štachitka. S Helenou Růžčkovou a jej synom Jirkom vystupovali v programe s názvom "Duo Kix". Estrádny program mal viac ako dvesto repríz.
V 90. rokoch sa podieľali na prvých dvoch country LP albumoch na Slovensku s názvom: "Keď vchádza ráno" a "Country trh č.1" .
V roku 1993 vydali svoj prvý album - "Country ródeo". Album sa úplne vypredal. O dva roky neskôr vyšiel album "Stratená rieka", ktorý je prierezom tvorby medzi rokmi 1985 až 1995.
V roku 1994 získala skupinu za najlepšiu country skupinu roka výročnú cenu SAHC, Slovenská Asociácia Country Hudby. Vystupujú na rôznych známych festivaloch na Slovensku aj v zahraničí. Vystupujú na country báloch, country ródeách a ďaľších podobných podujatiach.
S Petrom Dulom v zahraničí vystupovali s názvom Peter &amp; The Rowers .
V roku 2009 absolvovali turné "Ready for the Ride Tour" po Európe so spevákom Billym Ryanom 

</doc>
<doc id="627748" url="https://sk.wikipedia.org/wiki?curid=627748" title="The Rowers">
The Rowers



</doc>
<doc id="627750" url="https://sk.wikipedia.org/wiki?curid=627750" title="FOSDEM">
FOSDEM

FOSDEM ("Free and Open source Software Developers' European Meeting") je najväčšia konferencia o open source v Európe, ktorá sa od roku 2001 usporadúva každoročne v Bruseli. Za projektom FOSDEM stál Damien Sandras. 
Ide o dvojdňovú konferenciu plnú prednášok organizovaných dobrovoľníkmi na Université Libre de Bruxelles vždy prvý víkend vo februári, ktorá tiež slúži pre pravidelné stretnutia komunity slobodného softvéru. Vstup na konferenciu je voľný, ale peňažné dary a sponzori sú vítané. V roku 2004 konferenciu navštívilo približne 2500 ľudí.
História.
FOSDEM začal v roku 2000 pod názvom Open Source Developers of Europe Meeting (OSDEM) pod vedením Raphaela Bauduina. Chýbala mu spolupráca ľudí v open source komunite, chcel sa podieľať na spustení európskeho podujatia v Bruseli. Spolupracoval s Damienom Sandrasom.
Neskôr udalosť zopakovali. Písmeno F (z FOSDEM) bolo pridané na žiadosť Richarda Stallmana.
Odvtedy sa udalosť koná každoročne vo februári s rastúcim počtom návštevníkov a prednášok. Organizujú ho s pomocou dobrovoľníkov.
Každý rok ho navštívi okolo 4 000 návštevníkov od roku 2011.

</doc>
<doc id="627752" url="https://sk.wikipedia.org/wiki?curid=627752" title="Free and Open source Software Developers' European Meeting">
Free and Open source Software Developers' European Meeting



</doc>
<doc id="627753" url="https://sk.wikipedia.org/wiki?curid=627753" title="Elektrická batéria">
Elektrická batéria



</doc>
<doc id="627755" url="https://sk.wikipedia.org/wiki?curid=627755" title="Théveninova veta">
Théveninova veta

Théveninova poučka (Théveninov teorém) o náhradnom zdroji napätia tvrdí, že možno ľubovoľne zložitý lineárny obvod nahradiť obvodom skutočného zdroja napätia, pripojeným k ľubovoľným dvom svorkám. Tento postup sa dá aplikovať v obvodoch, kde je potrebné spočítať iba prúd v jednej vetve obvodu. Obdobou je Nortonova veta.
Princíp objavil Hermann von Helmholtz v roku 1853, v roku 1883 ho znovuobjavil francúzsky telegrafný inžinier Léon Charles Thevenin, po ktorom je dnes nazývaný.
Príklad.
Majme obvod, v ktorom chceme vypočítať prúd na rezistore formula_1. Viď obrázok.
Najskôr si označíme svorky (napr. formula_2 A formula_3) Na rezistore R2 a tento rezistor odpojíme. Tento rezistor tvorí tzv. záťaž. (Obr. 1)
V tomto obvode bez pripojeného rezistora R2 vypočítame prúd, ktorý preteká obvodom. Ten sa rovná podľa Ohmovho zákona:
 formula_4
Vnútorné napätie náhradného zdroja určíme ako napätie medzi svorkami formula_2 A formula_3. Prúd formula_7 vytvára na jednotlivých rezistoroch úbytky napätia formula_8, formula_9, formula_10. Tie sa rovnajú:
 formula_11
 formula_12
 formula_13
Obvod si môžeme pre lepšie pochopenie prekresliť (Obr. 2)
 a zapojenie vlastne vytvára nezaťažený delič napätia. V tomto prípade sa napätie medzi svorkami formula_14 Rovná:
 formula_15
Pri výpočte vnútorného odporu náhradného zdroja najprv odpojíme zdroj napätia, a to tak, že tento zdroj nahradíme skratom. Prekreslený obvod je na obrázku č. 3. 
Tento obvod zjednodušíme a výsledný odpor sa rovná vnútornému odporu zdroja (formula_16):
 formula_17
Výsledná schéma náhradného obvodu so skutočným zdrojom napätia je vidieť na obrázku č. 4.
 Teraz, keď poznáme svorkové napätie a vnútorný odpor zdroja, môžeme vypočítať prúd tečúci rezistorom formula_1:
 formula_19

</doc>
<doc id="627756" url="https://sk.wikipedia.org/wiki?curid=627756" title="Nortonova veta">
Nortonova veta

Nortonova veta pre elektrické obvody hovorí, že ľubovoľná sústava lineárnych zdrojov napätia, zdrojov prúdu a rezistorov s dvomi svorkami je elektricky ekvivalentná k ideálnemu zdroju prúdu s paralelne zapojeným ideálnym rezistorom. Pre systémy striedavého prúdu o jednej frekvencii môže byť teorém tiež aplikovaný s využitím všeobecnej impedancie namiesto činného odporu. Nortonov ekvivalent sa používaný na ideálnu náhrade obvodu lineárnych zdrojov a impedanciou na účely výpočtov a riešení elektrických pomerov pri analýze a návrhu obvodov.
Teorém formuloval Hans Ferdinand Mayer a tiež Edward Lawry Norton.
Podobne pozri aj Théveninova veta - náhrada sústavy lineárnych zdrojov a impedanciou ideálnym zdrojom napätia v sériovom spojení s ideálnou impedanciou.

</doc>
<doc id="627759" url="https://sk.wikipedia.org/wiki?curid=627759" title="Španielska chrípka">
Španielska chrípka

Španielska chrípka bola nezvyčajne smrteľná pandémia chrípky, ktorú spôsobil chrípkový vírus H1N1. Trvala od februára 1918 do apríla 1920 a infikovala 500 miliónov ľudí na celom svete - okolo tretiny vtedajšej svetovej populácie - v štyroch po sebe idúcich vlnách. Počet obetí sa zvyčajne odhaduje na 17 až 50 miliónov a možno až 100 miliónov, čo z nej robí jednu z najsmrteľnejších pandémií v histórii ľudstva.
Prvé pozorovania chorôb a úmrtnosti boli zdokumentované v Spojených štátoch, vo Francúzsku, v Nemecku a vo Veľkej Británii. Kvôli udržaniu morálky tieto prvotné správy minimalizovali cenzori z prvej svetovej vojny. Noviny mohli slobodne informovať o účinkoch epidémie v neutrálnom Španielsku, napríklad o ťažkej chorobe kráľa Alfonza XIII., vďaka čomu tieto správy vytvorili falošný dojem zo Španielska, ktoré bolo obzvlášť ťažko zasiahnuté. Tak vznikol názov „španielska“ chrípka. Historické a epidemiologické údaje nie sú dostatočné na identifikáciu geografického pôvodu pandémie, z čoho vznikajú rôzne názory o ohnisku nákazy.
Epidémie chrípky väčšinou zabíjajú najmä mladistvých, starších alebo už oslabených pacientov, obeťou pandémie v roku 1918 však boli nezvyčajne aj zdraví mladí dospelí. Vedci ponúkajú niekoľko možných vysvetlení vysokej úmrtnosti na pandémiu španielskej chrípky. Niektoré výskumy naznačujú, že konkrétny variant vírusu bol nezvyčajne agresívny. Jedna skupina výskumníkov obnovila vírus z tiel zmrazených obetí a transfikovali ním zvieratá, čo spôsobilo rýchlu progresívnu poruchu dýchania a smrť syndrómom uvoľnenia cytokínov (nadmerná reakcia imunitného systému). Predpokladá sa, že silné imunitné reakcie mladých dospelých devastovali telo, zatiaľ čo slabší imunitný systém detí a dospelých v strednom veku spôsobil v týchto skupinách menej úmrtí. V roku 2007 analýza zdravotníckych časopisov z obdobia pandémie zistila, že samotná vírusová infekcia nebola agresívnejšia ako ktorákoľvek predchádzajúca chrípka, avšak osobitné okolnosti epidémie (podvýživa, preplnené lekárske tábory a nemocnice, slabá hygiena) podporovali bakteriálnu superinfekciu, ktorá zabila väčšinu obetí, zvyčajne po trochu predĺženom umieraní.
Španielska chrípka z roku 1918 bola prvou z dvoch pandémií spôsobených vírusom chrípky H1N1; druhou bola pandémia prasačej chrípky v roku 2009.
Historické a epidemiologické údaje nie sú dostatočné na identifikáciu geografického pôvodu pandémie. Niektoré štúdie predpokladajú, že pandémia súvisela s vypuknutím letargickej encefalitídy v 20. rokoch minulého storočia.
Etymológia.
Cenzúra počas vojny, s cieľom udržať morálku, minimalizovala prvotné správy o chorobe a úmrtnosti v Nemecku, Spojenom kráľovstve, Francúzsku a Spojených štátoch. Aj keď nie je známy jeho geografický pôvod, z prvej vlny pandémie sa ochorenie nazývalo španielska chrípka. Španielsko nebolo zapojené do vojny, zostalo neutrálne a nezaviedlo vojnovú cenzúru. Noviny mohli slobodne informovať o účinkoch epidémie v neutrálnom Španielsku, napríklad o ťažkej chorobe kráľa Alfonza XIII., vďaka čomu tieto správy vytvorili falošný dojem zo Španielska, ktoré bolo obzvlášť ťažko zasiahnuté. čím vznikla prezývka „španielska chrípka“.
V čase pandémie sa používali aj alternatívne názvy. Mnohé z nich, podobne ako názov španielskej chrípky, narážali aj na domnelý pôvod choroby. V Senegale ju pomenovali „brazílska chrípka“ a v Brazílii „nemecká chrípka“, zatiaľ čo v Poľsku ju označovali ako „boľševická choroba“. V samotnom Španielsku si prezývku chrípky, ktorá bola „Neapolský vojak“ prevzali z operety z roku 1916 "Pieseň zabudnutia (La canción del olvido)" po tom, čo jeden z libretistov vtipkoval, že najpopulárnejšie hudobné číslo tejto hry, "Neapolský vojak", bola chytľavá ako chrípka. Dnes je však „španielska chrípka“ (Gripe Española) najbežnejšie používaným názvom pandémie v Španielsku.
Medzi ďalšie výrazy pre tento vírus patrí „chrípková pandémia z roku 1918“, „pandémia chrípky z roku 1918“ alebo ich variácie.
Dejiny.
Časová os.
Prvá vlna začiatkom roku 1918.
Pandémia sa tradične označuje za zahájenú 4. marca 1918 záznamom prípadu Alberta Gitchella, armádneho kuchára v tábore Funston v Kansase v Spojených štátoch, napriek tomu, že pred ním pravdepodobne existovali nejaké prípady. Choroba bola pozorovaná v okrese Haskell v januári 1918, čo viedlo miestneho lekára Loringa Minera k varovaniu v akademickom časopise US Public Health Service. Za niekoľko dní hlásilo 522 mužov v tábore chorobu. Do 11. marca 1918 sa vírus dostal do Queensu v New Yorku. Neprijatie preventívnych opatrení v marci/apríli bolo neskôr kritizované.
Keď USA vstúpili do prvej svetovej vojny, choroba sa rýchlo rozšírila z tábora Funston, významného cvičiska pre vojská amerických expedičných síl, do ďalších táborov americkej armády a Európy a do apríla 1918 stala sa epidémiou na stredozápade, východnom pobreží a vo francúzskych prístavoch a na západný front sa dostala do polovice mesiaca. Potom sa rýchlo rozšírila do zvyšku Francúzska, Veľkej Británie, Talianska a Španielska a v máji sa dostala do Vroclavu a Odesy. Po podpísaní Brestlitovskej zmluvy začalo Nemecko prepúšťať ruských vojnových zajatcov, ktorí potom túto chorobu priviedli do svojej krajiny. Do severnej Afriky, Indie a Japonska sa dostala v máji a čoskoro potom pravdepodobne obletela svet, pretože v apríli boli zaznamenané prípady v juhovýchodnej Ázii. V júni bolo hlásené ohnisko v Číne. Po júlovom príchode do Austrálie začala vlna ustupovať.
Prvá vlna chrípky trvala od prvého štvrťroku 1918 a bola pomerne mierna. Miera úmrtnosti nebola zjavne nad normálnou hodnotou; v USA bolo za prvých šesť mesiacov roku 1918 hlásených ~ 75 000 úmrtí súvisiacich s chrípkou v porovnaní s ~ 63 000 úmrtiami v rovnakom časovom období v roku 1915. V španielskom Madride zomrelo od mája do júna 1918 na chrípku menej ako 1 000 ľudí. Počas prvého štvrťroka 1918 neboli hlásené žiadne karantény. Prvá vlna však spôsobila významné prerušenie vojenských operácií 1. svetovej vojny, pričom boli choré tri štvrtiny francúzskych vojsk, polovica britských síl a viac ako 900 000 nemeckých vojakov.
Smrteľná druhá vlna z konca roku 1918.
Druhá vlna sa začala v druhej polovici augusta a pravdepodobne sa rozšírila do Bostonu a Freetownu v Sierre Leone loďami z Brestu, kam pravdepodobne dorazila s americkými jednotkami alebo francúzskymi regrútmi na námorný výcvik. Z Bostonského námorného dvoru a táboru Devens (neskôr premenovaného na Fort Devens), asi 30 kilometrov západne od Bostonu, boli čoskoro postihnuté aj ďalšie americké vojenské objekty, rovnako ako jednotky transportované do Európy. Vďaka pohybom vojsk sa rozšírila v priebehu nasledujúcich dvoch mesiacov do celej Severnej Ameriky a potom do Strednej a Južnej Ameriky a na lodiach sa dostala aj do Brazílie a Karibiku. Z Freetownu sa pandémia šírila ďalej cez západnú Afriku pozdĺž pobrežia, riek a koloniálnych železníc a od hláv koľajníc do vzdialenejších komunít, zatiaľ čo Juhoafrická republika ju dostala v septembri na lodiach privážajúcich späť členov juhoafrického zboru pracovných síl z Francúzska. Odtiaľ sa rozšírila po južnej Afrike a za Zambezi a v novembri sa dostala do Etiópie. 15. septembra došlo v New Yorku k prvému úmrtiu na túto chrípku. Prehliadka pôžičiek Philadelphia Liberty Loans Parade, ktorá sa konala 28. septembra 1918 vo Philadelphii v Pensylvánii na podporu vládnych dlhopisov pre prvú svetovú vojnu, mala za následok 12 000 úmrtí po závažnom prepuknutí choroby medzi ľuďmi, ktorí sa prehliadky zúčastnili.
Z Európy sa druhá vlna prehnala cez Rusko na diagonálnom fronte juhozápad - severovýchod a bola privedená do Archangeľsku zásahom severného Ruska a potom sa rozšírila po Ázii po ruskej občianskej vojne a transsibírskej železnici a zasiahla Irán (kde sa rozšírila cez sväté mesto Mašhad), a potom v septembri neskôr Indiu, v októbri aj Čínu a Japonsko. Oslavy prímeria 11. novembra 1918 spôsobili aj ohniská v Lime a Nairobi, ale do decembra sa vlna väčšinou skončila.
Druhá vlna pandémie španielskej chrípky bola oveľa smrteľnejšia ako prvá. Prvá vlna pripomínala typické chrípkové epidémie; najviac ohrození boli chorí a starší ľudia, zatiaľ čo mladší a zdravší ľudia sa ľahko zotavili. Október 1918 bol mesiacom s najvyššou úmrtnosťou z celej pandémie. V Spojených štátoch bolo v období od septembra do decembra 1918 hlásených ~ 292 000 úmrtí, v porovnaní s ~ 26 000 za rovnaké časové obdobie v roku 1915. Holandsko hlásilo viac ako 40 000 úmrtí na chrípku a akútne respiračné choroby, Bombaj hlásil ~ 15 000 úmrtí v populácii 1,1 milióna obyvateľov. Pandémia španielskej chrípky bola v Indii obzvlášť smrteľná, len v jesenných mesiacoch roku 1918 sa odhaduje na 12,5–20 miliónov úmrtí. 
Tretia vlna v roku 1919.
V januári 1919 zasiahla tretia vlna španielskej chrípky Austráliu, kde po zrušení námornej karantény zabila 12 000 osôb, a potom sa rýchlo rozšírila po Európe a Spojených štátoch, kde sa zdržala na jar až do júna 1919. Postihla predovšetkým Španielsko, Srbsko, Mexiko a Veľkú Britániu, čo si vyžiadalo státisíce mŕtvych. Bolo to menej závažné ako v druhej vlne, ale stále oveľa smrteľnejšie ako v prvej vlne. V Spojených štátoch sa vyskytli izolované ohniská nákazy v niektorých mestách vrátane Los Angeles, New Yorku, Memphisu, Nashvillu, San Francisca a St. Louis. Celková americká úmrtnosť sa počas prvých šiestich mesiacov roku 1919 pohybovala v desiatkach tisíc.
Štvrtá vlna v roku 1920.
Na jar 1920 sa štvrtá vlna vyskytla v izolovaných oblastiach vrátane mesta New York, Švajčiarska, Škandinávie a niektorých juhoamerických ostrovov. Len v New Yorku bolo medzi decembrom 1919 a aprílom 1920 hlásených 6 374 úmrtí, čo je takmer dvojnásobok počtu prvej vlny na jar 1918. Obzvlášť tvrdo zasiahnuté boli ďalšie mestá v USA vrátane Detroitu, Milwaukee, Kansas City, Minneapolisu a St. Louis s mierou úmrtnosti vyššou ako po celý rok 1918. Peru zažilo neskorú vlnu začiatkom roku 1920 a Japonsko ju malo od konca rokov 1919 do 1920, posledné prípady boli v marci. V Európe zaznamenalo päť krajín (Španielsko, Dánsko, Fínsko, Nemecko a Švajčiarsko) neskorý vrchol medzi januárom a aprílom 1920. 
Potenciálny pôvod.
Napriek svojmu názvu historické a epidemiologické údaje nemôžu identifikovať geografický pôvod španielskej chrípky. Bolo však navrhnutých niekoľko teórií.
Spojené štáty.
Prvé potvrdené prípady pochádzajú z USA. Historik Alfred W. Crosby v roku 2003 uviedol, že chrípka má pôvod v Kansase, a populárny autor John M. Barry vo svojom článku z roku 2004 označil ako pôvodný bod ohnisko choroby v januári 1918 v okrese Haskell v Kansase.
Štúdia sklíčok s tkanivami a lekárskych správ z roku 2018, ktorú viedol profesor evolučnej biológie Michael Worobey, našla dôkazy proti pôvodu choroby z Kansasu, pretože tieto prípady boli miernejšie a mali menej úmrtí v porovnaní s infekciami v New Yorku v rovnakom období. Štúdia dokázala prostredníctvom fylogenetických analýz, že vírus mal pravdepodobne severoamerický pôvod, hoci nebola presvedčivá. Okrem toho hemaglutinínové glykoproteíny vírusu naznačujú, že vznikol dávno pred rokom 1918, a ďalšie štúdie naznačujú, že k novému triedeniu vírusu H1N1 došlo pravdepodobne okolo roku 1915. 
Európa.
Hlavné britské vojenské a nemocničné tábory v Étaples vo Francúzsku teoretizoval virológ John Oxford, že boli centrom španielskej chrípky. Jeho štúdia zistila, že koncom roku 1916 bol tábor Étaples zasiahnutý nástupom novej choroby s vysokou úmrtnosťou, ktorá spôsobovala príznaky podobné chrípke. Podľa Oxforda došlo k podobnému prepuknutiu v marci 1917 v kasárňach armády v Aldershote a vojenskí patológovia neskôr rozpoznali tieto skoré ohniská choroby ako rovnakú chorobu ako španielska chrípka. Preplnený tábor a nemocnica boli ideálnym prostredím pre šírenie respiračného vírusu. Nemocnica ošetrila tisíce obetí útokov jedovatými plynmi a ďalších ranených, pričom táborom každý deň prešlo 100 000 vojakov. Bola tiež domovom ošípaných a z okolitých dedín sa pravidelne dovážala hydina, ktorá mala kŕmiť tábor. Oxford a jeho tím predpokladali, že východiskový vírus vo vtákoch zmutoval a potom migroval na ošípané chované v blízkosti obydlí.
V správe zverejnenej v roku 2016 v časopise Journal of the Chinese Medical Association sa našli dôkazy o tom, že vírus z roku 1918 sa šíril v európskych armádach mesiace a možno roky pred pandémiou španielskej chrípky. Politológ Andrew Price-Smith zverejnil údaje z rakúskych archívov naznačujúce, že chrípka sa v Rakúsku začala začiatkom roku 1917. 
Štúdia z roku 2009 zameraná na chrípku a iné respiračné vírusy zistila, že úmrtnosť na španielsku chrípku vrcholila súčasne v dvojmesačnom období od októbra do novembra 1918 vo všetkých štrnástich analyzovaných európskych krajinách, čo je v rozpore so vzorcom, ktorý by vedci očakávali, keby vírus niekde vznikol v Európe a potom sa šíria smerom von.
Čína.
V roku 1993 Claude Hannoun, popredný odborník na španielsku chrípku na Pasteurovom inštitúte, tvrdil, že vírus prekurzora pravdepodobne pochádzal z Číny a potom mutoval v Spojených štátoch blízko Bostonu a odtiaľ sa rozšíril do francúzskeho Brest, na európske bojiská, zvyšok Európy a zvyšok sveta, pričom hlavnými rozširovateľmi sú spojeneckí vojaci a námorníci. Hannoun považoval niekoľko alternatívnych hypotéz pôvodu, ako napríklad Španielsko, Kansas a Brest, za možné, ale nepravdepodobné. V roku 2014 historik Mark Humphries tvrdil, že zdrojom pandémie mohla byť mobilizácia 96 000 čínskych robotníkov za prácou za britskou a francúzskou líniou. Humphries z Memorial University of Newfoundland v St. John's založil svoje závery na novo objavených záznamoch. Našiel archívne dôkazy o tom, že ochorenie dýchacích ciest, ktoré zasiahlo severnú Čínu (odkiaľ pochádzali robotníci) v novembri 1917, bolo čínskymi zdravotníckymi úradníkmi o rok neskôr identifikované ako španielska chrípka. Pre moderné porovnanie však neprežili žiadne vzorky tkaniva. Napriek tomu sa na častiach cesty, ktorou sa robotníci dostali do Európy, ktorá prechádzala aj cez Severnú Ameriku, vyskytli správy o respiračných ochoreniach. 
Jednou z mála oblastí na svete, ktorá bola zdanlivo menej postihnutá pandémiou španielskej chrípky, bola Čína, kde niekoľko štúdií dokumentuje porovnateľne miernu chrípkovú sezónu v roku 1918. To viedlo k špekuláciám, že pandémia španielskej chrípky mala pôvod v Číne, pretože nižšie úmrtnosti na chrípku možno vysvetliť skôr získanou imunitou čínskej populácie voči vírusu chrípky. 
Správa zverejnená v roku 2016 v časopise Journal of the Chinese Medical Association nenašla nijaké dôkazy o tom, že vírus z roku 1918 bol do Európy dovezený prostredníctvom čínskych vojakov a pracovníkov z juhovýchodnej Ázie, a namiesto toho našiel dôkazy o jeho obehu v Európe pred pandémiou. Štúdia z roku 2016 naznačuje, že nízka miera úmrtnosti na chrípku (odhadovaná jedna z tisíc) zistená u čínskych a juhovýchodných ázijských pracovníkov v Európe znamená, že smrtiaca pandémia chrípky z roku 1918 nemohla pochádzať práve od týchto pracovníkov. Ďalším dôkazom proti šíreniu choroby čínskymi pracovníkmi bolo, že pracovníci vstúpili do Európy inými cestami, ktoré neviedli k zistiteľnému rozšíreniu, takže je nepravdepodobné, že by boli pôvodnými hostiteľmi.
Epidemiológia a patológia.
Prenos a mutácia.
Základné reprodukčné číslo vírusu bolo medzi 2 a 3. Blízke ubytovanie a mohutné presuny vojsk z prvej svetovej vojny urýchlili pandémiu a pravdepodobne zvýšili prenos a zosilnili mutácie. Vojna tiež mohla znížiť odolnosť ľudí voči vírusu. Niektorí špekulujú, že imunitný systém vojakov bol oslabený podvýživou, ako aj stresom z bojových a chemických útokov, čo zvyšovalo ich náchylnosť. Veľkým faktorom v celosvetovom výskyte chrípky bolo zvýšenie cestovania. Moderné dopravné systémy uľahčovali šírenie choroby vojakom, námorníkom a civilným cestujúcim. Ďalším problémom boli klamstvá a popieranie vládami, čo spôsobilo, že obyvateľstvo nebolo pripravené na zvládnutie ohnísk.
Závažnosť druhej vlny sa pripisuje okolnostiam prvej svetovej vojny. V civilnom živote uprednostňuje prirodzený výber miernu záťaž. Tí, ktorí veľmi ochorejú, zostávajú doma a tí, ktorí sú mierne chorí, pokračujú vo svojom živote, pričom miernu záťaž šíria prednostne. V zákopoch sa obrátil prirodzený výber. Vojaci s miernym napätím zostali tam, kde boli, zatiaľ čo ťažko chorí boli poslaní preplnenými vlakmi do preplnených poľných nemocníc, kde sa šíril smrteľnejší vírus. Začala sa druhá vlna a chrípka sa opäť rýchlo rozšírila po celom svete. V dôsledku toho počas moderných pandémií úradníci v zdravotníctve hľadajú smrteľnejšie kmene vírusu, keď sa dostane na miesta so sociálnymi nepokojmi. Skutočnosť, že väčšina z tých, ktorí sa zotavili z infekcií prvej vlny, dostali imunitu, ukázala, že to musel byť rovnaký kmeň chrípky. Toto sa najdramatickejšie ilustrovalo v Kodani, ktorá unikla s kombinovanou mierou úmrtnosti iba 0,29% (0,02% v prvej vlne a 0,27% v druhej vlne) kvôli vystaveniu menej smrteľnej prvej vlne. Pre zvyšok populácie bola druhá vlna oveľa smrteľnejšia; najzraniteľnejšími ľuďmi boli ľudia ako vojaci v zákopoch - dospelí, ktorí boli mladí a fit. 
Po smrteľnej druhej vlne na konci roku 1918 nové prípady náhle poklesli. Napríklad vo Philadelphii zomrelo v týždni končiacom sa 16. októbra 4 597 ľudí, ale do 11. novembra chrípka z mesta takmer zmizla. Jedným z vysvetlení rýchleho poklesu smrteľnosti choroby je, že lekári sa stali účinnejšími pri prevencii a liečbe zápalu pľúc, ktorý sa vyvinul po infikovaní vírusom obete. John Barry však vo svojej knihe "Veľká chrípka: Epický príbeh najsmrteľnejšieho moru v histórii" z roku 2004 uviedol, že vedci nenašli nijaké dôkazy na podporu tohto stanoviska. Ďalšia teória tvrdí, že vírus z roku 1918 mutoval mimoriadne rýchlo na menej smrtiaci kmeň. Takýto vývoj chrípky je bežný jav: existuje tendencia k tomu, že patogénne vírusy budú časom menej smrteľné, pretože hostitelia nebezpečnejších kmeňov majú tendenciu vymierať. Niektoré smrteľné prípady pokračovali aj v marci 1919, pričom vo finále Stanleyho pohára z roku 1919 zomrel jeden hráč. 
Príznaky a symptómy.
U väčšiny infikovaných sa vyskytli iba typické príznaky chrípky, bolesti hrdla, hlavy a horúčka, najmä počas prvej vlny. Počas druhej vlny však bolo ochorenie oveľa vážnejšie, často komplikované bakteriálnym zápalom pľúc, ktorý bol často príčinou smrti. Tento vážnejší typ spôsobil vývoj "cyanózy heliotropu", pri ktorej sa na pokožke najskôr vytvorili dve mahagónové škvrny nad lícnymi kosťami, ktoré sa potom v priebehu niekoľkých hodín rozšírili, aby zafarbili celú tvár na modro, potom nasledovalo čierne sfarbenie najskôr v končatinách a potom sa malo ďalej rozširovať na končatiny a trup. Potom nasledovala smrť v priebehu niekoľkých hodín alebo dní, pretože pľúca boli naplnené tekutinami. Medzi ďalšie hlásené príznaky a symptómy patrili spontánne krvácanie z úst a nosa, potraty tehotných žien, zvláštny zápach, padanie zubov a vlasov, delírium, závraty, nespavosť, strata sluchu alebo čuchu, rozmazané videnie a zhoršené farebné videnie. Jeden pozorovateľ napísal: „Jednou z najvýraznejších komplikácií bolo krvácanie zo slizníc, najmä z nosa, žalúdka a čriev. Vyskytlo sa tiež krvácanie z uší a petechiálne krvácanie do kože“. Verilo sa, že závažnosť symptómov bola spôsobená cytokínovými búrkami.
Väčšina úmrtí bola na bakteriálny zápal pľúc, bežnú sekundárnu infekciu spojenú s chrípkou. Samotný zápal pľúc bol spôsobený bežnými baktériami horných dýchacích ciest, ktoré sa dokázali dostať do pľúc cez poškodené priedušky obetí. Vírus tiež zabil ľudí priamo tým, že spôsobil masívne krvácanie a opuchy v pľúcach. Moderná analýza ukázala, že vírus je obzvlášť smrtiaci, pretože vyvoláva cytokínovú búrku (nadmerná reakcia imunitného systému tela). Jedna skupina vedcov získala vírus z tiel zmrazených obetí a transfekovaných zvierat. Zvieratá utrpeli rýchlo progresívne respiračné zlyhanie a smrť prostredníctvom cytokínovej búrky. Predpokladá sa, že silné imunitné reakcie mladých dospelých zničili organizmus, zatiaľ čo slabšie imunitné reakcie detí a dospelých stredného veku viedli k menšiemu počtu úmrtí v týchto skupinách.
Nesprávna diagnóza.
Pretože vírus, ktorý chorobu spôsobil, bol v tom čase príliš malý na to, aby ho bolo možné vidieť pod mikroskopom, nastali problémy so správnou diagnostikou. Namiesto toho sa mylne považovala za pôvodcu baktéria "Haemophilus influenzae", pretože bola dosť veľká na to, aby ju bolo možné vidieť, a bola prítomná u mnohých, aj keď nie u všetkých pacientov. Z tohto dôvodu vakcína použitá proti tomuto bacilu nezvýšila infekciu, ale znížila úmrtnosť.
Počas smrtiacej druhej vlny tiež panovali obavy, že išlo v skutočnosti o mor, horúčku dengue alebo choleru. Ďalšou častou nesprávnou diagnózou bol týfus, ktorý bol bežný v podmienkach sociálnych otrasov, a preto ovplyvňoval Rusko aj po októbrovej revolúcii. V Čile bol elita krajiny presvedčená, že národ je v silnom úpadku, a preto sa lekári domnievali, že touto chorobou bol týfus spôsobený nesprávnou hygienou, a nie infekčnosťou, čo viedlo k zle riadenej reakcii, ktorá nezakazovala hromadné zhromaždenia.
Reakcie.
Riadenie verejného zdravia.
Aj keď v roku 1918 existovali systémy varovania orgánov verejného zdravotníctva pred infekčným šírením, vo všeobecnosti nezahŕňali chrípku, čo viedlo k oneskorenej reakcii. Napriek tomu sa podnikli kroky. Námorné karantény boli vyhlásené na ostrovoch ako Island, Austrália a Americká Samoa, čo zachránilo mnoho životov. Boli zavedené sociálne dištančné opatrenia, napríklad zatvorenie škôl, divadiel a miest bohoslužieb, obmedzenie verejnej dopravy a zákaz hromadných zhromaždení. Nosenie rúšok sa stalo bežným na niektorých miestach, napríklad v Japonsku, hoci sa o ich účinnosti viedli diskusie. Proti ich použitiu bol aj istý odpor, čoho príkladom je Protirúšková liga v San Franciscu. Boli tiež vyvinuté vakcíny, ktoré však boli založené na baktériách a nie na skutočnom víruse, a preto mohli pomôcť iba pri sekundárnych infekciách. Skutočné presadzovanie rôznych obmedzení sa líšilo.
Neskoršia štúdia zistila, že opatrenia, ako napríklad zákaz hromadných zhromaždení a požiadavka nosenia rúšok, mohli znížiť úmrtnosť až na 50 percent, avšak to záviselo od toho, či boli uvalené skoro v čase vypuknutia choroby a či neboli predčasne zrušené.
Lekárske ošetrenie.
Pretože neexistovali žiadne antivírusové lieky na liečbu vírusu a antibiotiká na liečbu sekundárnych bakteriálnych infekcií, lekári sa spoliehali na náhodný výber liekov s rôznym stupňom účinnosti, ako sú aspirín, chinín, arzén, digitalis, strychnín, epsomové soli, ricínový olej a jód. Aplikovali sa tiež liečby ľudovej medicíny, ako je krviprelievanie, ajurvéda a kampo. 
Šírenie informácií.
Kvôli prvej svetovej vojne sa veľa krajín zapojilo do vojnovej cenzúry a potlačilo hlásenie pandémie. Napríklad talianskym novinám "Corriere della Sera" bolo zakázané hlásiť každodenné počty úmrtí. Vtedajšie noviny boli tiež všeobecne paternalistické a obávali sa masovej paniky. Spolu s chorobou by sa šírili aj dezinformácie. V Írsku panovalo presvedčenie, že škodlivé plyny stúpajú z masových hrobov Flámskeho poľa a sú „fúkané vetrom do celého sveta“. Existovalo tiež presvedčenie, že za tým stoja Nemci, napríklad otravou aspirínom vyrobeným spoločnosťou Bayer alebo uvoľňovaním jedovatého plynu z ponoriek.
Úmrtnosť.
Po celom svete.
Španielska chrípka infikovala okolo 500 miliónov ľudí, čo bola asi jedna tretina svetovej populácie vtedajšej doby. Odhady počtu infikovaných ľudí sa veľmi líšia, chrípka sa však bez ohľadu na to považuje za jednu z najsmrteľnejších pandémií v histórii. Skorý odhad z roku 1927 stanovil globálnu úmrtnosť na 21,6 milióna. Odhad z roku 1991 uvádza, že vírus zabil 25 až 39 miliónov ľudí. Odhad z roku 2005 stanovil počet obetí na 50 miliónov (asi 3% svetovej populácie), a možno až 100 miliónov (viac ako 5%). Prehodnotenie v časopise "American Journal of Epidemiology" z roku 2018 však odhadlo celkovú hodnotu približne 17 miliónov, hoci to bolo sporné. Pri svetovej populácii 1,8 až 1,9 miliardy zodpovedajú tieto odhady k 1 až 6 percentám populácie.
Štúdia z roku 2009 zameraná na chrípku a iné respiračné vírusy založená na údajoch zo štrnástich európskych krajín odhadla v súlade s tromi predchádzajúcimi štúdiami z roku 1991 v Európe celkovo 2,64 milióna úmrtí spôsobených španielskou chrípkou počas hlavnej fázy pandémie v rokoch 1918-1919; čo bolo v súlade s tromi predchádzajúcimi štúdiami z rokov 1991, 2002 a 2006, ktoré počítali s počtom obetí v Európe v rozmedzí od 2 miliónov do 2,3 milióna. To predstavuje úmrtnosť asi 1,1% európskej populácie (žilo okolo 250 miliónov v roku 1918), čo bola podstatne vyššia ako úmrtnosť v USA, o ktorej si autori myslia, že je pravdepodobná v dôsledku závažných následkov vojny v Európe. Miera nadmernej úmrtnosti vo Veľkej Británii sa odhaduje na 0,28% - 0,4%, čo je hlboko pod týmto európskym priemerom.
V Indii zomrelo asi 12–17 miliónov ľudí, asi 5% populácie. Počet obetí v Britskej Indii bol 13,88 milióna. Iný odhad predpokladá najmenej 12 miliónov mŕtvych. Desaťročie v rokoch 1911 až 1921 bolo jediným obdobím sčítania, v ktorom klesla populácia Indie, najmä v dôsledku devastácie pandémiou španielskej chrípky. Zatiaľ čo India je všeobecne označovaná za krajinu najviac postihnutú španielskou chrípkou, aspoň jedna štúdia tvrdí, že za veľmi vysokú mieru nadmernej úmrtnosti pozorovanú v roku 1918 môžu čiastočne zodpovedať ďalšie faktory, ktoré uvádzajú neobvykle vysokú úmrtnosť v roku 1917 a veľké regionálne rozdiely (od 0,47% až 6,66%). Štúdia z roku 2006 v magazíne "The Lancet" tiež poznamenala, že indické provincie mali mieru nadmernej úmrtnosti v rozmedzí od 2,1% do 7,8%, pričom uviedli: „Vtedajší vykladatelia pripisovali túto obrovskú zmenu rozdielom v nutričnom stave a denným výkyvom teploty.“
Vo Fínsku zomrelo 20 000 z 210 000 infikovaných. Vo Švédsku zomrelo 34 000 ľudí.
V Japonsku bolo postihnutých 23 miliónov ľudí, z ktorých najmenej 390 000 zomreli. V Holandskej východnej Indii (dnes Indonézia) sa predpokladalo, že medzi 30 miliónmi obyvateľov zomrelo 1,5 milióna. Na Tahiti zomrelo počas jedného mesiaca 13% populácie. Podobne na Západnej Samoe zomrelo do dvoch mesiacov 22% z 38 000 obyvateľov. 
Na Novom Zélande zabila chrípka za šesť týždňov odhadom 6 400 Pakehov a 2 500 domorodých Maorov.
V USA sa nakazilo asi 28% zo 105 miliónov obyvateľov a 500 000 až 850 000 ľudí zomrelo (0,48 až 0,81 percenta populácie). Obzvlášť tvrdo boli zasiahnuté indiánske kmene. V oblasti Štyroch Rohov bolo medzi domorodými Američanmi registrovaných 3 293 úmrtí. Na Aljaške zomreli celé inuitské a aljašské domorodé dedinské komunity. V Kanade zomrelo 50 000 ľudí.
V Brazílii zomrelo 300 000 vrátane prezidenta Rodriguesa Alvesa. 
V Británii zomrelo až 250 000 ľudí; vo Francúzsku viac ako 400 000.
V Ghane zabila epidémia chrípky najmenej 100 000 ľudí. Tafari Makonnen (budúci Hajilä Sillase, cisár Etiópie) bol jedným z prvých Etiópčanov, ktorí ochoreli na chrípku, ale prežili. Mnoho z jeho poddaných neprežili; odhady úmrtí v hlavnom meste Addis Abeba sa pohybujú od 5 000 do 10 000 alebo viac. 
Počet obetí v Rusku sa odhaduje na 450 000, hoci epidemiológovia, ktorí toto číslo navrhli, ho označili za „strelu do tmy“. Ak je to správne, Rusko stratilo zhruba 0,4% svojej populácie, čo znamená, že utrpelo najnižšiu úmrtnosť na chrípku v Európe. Ďalšia štúdia považuje tento počet za nepravdepodobný, pretože krajina bola v zajatí občianskej vojny a infraštruktúra každodenného života sa rozpadla; štúdia naznačuje, že počet obetí v Rusku sa priblížil k 2%, čo je 2,7 milióna ľudí.
Zdevastované komunity.
Aj v oblastiach s nízkou úmrtnosťou bolo toľko dospelých práceneschopných, že bola sťažená veľká časť každodenného života. Niektoré komunity zatvorili všetky obchody alebo požadovali, aby zákazníci nechávali objednávky vonku. Objavili sa správy, že zdravotnícki pracovníci nemohli ošetrovať chorých ani hrobári pochovávať mŕtvych, pretože aj oni boli chorí. Masové hroby boli kopané parnou lopatou a telá pochované bez rakiev na mnohých miestach. 
Bristolský záliv, región Aljašky obývaný domorodými obyvateľmi, utrpel úmrtnosť 40 percent z celkového počtu obyvateľov, pričom niektoré dediny úplne zanikli.
Obzvlášť tvrdo bolo zasiahnuté niekoľko tichomorských ostrovných území. Pandémia sa k nim dostala z Nového Zélandu, ktorý bol príliš pomalý na realizáciu opatrení na zabránenie tomu, aby lode, ako napríklad "SS Talune", prenášajúce chrípku, opustili svoje prístavy. Z Nového Zélandu sa chrípka dostala na Tongu (usmrtila 8% populácie), Nauru (16%) a na Fidži (5%, 9 000 ľudí). Najhoršie zasiahnutá bola Západná Samoa, predtým Nemecká Samoa, ktorú v roku 1914 obsadil Nový Zéland. Nakazených bolo 90% populácie; zomrelo 30% dospelých mužov, 22% dospelých žien a 10% detí. Naopak, guvernér John Martin Poyer zabránil chrípke dostať sa na susednú Americkú Samou uvalením blokády. Choroba sa najrýchlejšie rozšírila medzi vyššími spoločenskými vrstvami domorodého obyvateľstva kvôli zvyku zhromažďovať ústne podania od náčelníkov na ich smrteľných posteliach; týmto procesom bolo nakazených veľa starších obyvateľov.
V Iráne bola úmrtnosť veľmi vysoká: podľa odhadov zomrelo medzi 902 400 a 2 431 000 obyvateľov, čo predstavuje 8 až 22% z celkovej populácie. Krajina súčasne prechádzala perzským hladomorom v rokoch 1917–1919.
V Írsku dosiahla španielska chrípka počas najhorších 12 mesiacov jednu tretinu všetkých úmrtí.
Odhaduje sa, že v Južnej Afrike zomrelo do šiestich týždňov asi 300 000 ľudí, čo predstavuje 6% populácie. Verí sa, že vládne kroky v počiatočných štádiách príchodu vírusu do krajiny v septembri 1918 neúmyselne urýchlili jeho šírenie po celej krajine. Zahynula takmer štvrtina pracujúcej populácie Kimberley, ktorú tvorili pracovníci v diamantových baniach. V Britskom Somálsku jeden úradník odhadoval, že zomrelo 7% pôvodnej populácie. Tento obrovský počet obetí bol výsledkom extrémne vysokej miery infekcie až 50% a extrémnej závažnosti symptómov, o ktorých sa predpokladá, že boli spôsobené cytokínovými búrkami.
Menej postihnuté oblasti.
V Tichomorí sa Americkej Samoe a francúzskej kolónii Novej Kaledónie podarilo účinnou karanténou zabrániť čo i len jedinému úmrtiu na túto chrípku. Austrálii sa tiež podarilo vyhnúť prvým dvom vlnám karanténou. Island chránil tretinu svojej populácie pred vystavením účinkom blokovania hlavnej cesty ostrova. Na konci pandémie izolovaný ostrov Marajó v brazílskej delte rieky Amazonky nehlásil ohnisko nákazy. Svätá Helena tiež nehlásila žiadne úmrtia.
Odhady počtu obetí v Číne sa veľmi líšili, a to v rozmedzí, ktoré odráža nedostatok centralizovaného zberu údajov o zdravotnom stave v tom čase kvôli obdobiu vojnového obdobia. Čína mohla v roku 1918 zažiť relatívne miernu chrípkovú sezónu v porovnaní s inými oblasťami sveta. Niektoré správy z jej vnútra však naznačujú, že úmrtnosť na chrípku bola v roku 1918 pravdepodobne vyššia aspoň na niekoľkých čínskych miestach. Prinajmenšom existuje len málo dôkazov o tom, že Čína ako celok bola vážne postihnutá chrípkou v porovnaní s inými krajinami sveta.
Prvý odhad čínskeho počtu obetí urobili v roku 1991 Patterson a Pyle, ktorí odhadovali mýto na 5 až 9 miliónov. Avšak túto štúdiu z roku 1991 kritizovali neskoršie štúdie kvôli chybnej metodológii a novšie štúdie publikovali odhady oveľa nižšej úmrtnosti v Číne. Napríklad Iijima v roku 1998 odhaduje počet obetí v Číne na 1 až 1,28 milióna na základe údajov dostupných z čínskych prístavných miest. Nižšie odhady počtu obetí na životoch v Číne vychádzajú z nízkej úmrtnosti zistenej v čínskych prístavných mestách (napríklad Hongkong) a z predpokladu, že zlá komunikácia zabránila chrípke preniknúť do vnútrozemia Číny. Niektoré súčasné správy z novín, ako aj správy od misionárskych lekárov však naznačujú, že chrípka prenikla do čínskeho vnútrozemia a že chrípka bola silná aspoň na niektorých miestach na vidieku v Číne.
Aj keď lekárske záznamy z vnútrozemia Číny chýbajú, rozsiahle lekárske údaje boli zaznamenané v čínskych prístavných mestách, ako napríklad vtedajší Britmi kontrolovaný Hongkong, Kanton, Peking, Charbin a Šanghaj. Tieto údaje zhromaždila Čínska námorná colná služba, ktorú vo veľkej miere zamestnávali nečínski cudzinci, ako sú Briti, Francúzi a ďalší európski koloniálni úradníci v Číne. Presné údaje z čínskych prístavných miest ako celok ukazujú neuveriteľne nízku mieru úmrtnosti v porovnaní s ostatnými ázijskými mestami. Napríklad britské úrady v Hongkongu a Kantone uviedli mieru úmrtnosti na chrípku vo výške 0,25% a 0,32%, čo je oveľa menej ako miera úmrtnosti v iných ázijských mestách, ako je Kalkata alebo Bombaj, kde bola chrípka omnoho ničivejšia. Podobne to bolo v čínskom meste Šanghaj, ktoré malo v roku 1918 viac ako 2 milióny obyvateľov, avšak v roku 1918boli zaznamenané iba 266 prípady úmrtí na chrípku. Ak sa extrapolujú z rozsiahlych údajov zaznamenaných z čínskych miest, navrhovaná miera úmrtnosti na chrípku v Číne ako celku bola v roku 1918 pravdepodobne nižšia ako 1% - oveľa nižšia ako svetový priemer (ktorý bol okolo 3–5%). Naproti tomu Japonsko a Taiwan hlásili úmrtnosť na chrípku okolo 0,45%, respektíve 0,69%, vyššiu ako úmrtnosť zozbieranú z údajov v čínskych prístavných mestách, ako sú Hongkong (0,25%), Kanton (0,32%) a Šanghaj.
Najviac postihnuté skupiny ľudí.
Pandémia väčšinou zabila mladých dospelých. V rokoch 1918 až 1919 sa 99% úmrtí na pandemickú chrípku v USA vyskytlo u ľudí mladších ako 65 rokov a takmer polovica úmrtí bola u mladých dospelých vo veku 20 až 40 rokov. V roku 1920 sa úmrtnosť osôb mladších ako 65 rokov znížila šesťnásobne na polovicu úmrtnosti osôb starších ako 65 rokov, ale stále sa vyskytlo 92% úmrtí u osôb mladších ako 65 rokov. To je neobvyklé, pretože chrípka je zvyčajne najsmrteľnejšia pre slabých jedincov, ako sú kojenci do dvoch rokov, dospelí nad 70 rokov a ľudia s oslabenou imunitou. V roku 1918 mohli mať starší dospelí čiastočnú ochranu spôsobenú vystavením pandémii chrípky z rokov 1889–1890, známej ako „ruská chrípka“. Podľa historika Johna M. Barryho boli najzraniteľnejšie zo všetkých - „tie, ktoré s najväčšou pravdepodobnosťou zomrú“ - tehotné ženy. Uviedol, že v trinástich štúdiách hospitalizovaných žien počas pandémie sa úmrtnosť pohybovala od 23% do 71%. Z tehotných žien, ktoré prežili pôrod, prišla o dieťa viac ako štvrtina (26%). Ďalšou zvláštnosťou bolo, že ohnisko bolo rozšírené v lete a na jeseň (na severnej pologuli); chrípka je v zime zvyčajne menej zraniteľná.
Existovali aj geografické vzorce úmrtnosti na túto chorobu. Niektoré časti Ázie mali 30-krát vyššiu úmrtnosť ako niektoré časti Európy a všeobecne bola vyššia v Afrike a Ázii, zatiaľ čo v Európe, Severnej Amerike a Ázii bola menšia. Veľké rozdiely sa vyskytli aj na kontinentoch, kde bola trikrát vyššia úmrtnosť v Maďarsku a Španielsku v porovnaní s Dánskom, dvakrát až trikrát vyššia šanca na smrť v subsaharskej Afrike v porovnaní so severnou Afrikou a možno až desaťkrát vyššia miera medzi extrémami Ázie. Mestá boli postihnuté horšie ako vidiecke oblasti. Medzi mestami boli tiež rozdiely, ktoré mohli odrážať vystavenie miernejšej prvej vlny poskytujúcej imunitu, ako aj zavedenie sociálnych dištančných opatrení.
Ďalším hlavným vzorom boli rozdiely medzi sociálnymi triedami. V Osle úmrtnosť nepriamo korelovala s veľkosťou bytu, pretože chudobnejší ľudia žijúci v menších bytoch zomierali vyššou mierou. Sociálne postavenie sa prejavilo aj vo vyššej úmrtnosti prisťahovaleckých komunít. Talianski Američania, v tom čase nedávno prichádzajúca skupina, mali v porovnaní s priemernými Američanmi takmer dvojnásobnú pravdepodobnosť úmrtia. Tieto rozdiely odrážali horšie stravovacie návyky, preplnené životné podmienky a problémy s prístupom k zdravotnej starostlivosti. Paradoxné však bolo, že Afroameričanov pandémia relatívne ušetrila.
Chrípka zabila viac mužov ako žien, pretože bolo pravdepodobnejšie, že budú chodiť von a budú vystavení riziku, zatiaľ čo ženy mali tendenciu zostať doma. Z rovnakého dôvodu mali muži tiež väčšiu pravdepodobnosť už existujúcej tuberkulózy, ktorá výrazne zhoršila šance na uzdravenie. V Indii však bol pravý opak, pravdepodobne preto, že indické ženy boli zanedbávané zlou výživou a čakalo sa od nich, že sa budú starať o chorých. 
Štúdia "He et al." (2011) použila prístup mechanistického modelovania na štúdium troch vĺn španielskej chrípky. Skúmali faktory, ktoré sú základom variability časových vzorcov a ich korelácie so vzorcami úmrtnosti a chorobnosti. Ich analýza naznačuje, že časové rozdiely v prenosovej rýchlosti poskytujú najlepšie vysvetlenie a zmeny v prenosu potrebné na generovanie týchto troch vĺn sú v biologicky prijateľných hodnotách. Ďalšia štúdia "He a kol." (2013) na odvodenie príčiny troch vĺn španielskej chrípky použili jednoduchý epidemický model zahŕňajúci tri faktory. Týmito faktormi boli otváranie a zatváranie škôl, zmeny teploty počas vypuknutia a zmeny správania človeka v reakcii na prepuknutie. Výsledky ich modelovania ukázali, že všetky tri faktory sú dôležité, ale najvýznamnejšie účinky preukázali reakcie ľudského správania. 
Dopad.
Prvá svetová vojna.
Akademik Andrew Price-Smith uviedol, že vírus pomohol v posledných dňoch vojny nakloniť pomer síl k spojeneckej veci. Poskytuje údaje o tom, že vírusové vlny zasiahli ústredné mocnosti pred spojeneckými mocnosťami a že chorobnosť aj úmrtnosť v Nemecku a Rakúsku boli podstatne vyššie ako v Británii a Francúzsku. Štúdia Lanceta z roku 2006 potvrdzuje vyššiu mieru nadmernej úmrtnosti v Nemecku (0,76%) a Rakúsku (1,61%) v porovnaní s Britániou (0,34%) a Francúzskom (0,75%). 
Kenneth Kahn z Oxford University Computing Services píše, že „Mnoho vedcov tvrdilo, že vojnové podmienky výrazne pomohli šíreniu choroby. A ďalší tvrdia, že priebeh vojny (a následná mierová zmluva) bol ovplyvnený pandémiou.“ Kahn vyvinul model, ktorý je možné použiť na domácich počítačoch na testovanie týchto teórií.

</doc>
<doc id="627761" url="https://sk.wikipedia.org/wiki?curid=627761" title="Lissotriton montandoni">
Lissotriton montandoni



</doc>
<doc id="627762" url="https://sk.wikipedia.org/wiki?curid=627762" title="Euthykrates (sochár)">
Euthykrates (sochár)

Euthykrates ("Euthykratés") bol grécky sochár v 3. storočí pred Kr.
Sochár Euthykrates, zrejme rodák z Rodosu a žiak (alebo syn) Macedónčana Kallia, tvoril v 1. polovici 3. storočia pred Kr. Od starovekých autorov o ňom nemáme správy. Meno tohto sochára sa stalo známym až po rodoskom náleze jeho fragmentárnej signatúry ("Εὐθυκράτης Καλλία Μα[κεδὼν ἐποίησε]""Euthykrates Kalliov z Ma[cedónie zhotovil]") na modrastom mramorovom podstavci zo sochy istej "Astidy zo (Sidónu ?)", ktorú podľa značne poškodeného nápisu venoval jej manžel "Dionysios", zrejme proxenos z fenického Aradosu ("Hranaté zátvorky na nápise znamenajú doplnenie medzier (lacunae) a označujú písmená, ktoré sú nečitateľné alebo úplne stratené", proxenos (niečo ako konzul) sa staral o záujmy občanov, s ktorými mal formálne zväzky).
Tento podstavec bol súčasťou základne, na ktorej stáli tri ženské sochy. Tie druhé dve sochy boli dielami sochára Pythokrita, syna Timochara. Nápisy na základe paleografických znakov datujú na prelom 3. a 2. stor. pred Kr.

</doc>
<doc id="627763" url="https://sk.wikipedia.org/wiki?curid=627763" title="Sériové zapojenie">
Sériové zapojenie

Sériové zapojenie je zapojenie elektrotechnických súčiastok v elektrickom obvode za sebou, tzn. od jednej súčiastky k druhej vedie jediný vodič.
Elektrický prúd je vo všetkých miestach sériového obvodu rovnaký, pretože v sériovom obvode nie sú uzly a vetvy ako v paralelnom obvode, elektrický prúd sa nerozdeľuje.
Elektrické napätie medzi svorkami jednotlivých súčiastok je rôzne a závisí od odporu každej zo súčiastok. Z Ohmovho zákone plynie formula_1, kde "Ui" je napätie na "i"-te súčiastke, "Ri" je elektrický odpor súčiastky, I je elektrický prúd v obvode.
Celkový elektrický odpor v sériovom obvode sa rovná "súčtu" odporov jednotlivých súčiastok.
Pri sériovom zapojení zdrojov sa celkové elektromotorické napätie rovná "súčtu" elektromotorických napätí jednotlivých zdrojov.
Prerušenie sériového obvodu v ktoromkoľvek mieste má za následok prerušenie celého obvodu, typickým použitím je preto sériové zapojenie spínača (alebo tiež poistky alebo ističa) a spotrebiča (vypnutím spínača sa vypne i spotrebič).
Celkový odpor Rc je daný súčtom jednotlivých odporov.
 formula_2

</doc>
<doc id="627764" url="https://sk.wikipedia.org/wiki?curid=627764" title="Paralelné zapojenie">
Paralelné zapojenie

Paralelné zapojenie je zapojenie elektrotechnických súčiastok v elektrickom obvode pod sebou, tzn. paralelný obvod obsahuje uzly, v ktorých sa vodiče vetvia a súčiastky môžu byť umiestnené v rôznych vetvách.
Elektrické napätie medzi dvoma uzlami je rovnaké pre všetky vetvy.
Elektrický prúd prechádzajúci jednotlivými vetvami môže byť rôzny a závisí na odpore súčiastok vo vetvách. Z Ohmovho zákona plni e formula_1, kde I"i" je prúd v "i"-te vetve, "U" je elektrické napätie medzi uzlami, "Ri" je elektrický odpor v "i"-tej vetve.
Prevrátená hodnota celkového elektrického odporu "Rc" paralelne zapojených súčiastok sa rovná "súčtu" prevrátených hodnôt odporov "R1", "R2", ... súčiastok v jednotlivých vetvách:
 formula_2
Pri paralelnom zapojení elektrických zdrojov zostáva celkové elektromotorické napätie rovnaké, zdroje však môžu dodávať celkovo väčší elektrický prúd.
Ako symbol paralelného spojenia rezistorov sa používajú dve čiarky "||". Pre dva rezistory spojené paralelne je možné použiť zjednodušený vzťah:
 formula_3
Typickým použitím paralelného obvodu je súčasné zapojenie viac spotrebičov v domácnosti, pretože prerušením obvodu v niektorej vetve (vypnutie spotrebiča) sa nepreruší obvod v inej vetve (iný spotrebič beží ďalej).

</doc>
<doc id="627765" url="https://sk.wikipedia.org/wiki?curid=627765" title="Antiparalelné zapojenie">
Antiparalelné zapojenie

Antiparalelné zapojenie je v elektrotechnike spôsob zapojenia súčiastok, u ktorých záleží na polarite (napríklad luminiscenčné diódy). V zapojení je väčšinou párny počet súčiastok (minimálne dve). Zapojenie je podobné klasickému paralelnému zapojeniu. Rozdiel je v tom, že polovica súčiastok je vzhľadom k druhej polovici prepólovaná - zapojená obrátene.
Využitie antiparalelného zapojenia v praxi môže byť napríklad pre napájanie LED striedavým prúdom. LED v závernom režime nesvieti, teda pri napájaní striedavým prúdom svieti len približne po 50% času a prejavuje sa silný stroboskopický efekt - oveľa silnejší než napr. u žiariviek. Pri antiparalelnom zapojení sa dvojica v závislosti od priebehu prúdu striedajú a pri bežnej frekvencii 50 Hz zdanlivo svietia trvale všetky LED. Stroboskopický efekt je silne potlačený (aj keď nie úplne odstránený) a je aj lepšie využitý napájací zdroj. Antiparalelné zapojenie LED je často využívané v modelovej železnici a v modelárstve všeobecne.

</doc>
<doc id="627766" url="https://sk.wikipedia.org/wiki?curid=627766" title="Elektrotechnická súčiastka">
Elektrotechnická súčiastka



</doc>
<doc id="627770" url="https://sk.wikipedia.org/wiki?curid=627770" title="Paul Poupard">
Paul Poupard

Paul Poupard (* 30. august 1930, Bouzillé, Francúzsko) je francúzsky kardinál, emeritný predseda Pápežskej rady pre kultúru.
Životopis.
Paul Poupard sa narodil v obci Bouzillé. Študoval v seminári v Beaupréau, na univerzite v Angers a napokon na jednej z najprestížnejších francúzskych univerzít na École pratique des hautes études v Paríži. Počas svojich štúdií získal doktoráty z histórie a teológie. Za kňaza bol vysvätený 18. decembra 1954. Po kňazskej vysviacke sa venoval akademickej a diplomatickej činnosti. Pôsobil vo francúzskej sekcii Štátneho sekretariátu v Rímskej kúrii, neskôr v rokoch 19721980 ako rektor Katolíckej univerzity v Paríži.
V roku 1979 ho pápež Ján Pavol II. vymenoval za parížskeho pomocného biskupa. Biskupské svätenie mu udelil parížsky arcibiskup, kardinál François Marty 6. apríla 1979. Zakrátko, v roku 1980 bol menovaný do kuriálnej pozície predsedu Sekretariátu pre neveriacich, ktorý bol neskôr, v roku 1988 premenovaný na Pápežskú radu pre kultúru. Pápež Ján Pavol II. ho 25. mája 1985 menoval za kardinála-diakona s titulárnym chrámom Sant'Eugenio. O jedenásť rokov neskôr, v súlade s tradíciou, sa mohol uchádzať o titulárny post kardinála-kňaza a bol mu zverený titulárny chrám Santa Prassede. Kardinál Poupard sa po úmrtí pápeža Jána Pavla II. v roku 2005 vzdal v súlade s kuriálnymi pravidlami svojho úradu, no bol v ňom vzápätí po konkláve, ktorého sa zúčastnil ako volič, opätovne potvrdený novým pápežom Benediktom XVI. V roku 2006 bol menovaný aj predsedom Pápežskej rady pre medzináboženský dialóg. Po dosiahnutí kánonického veku požiadal o uvoľnenie z plnených funkcií, čo pápež menovaním nástupcov urobil v roku 2007.

</doc>
<doc id="627772" url="https://sk.wikipedia.org/wiki?curid=627772" title="Zinko-uhlíkový článok">
Zinko-uhlíkový článok

Zinko(vo)-uhlíkový článok (iné názvy: suchý zinko(vo)-uhlíkový článok, (suchá) zinko(vo)-uhlíková batéria, (suchý) uhlíko(vo)-zinkový článok, (suchá) uhlíko(vo)-zinková batéria, zinko(vo)-burelový článok, burelový článok, burelová batéria, (suchý) Leclanchého článok, suchý článok, suchá batéria, batéria, hovorovo baterka) je základný druh galvanického článku (resp. batérie) dostupného (-nej) v obchodoch pre bežných spotrebiteľov. Pojem často zahŕňa aj variant nazývaný zinko(vo)-chloridový článok (zinko(vo)-chloridová batéria - pozri nižšie) a občas aj variant nazývaný alkalická batéria (pozri v samostatnom článku).
Bol vynájdený na základe historického Leclanchého článku, s ktorým má rovnaké chemické zloženie (a aj sa podľa neho často dodnes nazýva).
Názov je odvodený od zinku tvoriaceho elektródu a uhlíkovej tyčinky tvoriacej kladný kontakt článku.
Zloženie.
Katódu tvorí zinkový kalíšok, ktorý zároveň tvorí vonkajší obal článku.
Anódu tvorí práškový oxid manganičitý (MnO2, burel), ktorý je pre lepšiu vodivosť zmiešaný s práškovým uhlíkom. Do tejto zmesi je vložená uhlíková tyčinka umiestnená v osi článku.
Elektrolyt tvorí vodný roztok chloridu amónneho (NH4Cl, salmiak).
Elektrolyt sa v článku nenachádza voľne v kvapalnom stave, ale je nasiaknutý do kladnej elektródy (práškovej zmesi uhlíka a burelu) - odtiaľ pochádza staré označenie "suchý článok".
Medzi kladnou elektródou (práškom) a zinkovým obalom sa nachádza separátor zo savého papiera kvôli zabráneniu priamemu kontaktu medzi elektródami a pritom umožňuje priechod elektrolytu medzi elektródami.
Konštrukcia.
Článok je najčastejšie konštruovaný tak, že zinkový kalíšok tvorí zároveň vonkajší obal článku. Toto riešenie síce znižuje cenu, ale ak nie je prítomný žiadny ďalší nepriepustný obal, môže dôjsť k vytečeniu článku. V súčasnosti býva prítomná plastiková fólia a/alebo kovový plášť.
Vytečenie článku.
V priebehu vybíjania je spotrebovávaný zinok a vytvorí sa voda (pozri chemické rovnice nižšie). Pri "poddimenzovaní" hrúbky zinkového obalu výrobcom môže nastať situácia, kedy sa zinok prederaví a elektrolyt obsahujúci teraz veľa vody začne vytekať von a spôsobovať koróziu vnútri napájaného prístroja.
Elektrochemická reakcia.
Celková reakcia:
 Zn + 2NH4Cl + 2MnO2 → [Zn (NH3)2] Cl2 + 2MnO (OH)
Na zápornej elektróde:
 Zn → Zn2+ + 2e-
Vzniknuté zinočnaté ióny následne reagujú s amónnymi iónmi NH4+ = [H (NH3)]+:
 Zn2+ + 2 [H (NH3)]+ → [Zn (NH3)2]2+ + 2H+
Na kladnej elektróde:
 2MnO2 + 2H+ + 2e- → 2MnO (OH)
Táto reakcia je trochu zjednodušená, pretože ión H+ sa v skutočnosti vo vodnom roztoku nevyskytuje voľne, ale je viazaný koordinačne-kovalentnou väzbou na vodu, čím vznikne hydroxonium H3O+.
Vlastnosti.
Menovité napätie článku je 1,5 V. Býva vyrábaný najčastejšie vo veľkostiach AAA (mikroceruzková batéria), AA (ceruzková batéria), C (malý monočlánok) a D (veľký monočlánok). Okrem toho sa vyrábajú aj batérie (v zmysle: spojenie viacerých kusov) týchto článkov: 3 články - "plochá batéria" a 6 článkov - "deväťvoltová batéria".
V porovnaní s inými druhmi batérií (zinkovo-chloridové, alkalické) nemajú takú kapacitu a schopnosť dodávať väčší prúd. Naopak ich výhodou je nízka cena. Z týchto dôvodov sú vhodné predovšetkým pre menej náročné použitie napr. do hodín a budíkov, rádií alebo niektorých svietidiel.
Kapacita ceruzkovej batérie sa pohybuje okolo 600-800 mAh pri vybíjaní prúdom 100 mA do konečného napätia 0,9 V.
Zinko(vo)-chloridový článok.
Zinko-chloridový článok je vylepšená verzia zinko-uhlíkového článku.
Hlavným rozdielom medzi zinko-chloridovým a zinko-uhlíkovým článkom je náhrada elektrolytu z chloridu amónneho z väčšej časti za chlorid zinočnatý (ZnCl2).
Pri výrobe sú tiež použité kvalitnejšie chemikálie, čo sa pozitívne prejavuje na vyššej životnosti.
Tieto články bývajú v angličtine označované ako "heavy duty" (vysoký výkon). Stále však ani zďaleka nedosahujú vlastnosti alkalických batérií.
Elektrochemická reakcia.
Reakcia katódy je preto odlišná
 MnO2("s") + H2O ("l") + e- → MnO (OH) ("s") + OH-("aq")
Celková reakcia:
 Zn ("s") + 2 MnO2("s") + ZnCl2("aq") + 2 H2O ("l") → 2 MnO (OH) ("s") + 2 Zn (OH) Cl ("aq")
Vytečenie článku.
Zámena elektrolytu sa prejaví na tvorbe vody v článku. Zatiaľ čo v prípade klasického zinko-uhlíkového voda vznikala a bolo riziko vytečeniu do prístroja, v tomto prípade sa voda pri vybíjaní spotrebúva, tým pádom je článok na konci svojej životnosti naozaj suchý.
V súčasnosti je už väčšina vyrábaných článkov zinko-chloridová. Nájdu sa však aj výrobcovia používajúci staré zloženie - je totiž o niečo lacnejšie.

</doc>
<doc id="627773" url="https://sk.wikipedia.org/wiki?curid=627773" title="Zinko-chloridový článok">
Zinko-chloridový článok



</doc>
<doc id="627774" url="https://sk.wikipedia.org/wiki?curid=627774" title="Chotnický vodopád Kaja Bunar">
Chotnický vodopád Kaja Bunar

Chotnický vodopád Kaja Bunar () je prírodná pamiatka nachádzajúca sa v severnom Bulharsku vo Veliko Tărnovskej oblasti na okraji dediny Chotnica.
Opis.
Vodopád leží na rieke Bochot pri jej vyústení z rokliny. Nachádza sa na okraji dediny Chotnica a približne 15 km od oblastného mesta Veliko Tărnovo. Vodopád padá v niekoľkých prúdoch z výšky približne 30 metrov. Napriek tomu, že sa nejedná o veľmi veľký vodopád, patrí k jedným z najzaujímavejších a najkrajšich vodopádov v severnej časti Bulharska. Najviac vody vodopádom preteká na konci marca a v mesiacoch apríl, máj, jún a júl, čo robí toto obdobie najlepším časom k návšteve tejto prírodnej pamiatky. Pri vodopáde sa začína naučná turistická trasa, ktorá od vodopádu pokračuje prielomom rieky Bochot. Prechod prielomom je pomerne strmý a nachádza sa tam niekoľko exponovaných miest, ktoré treba zdolať pomocou sústavy mostíkov a rebríkov. Rieka v prielome vytvára ešte niekoľko menšich kaskád. Celá naučná turistická trasa je dlhá približne 1,5 kilometra.
Ochranný štatút.
Prírodná pamiatka s výmerou 80 hektárov od roku 1971. Predmetom ochrany je samotný vodopád ako aj prielom rieky Bochot.

</doc>
<doc id="627775" url="https://sk.wikipedia.org/wiki?curid=627775" title="Ladislav Rygl">
Ladislav Rygl

Ladislav Rygl (* 16. júl 1947, Polubný† 30. november 2024) bol český lyžiar – združenár, zlatý medailista na majstrovstvách sveta.
Kariéra.
Ladislav Rýgl pochádza z Kořenova, neďaleko Harrachova. Prvým trénerom bol jeho otec. Do školy chodil v Kořenově, potom v Harrachove. Po presťahovaní sa do Tanvaldu dokončil gymnaziálne štúdiá a zapísal sa na Fakulta telesnej výchovy a športu Karlovej univerzity v Prahe. Pretekal za klub Slávia Praha VŠ až do skončenia pretekárskej kariéry. Úspešnú skupinu združenárov viedol tréner B. Rázl. Ladislav Rygl na ME juniorov v rakúskom Murau 1967 obsadil 2. miesto. V roku 1968 štartoval na Zimných olympijských hrách v Grenobli. V skokanskej súťaži bol osemnásty a v behu na 15 km štrnásty čo mu vynieslo šestnáste miesto v celkovej klasifikácii v severskej kombinácii. O dva roky neskôr na Majstrovstvách sveta vo Vysokých Tatrách dosiahol najväčší úspech vo svojej kariére – zlatú medailu. V skokanskej súťaži bol deviaty, v behu na 15 km zvíťazil a v súčte bodov bol najlepší. Porazil dvoch reprezentantov Sovietskeho zväzu Nikolaja Nogovicyna a Viačeslava Driagina. Česko-Slovensko reprezentoval aj na Zimných olympijských hrách v Sappore, kde skončil na 26. mieste.
V roku 1970 bol v svetovom rebríčku združenárov na 2. mieste. Na pretekoch skokanov na Holmenkollene obsadil 3. miesto, vo Falun 2. miesto, v Reit im Winkl – 3. miesto, Lahti – 4. miesto, na Univerziáde v Lake Placid – 3. miesto.
Po MS 1970 mal úraz a v roku 1972 pre zdravotné ťažkosti spôsobené úrazom pretekársku kariéru ukončil. Potom pracoval ako tréner v Tanvalde. Bol spoluzakladateľom Strediska vrcholového športu vo Vrchlabí. Bol trénerom česko-slovenských juniorov. Neskôr pôsobil vo Švajčiarsku vo funkcii trénera reprezentačného družstva B a potom aj A. Po návrate domov sa venoval trénerskej činnosti v ASO Dukla Liberec a dva roky bol trénerom českých reprezentantov. Trénoval aj svojho syna.
V roku 1970 sa stal najlepším športovcov v Československu. Má syna Ladislava Rygla, ktorý rovnako bol pretekárom v severskej kombinácii.

</doc>
<doc id="627780" url="https://sk.wikipedia.org/wiki?curid=627780" title="Mariano Díaz">
Mariano Díaz

Mariano Díaz môže byť:

</doc>
<doc id="627782" url="https://sk.wikipedia.org/wiki?curid=627782" title="Tretia cesta">
Tretia cesta

Tretia cesta odkazuje na rôzne politické a ekonomické postoje, ktoré sa snažia vytvoriť novú politickú víziu, presahujúcu tradičné politické ideológie kombináciou pravicovej ekonomickej politiky a ľavicovej sociálnej politiky. Kladie si za cieľ vytvoriť politickú alternatívu, ako laissez-faire kapitalizmu, tak socializmu, ktorá by bola prijateľná pre najširšie vrstvy obyvateľstva v nových podmienkach globalizovaného a postindustriálného sveta.
Ideu tretej cesty prijali viacerí sociálni demokrati v mnohých krajinách so zámerom modernizovať politiku sociálnej demokracie. V európskej politike sa myšlienky tretej cesty uplatnili na prelome druhého tisícročia v podaní britského premiéra Tonyho Blaira (1997-2007) a nemeckého kancelára Gerharda Schrödera (1998-2005). V roku 1999 predstavili v Londýne spoločný manifest Labour Party a SPD pod názvom "The Third Way/Die Neue Mitte". V Spojených štátoch sa za príklad politiky tretej cesty označujú tzv. Noví demokrati a vláda administratívy prezidenta Billa Clintona (1993-2001). Vo svojich začiatkoch sa v rokoch 1998 - 2002 ako strana tretej cesty profilovala strana SMER, vtedy ešte pod názvom SMER - tretia cesta. 
Hlavné hodnotové predpoklady a dôrazy politiky tretej cesty.
Hlavnými hodnotovými predpokladmi sa stáva zdôraznenie individuálneho spojenia práv s povinnosťami a moci s demokratickými princípmi. Podľa tejto politickej teórie by mal štát klásť dôraz na stimuláciu občianskej spoločnosti, ďalej na trhovú ekonomiku so štátnymi intervenciami s dôrazom na verejný záujem (investície do zdravotníctva, vzdelávania, výskumu). Politika tretej cesty obsahuje aj záujem o ekológiu, snahu o demokratizáciu rodiny (zosúladenie rodinného a pracovného života) a stavia sa pozitívne k multikulturalizmu.
Kritika.
Myšlienka tretej cesty, sa stala predmetom diskusie na celom svete. Rovnako ako každý nový politický smer, ani ona sa nevyhla kritike, ako z pravicových tak aj ľavicových pozícií. Podľa pravicových kritikov je koncept tretej cesty obsahovo prázdny a prichádza s politickými postojmi, ktoré sú dávno známe. Popredný britský týždenník The Economist v decembri 1998 prirovnal politickú filozofiu tretej cesty k "„zápasu s nafukovacím panákom, pretože ak sa vám ho podarí chytiť za jednu nohu, všetok teplý vzduch sa podarí rýchlo premiestniť do tej druhej“". Proti ľavicovým reformátorom sformuloval viacero výhrad český pravicový ekonóm a politik Václav Klaus. Na zasadnutí Montpelerinskej spoločnosti v roku 1999 tretiu cestu nazval "„novou formou ospravedlnenia starých socialistických praktík“". Tvrdšia kritika zaznieva najmä z radov ľavicového politického spektra. Tradiční ľavičiari tvrdia, že politika stredových ľavičiarov a ich rešpektovanie globalizácie, neoliberalizmu a opustenie politiky znižovania nerovností zrádza ľavicové ideály. Jej politiku prirovnávajú k "„pani Margaret Thatcherovej bez kabelky“". Český ľavicový politológ Oskar Krejčí v rozhovore pre časopis Slovo tretiu cestu nazval "„kapitalizmom s ľudskou tvárou“". 

</doc>
<doc id="627783" url="https://sk.wikipedia.org/wiki?curid=627783" title="Mačka (zdvíhacie zariadenie)">
Mačka (zdvíhacie zariadenie)

Mačka (iné názvy: visutá mačka, vozík) je zdvíhacie zariadenie, ktoré sa pohybuje po visutej dráhe. Visutá dráha môže byť tvorená:
Mačka je v princípe vozík, preto sa u nej určujú rozmery ako u vozidiel: "rozchod mačky" - vzdialenosť osi koľajníc a "rázvor mačky" - je vzdialenosť osí pojazdových kolies.
Visuté mačky.
Podľa druhu pohonu je možné rozoznať visuté mačky:
K visutej mačke môže byť pripevnená aj kabína alebo sedadlo pre obsluhu.
Žeriavové mačky.
V prípade, ak má žeriav viacero mačiek, jedna z nich býva hlavná. Pri bežných žeriavoch je to mačka s najväčšou nosnosťou, pri špeciálnych žeriavoch mačka určená pre špeciálny úkon. Príkladom špeciálnej mačky je otočná mačka, ktorá má samostatne otočný výložník. 
Pri ručných mostových žeriavoch sa používa visutá mačka tiež na ručný pohon, buď lanom, alebo reťazou. Pohybuje sa po spodných prírubách hlavného nosníka. Pri viacnosníkových žeriavoch sa pohybuje jedna, alebo viac mačiek (obyčajných) medzi dvoma nosníkmi. 

</doc>
<doc id="627784" url="https://sk.wikipedia.org/wiki?curid=627784" title="Visutá mačka">
Visutá mačka



</doc>
<doc id="627786" url="https://sk.wikipedia.org/wiki?curid=627786" title="Thibaut Courtois">
Thibaut Courtois

Thibaut Nicolas Marc Courtois (* 11. máj 1992, Bree, Belgicko) je profesionálny belgický futbalista hrajúci za španielsky klub Real Madrid ako brankár. Na drese nosí číslo 1.
Klubová kariéra.
Začiatky.
Courtois sa narodil v belgickom meste Bree. Futbal začal hrávať už ako 5-ročný, a to za miestny klub Blizen V.V. ako ľavý obranca. Ako 7-ročný začal hrávať za Genk a dostal sa na pozíciu brankára.
Genk.
Po pôsobení v mládežníckych kategóriách Genku sa Courtois dostal do prvého tímu v období, keď mal Genk veľa zranených hráčov, včetne brankárov. Debutoval 17. apríla 2009 vo veku 16 rokov a 341 dní v zápase proti Gentu. Po sezóne sa stal jednotkou. Bol kľúčovým hráčom v sezóne 2010/11, keď Genk vyhral najvyššiu belgickú súťaž. Courtois sa stal gólmanom roka, keď inkasoval 40 gólov v 32 zápasoch a vychytal 14 čistých kont.
Chelsea.
V júli 2011 Courtois prestúpil do londýnskej Chelsea. Podpísal 5-ročný kontrakt.
Atlético Madrid (hosťovanie).
Po niekoľkých týždňoch v Chelsea odišiel Courtois na hosťovanie do Atlética Madrid. Na dres dostal číslo 13. Debut za Atlético prišiel pri víťazstve nad Guimarãesom v Európskej lige. Courtois bol v sezóne 2013/14 kľúčovou postavou titulu pre Atlético Madrid. Hral aj vo finále Ligy majstrov, kde ale Atléti prehrali s Realom Madrid .
Chelsea (návrat).
Courtois si pripísal prvé čisté konto za Chelsea v zápase proti Leicestru pri domácej výhre . Postupne vytlačil z brány aj jednotku Chelsea Petra Čecha, ktorý po sezóne 2014/15 prestúpil do tímu rivala, do londýnskeho Arsenalu. 11. septembra 2014 predĺžil s Chelsea zmluvu do roku 2019. V danej sezóne získal s Chelsea ligový titul, aj ligový pohár. V sezóne 2016/17 získal ďalšiu trofej, tentokrát opäť vyhral s Chelsea ligový titul.
Real Madrid.
Po sezóne Courtois prestúpil do Realu Madrid, kde dostal na dres číslo 25. Podpísal 6-ročný kontrakt. Debutoval v zápase s Leganés pri výhre .
Reprezentačná kariéra.
Courtois sa s belgickou repre zúčastnil niekoľkých veľkých turnajov. Hral na majstrovstvách sveta 2014, kde vypadol vo štvrťfinále v zápase s Argentínou. Na EURE 2016 skončil taktiež vo štvrťfinále, tentokrát proti Walesu. Na majstrovstvách sveta 2018 obsadil 3. miesto. Courtois sa stal najlepším brankárom turnaja.

</doc>
<doc id="627791" url="https://sk.wikipedia.org/wiki?curid=627791" title="Bochot (rieka)">
Bochot (rieka)

Bochot (), známa tiež pod názvom Bochoťa () a na hornom toku ako Kurudere () je rieka, nachádzajúca sa v severnom Bulharsku vo Veliko Tărnovskej oblasti. Je ľavým prítokom rieky Rosica.
Opis toku.
Rieka pramení pod názvom Kurudere () v nadmorskej výške približne 800 metrov južne od dediny Novo selo (), na okraji Starej planiny v časti Predbalkánu, známej ako Tărnovské vysočiny (). Najskôr preteká dedinou Balvan () a neskôr vteká do priehrady Bachanica (). V priehrade priberá rieku Abilsko dere (), po výtoku z priehrady tečie severovýchodným smerom a preteká cez časť krasových Tărnovských vysočín. Pri jej výstupe z tejto oblasti vytvára prielom, v ktorom sa nachádza niekoľko kaskád. V mieste, kde rieka opúšťa prielom, približne 2 km na západ od dediny Chotnica, sa nachádza Chotnický vodopád Kaja Bunar. Za dedinou Chotnica sa rieka dostáva na územie Dunajskej roviny a tam sa približne 800 metrov juhozápadne od ruín antického mesta Nikopolis ad Istrum vlieva do rieky Rosica. Celková dĺžka toku je 32 kilometrov.

</doc>
<doc id="627792" url="https://sk.wikipedia.org/wiki?curid=627792" title="Oberthov efekt">
Oberthov efekt

Oberthov efekt je poznatok, že zmena rýchlosti kozmickej sondy pomocou raketového motora je tým väčšia, čím rýchlejšie sa sonda už pohybuje. Tento efekt je daný skutočnosťou, že palivo nesené sondou už má určitú kinetickú energiu. 
Dôsledky v praxi.
Oberthov manéver nie je to isté čo gravitačný manéver. Základom Oberthovo manévru je aktívna zmena rýchlosti sondy, zatiaľ čo pri gravitačnom manévri sonda iba pasívne prelieta po vhodnej dráhe. Oba manévre však môžu byť vykonané súčasne. 
Veľkosť Oberthovo efektu pre parabolickú dráhu je 
formula_1 &lt;
kde 
formula_2je zmena rýchlosti rakety ( Delta-v ),
formula_3 úniková rýchlosť v mieste prevedenia manévru
 p je koeficient, ktorý udáva, koľkokrát Oberthov efekt zvýši účinok použitia motora v porovnaní s jeho použitím mimo gravitačného pôsobenia telesa

</doc>
<doc id="627794" url="https://sk.wikipedia.org/wiki?curid=627794" title="Hermann Oberth">
Hermann Oberth

Hermann Julius Oberth (* 25. jún 1894, Sibiu, Rakúsko-Uhorsko (dnes Rumunsko)† 28. december 1989, Norimberg, Západné Nemecko) bol nemecký fyzik a priekopník v oblasti rakiet. 
Spolu s Ciolkovským a Goddardom je považovaný za jedného z najvýznamnejších teoretikov kozmických letov. Je po ňom pomenovaný Oberthov efekt.

</doc>
<doc id="627798" url="https://sk.wikipedia.org/wiki?curid=627798" title="Bochot">
Bochot

Bochot môže byť:

</doc>
<doc id="627801" url="https://sk.wikipedia.org/wiki?curid=627801" title="Mariano Díaz Mejía">
Mariano Díaz Mejía

Mariano Díaz Mejía (* 1. august 1993), známy ako Mariano, je profesionálny futbalista pôvodom z Dominikánskej republiky.
Klubová kariéra.
Real Madrid.
Krátko po seniorskom debute za tím Badalona prestúpil Mariano do španielskeho Realu Madrid. Do A-tímu sa spočiatku nedostával vôbec, pôsobil za C a B tím. V zápasoch za „céčko“ nastrieľal v 46 zápasoch 18 gólov. V dueloch za B-tím sa presadil 32 krát v 44 zápasoch. Po fantastických výkonoch v nižších kategóriách bol Mariano povolaný do A-tímu bieleho baletu. Jeho debut za seniorský tím prišiel 27. augusta 2016 v zápase so Celtou Vigo, keď pri víťazstve v 77. minúte nahradil Álvara Moratu. 26. októbra 2016 dal svoj prvý gól za Real v zápase španielskeho pohára proti Leonese pri výhre . V odvetnom zápase vstrelil hetrik a prispel tak k víťazstvu v celkovom skóre . S Realom sa stal víťazom Ligy majstrov, španielskej La Ligy a majstrovstiev sveta klubov.
Lyon.
30. júna 2017 Mariano prestúpil z Realu Madrid do francúzskeho tímu Olympique Lyon. Čiastka sa mala pohybovať okolo 8 miliónov eur plus 35% z prípadného následného predaja hráča do iného tímu. Mariano debutoval 5. augusta v zápase 1. kola Ligue 1 proti Štrasburgu. Pri domácej výhre vstrelil 2 góly. V danej sezóne vstrelil Mariano 18 gólov, keď vytvoril perfektné trio spoločne s Memphisom Depayom a Nabilom Fekirom (prvý menovaný dal 19 gólov a druhý 18).
Real Madrid (návrat).
29. augusta 2018 sa Mariano vrátil naspäť do madridského Realu. Vzhľadom na fakt, že Real mal právo na 35% prestupovej čiastky, bol prestup Mariana dohodnutý na 23 miliónov eur. Mariano podpísal 5-ročný kontrakt a vybral si číslo 7, ktoré pred ním nosil Cristiano Ronaldo, ktorý odišiel do Juventusu. Prvý gól po návrate si pripísal 19. septembra 2018 v zápase Ligy majstrov proti AS Rímu. Na ihrisko prišiel v 73. minúte a uzatvoril skóre na konečných .
Reprezentačná kariéra.
Mariano si mohol vybrať, či chce na reprezentačnej úrovni hrať za Dominikánsku republiku alebo Španielsko. Debut za reprezentáciu Dominikánskej republiky si Mariano pripísal 24. marca 2013 v priateľskom zápase proti Haiti. Na výhre sa podieľal gólom. Neskôr ukončil reprezentačnú kariéru a začal sa sústrediť na pôsobenie hlavne na klubovej úrovni. V decembri 2017 sa špekulovalo o jeho povolaní do španielskej reprezentácie.

</doc>
<doc id="627804" url="https://sk.wikipedia.org/wiki?curid=627804" title="Amis (keramika)">
Amis (keramika)

Amis ("amis") je typ starogréckej keramickej nádoby.
Muži v starovekom Grécku vykonávali svoju potrebu napr. v rohu záhrady alebo nádvoria, či na akomkoľvek mieste, kde sa to považovalo za vhodné (záchod býval i v malej búdke na nenápadnom mieste na dvore, v ktorej bola lavička alebo amis). Mužom na potrebu slúžil i amis (väčšinou keramický ale i z kovu), akýsi prenosný nočník (pisoár), zrejme v tvare džbánu so širokým hrdlom, alebo nádoby v tvare vajca (približne 20 cm vysokej) s otvorom a rúčkou v hornej časti na prenášanie. Amis muži používali najmä v domácnostiach a niekedy aj ako mobilný pisoár napr. na symposiach (symposia boli obľúbenou formou súkromnej zábavy pre mužov). Ženy na svoju potrebu používali skafion (nádobu v tvare člna). Malé deti mali podobne ako dnes nočníky. Špongia (morská huba) slúžila ako toaletný papier a každý jednotlivec mal vlastnú špongiu (po použití sa umyla). Výlučky z týchto nádob sa väčšinou zhromažďovali a následne sa použili ako hnojivo v poľnohospodárstve (zozbieraná moč sa použila aj pri spracovávaní kože). 

</doc>
<doc id="627807" url="https://sk.wikipedia.org/wiki?curid=627807" title="Narviansky záliv">
Narviansky záliv

Narviansky záliv (, , ) je záliv, zátoka, časť Fínskeho zálivu v Baltskom mori pri pobreží Ruska (Leningradská oblasť na juhovýchode a východe) a Estónska (Ida-Virumaa na juhozápade a juhu). Zarezáva sa asi 40 km do pevniny a je cca 90 km široký. Hlboký je viac ako 30 metrov.
Pobrežie.
Východný breh zálivu je nízky, piesočný, kým južný je prevažne vysoký a prudký. Na estónskom pobreží z neho zreteľne vystupuje tzv. Balticko-ladožská terasa. Od decembra do marca je záliv pokrytý ľadom. Do zálivu ústi rieka Narva. Blízko jej ústia ležia kúpele Narva-Jõesuu. Na východe je od Lužskej zátoky oddelená Kurgalským polostrovom.
Cez Narviansky záliv by mala viesť druhá vetva ropovodu Nord Stream (Nord Stream 2) z Ruska do Nemecka.

</doc>
<doc id="627808" url="https://sk.wikipedia.org/wiki?curid=627808" title="Alfa Romeo Racing">
Alfa Romeo Racing

Alfa Romeo Racing je historicky významný tím Formuly 1 a talianska automobilka, ktorá mala vplyv na vývoj motoršportu od jeho počiatkov. Alfa Romeo sa prvýkrát objavila vo Formule 1 v roku 1950 a od tej doby prešla viacerými obdobami, vrátane návratu ako titulárny partner tímu Sauber v rokoch 2019–2023.
Počiatky vo Formule 1 (1950 – 1951).
Alfa Romeo vstúpila do prvej sezóny Formuly 1 v roku 1950 s monopostom Alfa Romeo 158, známym ako „Alfetta“. Jazdci tímu boli Talian Guiseppe Farina a Argentínčan Juan Manuel Fangio. V prvej sezóne sa Nino Farina stal prvým majstrom sveta Formuly 1, čím Alfa Romeo získala historický primát. V nasledujúcom roku 1951 získal majstrovský titul Juan Manuel Fangio. Tím dominoval prvým dvom sezónam F1, čo mu zabezpečilo status technologického a športového lídra. Po roku 1951 Alfa Romeo opustila F1, keďže vysoké náklady a rastúca konkurencia Mercedesu a Ferrari znepríjemnili pokračovanie samostatného účinkovania.
Návrat a obdobie 1979 – 1985.
Alfa Romeo sa do Formuly 1 vrátila koncom 70. rokov ako nezávislý tím, ktorý produkoval vlastné šasi a motory. Monoposty tejto éry sa vyznačovali vysokým výkonom, no nie vždy úplnou spoľahlivosťou. Tím pretekal s jazdcami ako Bruno Giacomelli, Riccardo Patrese, Eddie Cheever či Andrea de Cesaris. Napriek niekoľkým pódiovým umiestneniam sa Alfa Romeo nedokázala uchádzať o majstrovský titul a po roku 1985 ukončila pôsobenie ako výrobca tímov, pričom jeho štruktúra sa postupne transformovala do iných projektov motoristického športu.
Alfa Romeo ako dodávateľ motorov.
Po skončení vlastného tímu Alfa Romeo pôsobila vo Formule 1 aj ako dodávateľ motorov, najmä v 80. a 90. rokoch. Motory značky sa používali v tímoch ako Ligier a ďalších stajniach. Motory Alfa Romeo boli známe vysokým výkonom a technickou inováciou, hoci nie vždy excelovali v spoľahlivosti. Táto fáza umožnila značke zostať prítomnou v šampionáte aj bez vlastného tímu.
Spolupráca so Sauber Motorsport (2019 – 2023).
V roku 2019 sa Alfa Romeo vrátila do Formuly 1 ako titulárny partner tímu Sauber Motorsport. Pod názvom Alfa Romeo Racing, neskôr Alfa Romeo F1 Team Stake, sa tím zúčastnil viacerých sezón s jazdcami ako Kimi Räikkönen, Antonio Giovinazzi, Valtteri Bottas a Čou Kuan-jü. Kimi Räikkönen, majster sveta Formuly 1 z roku 2007, pôsobil v tíme v rokoch 2019–2021, Antonio Giovinazzi reprezentoval tím v rokoch 2019–2021, zatiaľ čo Bottas a Čou nastúpili v sezóne 2022. Tím zaznamenal niekoľko významných výsledkov, najlepšie umiestnenia dosiahol Bottas v sezóne 2022, keď bodoval pravidelne a stabilne sa držal v Top 10.
Odchod a budúcnosť.
Na konci sezóny 2023 Alfa Romeo ukončila spoluprácu so Sauber Motorsport a titulárny sponzoring neobnovila. Od sezóny 2024 tím pokračuje pod názvom Stake F1 Team Kick Sauber, pričom sa očakáva jeho integrácia do projektu Audi F1 Team v roku 2026. Týmto krokom sa uzatvára historické spojenie značky Alfa Romeo s Formulou 1, pričom jej dedičstvo zostáva významnou súčasťou histórie šampionátu.

</doc>
<doc id="627809" url="https://sk.wikipedia.org/wiki?curid=627809" title="Alfa Romeo-Ferrari">
Alfa Romeo-Ferrari



</doc>
<doc id="627813" url="https://sk.wikipedia.org/wiki?curid=627813" title="Saponín">
Saponín

Saponíny sú heteroglykozidické zlúčeniny izoprénového pôvodu, ktoré sa nachádzajú prevažne v rastlinách. Ide o zlúčeniny, ktoré majú veľa biologických účinkov. Saponíny sa skladajú z hydrofilnej sacharidovej zložky a lipofilného aglykónu (sapogenínu) a preto majú vlastnosti povrchovo aktívnych látok. Aglykóny saponínov sú zlúčeniny odvodené buď od triterpénových alkoholov alebo od steroidov. Podľa toho ich delíme na triterpenické a steroidné saponíny.
Triterpenické saponíny.
Pochádzajú z derivátov tritrpenoidov lupeolu, α-amarínu a β-amarínu. Nachádzajú v rozličných rastlinných čeľadiach. Najviac sa nachádzajú v koreňovej časti rastliny. Jeden z najznámejších triterpenických saponínov sójový saponín Aa nachádzajúci sa v sóji fazuľovej ("Glycine max") je zodpovedný za horkú zvieravú chuť. Sójový saponín Bb sa nachádza v strukovinách cícer baraní "(Cicer arietinum)" a šošovica jedlá ("Lens culinaris"). V sladkovke hladkoplodej "(Glycyrrhiza glabra)" je glycyrizín, saponín zodpovedný za sladkú chuť koreňa tejto rastliny. Zdrojom saponínov je aj špenát siaty "(Spinacia oleracea)". K tejto skupine sa radí aj theasapogenol A a B z čajovníka čínskeho "(Camellia sinensis)". Mydlica lekárska "(Saponaria officinalis, Caryophyllaceae)", ktorá prepožičala meno celej skupine saponínov, obsahuje saponariozid A  a B.
Triterpenické saponíny však nenachádzajú svoj pôvod len v rastlinách, boli objavené už aj v telách živočíchoch, napríklad u "Cercodemas anceps" ("Echinodermata"), ktoré sú ľudovo známe ako morské uhorky. Pre vysoký obsah bioaktívnych látok sa uvažuje o ich zaradení do skupiny tzv. funkčných potravín.
Steroidné saponíny.
Medzi steroidné saponíny patria tie, ktoré majú ako aglykóny naviazané steroidy spirostanol alebo furostanol. Sú špecifické pre čeľaď cesnakovité "(Alliaceae)", so zástupcami cesnak kuchynský "(Allium sativum)" a pór letný "(Allium ampeloprasum)". Officianalisiny či agarosiny sú triviálne nazvané steroidné saponíny rastliny asparágus lekársky "(Asparagus officinalis, Asparaceae)", a ako aj u iných saponínov aj tieto, sú zodpovedné za jeho horkú chuť.
Účinky saponínov.
Medzi účinky saponínov môžeme zaradiť napríklad zníženie povrchového napätia. Tento jav vedie v roztokoch k tvorbe bublín, čoho môžeme využiť napríklad na výrobu šampónov alebo prostriedkov na umývanie riadu. Ďalším účinkom je napríklad ich štipľavá chuť, ktorá je prítomná napríklad v čajoch.
Čo sa týka biologických funkcií, saponíny pôsobia proti únave, kardioprotektívne a imunomodulačne. Boli zistené aj antifungicídne účinky, ktoré sú spôsobené napojením saponínov na steroly v membráne buniek húb, čo vedie k strate membránovej integrity.
U saponínov je tiež dokázaný účinok na vstrebávanie cholesterolu, pričom absorpciu z tenkého čreva znižuje. V neposlednom rade saponíny inhibujú rast nádorových buniek. In vitro a in vivo štúdie ukázali, že steroidné saponíny preukazujú jedinečné využitie v oblasti protinádorovej liečby. Inhibujú proliferáciu a indukujú apoptózu nádorových buniek. Dokážu blokovať bunkový cyklus nádorových buniek, alebo ho úplne zastaviť. Takúto schopnosť preukazuje napríklad steroidný saponín diosgenin z rastlín rodu "Dioscorea".
Negatívom týchto látok je ale schopnosť tvoriť komplexy so železom, zinkom alebo vápnikom, čo vedie k nevyužiteľnosti týchto iónov v ľudskom tele. K tomuto stavu však dochádza až pri vysokých dávkach saponínov.
Bola dokázaná hemolytická aktivita týchto chemických zlúčenín. V ich prítomnosti v rastlinných extraktoch, či drogách dochádza k prasknutiu membrány červených krviniek z dôvodu nezvratného poškodenia lidipovej dvojvrstvy.
Reakcie a zmeny saponínov.
Pre svoje organoleptické vlastnosti, ako je štipľavá chuť, sa počas kulinárnej úpravy cielene saponíny z potravín odstraňujú, alebo sa znižuje ich množstvo. To možno docieliť umytím a namáčaním, kedy čiastočne vylúhujú do vody, preto je dobré takúto vodu už nepoužiť na prípravu jedla. Ich odstránenie docielime olúpaním povrchovej vrstvy. Najlepší výsledok sa však docieli naklíčením a povarením strukovín. Saponíny z cukrovej repy sa odstránia rafináciou cukru.

</doc>
<doc id="627814" url="https://sk.wikipedia.org/wiki?curid=627814" title="Gianfranco Gallone">
Gianfranco Gallone

Mons. Gianfranco Gallone (* 20. apríl 1963, Ceglie Messapica, Taliansko) je taliansky rímskokatolícky titulárny arcibiskup sídla Mottola a apoštolský nuncius v africkej Zambii a Malawi.
Kňazskú vysviacku prijal dňa 3. septembra 1988 z rúk Mons. Armanda Franca, biskupa diecézy Oria v Taliansku. 
V rokoch 1990 - 1996 pôsobil ako vicerektor kňazského seminára, v rokoch 1991 - 1998 bol biskupským ceremoniárom, v rokoch 1992 - 1996 bol podpredsedom diecéznej komisie pre liturgiu. V rokoch 1993 - 1996 bol sekretárom kňazskej rady, v rokoch 1993 - 1997 bol biskupským vikárom pre trvalých diakonov a v rokoch 1993 - 1995 bol ustanovený za farského administrátora farnosti sv. Márie Goretti v Bax-Capece. 
V roku 1992 dosiahol licenciát z liturgie na Pápežskom aténeu sv. Anzelma v Ríme. V roku 1998 získal licenciát z kánonického práva na Pápežskej Lateránskej univerzite v Ríme a v roku 2000 získal doktorát z kánonického práva. 
Od 19. júna 2000 pôsobí v diplomatických službách Svätej stolice. Pôsobil na Apoštolskej nunciatúre v Mozambiku v rokoch 2000 - 2004. V rokoch 2004 - 2007 pôsobil v Izraeli, na Cypre a Jeruzaleme. V rokoch 2007 - 2010 pôsobil ako "chargé d’affaires" na Apoštolskej nunciatúre na Slovensku. V Indii pôsobil v rokoch 2010 - 2013 a vo Švédsku v rokoch 2013 - 2015. Od roku 2015 pôsobil na Štátnom sekretariáte vo Vatikáne v sekcií pre vzťahy so štátmi. Hovorí po španielsky, anglicky, portugalsky a slovensky. 
Dňa 2. februára 2019 bol pápežom Františkom vymenovaný za titulárneho arcibiskupa sídla Mottola a apoštolského nuncia v Zambií v Afrike. Biskupskú konsekráciu prijal 19. marca 2019 v Bazilike sv. Petra vo Vatikáne z rúk kardinála Mons. Pietra Parolina, štátneho sekretára Vatikánu. Spolusvätiteľom bol kardinál Mons. Fernando Filoni, prefekt Kongregácie pre evanjelizáciu národov a Mons. Vincenzo Pisanello, biskup diecézy Oria. 
Dňa 8. mája 2019 mu bola tiež pridelená Apoštolská nunciatúra v Malawi. 

</doc>
<doc id="627815" url="https://sk.wikipedia.org/wiki?curid=627815" title="Ě">
Ě

Ě (minuskula "ě") je písmeno latinky. Znak je zložený z písmena E a mäkčeňa. Vyskytuje sa v češtine, hornolužickej srbčine, dolnolužickej srbčine, medzislovančine a pri transkripcii staroslovienčiny. Vyslovuje sa tak rovnako ako slovenské "ie". 
V HTML a Unicode majú písmená "Ě" a "ě" tieto kódy:

</doc>
<doc id="627817" url="https://sk.wikipedia.org/wiki?curid=627817" title="Druhy regiónov na Slovensku">
Druhy regiónov na Slovensku

Regióny na Slovensku sú historicky, tradične, alebo turisticky vymedzené časti územia Slovenska. Sú to neoficiálne a nie vždy presne vymedzené útvary, pre ktoré platí charakteristický výskyt istého javu, alebo súborov javov.
Druhy regiónov.
Na Slovensku rozlišujeme nasledujúce dva druhy regiónov:

</doc>
<doc id="627818" url="https://sk.wikipedia.org/wiki?curid=627818" title="Hyperbolická dráha">
Hyperbolická dráha

Hyperbolická dráha v astrodynamike alebo nebeskej mechanike je trajektória akéhokoľvek telesa okolo centrálneho telesa, ktorého rýchlosť je dostatočná, aby toto teleso uniklo gravitácii centrálneho telesa. 
Za zjednodušených predpokladov letí teleso po hyperbolickej dráhe do nekonečna, kde dosiahne konečnú rýchlosť. Podobne ako parabolické trajektórie sú všetky hyperbolické trajektórie tiež únikovými trajektóriami. Špecifická energia hyperbolickej dráhy je pozitívna (ε&gt;0). 
Hyperbolická dráha je Keplerova dráha s excentricitou väčšou ako 1. 
Parametre popisujúce hyperbolickú dráhu.
Rovnako ako eliptická môže byť aj hyperbolická dráha definovaná pre daný systém jeho hlavnou polosou a excentricitou. Pre pochopenie pohybu telesa po hyperbolickej dráhe sú užitočné ďalšie parametre. Nasledujúca tabuľka uvádza hlavné parametre opisujúce dráhu telesa po hyperbolickej trajektórii. 
Hlavná polos, špecifická a charakteristická energia, hyperbolická rýchlosť v nekonečne.
Pri hyperbolickej trajektórii hlavná polos ( formula_1) nie je zreteľná, ale môže byť skonštruovaná. Je to vzdialenosť od periapsidy k bodu, v ktorom sa pretínajú asymptoty. 
Hlavná polos (a) je spojená so špecifickou obežnou energiou (ε) a charakteristickou energiou ( C3 ) cez hyperbolickú rýchlosť v nekonečne ( formula_2). 
formula_3 
formula_4 formula_4
kde: formula_6 je štandardný gravitačný parameter a formula_7je charakteristická energia, bežne používaná pri plánovaní medziplanetárnych misií. 
V prípade hyperbolickej trajektórie je celková energia pozitívna, pre eliptickú obežnú dráhu je negatívna.
Rýchlosť.
Obežnú rýchlosť ( v ) telesa pohybujúceho sa po hyperbolickej trajektórii možno vypočítať z rovnice "vis-viva" ako:
 formula_8 
kde: 
Pre obežnú rýchlosť ( v ) platí nasledujúci vzťah: 
formula_12 
 vesc je úniková rýchlosť a formula_2 je hyperbolická rýchlosť v nekonečne.
Radiálna hyperbolická dráha.
Radiálna hyperbolická dráha je neperiodická trajektória na priamke, kde relatívna rýchlosť oboch objektov vždy prekračuje rýchlosť úniku. Existujú dva prípady: telesá sa vzďaľujú od seba alebo sa k sebe približujú. Ide o hyperbolickú obežnú dráhu s hlavnou polosou = 0 a excentricitou = 1. Hoci excentricita je 1, toto nie je parabolická obežná dráha.
Zdroj.
"Tento článok je čiastočný preklad článku na anglickej Wikipédii."

</doc>
<doc id="627819" url="https://sk.wikipedia.org/wiki?curid=627819" title="Vietnamský nový rok">
Vietnamský nový rok

Vietnamský nový rok (vietnamsky "Tết Nguyên Đán", skrátene "Tết") je najdôležitejším vietnamským sviatkom. Sviatky začínajú v prvý deň prvého mesiaca lunárneho kalendára, čo býva v gregoriánskom kalendári v januári alebo februári. Podľa vietnamského kalendára oslavuje Tết príchod jari. Jeho názov môžeme do slovenčiny preložiť ako „Sviatok prvého rána prvého dňa“. Mnohí Vietnamci sa na sviatok pripravujú varením a pečením tradičných jedál a upratovaním domu. Medzi typické jedlá patrí "bánh chưng", "bánh dày", "canh măng", "giò" a lepkavá ryža. K oslavám sa viažu aj rôzne vietnamské tradície, napríklad návšteva domu človeka v prvý deň nového roka ("xông nhà"), uctievanie predkov, prianie novoročných pozdravov, dávanie obálok s „peniazmi šťastia“ deťom. Tết je pre ľudí vo Vietname príležitosťou, kedy sa stretne celá rodina a sviatky sa nesú v znamení pokoja, lásky, pohody a priateľstva. Oslavy môžu trvať 3 až 7 dní.
Tradície.
Počas sviatku sa zíde celá rodina. Uctia si pamiatku rodiny pri rodinnom oltári, ktorý sa nachádza v skoro každom dome, alebo navštevujú hroby predkov vo svojej domovine. Aj napriek tomu, že Tết je štátny sviatok, každý región a náboženstvo má svoje vlastné tradície.
Tết sa delí na tri časti: "Tất Niên" (pred oslavami Nového roka), "Giao Thừa" (oslavy Nového roka) a "Tân Niên" (Nový rok).
Pred Tết sú ľudia v zhone z nakupovania, upratovania domu, prípravy tradičných jedál a čakajú na svojich blízkych, ktorí sa vracajú domov. Ľudia sa snažia zaplatiť svoje dlhe v predstihu, aby boli počas Tết bez dlhov. Rodičia svojim deťom kupujú nové oblečenie. Ulice a obchody sú plné ľudí, pretože počas osláv bude všetko zatvorené. Nový rok, prvý deň Tết, je vyhradený pre najbližšiu rodinu. Deti majú oblečené nové oblečenie, dávajú starším tradičné pozdravy a dostávajú peniaze v červených obálkach.
Darovanie peňazí.
Vietnamské deti dostávajú od rodičov červené obálky s peniazmi. Tradícia „peňazí šťastia“ sa nazýva "lì xì" (na juhu) alebo "mừng tuổi" (na severe). Tieto peniaze by mali deťom zabezpečiť štastie v nadchádzajúcom roku.
Prvá návšteva.
Vietamci veria, že prvý človek, ktorý vstúpi do ich domu, určuje ich šťastie v novom roku. Preto počas prvého dňa nikto nepríde bez toho, aby bol pozvaný. V rámci tradícií počas Tết ide o jednu z najdôležitejších a nazýva sa "xông đất" alebo "xông nhà". Dobrým znakom býva zväčša osoba s dobrou povahou, morálkou a úspechom. Na návštevu by nemala prísť osoba, ktorej práve niekto zomrel.
Zametanie.
Zametanie počas Tết je tabu, keďže symbolizuje odmetenie šťastia preč.
Výzdoba.
Vietnamci svoje domovy zdobia stromami alebo ich vetvami. Medzi typické patria vetvy broskyne, zlatý dážď alebo kumkvat. Broskyňa symbolizuje dlhú životnosť, šťastie a blahobyt, kumkvat zas prosperitu a úspešnú úrodu. Zlatý dážď vďaka svojej žltej farbe, ktorá je vo Vietname symbolom nádeje, symbolizuje luxus a eleganciu, pretože má rovnakú farbu ako zlato.
Tradičné jedlá.
Vo vietnamčine sa "oslavovať Tết" povie "ăn Tết", čo doslovne znamená „jesť Tết“. Toto je dôkazom, že jedlo je dôležitou súčasťou osláv. Niektoré jedlá sa konzumujú celoročne, zatiaľ čo ostatné sú pripravované len počas Tết. Niektoré jedlá sú tiež vegetariánske, pretože sa verí, že jedenie vegetariánksych jedál počas Tết nosí šťastie. Tu je zoznam niektorých tradičných jedál:

</doc>
<doc id="627820" url="https://sk.wikipedia.org/wiki?curid=627820" title="Tết Nguyên Đán">
Tết Nguyên Đán



</doc>
<doc id="627821" url="https://sk.wikipedia.org/wiki?curid=627821" title="Amis">
Amis

Amis môže byť:

</doc>
<doc id="627822" url="https://sk.wikipedia.org/wiki?curid=627822" title="Vzdušné sily Kórejskej ľudovej armády">
Vzdušné sily Kórejskej ľudovej armády



</doc>
<doc id="627829" url="https://sk.wikipedia.org/wiki?curid=627829" title="TV Hronka">
TV Hronka

TV Hronka (pôvodne AZTV) je slovenská regionálna televízia so zameraním na okresy Banská Bystrica, Zvolen a Brezno. Televízia však vysiela aj v okresoch Lučenec, Rimavská Sobota a Žiar nad Hronom. Televízia vysiela v štandardoch digitálneho príjmu DVB-T, DVB-S, DVB-C a DVB-H. Licencia na vysielanie jej bola udelená 23. septembra 2009 radou pre vysielanie a retransmisiu. Televízia vysiela aj online prostredníctvom živého vysielania cez internetovú stránku YouTube.
Televízne relácie.
Televízia vyrába a vysiela viaceré relácie, zväčša publicistického štýlu. Medzi populárne sa radia "Za dedinou", "Z gauča do prírody" a "Iná liga". Pri niektorých reláciách bola ukončená tvorba nových dielov. Výnimočnou je relácia "Iná liga", ktorá sa vysiela len počas futbalovej sezóny.
Niektoré relácie televízia už nevysiela.

</doc>
<doc id="627834" url="https://sk.wikipedia.org/wiki?curid=627834" title="Travel Service">
Travel Service



</doc>
<doc id="627835" url="https://sk.wikipedia.org/wiki?curid=627835" title="SmartWings">
SmartWings



</doc>
<doc id="627852" url="https://sk.wikipedia.org/wiki?curid=627852" title="Stredná odborná škola (Stará Turá)">
Stredná odborná škola (Stará Turá)



</doc>
<doc id="627853" url="https://sk.wikipedia.org/wiki?curid=627853" title="Adalbert Šimšík">
Adalbert Šimšík



</doc>
<doc id="627854" url="https://sk.wikipedia.org/wiki?curid=627854" title="Koloman Šimšík">
Koloman Šimšík



</doc>
<doc id="627856" url="https://sk.wikipedia.org/wiki?curid=627856" title="Boris Čebotarev">
Boris Čebotarev

Docent, PhDr. Boris Čebotarev (pôvodným menom Boris Vladimírovič Čebotarev; * 17. júl 1917, Aleksejevka, Voronežská gubernia, Ruská ríša – † 14. február 1978, Plavecký Štvrtok, ČSSR) bol rusko-slovenský filológ, redaktor, odborný publicista a vysokoškolský pedagóg. Venoval sa najmä výučbe ruského jazyka, bol popredným rusistom na Slovensku. Bol autorom mnohých vysokoškolských učebníc a odborných publikácii.
Životopis.
Osobný život.
Jeho otcom bol profesor Vladimír Čebotarev, pedagóg na Univerzite Komenského v Bratislave, matkou Nadežda, rod. Šramkovová, učiteľka ruského jazyka. Mal dve deti. S Rozáliou Svetoňovou mal syna novinára PhDr. Pavla Svetoňa a s manželkou Irinou, rodenou Jerofejevovou mal syna Nikitu. 
Emigrácia.
Pochádzal z rodiny ruskej inteligencie. Do Česko-Slovenska prišiel roku 1922 ako päťročný s rodičmi z bývalého Sovietskeho zväzu. Jeho rodičia prišli s vlnou emigrantov, ktorí nesúhlasili s porevolučným vývojom v bývalom Rusku. Výber Československej republiky ako novej domoviny bol ovplyvnený projektom československej vlády – "Ruskou pomocnou akciou realizovanou od roku 1921", ktorej cieľom bolo morálne a finančne pomôcť migrantom z bývalého cárskeho Ruska. Medzivojnové Československo sa tak stalo domovom pre státisíce migrantov z bývalého cárskeho Ruska. Centrom migrantov sa stala Praha. V Prahe ruskí, ale aj ukrajinskí a bieloruskí migranti zakladali svoje kultúrno-spoločenské spolky, vydávali svoje noviny a časopisy, realizovali svoje vedecko-výskumné aktivity.
Vzdelanie.
Základné vzdelanie získal na ruskej obecnej škole v Prahe. V rokoch 1930 – 1935 študoval na ruskom gymnáziu v Moravskej Třebovej a v rokoch 1935 – 1938 v Prahe. Po maturite v roku 1938 študoval právo na Karlovej univerzite v Prahe a v rokoch 1939 – 1943 ruský jazyk a literatúru na Filozofickej fakulte Univerzity Komenského v Bratislave. Titul PhDr. získal v roku 1943 a docentúru v roku 1963. 
Vojnové roky.
V roku 1941 bol hlásateľom ruských správ v bratislavskom rozhlase. K tejto práci bol prinútený vtedajším režimom pod hrozbou väznenia v koncentračnom tábore. V roku 1942 pracoval vo firme Batex vo Svite. V Poprade pôsobil ako stredoškolský profesor na Štátnej obchodnej akadémii v rokoch 1943 – 1944. Zapojil sa do protifašistického odboja, po vypuknutí Slovenského národného povstania v auguste 1944 odišiel do hôr ako dobrovoľník do Pohroneskej doliny, prihlásil sa do radov Československej armády a bol nasadený na prvý obranný úsek Telgárt – Červená Skala. Po páde Banskej Bystrice bol v partizánskej jednotke plk. Staneka a kapitána Kvietinského. V decembri roku 1944 ho poslal Karol Šmidke do Košíc, kde s poslancom Oskarom Jeleňom pomáhal organizovať protifašistický odboj. Vo februári 1945 sa vrátil do oslobodeného Popradu. V marci bol sovietskymi orgánmi NKVD odvlečený a odsúdený na desať rokov do gulagu v Kemerovskej oblasti Sovietskeho zväzu. Po mnohých intervenciách ho po roku 1947 oslobodili a mohol sa vrátiť na Slovensko.
Pôsobenie v školstve.
V rokoch 1948 – 1949 pôsobil v zahraničnom obchode, bol redaktorom vo vydavateľstvách Pravda, Obroda, Slovenský spisovateľ a súčasne prednášal ruský jazyk na Vysokej škole hospodárskych vied. Od roku 1958 sa stal vedúcim Katedry jazykov Stavebnej fakulty SVTŠ v Bratislave, kde sa zaslúžil o modernizáciu výučby jazykov. Bol popredným rusistom na Slovensku, autorom a spoluautorom odborných príručiek, učebníc ruského jazyka na stredných školách, vysokoškolských učebníc pre technické odbory, ako aj rusko-slovenských technických slovníkov. Publikoval články z metodiky vyučovania ruského jazyka, o prekladoch z ruštiny a o pedagogických otázkach. bol vyznamenaný Radom SNP II. triedy. 
Boris Čebotarev je pochovaný na cintoríne v Slávičom údolí v Bratislave.

</doc>
<doc id="627857" url="https://sk.wikipedia.org/wiki?curid=627857" title="Doc Holliday">
Doc Holliday

John Henry „Doc“ Holliday (* 14. august 1851, Griffin, Georgia – † 8. november 1887, Glennwood Springs, Colorado) bol americký zubár, hazardný hráč a pištoľník Divokého západu, ktorý bol často spájaný s Wyattom Earpom a prestrelkou pri O.K. Corrale, ktorej sa tiež zúčastnili bratia Virgil a Morgan Earpovci.
Mladosť.
Doc Holliday sa narodil v Griffine (Georgia) manželom Henrymu Burroughs Hollidayovi a Alici Jane Hollidayovej (rodenej McKeyovej). Jeho otec slúžil v armáde počas Mexicko-americkej vojny aj Občianskej vojny.
Hollidayova matka zomrela na tuberkulózu 16. septembra 1866, keď mal 15 rokov. O tri mesiace neskôr sa jeho otec oženil s Rachel Martinovou. Čoskoro po sobáši sa celá rodina odsťahovala do mesta Valdosta (Georgia), kde Holliday získal stredoškolské vzdelanie.
V roku 1870 opustil devätnásťročný Holliday domov a začal študovať zubársku školu vo Philadelphii. Dňa 1. marca 1872 získal titul „Doktor zubnej chirurgie“ a ešte toho roku si spoločne s Arthurom C. Fordom otvoril v Atlante (Georgia) zubnú ordináciu.
Zdravie.
Narodil sa s rázštepom podnebia a čiastočným rázštepom hornej pery. Vo veku dvoch mesiacov mu bol tento defekt chirurgicky opravený jeho strýkom doktorom J. S. Hollidayom a otcovým bratrancom, slávnym lekárom Crawfordom Longom. Táto operácia nezanechala trvalé následky, okrem slabej jazvy na hornej pere. V ranej dospelosti mal Holliday výšku 178 cm a vážil 70 kg.
Čoskoro po zahájení zubárskej praxe sa u Hollidaya prejavili prvé príznaky tuberkulózy, ktorou sa pravdepodobne nakazil od svojej matky. Lekári mu povedali, že mu zostáva už len niekoľko mesiacov života. Táto prognóza sa nepotvrdila a žil ešte radu rokov. Domnieval sa, že suchšie a teplejšie podnebie spomalí postup zhubnej choroby, a odsťahoval sa preto na juhozápad Spojených štátov.

</doc>
<doc id="627859" url="https://sk.wikipedia.org/wiki?curid=627859" title="Sociálny konzervativizmus">
Sociálny konzervativizmus

Sociálny konzervativizmus je politická a morálna ideológia, ktorá zastáva presvedčenie, že vláda a štát musí hrať rolu pri podpore a ochrane tradičných hodnôt ako rodina, vzdelanie, morálka, hierarchia alebo prirodzená autorita. Neodmietajú ani štátne zásahy prinášajúce podporu týchto hodnôt. Ďalší význam pojmu "sociálny konzervativizmus" sa spája s ideológiou európskych konzervatívnych politických subjektov, ktoré presadzujú vlastný model sociálneho štátu. 
V Európe sa jedná väčšinou o strany kresťanskodemokratickej orientácie, v Spojených štátoch o komunitaristické hnutia a časti Republikánskej strany, v arabskom svete o islamistické strany. 
Sociálni konzervatívci sa stavajú proti potratom, uzatváraniu manželstiev osôb rovnakého pohlavia, pornografii, eutanázii, sekularizmu a podobne. V ekonomických otázkach presadzujú určitú štátnu intervenciu, ktorá býva podložená nábožensky sociálnym učením. 
Predstavitelia.
Medzi strany na slovenskej politickej scéne, u ktorých hrá sociálny konzervativizmus významnú úlohu patria: 
Medzi najznámejšie sociálne konzervatívne vo svete strany patria: 

</doc>
<doc id="627860" url="https://sk.wikipedia.org/wiki?curid=627860" title="Nikol Pašinjan">
Nikol Pašinjan

Nikol Pašinjan (* 1. jún 1975, Ijevan, Arménsko) je od mája 2018 premiérom Arménska. Predtým pracoval ako novinár. 
Životopis.
Začiatkom 90. rokov sa presťahoval do Jerevanu, kde začal štúdium žurnalistiky, školu však nedokončil. Koncom toho istého desaťročia však založil noviny "Haykakan Zhamanak" , ktoré sa neskôr stali najpredávanejšími v krajine.
V prezidentskej voľbe roku 2008 podporoval Levona Ter-Petrosjana, ktorého však porazil Serž Sarkisjan. Potom došlo k protestom, ku ktorým sa pridali násilnosti. Osem ľudí bolo zabitých. Pašinjan, po ktorom kvôli organizácii protestov pátrala polícia, sa od 2. marca preto skrýval. Sám sa prihlásil polícii až v 1. júla 2009 po tom, čo bola vyhlásená amnestia. 
V máji 2012 bol Pašinjan zvolený do arménskeho parlamentu. 
Premiérom Arménskа.
Pašinjan sa podieľal na organizácii protestov proti koncentrácii moci zo strany bývalého prezidenta a premiéra Sarkisjana tiež na jar 2018. Spolu s ďalšími opozičníkmi bol na jeden deň zatknutý.
Keď Sarkisjan po šiestich dňoch vo funkcii predsedu vlády pod tlakom masových protestov rezignoval, stal sa kandidátom na premiéra Pašinjan. Dňa 1. mája 2018 ale ešte nebol zvolený. Stalo sa tak na druhý pokus, a to 8. mája 2018. Ak by zvolený nebol, znamenalo by to pre Arménsko predčasné voľby.
Pašinjan považuje za svoje priority upevňovanie vzťahov s Európskou úniou a bezvízový režim s únijními štátmi. Nič nemenil na blízkych vzťahoch s Ruskom."Vojenské partnerstvo s Ruskom považujeme za dôležitý faktor zaisťujúci bezpečnosť," uviedol. Jeho cieľom bolo tiež uznanie Náhornej karabašskej republiky.
Potom čo budovu parlamentu v Jerevane obkľúčilo tisíce ľudí, ktoré žiadali predčasné parlamentné voľby, Pašinjan 3. októbra 2018 odvolal šieštich ministrov.1. novembra prezident Sarkisjan vypísal predčasné parlamentné voľby potom, čo ani na druhý krát nebol zvolený nový premiér. Dňa 16. októbra 2018 na svoju funkciu rezignoval. 9. decembra 2018 sa konali predčasné parlamentné voľby, ktoré vyhrala Pašinjanova strana Moj krok so ziskom 70,45% hlasov.14. januára 2019 bol Pašinjan opätovne vymenovaný za predsedu vlády.
Atentát.
V novembri 2004, kedy bol Pašinjan hlavným editorom denníku "Hajkakan žamanak", vybuchlo v čase jeho obvyklého odchodu z práce jeho auto, zaparkované pred redakciou. Podľa Pašinjana za atentátom stál bohatý podnikateľ Gagik Carukjan, o ktorom noviny negatívne referovali. Podľa polície však za výbuch mohla závada autobatérie.

</doc>
<doc id="627861" url="https://sk.wikipedia.org/wiki?curid=627861" title="Norwegian Air Argentina">
Norwegian Air Argentina

Norwegian Air Argentina je letecká spoločnosť v Argentíne. Spoločnosť bola založená v januári 2017 a prevádzkuje Boeing 737-800 so základňami v Buenos Aires a Córdobe. Všetky lietadlá sú registrované v Argentíne.

</doc>
<doc id="627862" url="https://sk.wikipedia.org/wiki?curid=627862" title="NAA">
NAA



</doc>
<doc id="627865" url="https://sk.wikipedia.org/wiki?curid=627865" title="Krokos">
Krokos

Krokos ("Krokos") môže byť:

</doc>
<doc id="627868" url="https://sk.wikipedia.org/wiki?curid=627868" title="Astra (raketa vzduch-vzduch)">
Astra (raketa vzduch-vzduch)

Astra je riadená protilietadlová strela stredného dosahu, ktorá je určená pre boj mimo vizuálny kontakt. Ide o prvú strelu typu vzduch-vzduch, ktorú vyvinula India.
Vznik a vývoj.
V roku 1990 sa v Indii zrealizovala štúdia uskutočniteľnosti, ktorá sa zaoberala vývojom vlastnej strely typu vzduch-vzduch. Vývojom strely sa zaoberala indická vládna agentúra Defence Research and Development Organisation (DRDO), ktorá ju oficiálne predstavila verejnosti v roku 1998 na výstave Aero India. India uviedla, že 85% technológií, použitých na rakete, pochádza z domáceho výskumu. Pôvodne bola určená pre ľahké bojové lietadlo Tédžas, ktoré bolo vtedy vo vývoji. Sériovú výrobu týchto stíhačiek sa však dodnes nepodarilo rozbehnúť a koncom roku 2018 mala India iba 9 lietadiel vo verzii Mark I.
Projekt Astra bol schválený indickou vládou v marci 2004, pričom počiatočné náklady boli odhadnuté na 340 mil. dolárov. Kvôli technickým problémom bol však termín testovania niekoľkokrát odložený a k prvému skúšobnému odpalu došlo až v máji 2014. Testovanie bolo úspešne ukončené v októbri 2018 a v nasledujúcom roku by mala byť zavedená do výzbroje Su-30MKI.
Konštrukcia a vlastnosti.
Astra je jednostupňová raketa na pevné palivo, ktorá má dĺžku a priemer . Jej celková hmotnosť je , pričom pripadá na bojovú hlavicu. Má aktívne radarové navádzanie, systém elektronických protiopatrení a pohon, ktorý zanecháva minimálnu tepelnú stopu. Strela je schopná zostreliť vysoko rýchlostné ciele zo zadnej polosféry na vzdialenosť a z prednej polosféry až na . Na úrovni mora má dosah , od nadmorskej výšky je to a ak je vystrelená v nadmorskej výške , tak môže mať dolet až .
Astra by mala byť čoskoro integrovaná do indických stíhačiek Su-30MKI a v budúcnosti by mala stať súčasťou výzbroje aj Mirage 2000H, MiG-29, Tédžas. Plánuje sa, že sa stane základnou domácou protilietadlovou strelou pre boj mimo vizuálny kontakt.
Používatelia.
 India
Indické vzdušné sily

</doc>
<doc id="627870" url="https://sk.wikipedia.org/wiki?curid=627870" title="Eva Greenová">
Eva Greenová

Eva Greenová (; * 6. júl 1980, Paríž, Francúzsko) je francúzska herečka a modelka. V roku 2007 získala cenu BAFTA v kategórií Vychádzajúca hviezda.
Detstvo a mladosť.
Eva Green sa narodila 6. júla 1980 v Paríži, ako dcéra Waltera Greena a herečky Marlène Jobertovej. Má tiež dvojča, sestru Joy, od ktorej je staršia o dve minúty. Od malička žila vo Francúzsku ale navštevovala Americkú univerzitu v Paríži, kde sa naučila aj hovoriť po anglicky.
Ako štrnásťročná, sa rozhodla stať herečkou po tom, čo videla svoj vzor v herečke Isabelle Adjani. Jej matka bola najskôr proti, ale neskôr ju v jej snoch veľmi podporovala. Študovala na Akadémii výtvarného umenia Webber Douglas v Londýne a po skončení sa vrátila Eva do Paríža, kde hrala v niekoľkých divadelných hrách.
Kariéra.
V roku 2002 bola obsadená do úlohy Isabelle vo filme "The Dreamers" (2003). Vo filme sa predstavila v plno nahých scénach. Jej herecký výkon bol dobre prijatý a niektorí ju porovnávali s herečkou Liv Tyler.
V roku 2004 bola obsadená do filmu "Kingdom of Heaven", kde hrala po boku hercov ako Orlando Bloom či Liam Neeson. V roku 2006 si zahrala bond girl Vesper Lynd po boku Daniela Craiga vo filme Casino Royale. Tiež si zahrala čarodejnicu Serafinu Pekkala v filmovej adaptácii "The Golden Compass" z roku 2007. Hrala vo filme "Cracks" z roku 2009, kde stvárnila učiteľku v dievčenskej škole a jej postava sa zamilovala do jednej z jej chovankýň. V marci 2009 sa objavila vo filme "Womb", kde hrá ženu, ktorá klonuje jej mŕtveho priateľa. Pôvodne mala hrať hlavnú ženskú úlohu vo filme "Antichrist" (2009), Greenová však od filmu odstúpila kvôli prílišnej nahote vo filme a nahradila ju herečka Charlotte Gainsbourg.
V roku 2012 ju požiadal režisér Tim Burton, o spoluprácu na jeho filme "Dark Shadows" ktorú prijala a zahrala si čarodejnicu, ktorá Johnnyho Deppa premení na upíra. Vo filme "300: Rise of a Empire" z roku 2014, si zahrala postavu menom Artemsia, za ktorú dostala pozitívne ohlasy od filmových kritikov. V rovnakom roku si zahrala aj v pokračovaní filmu "Sin City: A Dame to Kill For", kde hrala po boku hviezd ako Bruce Willis, Jessica Alba, Rosario Dawson, Joseph Gordon-Levitt či Lady Gaga.
V období od mája 2014 do roku 2016 hrala v seriáli "Penny Dreadful", kde hrala postavu menom Vanessa Ives. Jej herecký výkon získal nomináciu na Zlatý glóbus za najlepšiu herečku v televíznom seriáli - dráma.
V roku 2016 ju znovu oslovil režisér Tim Burton, s prosbou, či by nechcela hrať hlavnú úlohu vo filme "Miss Peregrine's Home for Peculiar Children". Film bol založený na románe Ransoma Rigga z roku 2011. Tim Burton si spoluprácu s Greenovou chváli a obsadil ju tiež do filmu "Dumbo" (2019) spolu s hercami ako Colin Farrell a Michael Keaton.
V roku 2018 bola vymenovaná za šéfredaktora Ordre des Arts et des Lettres a získala čestné ocenenie francúzskej vlády.
Od roku 2020 hrala postavu Lydie Wells v televíznom seriály "The Luminaries".
Súkromný život.
Greenová sa v jednom z rozhovorov zmienila, že sa považuje skôr za veľmi nudnú, že nenavštevuje kluby ani divoké párty a že je rada keď večer môže stráviť sama pri krbe a pri pohári dobrého vína. Rada zbiera zachované lebky a hmyz. Má záujem sa vrátiť do divadla a nemá v pláne pracovať v Hollywoode na plný úväzok. Tiež podporuje UNICEF.
V roku 2014, po tom, čo sa predstavila v seriály "Penny Dreadful" sa prejavovala ako spiritualistka a rozprávala o svojej duchovnej stránke. Povedala, že hoci nie je veriaca, verí v nadprirodzené sily. V roku 2017 priznala, že bola medzi obeťami ktoré obťažoval Harvey Weinstein a takmer zničil jej kariéru.

</doc>
<doc id="627872" url="https://sk.wikipedia.org/wiki?curid=627872" title="Faidimos">
Faidimos

Faidimos ("Faidimos") môže byť:

</doc>
<doc id="627873" url="https://sk.wikipedia.org/wiki?curid=627873" title="Moravské Slovensko">
Moravské Slovensko



</doc>
<doc id="627874" url="https://sk.wikipedia.org/wiki?curid=627874" title="Moravské Slovácko">
Moravské Slovácko



</doc>
<doc id="627878" url="https://sk.wikipedia.org/wiki?curid=627878" title="Železničná stanica Pezinok">
Železničná stanica Pezinok

Železničná stanica Pezinok je hlavná železničná stanica v Pezinku.
Železničná stanica v Pezinku leží na dvojkoľajnej elektrifikovanej trati 120 Bratislava – Žilina. Orientovaná je v severojužnom smere a je elektrifikovaná trakčnou napäťovou sústavou 25 kV, 50 Hz. Stanica patrí medzi najstaršie stanice, postavená bola na prvej železnici na Slovensku s animálnou trakciou. Konská železnica viedla z Bratislavy do Trnavy a Serede, jej prvý úsek z Bratislavy do Svätého Jura bol otvorený 27. septembra 1840 a zo Svätého Jura do Pezinka 30. júna 1841.
Prevádzku na animálnej železnici zastavili 15. októbra 1872 z dôvodu jej prestavby na parostrojnú. Dopravu v parnej trakcii obnovila 1. mája 1873 Spoločnosť považskej železnice. Od tých čias sa podoba stanice niekoľkokrát zmenila. Naposledy to bolo v súvislosti s výstavbou V. koridoru. Modernizácia stanice začala v roku 2005 a práce prebiehali dva roky.
Rekonštrukcia.
V rámci modernizácie železničnej trate Bratislava – Žilina s podporou Európskej únie, zmenila svoju tvár aj pezinská železničná stanica. Zrekonštruovaná bola nielen staničná budova ale aj štvoro koľají, postavili tiež mimoúrovňové peróny, podchod pod koľajnicami, nové elektrické vedenie. Cieľom modernizácie je zvýšiť rýchlosť na 160 kilometrov. 
Dňa 5. septembra 2013 bol daný do prevádzky nový terminál integrovanej dopravy pri železničnej stanici s novými autobusovými nástupišťami, malým parkoviskom a kruhovým objazdom. 
Železnice Slovenskej republiky v roku 2015 spolupracovali s miestnou mládežou na projekte skrášlenia podchodu sprejerskými dielami.
Na jeseň 2019 pribudlo aj oplotené záchytné parkovisko vybudované na ulici Za dráhou, ktoré so stanicou spája nové rozšírenie podchodu. Bolo slávnostne otvorené 12. decembra 2019.

</doc>
<doc id="627882" url="https://sk.wikipedia.org/wiki?curid=627882" title="Slováci (rozlišovacia stránka)">
Slováci (rozlišovacia stránka)

Slováci (jednotné číslo Slovák; ženský rod Slovenka, staršie tvary aj: "Slováčka" a "Slovákyňa") môžu byť:

</doc>
<doc id="627883" url="https://sk.wikipedia.org/wiki?curid=627883" title="Iced Earth">
Iced Earth

Iced Earth je, v súčasnosti neaktívna, americká metalová hudobná skupina kombinujúca heavy metal, power metal, speed metal a thrash metal pochádzajúca z mesta Tampa v štáte Florida. Prvé štyri štúdiové albumy sú prevažne thrash metalové. Skupinu založil v roku 1984 gitarista Jon Schaffer pod názvom The Rose a neskôr od roku 1985 do roku 1988 niesla názov Purgatory. Dodnes je jediným pôvodným členom skupiny. Celkovo vydali 11 štúdiových albumov. Prvé dva albumy "Iced Earth" (1990) a "Night of the Stormrider" (1992) sa inštrumentálne lišia od ostatných albumov.
Obdobie rokov 1985 – 1991.
Skupina mala na začiatku svojho pôsobenia finančné problémy. Prvým spevákom skupiny bol Gene Adam, ktorý so skupinou nahral dve demonahrávky "Psychtic Dreams" (1986) a "Enter The Realm" (1988). Okrem dvoch demonahrávok ešte so skupinou vydal debutový album, ktorý nesie rovnomenný názov ako názov skupiny "Iced Earth". V roku 1991 zo skupiny Gene Adam odišiel, dôvodom bolo, že mu Jon Schaffer nedovoloval písať texty skladieb.
Album "Burnt Offerings".
Druhý úspešný štúdiový album skupiny, na čele s novým spevákom Mattom Barlowom. Album je považovaný za ich najtvrdší. Vyšiel 14. apríla 1995.
Zaujímavosti.
V roku 2004 prišel do skupiny Tim "Ripper" Owens, známy predovšetkým z heavy metalovej legendy Judas Priest, ktorý nahradil Matta Barlowa. Matt Barlow nemal čas na skupinu, dôvod bol, že sa musel starať o rodinu, ktorou dlho zanedbával. Ale v roku 2008 prišel znovu. So skupinou nahral album "The Crucible of Man: Something Wicked Part 2". V roku 2010 opäť odchádza a o rok neskôr zakladá svoju novú skupinu Ashes of Ares.
Rok 2011 – súčasnosť.
V roku 2011 prišel do skupiny spevák Stuart Block, známy zo skupiny Into Eternity, ktorá hrá progresívny death metal. Ale v skupine Iced Earth sa musel preorientovávat na heavy metal. Tento spevák má veľmi dobrý hlas, niečo medzi Robom Halfordom zo skupiny Judas Priest a Brucom Dickinsnom zo skupiny Iron Maiden. Ale v niektorých skladbách má sklony k jemnejšiemu growlingu. Toho roku vydal so skupinou veľmi úspešný album "Dystopia", ku ktorému napísal najviac skladieb z celej skupiny. V roku 2014 vydáva skupina Iced Earth svoj druhý album s novým spevákom a celkovo jedenástý v poradí "Plagues of Babylon", ktorý je tiež veľmi kvalitný. Turné k tomuto albumu zvládli v ten istý rok. V roku 2017 bol vydaný nový album s názvom "Incorruptible".
V roku 2021 skupinu tvorili výlučne Schaffer a bubeník Brent Smedley, pričom všetci ostatní členovia skupiny odišli dňa 15. februára 2021 po januárovom zatknutí Schaffera FBI kvôli jeho účasti na útoku na Kapitol Spojených štátov. Schaffer bol väzbe kvôli obvineniam z ťažkého zločinu, čo vyvolalo novú publicitu pre Iced Earth a viedlo k vyradeniu skupiny z ich dlhoročného vydavateľstva Century Media Records a k neaktívnosti skupiny. Do roku 2024 zo skupiny odišiel aj bubeník Smedley. Nakoniec bol Schaffer koncom októbra 2024 odsúdený na tri roky podmienečného väzenia. 
Diskografia.
Demonahrávky:
Štúdiové albumy:
Koncertné albumy:

</doc>
<doc id="627886" url="https://sk.wikipedia.org/wiki?curid=627886" title="Lút">
Lút

Lút ( – prepísané "Dašte Lút") je soľná púšť ležiaca na území východného Iránu, najmä v provinciách Sístán a Balúčistán a Kermán. 
Na západe je ohraničená Kohrúdskymi vrchmi, súčasťou Iránskej plošiny. Na severe prechádza v Dašt-e Kavír (Veľkú soľnú púšť). Na východe ju ohraničujú pohoria pozdĺž afganskej hranice.
Zaberá územie o rozlohe , pričom zaberá piesočná púšť. Svojou rozlohou je 25. najväčšou púšťou na svete. Tvorí bezodtokové aridné územia na ktorých je hlinitá a štrková púšť. V juhovýchodnej oblasti tvoria tiež duny. 
V rokoch 2005 a 2006 tu bola nameraná najvyššia povrchová teplota (nepliesť s teplotou vzduchu) na Zemi (70,7 ° C).
Časť púšte () bola v roku 2016 zapísaná na zoznam svetového dedičstva UNESCO.

</doc>
<doc id="627887" url="https://sk.wikipedia.org/wiki?curid=627887" title="Radoslav Pavelka">
Radoslav Pavelka

Mgr. Radoslav Pavelka (* 23. august 1973) je slovenský politik zo strany SaS.
1. februára 2018 nastúpil do funkcie poslanca NR SR ako náhradník na Juraja Drobu, ktorý sa vzdal mandátu 30. januára 2018, po tom, čo sa ujal funkcie predsedu Bratislavského samosprávneho kraja. V NR SR slúžil ako člen výboru pre pôdohospodárstvo a životné prostredie, člen osobitného kontrolného výboru na kontrolu činnosti SIS, člen stálej delegácie v Parlamentnom zhromaždení Únie pre Stredomorie a náhradník v stálej delegácii v Parlamentnom zhromaždení OBSE. Pôvodne bol podnikateľom.
V parlamentných voľbách vo februári 2020 kandidoval na 16. mieste kandidátky Demokratickej strany. V roku 2023 kandidoval za stranu Demokrati.
Založil lokálny podcast "Nitránske Reči".

</doc>
<doc id="627888" url="https://sk.wikipedia.org/wiki?curid=627888" title="Parabolická dráha">
Parabolická dráha

Parabolická dráha v astrodynamike alebo nebeskej mechanike je Keplerovou dráhou s excentricitou rovnou 1 (e = 1). Nazýva sa tiež úniková dráha. Charakteristická energia sa rovná nule (C3=0). 
Podľa štandardných predpokladov teleso, pohybujúce sa po parabolickej trajektórii letí do nekonečna, kde relatívna rýchlosť oproti centrálnemu telesu je rovná nule. Teleso sa nikdy nevráti. Parabolické trajektórie sú minimálne energetické únikové trajektórie, oddeľujúce pozitívne energetické hyperbolické dráhy od eliptických dráh s negatívnou energiou. 
Parabolická dráha je teoretická dráha, pre lety okolo centrálneho telesa sa používa eliptická dráha a pre odlet od telesa hyperbolická dráha. 
Rýchlosť.
Úniková rýchlosť (formula_1) telesa, pohybujúceho sa po parabolickej trajektórii, je určená vzťahom: 
 formula_2
kde: 
Energia.
Podľa štandardných predpokladov špecifická orbitálna energia (formula_5) parabolickej trajektórie je nula, takže rovnica zachovania orbitálnej energie pre túto trajektóriu má podobu: 
 formula_6
kde: 
Charakteristická energia (štvorec rýchlosti v nekonečne) je 0: 
 formula_10
Radiálna parabolická trajektória.
Radiálna parabolická trajektória je neperiodická trajektória na priamke, kde relatívna rýchlosť oboch objektov je vždy úniková rýchlosť. Existujú dva prípady: telesá sa vzďaľujú od seba alebo sa k sebe približujú. 

</doc>
<doc id="627889" url="https://sk.wikipedia.org/wiki?curid=627889" title="Melissa officinalis">
Melissa officinalis



</doc>
<doc id="627890" url="https://sk.wikipedia.org/wiki?curid=627890" title="Origanum majorana">
Origanum majorana



</doc>
<doc id="627891" url="https://sk.wikipedia.org/wiki?curid=627891" title="Maillardova reakcia">
Maillardova reakcia

Maillardova reakcia je názov pre neenzymatickú reakciu medzi redukujúcimi sa sacharidmi alebo produktami ich degradácie s aminokyselinami, alebo bielkovinami v potravinách. Pri reakcii (pri teplote okolo 140 až 165 °C) dochádza k vzniku dôležitých senzoricky aktívnych zlúčenín, ktoré dodávajú výrobkom charakteristické sfarbenie, chuť a vôňu. Na druhej strane dochádza pri príliš vysokej teplote tiež k tvorbe niektorých zlúčenín s karcinogénnymi vlastnosťami, ako je napríklad akrylamid.
Reakcia je typická pre všetky výrobky, ktoré prešli tepelnou úpravou pečením, ako sú napríklad pekárske alebo mäsové výrobky, pri ktorých tepelné zmeny pri pečení vedú k tvorbe charakteristického zlatistého až hnedého zafarbenie povrchu.
Reakcia je pomenovaná po francúzskom chemikovi L. C. Maillardovi.

</doc>
<doc id="627892" url="https://sk.wikipedia.org/wiki?curid=627892" title="Radničné námestie (Pezinok)">
Radničné námestie (Pezinok)

Radničné námestie (staršie názvy pozri nižšie) je námestie v Pezinku, ktoré sa nachádza v historickom centre mesta a nesie názov podľa Starej radnice. V strede sa nachádza Mariánsky stĺp so sochou Panny Márie a veľké parkovisko s parčíkom. Pred rokom 1945 bol park zanedbaný a na námestí nachádzalo množstvo prachu, preto ho obyvatelia nazývali „pezinskou Saharou“.
Na čísle 1 sa nachádza Turecký dom.
Na čísle 7 sa nachádza budova Mestského úradu v Pezinku.
Na čísle 9 sa nachádza Krušičova kúria.
Na súpisnom čísle 3567 sa nachádza Kostol Premenenia Pána (tzv. Dolný kostol).
Doložené historické názvy.
Doložené sú tieto historické názvy námestia:

</doc>
<doc id="627894" url="https://sk.wikipedia.org/wiki?curid=627894" title="Šasi">
Šasi

Šasi (staršie: "chassis", z fr. châssis = rám, šasi, podvozok, rám podvozka ) môže byť:
Poznámka.
V STN sa anglický výraz chassis nikdy neprekladá ako šasi, ale vždy iným výrazom, a to spravidla podľa kontextu výrazom "podvozok" (napr. podvozok zdvíhacej plošiny, podvozok kočíka) alebo "kostra" (napr. u elektricky poháňaného vozidla), pričom anglické chassis u železničného vozňa je po slovensky "spodok". 

</doc>
<doc id="627895" url="https://sk.wikipedia.org/wiki?curid=627895" title="CRISPR">
CRISPR

CRISPR (skratka pre ) je skupina DNA sekvencií nachádzajúcich sa v genómoch prokaryotických organizmov, ako sú baktérie a archeóny. Tieto sekvencie sú odvodené z fragmentov DNA z vírusov, ktoré predtým infikovali prokaryoty a ktoré sa používajú na detekciu a ničenie DNA z podobných vírusov počas ďalších infekcií. Tieto sekvencie preto zohrávajú kľúčovú úlohu v antivírusovom obrannom systéme prokaryotov.
Cas9 (alebo „CRISPR-associated 9“) je enzým, ktorý používa sekvencie CRISPR ako navádzanie na rozpoznanie a štiepenie špecifických vlákien DNA, ktoré dopĺňajú sekvenciu CRISPR. Enzýmy Cas9 spoločne so sekvenciami CRISPR tvoria základ technológie známej ako CRISPR/Cas9, ktorá môže byť použitá na úpravu génov v organizmoch. Tento typ genetickej úpravy má širokú škálu aplikácií, vrátane použitia ako základného výskumného nástroja pre biológiu, vývoj biotechnologických produktov a potenciálne aj na liečbu chorôb. 
Pomocou tejto technológie dokážu vedci aktivovať gény bez zmeny DNA a použiť ich pri liečbe ochorení.
Výskum.
V júni 2021 boli komponenty CRISPR–Cas9 použité pri skúšobnej liečbe zriedkavého ochorenia transtyretínová amyloidóza (ATTR). Komponenty boli vstreknuté priamo do krvi. U všetkých šiestich zúčastnených pacientov bol zaznamenaný pokles hladiny deformovaného proteínu, ktorý je spojený s ochorením.

</doc>
<doc id="627896" url="https://sk.wikipedia.org/wiki?curid=627896" title="Kruhová dráha">
Kruhová dráha

Kruhová dráha je obežná dráha s pevnou vzdialenosťou okolo barycentra, teda má tvar kružnice. 
V tomto prípade je nielen vzdialenosť, ale aj rýchlosť, uhlová rýchlosť, potenciálna a kinetická energia konštantná. Neexistuje žiadny periapsis alebo apoapis. 
Rýchlosť.
Relatívna rýchlosť je konštantná: 
 formula_1
kde: 
 formula_3
Uhlová rýchlosť a obežná doba.
Z toho vyplýva, že obežnú dobu ( formula_4 ) možno vypočítať ako: 
 formula_5
Energia.
Špecifická orbitálna energia ( formula_6 ) je negatívna a 
 formula_7
 formula_8
Preto vis-viva veta platí aj bez časového priemeru: 
Úniková rýchlosť z ľubovoľnej vzdialenosti je √ 2- násobok rýchlosti v obežnej dráhe v tejto vzdialenosti: kinetická energia je dvojnásobná, takže celková energia je nula. 

</doc>
<doc id="627897" url="https://sk.wikipedia.org/wiki?curid=627897" title="Železničná zastávka Pezinok zastávka">
Železničná zastávka Pezinok zastávka

Železničná zastávka Pezinok zastávka je železničná zastávka v meste Pezinok v historickej mestskej časti Grinava.
Železničná zastávka leží na trati Bratislava – Žilina, v medzistaničnom úseku Bratislava-Rača – Pezinok. Pred druhou svetovou vojnou niesla zastávka názov "Grinava", potom bola premenovaná na názov "Myslenice". Zastávka slúžila aj ako hradlo Hr. Myslenice, o ktorom existencii je zmienka okolo roku 1962. Hradlo je v súčasnosti (2011) zrušené. Rozšírením mesta Pezinok, ktoré ich pohltilo, bola zastávka od GVD 1979/1980 znova premenovaná na súčasný názov Pezinok zastávka. Je možné, že v tom čase došlo aj k zrušeniu hradla. Pri modernizácii V. železničného koridoru prešla zastávka v roku 2006 rekonštrukciou.

</doc>
<doc id="627902" url="https://sk.wikipedia.org/wiki?curid=627902" title="SKEJ - Slovenská esperantská mládež">
SKEJ - Slovenská esperantská mládež



</doc>
<doc id="627904" url="https://sk.wikipedia.org/wiki?curid=627904" title="Veronika Machyniaková">
Veronika Machyniaková

Veronika Machyniaková (* 14. september 1997, Hronec) je slovenská biatlonistka, ktorá od sezóny 2019/20 reprezentuje Slovensko vo Svetovom pohári v biatlone. Predtým v pohároch IBU a na Majstrovstvách sveta juniorov v biatlone.
Machyniaková je dcérou bývalého slovenského reprezentanta v biatlone, Ľubomíra Machyniaka, biatlonu sa venuje aj jej mladšia sestra Júlia.
Výsledky.
Svetový pohár.
Sezóna 2019/2020.
X - preteky zrušené (kvôli opatreniam proti koronavírusu) 
"Všetky výsledky sú brané z oficiálnej stránky Medzinárodnej biatlonovej únie."

</doc>
<doc id="627907" url="https://sk.wikipedia.org/wiki?curid=627907" title="Železničná stanica Stará Turá">
Železničná stanica Stará Turá

Železničná stanica Stará Turá je železničná stanica v Starej Turej.
Železničná stanica Stará Turá leží na neelektrifikovanej trati Nové Mesto nad Váhom – Vrbovce, medzi železničnou stanicou Myjava a železničnou stanicou Čachtice.
Poloha budovy je vľavo, v smere od Nového Mesta nad Váhom.
Rekonštrukcia.
Pár nadšencom sa podarilo presvedčiť železnice, aby vzácnu budovu stanice v Starej Turej z obdobia 1. Československej republiky zrekonštruovali bez polystyrénu a plastových okien, zato s múzeom.

</doc>
<doc id="627914" url="https://sk.wikipedia.org/wiki?curid=627914" title="Železničná stanica Cífer">
Železničná stanica Cífer

Železničná stanica Cífer je železničná stanica v obci Cífer.
Železničná stanica Cífer leží na železničnej trati Bratislava – Žilina. V roku 2007, počas modernizácie V. železničného koridoru, bola stanica prebudovaná. Poloha budovy je vpravo, v smere od stanice Bratislava hlavná stanica.

</doc>
<doc id="627915" url="https://sk.wikipedia.org/wiki?curid=627915" title="Faidimos (sochár)">
Faidimos (sochár)

Faidimos ("Faidimos") bol grécky sochár v 6. storočí pred Kr.
Faidimos, grécky sochár neznámeho pôvodu, tvoril v 2. polovici 6. storočia pred Kr. Známe sú jeho signatúry z dvoch podstavcov zo sôch uložené v Národnom archeologickom múzeu v Aténach a v Metropolitnom múzeu v New Yorku. Na oboch podstavcoch stáli kedysi pohrebné sochy. Aténsky podstavec, ktorý pochádza z Vourvy (Erchia (?) - Vourva, Atika), bol základňou ženskej sochy, z ktorej sa zachovali len dolné končatiny. Jeho nápis, datovaný približne do roku 550 pred Kr., hlása, že bola darom otca svojej zosnulej dcére. Podľa nápisu na podstavci z New Yorku, sochu venoval istý Anfichares k pamiatke svojho mŕtveho syna Chairedema. 
Tieto nápisy sú zaznamenané ešte v štýle zápisu "bustrofédon" („ako sa otáča vôl“, označuje vola, ktorý ťahá pluh v riadkoch). Písmená sú otočené tak, aby smerovali patričným smerom (prvý riadok sa teda číta sprava doľava, následný opačne). Štýl písania bustrefédon, typický pre 7. a 6. stor. pred Kr., pretrval do 5. stor. pred Kr. 
Znalci antického umenia mu pripisujú aj autorstvo "loveckého psa" (Múzeum Akropoly v Aténach), ktorý je vo svojom takmer živom postoji pripravený zaútočiť na nejaké zviera, sochu "Koré Peploforé", nazvanú tak preto, lebo má na sebe odetý dórsky peplos a "Rampinovho jazdca", pomenovanom podľa francúzskeho diplomata, ktorý daroval jeho hlavu Louvru, kde je s odliatkom tela, kým originál tela je v aténskom Múzeu Akropoly spolu s odliatkom hlavy. Socha zhotovená okolo roku 550 pred Kr. zobrazuje víťaza pýtických hier. Mierne naklonená hlava prestáva uplatňovať archaický princíp frontálnosti. Tvár a postava sú už pekne stvárnené, kým úsmev a dekoratívna pravidelnosť účesu sú ešte typicky archaické.

</doc>
<doc id="627916" url="https://sk.wikipedia.org/wiki?curid=627916" title="Železničná stanica Šenkvice">
Železničná stanica Šenkvice

Železničná stanica Šenkvice je železničná stanica v obci Šenkvice.
Železničná stanica Šenkvice leží na hlavnej železničnej trati Bratislava - Žilina, medzi železničnou stanicou Bratislava a železničnou stanicou Trnava. Stanica leží na trati elektrifikovanej striedavou trakciou 25kV 50Hz. V bezprostrednom susedstve stanice sa nachádza estakáda. Pri modernizácii V. železničného koridoru bola stanica v r. 2007 kompletne zrekonštruovaná.
V dopravni zaúsťuje do koľaje č. 5 výhybkou č. 6XA vlečka Biopalm, a.s. Hranica medzi železničnou dráhou a vlečkou je v km 25,858.

</doc>
<doc id="627918" url="https://sk.wikipedia.org/wiki?curid=627918" title="Železničná stanica Bánovce nad Bebravou">
Železničná stanica Bánovce nad Bebravou

Železničná stanica Bánovce nad Bebravou je hlavná železničná stanica v meste Bánovce nad Bebravou.
Železničná stanica Bánovce nad Bebravou leží na jednokoľajnej neelektrifikovanej železničnej trati Trenčín – Chynorany.
Poloha budovy je vľavo, v smere od Trenčína.
V železničnej stanici zaúsťuje do koľaje č.1 výhybkou č. 16 vlečka KORD Slovakia, a.s. Hranica medzi železničnou dráhou a vlečkou je určená výmenovým stykom výhybky č. 16 v km 16,283.

</doc>
<doc id="627919" url="https://sk.wikipedia.org/wiki?curid=627919" title="Adrianus Johannes Simonis">
Adrianus Johannes Simonis

Adrianus Johannes Simonis (* 26. november 1931, Lisse, Holandsko – † 2. september 2020, Voorhout) bol holandský kardinál, emeritný utrechtský arcibiskup.
Životopis.
Narodil sa v Lisse v južnom Holandsku. Po štúdiách teológie bol 15. júna 1957 vysvätený za kňaza a inkardinovaný do diecézy Rotterdam. Po vysvätení pracoval ako pastoračný kňaz, neskôr v rokoch 1959 – 1966 pokračoval v štúdiách biblickej exegézy na pápežských vzdelávacích inštitúciách v Ríme. Po návrate do vlasti opäť pracoval v pastorácii. V roku 1969 bol menovaný za kanonika katedrálnej kapituly v Rotterdame.
Biskup a kardinál.
V roku 1970 ho pápež Pavol VI. vymenoval za rotterdamského biskupa. Biskupské svätenie mu udelil utrechtský arcibiskup Bernardus Johannes Alfrink 20. marca 1971. 27. júna 1983 bol menovaný za utrechtského arcibiskupa koadjútora. Svojho predchodcu v úrade nahradil o pol roka neskôr. Od roku 1983 až do roku 2008 bol predsedom holandskej biskupskej konferencie. Pápež Ján Pavol II. ho 25. mája 1985 vymenoval za kardinála s titulárnym kostolom San Clemente. Kardinál Simonis sa zúčastnil role voliča konkláve, ktoré vybralo Benedikta XVI. V novembri 2006 kardinál Simonis požiadal pápeža o uvoľnenie z funkcie, čomu pápež vyhovel 14. apríla 2007.
V roku 2011 sa kardinál Simonis ako vôbec prvý vysoko postavený prelát v holandských dejinách postavil pred súd, aby svedčil vo veci sexuálneho zneužívania mladistvých. Bol tiež obvinený zo zamlčovania prípadov sexuálneho zneužívania a tiež z toho, že kňaza obvineného z takýchto činov iba preložil namiesto uvoľnenia z pastoračnej služby.

</doc>
<doc id="627921" url="https://sk.wikipedia.org/wiki?curid=627921" title="Édouard Roche">
Édouard Roche

Édouard Albert Roche (* 17. október 1820, Montpellier, Francúzsko – † 27. apríl 1883, tamže) bol francúzsky astronóm, matematik a profesor, ktorý je známy pre svoju prácu v oblasti nebeskej mechaniky. Po ňom je pomenovaná Rocheova sféra, Rocheova medza a Rocheov lalok. Bol tiež autorom prác v oblasti meteorológie.
Životopis.
Narodil sa v Montpellier a študoval na miestnej univerzite, kde získal titul D.Sc. v roku 1844. Neskôr sa tu stal profesorom, pôsobil na fakulte vedy od roku 1849. 
Urobil matematickú štúdiu o Laplaceovej nebulárnej hypotéze a predložil svoje výsledky v sérii článkov na akadémii v Montpellier od jeho vymenovania až do roku 1877. Najdôležitejšie boli práce o kométach (1860) a hypotéze hmloviny (1873). Jeho štúdie skúmali účinky silných gravitačných polí na roje malých častíc.
Najznámejší je svojou teóriou, že planetárne prstence Saturnu vznikli, keď veľký mesiac prišiel príliš blízko k Saturnu a bol roztrhaný gravitačnými silami. Opísal metódu výpočtu vzdialenosti, pri ktorej by sa objekt, ktorý držal iba gravitáciou, rozpadne v dôsledku slapových síl. Táto vzdialenosť sa stala známa ako Rocheova medza.
Jeho ďalšie známe diela zahŕňali aj orbitálnu mechaniku. Rocheova sféra opisuje hranice, v ktorých bude predmet, ktorý je na obežnej dráhe okolo dvoch ďalších objektov, zachytený jedným alebo druhým u nás je vžitý názov Hillova sféra. Rocheov lalok je oblasť, ktorá sa približuje gravitačnej sfére vplyvu ťažšieho astronomického telesa okolo ktorého obieha.
Je po ňom pomenovaný kráter na Mesiaci a asteroid "(38237) Roche".
Dielo.
« Ma théorie plus complète [que celle de Laplace] ne suppose rien sur le rapport des masses en présence, et s'applique aussi bien à la figure d'une étoile appartenant à un système double10. »
C'est de ce travail que Cauchy et Leverrier ont écrit : « M. Roche a résolu avec sagacité une question importante11. »

</doc>
<doc id="627925" url="https://sk.wikipedia.org/wiki?curid=627925" title="Vladimír Čebotarev">
Vladimír Čebotarev

Profesor, JUDr. Vladimír Čebotarev (pôvodným menom Vladimír Petrovič Čebotarev; * 15. marec 1895, Liski, Voronežská oblasť, Rusko – † 29. máj 1980, Bratislava) bol filológ, právnik, odborný publicista a vysokoškolský pedagóg. Venoval sa najmä výučbe ruského jazyka, bol popredným rusistom na Slovensku. Bol autorom mnohých vysokoškolských učebníc a odborných publikácii. 
Životopis.
Osobný život.
Jeho otec Piotr Čebotarev sa aktívne zúčastnil v ruskej revolúcii 1905. Bol väznený v Orlovskej pevnosti pre politických väzňov. Zomrel v roku 1908 pred vynesením, rozsudku. Matka Mária, rod. Ivanová. Manželka Nadežda, rod. Šramkovová (1897 – 1981), syn Doc. PhDr. Boris Čebotarev.
Štúdiá.
V roku 1915 absolvoval klasické gymnázium vo Voroneži. Na jeseň 1915 začal študovať na Právnickej fakulte Štátnej ruskej univerzity v Charkove. Na základe nariadenia ruskej vlády bol v januári 1916 poslaný na Vojenskú akadémiu do Odesy, kde ju toho istého roku absolvoval a bol povýšený na podporučíka. Krátku dobu slúžil ako mladší dôstojník v 34.záložnom pluku v Simferopoli. Začiatkom roku 1917 bol odvelený do Oranienbaumu, kde absolvoval Dôstojnícku streleckú školu a bol zapísaný do evidencie ruského generálneho štábu ako odborník na automatické zbrane.
Vojnové roky.
Po skončení školy pravdepodobne koncom mája 1917 bol poslaný na juhozápadný front proti Rakúsko – Uhorsku. V júli 1917 v boji pri mestečku Orinin bol ťažko ranený. Začiatkom júla 1919 ochorel na týfus a evakuovali ho do Turecka. V Turecku s manželkou Nadeždou a trojročným synom Borisom prežil veľmi ťažkú dobu. Pracoval v prístave ako robotník a manželka prala bielizeň v gréckych domácnostiach. V Rusku Vladimír Čebotarev nebol v žiadnej politickej strane.
Emigrácia.
Na jeseň 1922 z Ruska emigroval. Výber Československej republiky ako novej domoviny bol ovplyvnený projektom československej vlády "Ruskou pomocnou akciou realizovanou od roku 1921", ktorej cieľom bolo morálne a finančne pomôcť migrantom z bývalého cárskeho Ruska. Medzivojnové Československo sa tak stalo domovom pre státisíce migrantov z bývalého cárskeho Ruska. Centrom migrantov sa stala Praha. V Prahe ruskí, ale aj ukrajinskí a bieloruskí migranti zakladali svoje kultúrno-spoločenské spolky, vydávali svoje noviny a časopisy, realizovali svoje vedecko-výskumné aktivity. Utiekol so svojou rodinou pred boľševickou revolúciou do Československa a študoval v rokoch 1922 - 1926 na Ruskej právnickej fakulte v Prahe. Na tejto fakulte, ktorú vytvorila československá vláda pre ruských emigrantov, mala vyštudovať ruská elita, ktorá po porážke revolúcie v Rusku mala zaujať miesta po porazených boľševikoch. 
Po vykonaní všetkých štátnych záverečných skúšok bol vyznamenaný diplomom školy. Okrem toho na fakulte zložil skúšku zo všeobecných dejín a ruskej literatúry.
Pedagogická a právnická činnosť.
Po dokončení štúdia vykonával rôzne práce. Napríklad bol prekladateľom, ale pracoval aj ako robotník na stavbách. Dňa 8. apríla 1929 bol prijatý do justičnej služby Vrchným súdom v Košiciach. Tu pôsobil na mnohých okresných súdoch vo funkcii vedúceho komisií pre zakladanie nových pozemkových kníh. Od roku 1938 do 31. augusta 1946 pracoval na Okresnom súde v Poprade.
Do školských služieb bol prijatý 1.septembra 1946 a bol ustanovený za profesora ruského jazyka a právnej náuky na Štátnej obchodnej akadémii v Poprade. V čase učiteľského pôsobenia v Poprade bol predsedom závodného výboru Revolučného odborového hnutia všetkých škôl v Poprade a vedúcim ruského hudobného a speváckeho súboru pri Obchodnej akadémii v Poprade. Počas Slovenského štátu bol zapojený do ilegálneho hnutia proti fašistickému režimu.
Po oslobodení Popradu Červenou armádou ho orgány armády zapojili do spolupráce ako prísažného tlmočníka a sprostredkovateľa medzi veliteľstvom Červenej armády a slovenskými úradmi.
Ako profesor na Obchodnej akadémii v Poprade súčasne vyučoval ruský jazyk a literatúru v rôznych kurzoch ruštiny na školách I., II, a III. stupňa, ktoré boli organizované Povereníctvom školstva a osvety. Okrem toho prednášal ruskú gramatiku a literatúru na doškoľovacom kurze Pedagogickej fakulty Univerzity Komenského v Bratislave, v pobočke v Spišskej Novej Vsi.
Dňa 1.septembra 1952 bol služobne preložený na Ruské gymnázium Humennom, kde vyučoval ruštinu a filozofickú propedeutiku až do roku 1953.
Dňa 14. decembra 1953 bol prijatý do služieb Univerzity Komenského v Bratislave. Dňa 1.augusta 1953 bol menovaný vedúcim Katedry jazykov na Právnickej fakulte a Fakulte telesnej výchovy a športu Univerzity Komenského. Okrem účinkovania na univerzite prednášal v rokoch 1946 – 1953 na Vysokej pedagogickej škole v Bratislave poslucháčom – rusistom. V roku 1964 sa stal docentom a bol navrhnutý na menovanie za profesora. V roku 1967 vláda Československej socialistickej republiky mu za dlhoročnú prácu vo výchove a vzdelávaní mládeže udelila titul Zaslúžilý učiteľ. Pri príležitosti 50.výročia Univerzity Komenského mu udelili striebornú a pri príležitosti 60. výročia univerzity zlatú medailu. Počas svojej činnosti na univerzite preložil približne 5000 strán vedeckých prác a článkov pre učiteľov. Bol činný aj vedecky.
Vladimír Petrovič Čebotarev zomrel v Bratislave 29. mája 1980 a je pochovaný na cintoríne v Cintorín Slávičom údolí v Bratislave. 

</doc>
<doc id="627926" url="https://sk.wikipedia.org/wiki?curid=627926" title="Grinava">
Grinava

Grinava (maď. "Grinád", nem. "Grünau"; od roku 1948 do roku 1990 Myslenice) je historická obec na Slovensku, od 1. júla 1975 historická mestská časť Pezinka.
V parčíku historickej mestskej časti Grinava sa nachádzajú dva pamätníky venované obetiam padlým v prvej a druhej svetovej vojne.
Nachádzajú sa tu historické pamiatky, ako napríklad Kostol svätého Žigmunda zo 14. storočia pôvodne postavený saskými kolonistami, Evanjelický kostol augsburského vyznania, Hodossyovská kúria, ktorá je v súčasnosti v súkromnom vlastníctve a je využívaná len ako obydlie a Strapákov mlyn z druhej polovice 18. storočia, ktorý je v súčasnosti v súkromnom vlastníctve. Jednou z dominánt mestskej časti je aj Smylovsko-pálfiovská kúria, v ktorej sa v roku 1945 odohralo mučenie Dominika Virgoviča, a ktorá bola spolu s areálom bývalého JRD, v ktorom sa nachádza, do roku 2022 opustená a hrozilo jej zbúranie. 
Počas 2. svetovej vojny sa v obci nachádzal väzenský tábor pre amerických vojnových väzňov. Smerom ku koncu 2. svetovej vojny bola v a okolo Grinavy bitka medzi nemeckými a sovietskými vojskami.
Názov.
Od začiatku ľudovodemokratickej Československej republiky (1948) až do konca Československej socialistickej republiky (1990) bola Grinava premenovaná na Myslenice. Od začiatku Česko-slovenskej federatívnej republiky sa názov vrátil na pôvodný. Dodnes sa však neoficiálne používa aj názov Myslenice a je podľa neho pomenovaná aj hlavná ulica historickej mestskej časti.
Šport.
V mestskej časti sa nachádza futbalové ihrisko, kde pôsobil futbalový klub GFC 1923.

</doc>
<doc id="627930" url="https://sk.wikipedia.org/wiki?curid=627930" title="Cajla">
Cajla

Cajla (, ) je historická obec, dnes už historická mestská časť mesta Pezinok v Bratislavskom kraji. Do 1. januára 1948 bola samostatnou obcou a od tohto dátumu je súčasťou mesta Pezinok a je jej filiálnou farnosťou.
Názov vznikol v 15. storočí, keď dedinu tvorilo 26 usadlostí usproiadaných do jedného radu (). V Cajli sa nachádza Kostol Povýšenia svätého Kríža, ktorý bol postavený v roku 1740. Nahradil pôvodný stredoveký Kostol svätého Jozefa, ktorý bol postavený v roku 1659 na mieste pôvodného Kostola svätého Mikuláša v osade Zumberg, a ktorý sa nachádzal neďaleko dnešnej Psychiatrickej nemocnice Philippa Pinela. Tento kostol už pripomína len socha Krista Kráľa, lebo jeho ruiny boli neskôr zaliaté novou cestou. Pri psychiatrickej nemocnici sa nachádza cajlanská Kalvária, ktorá je tiež neďaleko Kučišdorfskej doliny. Za obcou sa nachádzala prvá továreň na výrobu kyseliny sírovej, ktorú po roku 1882 nahradili administratívne budovy riaditeľstva antimónových baní. Pri bývalých budovách antimónových baní, neskôr budovy psychiatrickej nemocnice, sa nachádzala, dnes už neexistujúca, Pálfiovská papiereň, ktorej hlavná budova bola po ukončení činnosti prestavaná na mlyn na obilie, ktorý v lete 1934 vyhorel. Odvtedy stojí na mieste starého mlyna Fabianov mlyn.
Od 30. apríla 2024 je cajlanským richtárom Jozef Kanka.
Doložené historické názvy.
Doložené sú tieto historické názvy:
Richtári.
Toto je zoznam doložených richtárov pôvodnej obce a súčasnej historickej mestskej časti Cajla:
Šport.
V mestskej časti sa nachádza futbalové ihrisko (známe aj ako štadión Baník), kde pôsobí futbalový klub CFK Pezinok-Cajla.

</doc>
<doc id="627938" url="https://sk.wikipedia.org/wiki?curid=627938" title="Július Gabos">
Július Gabos

Július Gabos alebo Julius Gabos (* 1838† 15. január 1901, Malá Studená dolina) bol uhorský lekár imunológ.
Štúdium medicíny absolvoval na Lekárskej fakulte Semmelweisovej univerzity v Budapešti. 14 rokov pôsobil ako riaditeľ klimatických kúpeľov v Starom Smokovci. Ako funkcionár Uhorského karpatského spolku sa pričinil o propagáciu a rozvoj cestovného ruchu vo Vysokých Tatrách. Zomrel 15. januára 1901 pri poľovačke na následky vykrvácania v dôsledku strelného poranenia. Bol pochovaný 18. januára vo Veľkej.

</doc>
<doc id="627939" url="https://sk.wikipedia.org/wiki?curid=627939" title="Julius Gabos">
Julius Gabos



</doc>
<doc id="627941" url="https://sk.wikipedia.org/wiki?curid=627941" title="Denis Jacko">
Denis Jacko

Denis Jacko (* 22. augusta 1993, Trebišov, Slovensko) je slovenský básnik.
Vo veku 19 rokov sa začal aktívne venovať tvorbe básní, ktoré najskôr zverejňoval na sociálnej sieti Facebook a na svojom blogu. V literárnej súťaži Ruže mojej duše získal v roku 2015 3. miesto a v roku 2016 1. miesto v štvrtej (vekovo najstaršej) kategórií, poézia. V roku 2016 debutoval básnickou zbierkou "Triezvy život". Jeho tvorba je ovplyvnená hlavne Charlesom Bukowskim, bítnikmi a slovenským básnikom Jánom Martonom, ktorého pokladá za „Bukowskeho spod Tatier“.

</doc>
<doc id="627951" url="https://sk.wikipedia.org/wiki?curid=627951" title="Joyce Banda">
Joyce Banda



</doc>
<doc id="627952" url="https://sk.wikipedia.org/wiki?curid=627952" title="Joyce Hilda Banda">
Joyce Hilda Banda



</doc>
<doc id="627953" url="https://sk.wikipedia.org/wiki?curid=627953" title="Joyce Hilda Bandová">
Joyce Hilda Bandová



</doc>
<doc id="627955" url="https://sk.wikipedia.org/wiki?curid=627955" title="Ochrana dravcov na Slovensku">
Ochrana dravcov na Slovensku

Ochrana dravcov na Slovensku (skrátene aj RPS z anglického názvu Raptor Protection of Slovakia) je občianske združenie, venujúce sa výskumu a ochrane dravých vtákov a sov vo voľnej prírode na území Slovenska.
Pôvodný názov, používaný do roku 2004 bol "Skupina pre výskum a ochranu dravcov na Slovensku" (SVODAS). Pri jej vzniku stál jeden z najvýznamnejších ornitológov na Slovensku, Mgr. Štefan Danko.

</doc>
<doc id="627956" url="https://sk.wikipedia.org/wiki?curid=627956" title="Friedrich Wetter">
Friedrich Wetter

Friedrich Wetter (* 20. február 1928, Landau in der Pfalz) je nemecký kardinál, emeritný mníchovský arcibiskup.
Životopis.
Narodil sa v Landau in der Pfalz. Študoval teológiu vo Frankfurte nad Mohanom a na Pápežskej univerzite Gregoriana v Ríme. Počas pobytu v Ríme ho 10. októbra 1953 vysvätil za kňaza kuriálny kardinál Clemente Micara. V roku 1956 bol promovaný na doktora teológie. Po štúdiách v Ríme sa vrátil do speyerskej diecézy, kde pôsobil najprv v pastorácii a neskôr v akademickej oblasti ako profesor fundamentálnej a dogmatickej teológie na univerzitách v Eichstätte a Mainzi.
Biskup a kardinál.
V roku 1968 ho pápež Pavol VI. vymenoval za speyerského biskupa. Biskupské svätenie mu udelil jeho predchodca, speyerský biskup Isidor Markus Emanuel 29. júna 1968. Po tom, ako bol mníchovský kardinál Joseph Ratzinger menovaný za prefekta Kongregácie pre náuku viery, menoval pápež Ján Pavol II. za jeho nástupcu biskupa Wettera. Úradu sa ujal 12. decembra 1982. Pápež ho 25. mája 1985 vymenoval za kardinála s titulárnym kostolom Santo Stefano al Monte Celio. Kardinál Wetter sa zúčastnil v role voliča konkláve, ktoré vybralo Benedikta XVI. V roku 2003 požiadal pápeža o uvoľnenie z funkcie, čomu však pápež vyhovel až 2. februára 2007.

</doc>
<doc id="627957" url="https://sk.wikipedia.org/wiki?curid=627957" title="Cena Meeting Point Europe">
Cena Meeting Point Europe

Cena Meeting Point Europe je hlavnou cenou udeľovanou na Medzinárodnom filmovom festivale Cinematik v Piešťanoch. Je určená pre najlepší európsky film za uplynulý rok a o jej udelení rozhoduje porota zložená z 15 európskych filmových kritikov z 15 rôznych krajín. Prvýkrát bola udelená v roku 2006.

</doc>
<doc id="627964" url="https://sk.wikipedia.org/wiki?curid=627964" title="Hluchavkovité">
Hluchavkovité

Hluchavkovité (lat. "Lamiaceae") alebo (skôr staršie) pyskaté (iné názvy: pyskaté rastliny, pyskovité ; lat. "Labiatae") je čeľaď z radu hluchavkotvaré ("Lamiales") patriaceho do taxónu pravé dvojklíčnolistové rastliny ("Eudicotidae").
Typovým rodom čeľade je rod hluchavka ("Lamium").
Výskyt.
Hluchavkovité rastú hlavne v Stredomorí, ale majú kozmopolitné rozšírenie.
Využitie.
Viaceré rastliny sú veľmi aromatické a používajú sa ako liečivé rastliny a koreniny: bazalka, mäta, rozmarín, šalvia, saturejka, majoránka (majorán záhradný), oregano (pamajorán obyčajný), yzop, tymian, levanduľa a perila. Niektoré druhy sú kríky alebo stromy (tík) a výnimočne aj ako popínavé rastliny. Pestujú sa aj pre:
Charakteristika.
Niektoré druhy vo svojich listoch a ochlpení produkujú terpén, aby odpudzovali bylinožravce. Kvety majú 5 spojených lístkov, jeden veľký piestik má 4 semenníky.
Systematika.
Čeľaď zahŕňa 236 rodov, do ktorých patrí veľa druhov: zdroje uvádzajú od 6700 do 7200 druhov. 
Čeľaď sa v nedávnej minulosti považovala za blízko príbuznú čeľadi železníkovité ("Verbenaceae"). V 90. rokoch 20. storočia dokonca navrhovali fylogenetické štúdie, že rody klasifikované do čeľade železníkovité by mali byť zahrnuté medzi hluchavkovité.

</doc>
<doc id="627965" url="https://sk.wikipedia.org/wiki?curid=627965" title="Lamiaceae">
Lamiaceae



</doc>
<doc id="627966" url="https://sk.wikipedia.org/wiki?curid=627966" title="Labiatae">
Labiatae



</doc>
<doc id="627967" url="https://sk.wikipedia.org/wiki?curid=627967" title="Obchodná akadémia (Pezinok, Myslenická 1)">
Obchodná akadémia (Pezinok, Myslenická 1)

Obchodná akadémia Pezinok je obchodná akadémia v meste Pezinok. V súčasnosti v jej budove sídli aj Stredná odborná škola, ktorá bola premiestnená z Komenského ulice.
Obchodná akadémia je strednou odbornou školou, ktorá sa špecializuje na všetky ekonomické predmety vrátane informatiky.
História.
Dňa 1. septembra 1991 vznikla Dievčenská odborná škola, ktorá začínala v priestoroch Stredného odborného učilišťa na Komenského ulici. Od 1. septembra 1993 začala svoju pôsobnosť Obchodná akadémia, ktorá nahradila Dievčenskú odbornú školu. Prvé roky bola v budove Stredného odborného učilišťa, v roku 1995 jej boli poskytnuté priestory bývalej Materskej školy na Komenského ulici. Od 2. december 1996 škola sídli na Myslenickej ulici v budove bývalého Okresného stavebného podniku š. p.

</doc>
<doc id="627972" url="https://sk.wikipedia.org/wiki?curid=627972" title="Natália Milanová">
Natália Milanová

Mgr. Natália Milanová, rod. Gálisová (* 12. jún 1982, Bratislava) je slovenská pedagogička a politička, v rokoch 20202023 ministerka kultúry SR vo vláde Igora Matoviča a Eduarda Hegera.
Životopis.
V rokoch 19962000 študovala na gymnáziu Ladislava Novomeského.
V roku 2005 absolvovala štúdium na Pedagogickej fakulte Univerzity Komenského v Bratislave v odbore učiteľstvo všeobecnovzdelávacích predmetov: slovenský jazyk a literatúra – dejepis.
V rokoch 20062009 pracovala ako učiteľka slovenského jazyka a dejepisu na súkromnej škole ESPRIT v Bratislave, neskôr v roku 2009 pracovala v reklamnej agentúre Effectivity s.r.o. v Bratislave. V rokoch 20102013 pracovala ako projektová manažérka
Má rada jazdu na koni. Venovala sa koňom, trénovala mladých jazdcov, organizovala a moderovala dostihy a viedla hipoterapiu. Od roku 1998 spolupracovala s kaskadérskou skupinou Borseus a kaskadérskou skupinou Martin Uhrovčík, ktorí sa podieľali na tvorbe slovenských a zahraničných filmov vrátane Poslednej légie. V roku 2011 bolo vytvorené interaktívne jazdecké divadlo. Od roku 2012 je prezidentom divadla Equiteatro, multi-zmyslového divadla pre školákov.
Niekoľko rokov pôsobila v detskom časopise Fifík.
Vydala publikáciu "Dejiny statočného národa slovenského" pre deti vo veku 8 až 12 rokov, ktoré formou krátkych príbehov oboznamuje s históriou Slovenska od praveku po súčasnosť.
Politická činnosť.
V roku 2010 kandidovala v komunálnych voľbách v Dúbravke za stranu SDĽ, kde skončila ako 11. náhradnik.
Od roku 2014 pracovala pre hnutie OĽANO. Vo voľbách v roku 2016 kandidovala na kandidátnej listine OĽANO z dvanásteho miesta. Ziskom 1 737 hlasov (0,6 %) nebola zvolená za poslankyňu, no z 22. miesta získala postavenie náhradníčky. Poslanecký sľub zložila 30. januára 2018. Bola náhradníčkou za poslanca Jozefa Viskupiča (OĽANO), ktorý sa po zvolení za predsedu Trnavského samosprávneho kraja vzdal poslaneckého mandátu. V Národnej rade SR bola podpredsedníčka Výboru NR SR pre kultúru a médiá, venovala sa témam ochrany kultúrnych pamiatok, financovania kultúry a umenia a podpory dojčenia.
V nasledujúcich voľbách v roku 2020 kandidovala za OĽANO zo 146. miesta a so ziskom 10 317 hlasov (1,43 %) nebola zvolená za poslankyňu. Pri zostavovaní vlády však bola hnutím OĽANO nominovaná na post ministerky kultúry SR, za ktorú bola 21. marca 2020 vymenovaná.

</doc>
<doc id="627978" url="https://sk.wikipedia.org/wiki?curid=627978" title="José Freire Falcão">
José Freire Falcão

José Freire Falcão (* 23. október 1925, Ererê – 26. september 2021) bol brazílsky kardinál, emeritný arcibiskup Brazílie.
Životopis.
Narodil sa v Ererê. Študoval teológiu v seminári v Prainhe. Za kňaza pre diecézu Limoeiro do Norte bol vysvätený 19. júna 1949. Po vysviacke pracoval ako pastoračný kňaz, neskôr tiež pôsobil v kňazskom seminári a ako duchovný Katolíckej akcie.
V roku 1967 ho pápež Pavol VI. vymenoval za titulárneho biskupa Vardimissy a koadjútora diecézy Limoeiro do Norte. Za biskupa ho vysvätil arcibiskup Fortalezy José de Medeiros Delgado 17. júna 1967. Jeho predchodca v úrade zomrel 19. augusta toho istého roku a José Freire Falcão sa stal sídelným biskupom. O štyri roky neskôr, 25. novembra 1971 bol menovaný za arcibiskupa Teresiny. Pápež Ján Pavol II. ho menoval 15. februára 1984 za arcibiskupa Brazílie a 28. júna 1988 sa stal členom kardinálskeho kolégia ako kardinál-kňaz s titulárnym kostolom San Luca a Via Prenestina.
V roku 2000 požiadal o uvoľnenie z funkcie, čomu však pápež vyhovel až 28. januára 2004.
V úlohe voliča sa zúčastnil konkláve, ktoré vybralo Benedikta XVI. Bol v tom čase jedným z najstarších kardinálov-voličov, keďže veku 80 rokov, po dosiahnutí ktorého kardináli nemajú právo voliť pápeža, sa dožil 6 mesiacov po konkláve.

</doc>
<doc id="627979" url="https://sk.wikipedia.org/wiki?curid=627979" title="Asparagínová endopeptidáza">
Asparagínová endopeptidáza

Asparagínová endopeptidáza (AEP, cicavčí legumain) je proteolytický enzým z C13 peptidázovej rodiny, ktorý hydrolyzuje peptidovú väzbu za použitia tiolovej skupiny na cysteínovom zvyšku ako nukleofil (nazývaný aj cysteínová proteáza). Hydrolyzuje substráty na C-konci asparagínového zvyšku. Tento enzým bol objavený v roku 1996 vo fazuli a jeho homológy boli identifikované v rastlinách, prvokoch, helmintoch a stavovcoch. Enzým sa podieľa na niektorých ľudských ochoreniach ako rakovina, ateroskleróza a zápal. Je detegovateľný v slezine, pečeni, mozgu, tkanivách semenníka a srdci. Je lokalizovaný najmä v lyzozómoch a endozómoch. AEP sa aktivuje v závislosti od veku.
Aktivácia.
Asparagínová endopeptidáza je syntetizovaná ako inaktívny zymogen. AEP a ostatné cysteínové peptidázy sú aktivované pri zmene pH z neutrálneho na kyslé. Podlieha autoproteolytickému štiepeniu po asparagíne a asparátovom zvyšku. Aktivácia začína pri pH 4.5. Pri tomto pH sa v chemickej štruktúre objavujú zlomy, ktoré môžu byť opravené pri normálnych kryštalizačných podmienkach. C-koncové fragmenty (~13 kDa) vytvorené počas autoproteolýzy sa môžu postupne znovu ligovať za vzniku proenzýmu keď sa pH zvýši na 7.5 čo znamená, že proteolytická aktivácia AEP môže byť reverzibilná.
AEP v neurodegeneratívnych ochoreniach.
AEP je aktivovaný počas ischémie a prekysleniu mozgu a pri epileptických záchvatoch. Štiepi SET proteín, ktorý je inhibítorom DNáz, čo vedie k poškodeniu DNA a mozgu. Zvýšená aktivita AEP je pozorovaná u pacientov s Alzheimerovou chorobou a Parkinsonovou chorobou. AEP štiepi tau protein a prekurzor amyloidného proteínu. U pacientov s Parkinsonovou chorobou je alfa synukleín prostredníctvom AEP premenený na toxické zhluky.
AEP a Alzheimerova choroba.
Zvýšené hodnoty aktívneho AEP boli nájdené v cytoplazme nervových buniek u pacientov s Alzheimerovou chorobou (ACH). Pri ACH sú plaky zložené z amyloidu beta, intracelulárnych neurofibrilárnych spletí a tau proteínu. Dysfunkcia protelýzy APP a abnormálna fosforylácia tau proteínu vedú k vytvoreniu plakov a neurofibrilárnych spletencov, ktoré spôsobujú nervovú degeneráciu a demenciu.Takisto zohráva dôležitú úlohu v poruchách správania spojených s ACH ako napríklad depresia a úzkosť. Má tiež úlohu pri mŕtvici. Keďže mŕtvica spôsobuje kyslosť v mozgu AEP sa aktivuje v dôsledku tejto zmeny pH. Potom nastáva štiepenie SET proteínu, ktorý spôsobuje smrť mozgových buniek. Zacielenie na AEP môže pomôcť zabrániť vzniku symptómov Alzheimerovej choroby. Vývoj AEP-selektívnych inhibítorov (ako sú Cbz-L-Ala-L-Ala-AzaAsnchloromethylketone a aza-peptidyl AEP inhibítorov) je nevyhnutný pre liečbu ochorení.
AEP a imunitný systém.
Je veľa regulačných látok, ktoré ovplyvňujú imunitný systém a napomáhajú udržať ho v rovnováhe. Ak je imunitný systém príliš aktivovaný hrozí nebezpečenstvo vzniku autoimunitných ochorení zatiaľ čo pasívny imunitný systém zapríčiní infekcie alebo rakovinu. Prezentácia antigénu je kľúčová pri aktivácii imunitného systému. Bolo zistené, že AEP zohráva úlohu pri tomto kritickom momente. AEP je zapojený do prezentácie cudzích alebo vlastných proteínov použitím MHC II proteínového komplexu. Úloha AEP v imunite nie je jasná alebo vyzerá to tak, že je spojená s checkpointovými inhibítormi ako PD-1, ktorý znižuje expresiu AEP, čo je nevyhnutné pre posunutie rovnováhy medzi bojom proti rakovine a regulačnými T-bunkami. V neprítomnosti AEP tieto checkpointy nemusia mať prospešnú odpoveď. Meranie množstva tohto proteínu u pacientov by mohol mať predikčný význam v tom, ktorý pacient by mohol na liečbu lepšie odpovedať.
Antimikrobiálna aktivita.
AEP alebo legumain sa používa v africkej medicíne. "Oldenlandia affinis" je rastlina, ktorá má antimikrobiálnu aktivitu tým ,že produkuje cyklické peptidy, ktoré sú dôležité pre ochranu rastliny proti patogénom. Rastlina sa používala v prírodnej africkej medicíne na urýchlenie pôrodu.
Signalizácia.
V prirodzenej imunite TLR hrajú dôležitú úlohu. Tieto TLR ( najmä TLR7 a TLR9) môžu byť proteolyticky aktivované prostredníctvom AEP. Redukcia prozápalových cytokínov stimuláciou TLR9 bol objavená v myeloidných bunkách a plazmacytoidných bunkách, ktorým chýbal AEP. Tento enzým je taktiež dôležitý pri spracovaní chrípkového vírusu a imunitnej odpovedi použitím TLR7. AEP hrá dôležitú úlohu v TLR fungovaní a môže iniciovať odstránenie invariantných reťazcov v MHC II reťazcoch, ktoré môžu kriticky ovplyvniť tvorbu peptidov a aktivitu MHC II molekúl.

</doc>
<doc id="627980" url="https://sk.wikipedia.org/wiki?curid=627980" title="TV Pezinok">
TV Pezinok

TV Pezinok je regionálna televízna stanica mesta Pezinok.
TV Pezinok vysiela od októbra 1998. Od začiatku svojej činnosti sa stala významným prvkom na lokálnom mediálnom trhu. TV Pezinok významnou mierou prispieva k vyššej informovanosti obyvateľov k rozvoju mesta a regiónu. Dlhoročným riaditeľom televíznej stanice bol Peter Bittner.
Vysielanie.
TV Pezinok vysiela prostredníctvom digitálneho terestriálneho vysielania DVB-T na kanáli 41 v mestách a obciach Pezinok, Modra, Slovenský Grob, Chorvátsky Grob, Šenkvice, Viničné, Limbach a ďalších oblastiach v okolí Pezinka (cca 40 tisíc potenciálnych divákov), v káblových rozvodoch spoločnosti UPC v Pezinku, prostredníctvom káblového operátora SWAN a prebiehajú rokovania o ďalších možnostiach pokrytia v Pezinku a okolí. Je dostupná aj prostredníctvom live streamingového vysielania na stránke.

</doc>
<doc id="627985" url="https://sk.wikipedia.org/wiki?curid=627985" title="Nahrávacie štúdio">
Nahrávacie štúdio

Nahrávacie štúdio je priestor pre nahrávanie zvuku. Malo by byť zložené z najmenej dvoch miestností, ktoré sú od seba oddelené zvukotesnou stenou. Prvá miestnosť slúži pre samotné nahrávanie, inštrumentalisti či speváci tu vykonávajú svoje party. V druhej miestnosti sa nachádza zvukový inžinier, prípadne hudobný producent, a zvuk tu upravuje na mixážnych pultoch. V 21. storočí vznikla možnosť nahrávky obstarávať a upravovať na domácich počítačoch. Štúdio by malo byť koncipované tak, aby bolo možné dosiahnuť optimálne akustických vlastností. Nahrávacie štúdiá sú určené nielen pre nahrávanie hudby, ale tiež napríklad pre dabing.

</doc>
<doc id="627989" url="https://sk.wikipedia.org/wiki?curid=627989" title="Batak (priehrada)">
Batak (priehrada)

Batak () je vodná nádrž v Západných Rodopách v južnom Bulharsku.
Geografia a opis.
Vodná nádrž sa nachádza v pohorí Západné Rodopy na rieke Mătnica v Pazardžickej oblasti. Najbližšie obývané miesto je mesto Batak, ktorého centrum sa nachádza približne 4 kilometre od nádrže. Ďalšie blízke obývané miesta sú približne 7 km vzdialené mesto Rakitovo a 12 km vzdialené mesto Velingrad. Nádrž leží v nadmorskej výške takmer 1108 m.n.m. a využíva sa na výrobu elektrickej energie v rámci Batašskej kaskády. Priehrada Batak je šieste najväčšia vodná nádrž v Bulharsku. Najhlbšie miesto nádrže sa nachádza pri priehradnej stene, kde hĺbka dosahuje až 34 metrov. Teplota vody v nádrži v rámci roka kolísa približne medzi 5°C a 21°C. V južnej časti priehrady sa nachádza rekreačný rezort Cigov čark (). V priehrade (v jej južnej časti) sa nachádza jeden ostrov s rozmermi približne 300x150 metrov. Ostrov nesie meno Golaka (). Blízko východneho brehu priehrady vedie cesta, ktorá vedie z Pazardžiku cez mestá Peštera a Batak do mesta Dospat. Pri južnom pobreží zase vedie cesta, ktorá spája Batak s Velingradom.
Výstavba.
Vodná nádrž bola postavená v roku 1959 na mieste bývaleho Batašského močiara. 
Využitie.
Výroba elektrickej energie - spolu s ďalšími nádržami vytvára tzv. vodno-elektrickú kaskádu "Batak". Nádrž sa využíva aj rekreačne, pri jej južnom pobrežín sa nachádza rekreačný rezort Cigov čark () a pri jej severnom pobreží menší rezort Dănoto (). Nádrž sa využíva aj na rybolov.
Rybolov.
Priehrada sa využíva na rybolov, ktorý je v nádrži povolený celoročne. Lovené ryby sú predovšetkým červenica, ostriež, karas, kapor a vyskytujú sa aj iné predovšetkým drobnejšie druhy rýb. 

</doc>
<doc id="627990" url="https://sk.wikipedia.org/wiki?curid=627990" title="Primárna sklerotizujúca cholangitída">
Primárna sklerotizujúca cholangitída

Primárna sklerotizujúca cholangitída (PSC) je dlhodobé progresívne ochorenie pečene a žlčníku, ktoré je charakterizované ako zápal a zjazvenie žlčových kanálov, ktoré normálne umožňujú odtok žlče zo žlčníku. Primárna funkcia žlče je napomáhať rozkladu a absorpcii tukov z čreva. Pacienti s týmto ochorením nemusia mať žiadne symptómy alebo môžu mať znaky ochorenia pečene ako zažltnutie pokožky a očí, svrbenie a bolesti brucha. Zjazvenie žlčovodov vedie k zúženiu biliárneho stromu a bráni tak odtoku žlče do čriev. To môže viesť k cirhóze a zlyhaniu pečene. PSC zvyšuje riziko vzniku viacerých typov rakoviny ako napríklad rakovina pečene, žlčníku a kolorektálneho karcinómu. Liečba PSC nie je doposiaľ vyvinutá a ako najlepšia možnosť je transplantácia pečene. Príčina PSC nie je známa, K vzniku tohto ochorenia prispieva genetické predpoklady, dysfunkcia imunitného systému a abnormálna kompozícia črevnej mikrobioty . Takmer 80 % jedincov, ktorí majú PSC majú aj IBD najčastejšie ulceróznu kolitídu a 3-7,5% pacientov s UC majú PSC. Jedinci zo severnej Európy sú postihnutí častejšie ako jedinci z južnej Európy a z Ázie . Mužov toto ochorenie postihuje viac ako ženy .
Znaky a symptómy.
Takmer polovica pacientov s PSC nemá symptómy, ktoré by boli spájané s PSC ale toto ochorenie sa zistí náhodne pri abnormálnych pečeňových testoch. Príznaky a symptómy PSC sú vážne svrbenie a nešpecifické mdloby. Zažltnutie pokožky a bielok v oku môžu byť pozorované. Zväčšenie pečene je pozorované v dôsledku portálnej hypertenzie spôsobenej stlačením portálnych žíl prostredníctvom proximálnych sklerotizovaných intrahepatálnych žlčovodov, čo vedie k bolesti v pravom, hornom kvadrante brucha. Epizódy život ohrozujúcej cholangitídy sa vyskytujú kvôli zhoršenému odtoku žlčovodov, čo zvyšuje riziko infekcie . 
Medzi ďalšie príznaky patrí: 
Príčiny.
Patogenéza PSC je slabo preskúmaná . PSC sa považuje za autoimunitné ochorenie aj napriek tomu, že neprejavuje priamu odpoveď na imunosupresíva. Preto mnoho expertov verí, že PSC je multifaktoriálne ochorenie . Pri PSC hrá dôležitú úlohu asociácia medzi črevnou mikrobiotou a PSC a proces, nazývaný bunková senescencia a senescenciou podmienený fenotyp (SASP) . Taktiež je tu zjavné prepojenie medzi PSC a HLA alelami (A1, B8 a DR3) . 
Patofyziológia.
PSC je charakterizované ako zápal žlčovodov (cholangitída) príčinou čoho vzniká zužovanie a tvrdnutie (skleróza) týchto žlčovodov v dôsledku zjazvenia či už dnu a/alebo vonku pečene . Chronické poškodenie prúdenia žlče v dôsledku blokácie a dysfunkcie transportu žlče (cholestáza) spôsobuje progresívnu biliárna fibrózu a nakoniec biliárnu cirhózu a zlyhanie pečene . 
Na základe postihnutia veľkých alebo malých žlčových kanálikov sa PSC rozdeľuje na 3 podskupiny :
Diagnostika.
PSC sa všeobecne diagnostikuje na základe splnenia aspoň 2 z 3 klinických kritérií po vylúčení sekundárnych príčin sklerotizujúcej cholangitídy. 
Klinické kritériá:
V dnešnej dobe sa využíva pre diagnostickú cholangiografiu vzhľadom na jej neinvazívosť ale vysokú presnosť využíva magnetická rezonančná cholangiopankreatografia (MRCP). MRCP má jedinčné silné výhody, medzi ktoré patrí vysoké priestorové rozlíšenie a môže byť dokonca použitá na vizualizáciu žlčových ciest malých zvieracích modelov PSC. 
Väčšina pacientov ma prítomne protilátky. Asi 80% pacientov na prítomné protilátky P-ANCA, aj keď nie je typická pre PSC. Antinuclear protilátky a protilátky proti hladkému svalstvu sú prítomné u 20-50% pacientov, a taktiež nie sú špecifické pre toto ochorenie ale môžu pomôcť identifikovať podskupinu PSC pacientov, ktorý majú aj autoimunitnú hepatitídu . 
Ďalšie markery, ktoré môžu byť monitorované sú krvný obraz, sérové pečeňové enzýmy, bilirubín, ktorý je ohromne zvýšený, funkcia obličiek a elektrolyty . 
Liečba.
Doposiaľ nebola schválená žiadna 100% liečba. Experti odporúčajú skúsiť kyselinu ursodeoxycholovú (UDCA), čo je žlčová kyselina vyskytujúca sa prirodzene v malých množstvách u ľudí. Ukázalo sa, že u pacientov s PSC znižuje zvýšené množstvo pečeňových enzýmov . Základná liečba je podporná liečba, ktorá je zameraná na zmiernenie symptómov ako svrbenie s akupunktúrou (napríklad použitím cholestyramínu), na epizódy cholangitíd sú to antibiotiká. Ďalej sú to rôzne vitamínové doplnky, keďže ako bolo vyššie spomenuté je znížené vstrebávanie vitamínov a pacienti s PSC majú zvyčajne nedostatok vitamínov rozpustných v tukoch (D, E, K, A) . Jediným dlhodobým riešením je transplantácia pečene, aj keď sa to vykonáva len u zlomku pacientov. Medzi indikácie pre transplantáciu patrí recidivujúca bakteriálna cholnagitída, dekompenzovaná cirhóza, hepatocelulárny karcinóm, cholangiokarcinóm a komplikácie portálnej hypertenzie . 
Súvisiace ochorenia.
Vznik akéhokoľvek typu rakoviny súvisiaci s PSC predpovedá zlú prognózu. Komplikácie v dôsledku rakoviny spojenej s PSC je zodpovedná za 40 % úmrtnosť v dôsledku PSC . PSC je jeden z najhlavnejších dôvodov vzniku cholangiokarcinómu, zvyšuje riziko 400krát oproti ostatnej populácii . PSC je silno prepojené s idiopatickými zápalmi čreva (IBD) avšak najmä s ulceróznou kolitídou. Okolo 5% pacientov diagnostikovaných s IBD sú diagnostikovaní aj s PSC . a okolo 70 % pacientov s PSC majú aj IBD. Zdá sa, že prítomnosť kolitídy je spojená s vyšším rizikom progresie ochorenia pečene a rakoviny žlčových ciest, aj napriek tomu je tento vzťah nie veľmi dobre pochopený . Medzi ďalšie spojené ochorenia patria žlčové kamene a polypy žlčníka, ktoré sú celkom bežné u týchto pacientov. Pre pacientov s PSC sa odporúča ultrazvukové sledovanie žlčníka a u každej osoby, u ktorej sa zistí prítomnosť telies v žlčníku sa odporúča chirurgické odstránenie žlčníka kvôli vysokému riziku cholangiokarcinómu. Taktiež sa môže vyskytnúť osteoporóza a hypertyreóza . 
Vedecký výskum.
Hoci neexistuje 100% liečba, prebiehajú viaceré klinické štúdie, ktorých cieľom je spomaliť priebeh ochorenia . Kyselina obeticholová sa skúma ako možné liečivo pre pacientov kvôli jej antifibrotickým účinkom. Simtuzumab je monoklonálna protilátka proti fibrotickému emzýmu LOXL2 . 

</doc>
<doc id="627991" url="https://sk.wikipedia.org/wiki?curid=627991" title="Exponent (štúdio)">
Exponent (štúdio)

Exponent je názov nahrávacieho štúdia, ktoré sa nachádza v západoslovenskom meste Hlohovec, v časti Šulekovo. V štúdiu nahrali svoje albumy viacerí známi interpreti a kapely. Štúdio Exponent sa okrem nahrávania albumov venuje aj nahrávaniu videoklipov. O zvuk sa starajú producenti a zvukári Roman Slávik a Tomáš Kmeť.
O štúdiu.
Štúdio bolo založené v roku 1989. Založil ho skladateľ spevák a kapelník hudobnej skupiny Exponent Tomáš Kmeť.

</doc>
<doc id="627992" url="https://sk.wikipedia.org/wiki?curid=627992" title="Železničná zastávka Svätý Jur">
Železničná zastávka Svätý Jur

Železničná zastávka Svätý Jur (pôvodne "železničná stanica Svätý Jur") je železničná zastávka v meste Svätý Jur 
Železničná zastávka Svätý Jur leží na hlavnej železničnej trati Bratislava – Žilina, medzi železničnou stanicou Bratislava-Rača a železničnou stanicou Pezinok. Stanica leží na trati elektrifikovanej striedavou trakciou 25 kV 50 Hz a do GVD 1994/95 bola uvádzaná pod názvom Jur pri Bratislave. Záhlavie sa nachádza v oblúku, od staničnej budovy je v priamke. Tesne za stanicou začína stúpanie do Pezinka. V susedstve dnešnej staničnej budovy stojí historická budova jednej z prvých železničných staníc na území Slovenska. 
Počas výstavby V. koridoru bola v roku 2007 železničná stanica zrušená a zmenená na zastávku.
V roku 2019 tu bolo vybudované záchytné parkovisko za cieľom zlepšenia dopravnej infraštruktúry.

</doc>
<doc id="627993" url="https://sk.wikipedia.org/wiki?curid=627993" title="Železničná zastávka Paprad">
Železničná zastávka Paprad

Železničná zastávka Paprad je železničná zastávka v mestskej časti Papraď mesta Stará Turá.
Železničná zastávka s výhybňou Paprad leží na železničnej trati Nové Mesto nad Váhom – Vrbovce, v medzistaničnom úseku Stará Turá – Poriadie.
Poloha budovy je vpravo, v smere od Nového Mesta nad Váhom.
Hoci sa miestna časť volá Papraď, zastávka nesie názov Paprad.
Zdroj.
Železničná zastávka a vyhýbňa Paprad na vlaky.net

</doc>
<doc id="627996" url="https://sk.wikipedia.org/wiki?curid=627996" title="ŠMND">
ŠMND



</doc>
<doc id="627997" url="https://sk.wikipedia.org/wiki?curid=627997" title="ŠpMNDaG">
ŠpMNDaG



</doc>
<doc id="627998" url="https://sk.wikipedia.org/wiki?curid=627998" title="GMA">
GMA



</doc>
<doc id="628000" url="https://sk.wikipedia.org/wiki?curid=628000" title="Arbanaský monastier svätého Mikuláša">
Arbanaský monastier svätého Mikuláša

Arbanaský monastier svätého Mikuláša () je fungujúci ženský pravoslávny kláštor nachádzajúci sa na západnom okraji dediny Arbanasi a asi 5 km ďaleko od oblastného mesta Veliko Tărnovo v severnom Bulharsku. Ku kláštoru vedie asfaltová cesta. Patrí pod Velikotărnovskú diecézu.
Miestopoloženie.
Monastier leží v Arbanaskej náhornej plošine, ktorá je časťou stredného Predbalkánu na západnom okraji dediny Arbanasi približne 6 kilometrov od centra mesta Veliko Tărnovo.
História.
Monastier bol postavený v období Druhej bulharskej ríše. V roku 1393 v čase keď vtedajšie hlavné mesto Veliko Tărnovo padlo pod nadvládu Osmanskej ríše, bol zbúraný (súčasne s hlavným mestom) tureckými nájazdníkmi. Kláštor bol obnovený v roku 1680 a niekedy v tomto období bol postavený aj dnešný kláštorný chrám. V roku 1798 bol pri nájazde Kădžalijcov (lúpeživý tureckí nájazdníci z oblasti mesta Kărdžali) chrám vážne poškodený, ale už o desať rokov neskôr bol opravený. V roku 1833 sa na podnet otca Zotika z Preobraženského monastiera a s pomocou dotácií od miestnych obyvateľov začalo s obnovou kláštora a boli pristavané mnohé budovy. Celý kláštorný areál bol taktiež obostavaný kamennou stenou. 
Arbanaský monastier sa premenil na ženský a jeho prvou igumenkou sa stala Teodora Hristova z Veliko Tărnova. V 60. rokoch 19. storočia v kláštore žilo okolo 30 mníšok a napriek tomu, že bol kláštor ženský, bol často navštevovaný revolucionármi - napríklad Vasilom Levskim, Matejom Preobraženskim a Stefanom Stambolovom.
V čase Rusko-Tureckej vojny (1877 - 1888) boli ruskí vojaci ubytovaní v dedine Arbanasi a mníšky z kláštora im často pomáhali. Ako znak vďaky bol za to monastieru venovaný z Ruska ikonostas. Taktiež veľké množstvo ikon v chráme sú dary ruských vojakov z tohto obdobia.
Po oslobodení Bulharska začal monastier upadať a v roku 1913 ho postihlo zemetrasenie, ktoré narušilo väčšinu budov. Tie však boli neskôr obnovené.
Posledná reštaurácia monastiera prebehla v roku 1966.
Areál a charakteristika kláštora.
Na území kláštorného areálu sa nachádzajú kláštorný chrám, ubikačné a administratívne budovy a kaplnka.
Kláštorný chrám Narodenia Krista je jednoloďový, s jednou apsidou a centrálnou kupolou. Má mužské a ženské oddelenie. V roku 1716 bola k jeho severnej strane pristavaná kaplna svätého Iliju. Ubikačné a administratívne budovy boli postavané v rokoch 1833 - 1870.
Najstaršou budovou kláštorného areálu je kláštorný chrám Narodenia Krista, ktorý bol postavený ešte na konci 17. storočia. Z tohto obdobia pochádza aj ikonostas, ktorý je vyrezávaný z dreva. 
Ubytovanie.
Monastier ponúka možnosť ubytovania pre návštevníkov. K dispozícii je 50 jednolôžkových a dvojlôžkových izieb. Izby pre návštevníkov sa nachádzajú v severnom krídle kláštora. 

</doc>
<doc id="628002" url="https://sk.wikipedia.org/wiki?curid=628002" title="ŽIVOT – národná strana">
ŽIVOT – národná strana

ŽIVOT – národná strana (skratka ŽIVOT; v roku 2019 Kresťanská demokracia – Život a prosperita, skratka KDŽP, v rokoch 20192021 KDŽP – Aliancia za Slovensko) je kresťanská, krajne pravicová parlamentná politická strana pôsobiaca na Slovensku. Vznikla 4. februára 2019 registráciou na Ministerstve vnútra Slovenskej republiky (MV SR) a sídli v Smoleniciach.
V apríli 2021 mala strana štyroch poslancov v Národnej rade SR, ktorí boli zvolení ako kandidáti strán ĽSNS a SMER-SD. Vo voľbách do NR SR v roku 2023 boli do parlamentu zvolení traja členovia strany na kandidátke SNS – Tomáš Taraba, Štefan Kuffa a Filip Kuffa. Po voľbách 2023 nastúpili do 4. vlády Roberta Fica ako nominanti SNS na Ministerstvo životného prostredia SR.
Dejiny.
Založenie strany a spojenectvo s SNS a ĽSNS.
Proces zakladania strany sa začal po tom, čo vnútri Kresťanskodemokratického hnutia došlo k sporu medzi predsedom Alojzom Hlinom a skupinou členov strany okolo člena KDH Petra Moldu, manažéra Železníc Slovenskej republiky a predsedu Kresťanského zväzu dopravy. 17. marca 2018 na sneme KDH Molda predložil výzvu na zaradenie ochrany života (tzn. zákazu interupcií) do stanov KDH ako podmienky pre budúcu účasť vo vláde, čo predsedníctvo hnutia neodsúhlasilo. Molda obvinil na sneme vo funkcii potvrdeného predsedu Hlinu z "„liberálneho smerovania“" hnutia. Molda v blogu komentoval: "Žasnem, ako sa na kresťanskej pôde hovorí, že opäť s liberálmi uzavrieme status quo,“", pričom zdôraznil, že prioritou KDH by mala byť "„otázka života“" a implicitne avizoval zámer založiť novú kresťanskodemokratickú platformu resp. stranu. Alojz Hlina v blogu z 12. mája 2018 skritizoval Moldove vyhlásenia a o zamýšľanej strane tvrdil, že má vznikať s tichou podporou strán SMER-SD a ĽSNS, na čo Molda reagoval ešte v ten deň otvoreným vyhlásením o opustení KDH a zakladaní novej strany.
26. júla 2018 Molda ako splnomocnenec prípravného výboru KDŽP oznámil MV SR vznik prípravného výboru, ktorého členmi boli okrem neho Tibor Pénzeš, asistent niekdajšieho poslanca Národnej rady SR za KDH Pavla Abrhana, a Miroslav Vetrík, organizátor Korunovačných slávností v Bratislave. Týmto dňom členovia prípravného výboru a ich spolupracovníci začali so zberom podpisov potrebných na registráciu strany, ktorý zavŕšili odovzdaním 1 339 hárkov s vyše 14 000 podpismi na MV SR 16. januára 2019. Strana bola ministerstvom zaregistrovaná 4. februára.
V septembri 2019 uzavrela KDŽP dohodu o spolupráci s vtedajšou koaličnou stranou SNS. Obe strany uzavreli Memorandum za život a vlasť, ktoré podpísali predsedovia Andrej Danko a Tomáš Taraba. Strany sa zároveň prihlásili k podpore Pochodu za život 2019. KDŽP však spoluprácu s SNS v priebehu jesene 2019 prehodnotil na úkor de facto koalície s ĽSNS.
13. novembra 2019 podpísal Taraba za KDŽP "Memorandum o spolupráci národných a kresťanských politických strán", vďaka ktorému KDŽP nominovalo 12 svojich kandidátov na kandidátku ĽSNS do parlamentných volieb 2020.
Volebné obdobie 20202024.
Vo voľbách do Národnej rady Slovenskej republiky dňa 29. 2. 2020 boli za poslancov na kandidátke ĽSNS zvolení traja nominanti KDŽP – Štefan Kuffa, Filip Kuffa a Tomáš Taraba. Všetci traja poslanci KDŽP najprv pôsobili v poslaneckom klube ĽSNS. 27. mája 2020 z poslaneckého klubu ĽSNS odišli z dôvodu sporu s poslancom NR SR Milanom Mazurekom a pôsobia v parlamente ako nezaradení.
Na sneme strany v apríli 2021 bol vo funkcii predsedu potvrdený Tomáš Taraba, podpredsedami sa stali poslanec NR SR a bývalý dlhoročný člen strany SMER-SD, Ján Podmanický, predseda strany DOMA DOBRE a bývalý minister pôdohospodárstva SR za stranu ĽS-HZDS, Vladimír Chovan a nezaradený poslanec NR SR Filip Kuffa. Snem tiež schválil prípravu zlúčenia s Chovanovou stranou DOMA DOBRE.
Ideológia.
Strana sa hlási ku kresťanskej konzervatívnej ideológii, ktorú mieni presadzovať v politickom živote. Za svoje programové priority strana pokladá zákaz interupcií, zvýšenú podporu tehotných žien a rodín s deťmi, zriadenie tzv. Národného exekučného úradu na "„zníženie nákladov správy dlhu občanov v exekúcii“". Vo svojom postoji k Európskej únii (EÚ) strana kritizuje presadzovanie "„gender ideológie“" a deklaruje, že bude "„presadzovať návrat EÚ k pôvodnému poslaniu“".
Volebné výsledky.
Voľby do Európskeho parlamentu 2019.
Výsledky volieb do Európskeho parlamentu, v ktorých sa zúčastnila strana Kresťanská demokracia – Život a prosperita (KDŽP).

</doc>
<doc id="628003" url="https://sk.wikipedia.org/wiki?curid=628003" title="Marian Kotleba (basketbalista)">
Marian Kotleba (basketbalista)

Marian Kotleba (* 2. január 1952, Bratislava – † 10. december 2025) bol slovenský basketbalista a česko-slovenský reprezentant, účastník majstrovstiev sveta 1978.
V česko-slovenskej basketbalovej lige hral v rokoch 19721983 za kluby Inter Bratislava, Dukla Olomouc a BC Prievidza, celkom odohral 11 sezón. Bol dvakrát majstrom Česko-Slovenska (1979, 1980), vicemajstrom (1981) a na treťom mieste v roku 1977. Bol na 50. mieste tabuľky strelcov československej ligy s celkovým počtom 3 684 bodov.
Hral v 5 ročníkoch európskych klubových pohárov v basketbale. S tímom Dukla Olomouc v Pohári európskych majstrov 1973/74 s účasťou v osemfinále. S tímom Bratislava hral štyri ročníky, v Pohári európskych majstrov dvakrát s účasťou vo štvrťfinálovej skupine (1979/80, 1980/81) a dva ročníky "Koračovho pohára" (1977/78, 1978/79) takisto s účasťou vo štvrťfinálovej skupine.
Za reprezentačné družstvo Česko-Slovenska v rokoch 19731979 odohral 96 zápasov. Hral na Majstrovstvá sveta v Manile, Filipíny (9. miesto) v roku 1978 i na Akademických majstrovstvách v roku 1973 (Sofia, Bulharsko).
V roku 1972 bol ocenený ako najlepší basketbalista Slovenska.

</doc>
<doc id="628004" url="https://sk.wikipedia.org/wiki?curid=628004" title="KDŽP">
KDŽP



</doc>
<doc id="628006" url="https://sk.wikipedia.org/wiki?curid=628006" title="Kresťanská demokracia - Život a prosperita">
Kresťanská demokracia - Život a prosperita



</doc>
<doc id="628009" url="https://sk.wikipedia.org/wiki?curid=628009" title="Vojenský kúpeľný ústav">
Vojenský kúpeľný ústav

Vojenský kúpeľný ústav je komplex kúpeľných objektov v centre mesta Piešťany na Teplickej ulici, predstavujúci druhé najstaršie piešťanské kúpele po Napoleonských kúpeľoch a v súčasnosti hlavné kúpeľnícke zariadenie v meste na pravom brehu Váhu.
Dejiny.
Vojenský kúpeľný ústav bol vybudovaný na podnet vtedajšieho nájomcu kúpeľov a kúpeľného lekára Františka Ernesta Scherera v roku 1863 podľa anonymného projektu. Zariadenie už od počiatku slúžilo ubytovaniu a stravovaniu kúpeľných pacientov z radov príslušníkov rakúsko-uhorskej armády. Pôvodnú, v slohovom výraze historizujúcu budovu postavili uprostred rozmerného pozemku, čo dovoľovalo rozširovať kapacitu zariadenia dostavbami v okolí hlavnej budovy. Budova bola vystavaná v roku 1853 a dnes je situovaná v parkovej výsadbe. V rokoch 1908-1909 vybudovali solitérnu "vilu Izabela", ktorá je dnes prepojená s hlavným objektom a na prelome 20. a 21. storočia bol doplnený rozsah poskytovaných služieb o balneoterapeutickú prevádzku vrátane bazénov, čo urobilo Vojenský kúpeľný ústav nezávislým na službách balneoterapeutických zariadení na Kúpeľnom ostrove.
Súčasnosť.
V súčasnosti funguje ústav pod názvom "Hotel Granit Piešťany - kúpeľný ústav", patriaci do siete hotelovej spoločnosti HOREZZA, a.s., ktorá združuje vojenské rekreačné zariadenia na Slovensku. Hotel poskytuje liečbu typickú pre piešťanské kúpele, teda zameranú na choroby pohybového ústrojenstva. Kúpeľné pramene Ústavu sú zabezpečované vďaka termálnemu vrtu vody vyvierajúcej z hĺbky 2000 metrov.

</doc>
<doc id="628011" url="https://sk.wikipedia.org/wiki?curid=628011" title="Železničná zastávka Malé Tŕnie">
Železničná zastávka Malé Tŕnie

Železničná zastávka Malé Tŕnie bola železničná zastávka a zároveň železničné hradlo medzi Pezinkom a Šenkvicami pri obci Vinosady. Budova bývalej železničnej zastávky sa nachádza na Trlinskej ulici 88 v katastrálnom území obce Šenkvice.
Zastávka Malé Tŕnie, postavená v roku 1938, sa nachádzala na železničnej trati Bratislava – Žilina v 23,508 kilometri. Počas druhej svetovej vojny až do roku 1948 niesla zastávka názov Trlínok. Zastávka slúžila súčasne aj ako hradlo Hr. Malé Tŕnie bolo vybavené mechanickými návestidlami a predzvästami v oboch smeroch jazdy. Hradlo Malé Trnie bolo po zrušení zastávky, niekedy v šesťdesiatych rokoch, samostatne stojace. Hradlo bolo zrušené počas výstavby V. koridoru, kedy sa vybudovala preložka trate, ktorá sa nazýva Šenkvická estakáda a hradlo tak stratilo význam. Od roku 2009 ho na novej preložke trate nahrádza AH Vinosady. AH nesie názov po blízkej obci, ktorá vznikla práve zlúčením obcí Malé Tŕnie a Veľké Tŕnie.

</doc>
<doc id="628013" url="https://sk.wikipedia.org/wiki?curid=628013" title="Business centrum Wallenrod">
Business centrum Wallenrod

Wallenrod je moderné sedempodlažné biznis centrum na Mickiewiczovej ulici v užšom centre Bratislavy. Má charakter zelenej budovy a ide o prvú stredoeurópsku stavbu s vertikálnymi záhradami. Objekt danou mierkou a svojou komornou atmosférou predstavuje alternatívu k veľkým biznis centrám. Má 3 garážové podlažia, obchodný parter a 6 kancelárskych podlaží, s montovanou nadstavbou, tzv. “kontajnerom“ od inovatívneho slovensko-belgického startupu.
Charakteristika.
Vertikálna zelená fasáda tvorí nosný imidž adresy, a dopĺňa zelenú plochu do úzkej husto zastavanej ulice. Zároveň tvorí príjemnú pobytovú atmosféru pre interiéry za ňou. Dôraz na prírodné prvky sa výrazne prejavuje aj v spoločných priestoroch biznis centra - na recepcii masívnou zelenou stenou s akváriom, a pobytovou strešnou záhradou vo vnútrobloku. Tá je s vyššími podlažiami intenzívnejšie prepojená sériou štíhlych vysutých balkónov. 
Zeleň vkladá medzi pracovné miesta a intenzívnu ulicu polopriepustnú živú “medzivrstvu”, meniacu sa počas roka. V leto tvorí príjemný polotieň, na jeseň je prestrihaná tak, aby v zime dovnútra prepúšťala slnečné lúče. Okrem vytvorenia pracovnej pohody znižuje náklady na chladenie, alebo kúrenie.
Pre nezávislú údržbu sú v predsadených mliečnych podsvietených kubusoch fasády ukryté rebríky medzi úrovňami, vďaka ktorým je celá fasáda obslúžiteľná nezávisle od prevádzky kancelárií. Systém zaveseného vertikálneho skleníka je vzhľadom na jeho priestorové limity svetovo unikátny, musel byť špeciálne posudzovaný teoretickým virtuálnym modelom, a po overení jeho funkčnosti praxou bol patentovaný.
Vstup do budovy je na prízemí z ulice podporený charakteristickým písmenom “W” a zvýraznený podsvieteným portálom z matovaného skla. Ďalej sa na prízemí nachádzajú priestory pre obchodné prevádzky a vjazd do podzemnej garáže. Prízemie a suterény využívajú celú plochu pozemku. Zvyšné podlažia (2.-7.NP) sú navrhované ako kancelárske priestory kategórie A, vo výmere 2 633 m² so svetlou výškou 2,85 m. Priestory sú plne vetrané, klimatizované, so zdvojenou podlahou. Možnosť otvoriť si okno a nadýchať sa čerstvého vzduchu je zachovaná pre každý kancelársky priestor. 
Na streche je miesto pre montovanú miestnosť, ktorá rozširuje kancelárske priestory. Ide o jednoduchú konštrukciu tzv. “kontajner“, ktorý je vďaka nenáročnosti osadenia vhodný pre nadstavby v centrách miest. Miestnosti dominuje veľká okenná tabuľa a terasa s výhľadom na mesto. Zvyšok strechy je osadený obstavaným, aj priznaným technickým zariadením.
Názov budovy symbolicky odkazuje na fiktívneho hrdinu Konrada Wallenroda z rovnomenného historického eposu od Adama Mickiewicza, čím autori akcentovali situovanie projektu na Mickiewiczovej ulici. 
Projekt bol skolaudovaný v roku 2014.

</doc>
<doc id="628014" url="https://sk.wikipedia.org/wiki?curid=628014" title="Kóblanos z Afrodisie">
Kóblanos z Afrodisie

Kóblanos ("Kóblanos") bol grécky sochár v 1. storočí. 
Kóblanos, grécky sochár z maloázijského mesta Afrodisias (gréckeho mesta v Kárii), bol činný v 1. storočí. Tento umelec, ktorý sa aktívne venoval reprodukcii gréckych diel na rímskom trhu, je autorom sochy boxera objavenej v talianskom meste Sorrento. Na podstavci tejto sochy je jeho signatúra: 
- text v starogréčtine
Socha predstavuje víťazného boxera, čo dokazuje olivová koruna (olivovou ratolesťou korunovali víťazov aj na olympijských hrách) na jeho hlave. Kóblanos ju zhotovil v prvom storočí, možno v období Flaviovcov. Umelec sa pri tvorbe tejto sochy inšpiroval vkusom minulosti, lebo jej postava je akousi zmesou rôznych sochárskych štýlov klasických gréckych sôch z 5. a 4. storočia pred Kr. Hlave však čiastočne chýba realizmus portrétov boxerov z týchto storočí. Malý Hermes v podobe Herakla, ktorý stojí pri soche, je symbolom gymnasia, miesta, kde športovci trénovali.

</doc>
<doc id="628015" url="https://sk.wikipedia.org/wiki?curid=628015" title="Ján Ilavský (geológ)">
Ján Ilavský (geológ)

Ján Ilavský (* 30. apríl 1922 Važec - † 8. júl 1996 Bratislava) bol slovenský ložiskový geológ, odborník v oblasti rudných ložísk.
Život.
V roku 1941 absolvoval stredoškolské štúdium v Liptovskom Mikuláši. Následne nastúpil na štúdium na Prírodovedeckej fakulte Slovenskej Univerzity (dnešná Univerzita Komenského v Bratislave). Počas druhej svetovej vojny sa aktívne zapojil do Slovenského národného povstania, neskôr bojoval ako príslušník prvého československého armádneho zboru. Po vojne demobilizovaný. Následne pokračoval v štúdiu geológie. V roku 1946 ukončil štúdium na Prírodovedeckej fakulte. V roku 1948 získal po obhajobe rigoróznej práce titul RNDr. V roku 1959 sa stal kandidátom geologicko-mineralogických vied (CSc.) na Prírodovedeckej fakulte Univerzity Komenského v Bratislave a v roku 1974 obhájil titul doktor vied (DrSc.) na Vysokej škole technickej v Košiciach.
Pôsobil ako asistent Geologicko-paleontologického ústavu Prírodovedeckej fakulty Univerzity Komenského v Bratislave, ako hlavný geológ Východoslovenského rudného prieskumu, n.p. a od roku 1957 pôsobil na Geologickom ústave Dionýza Štúra. V rokoch 1959 - 1962 tu pôsobil ako vedúci oddelenia paleozoika. V rokoch 1962 - 1964 pôsobil ako námestník vtedajšieho riaditeľa M. Kuthana. V rokoch 1969 - 1970 pracoval v Togu ako vedúci projektu OSN na vyhľadávanie farebných kovov. V 80. rokoch prednášal na Univerzite v Annabe (Alžírsko). Okrem dlhodobých pobytov v zahraničí sa zúčastnil aj viacerých krátkodobých akcií v Turecku, Guineji, Mali, Afganistane atď. Bol členom v komisii UNESCO pre zostavenie metalogenetickej mapy Európy a taktiež pracoval v skupine špecialistov RVHP pre tektonické a metalogenetické mapy karpatsko-balkánskych zón. V roku 1985 odišiel do dôchodku.
Geologické výskumy Dr. Jána Ilavského sa vzťahujú na rudné ložiská a geológiu neogénnych, paleogénnych, mezozoických útvarov, kryštalinika a paleozoika Západných Karpát. Zostavil množstvo geologických, banských a metalogenetických máp.
V roku 1972 bol ocenený Radom červenej hviezdy práce.

</doc>
<doc id="628016" url="https://sk.wikipedia.org/wiki?curid=628016" title="Dvojriadkové elementy dráhy">
Dvojriadkové elementy dráhy

Dvojriadkové elementy dráhy alebo súbor elementov v dvoch riadkoch (, skratka TLE) je dátový formát, ktorý kóduje zoznam orbitálnych elementov objektu obiehajúceho okolo Zeme pre daný časový bod – epochu. Pomocou vhodnej predikčnej formulácie môže byť stav (poloha a rýchlosť) v ktoromkoľvek bode minulosti alebo budúcnosti vypočítaný s určitou presnosťou. Zobrazenie údajov TLE je špecifické pre zjednodušené modely perturbácií (SGP, SGP4, SDP4, SGP8 a SDP8), takže akýkoľvek algoritmus, ktorý používa TLE ako zdroj údajov, musí mať implementovaný jeden z modelov SGP na správny výpočet polohy a rýchlosti. TLE popisujú len trajektórie objektov obiehajúcich okolo Zeme.
Formát bol pôvodne určený pre dierne štítky, súbor elementov sa kódoval na dva štandardné štítky s 80 stĺpcami. Tento formát bol nakoniec nahradený textovými súbormi s každou sadou elementov zapísaných do dvoch 70-stĺpcových riadkov ASCII.
Letectvo USA sleduje všetky detekčné objekty na obežnej dráhe Zeme, vytvára zodpovedajúce TLE pre každý objekt a sprístupňuje TLE pre neklasifikované objekty na webovej stránke Space Track. Formát TLE je "de facto" štandardom pre distribúciu orbitálnych elementov objektov obiehajúcich Zem.
Súbor TLE môže obsahovať riadok nadpisu pred údajmi o prvkoch, takže každý záznam môže v súbore mať až tri riadky. Názov sa nevyžaduje, pretože každý dátový riadok obsahuje jedinečný kód identifikátora objektu.
Format.
Príklad TLE pre Medzinárodnú vesmírnu stanicu :
 ISS (ZARYA)
 1 25544U 98067A 08264.51782528 -.00002182 00000-0 -11606-4 0 2927
 2 25544 51.6416 247.4627 0006703 130.5360 325.0288 15.72125391563537
Význam týchto údajov je nasledujúci: 
Presnosť, ktorú možno dosiahnuť modelom SGP4 pre teleso s nízkou obežnou dráhou je 1 km v priebehu niekoľkých dní od vydania (epochy) TLE. Historicky algoritmus SGP definuje nízku obežnú dráhu ako obežnú dráhu s dobou obehu kratšou ako 225 minút.

</doc>
<doc id="628017" url="https://sk.wikipedia.org/wiki?curid=628017" title="Ribnoto ezero (Pirin)">
Ribnoto ezero (Pirin)

Ribnoto ezero (, doslova "Rybné jazero") je vysokohorské jazero v pohorí Pirin v južnom Bulharsku, jedno z Bănderických jazier.
Geografia a opis.
Ribnoto ezero, známe tiež ako Ribnoto Bănderiško ezero (, doslova "Rybné Bănderické jazero"), Goľamo Bănderiško ezero (, doslova "Veľké Bănderické jazero"), alebo Dolno Bănderiško ezero (, doslova "Dolné Bănderické jazero") je jedným zo 16 Bănderických jazier (skupina vysokohorských jazier v severnom Pirine, v ktorých pramení rieka Bănderica) a jedným z 5, ktoré sú pomenované.
Je svojou dĺžkou 384 a šírkou až 230 metrov najväčším zo všetkých Bănderických jazier. Dosahuje hĺbky až 12,2 metra a leží v nadmorskej výške Jazero je vzdialené približne hodinu chôdze od horskej chaty Vichren, pričom cestou sa ide okolo menšieho jazera Okoto. V jazere žije pomerne veľké množstvo rýb a na základe tohto faktu jazero aj získalo svoje oficiálne a najpoužívanejšie meno.
Nad jazerom sa nachádzajú Žabeškoto ezero (, doslova "Žabie jazero") a Dălgoto ezero (, doslova "Dlhé jazero").

</doc>
<doc id="628018" url="https://sk.wikipedia.org/wiki?curid=628018" title="Okoto (Pirin)">
Okoto (Pirin)

Okoto () je vysokohorské jazero v pohorí Pirin v južnom Bulharsku, jedno z Bănderických jazier.
Geografia a opis.
Jazero Okoto, známe tiež ako Ravnaškoto ezero (, doslova "Ravnacké jazero") je jedným zo 16 Bănderických jazier (skupina vysokohorských jazier v severnom Pirine, v ktorých pramení rieka Bănderica) a jedným z 5, ktoré sú pomenované. Leží v nadmorskej výške a je tak najnižšie položeným zo všetkých Bănderických jazier. Je malé a kruhovité, na dĺžku má len 65 a na šírku 57 metrov. Na najhlbšom mieste je hlboké 5,4 metra. Nachádza sa len okolo 30 minút chôdze od horskej chaty Vichren na skalnom prahu nad ňou. Vytvorené je na mieste, kde rieka Bănderica preteká miestom známym po názvom "Ravnako" a podľa tohto miesta jazero získalo jeden zo svojich názvov. Vyššie proti prúdu rieky Bănderice sa nachádzajú aj Ribnoto ezero (), Žabie jazero () a Dlhé jazero ().

</doc>
<doc id="628020" url="https://sk.wikipedia.org/wiki?curid=628020" title="Katalógové číslo satelitu USSPACECOM">
Katalógové číslo satelitu USSPACECOM

Satelitné katalógové číslo (známe tiež ako katalógové číslo NORAD, NORAD ID, katalógové číslo NASA, číslo objektu USSPACECOM alebo jednoduché katalógové číslo a podobné varianty) je sekvenčné 5 miestne číslo pridelené USSPACECOM (US Space Command) satelitu v poradí identifikácie. Pred USSPACECOM bol katalóg spravovaný veliteľstvom NORAD. Prvý katalógový objekt, katalógové číslo 00001, je raketa Sputniku 1, ktorý má priradené číslo 00002. 
V januári 2019 bolo v hlavnom katalógu National Space Science Data Center uvedených viac ako 44 000 sledovaných objektov vrátane viac ako 8 410 satelitov, ktoré boli vypustené na obežnú dráhu od roku 1957. 

</doc>
<doc id="628023" url="https://sk.wikipedia.org/wiki?curid=628023" title="International Designator">
International Designator

International Designator (iné názvy: označenie COSPAR, COSPAR ID, v Spojených štátoch NSSDC ID) je medzinárodná konvencia pre označovanie satelitov. Skladá sa z roku štartu, trojciferného prírastkového čísla od začiatku daného roka a až troj-písmenového kódu predstavujúceho sekvenčný identifikátor kusu v štarte. 
Napríklad je raketoplán Discovery na misii STS-31, ktorá niesla Hubbleov kozmický ďalekohľad () do vesmíru. Tento štart bol 37. v poradí v roku 1990. Kozmické lode, ktoré nedokončia obežnú dráhu Zeme, napríklad po štarte nedosiahli obežnú dráhu, nemajú zvyčajne pridelené ID. 
Systém označovania je všeobecne známy ako COSPAR ID, podľa Výboru pre vesmírny výskum (, COSPAR) Medzinárodnej rady pre vedu. Zahŕňa prvý označovací systém, navrhnutý na Harvardovej univerzite v roku 1958. Tento systém používal písmená gréckej abecedy na označenie umelých satelitov. Sputnik 1 bol napríklad označený ako „1957 Alpha 2“. Systém označovania z Harvardu sa používal pre satelity vypustené až do konca roku 1962, kedy bol nahradený COSPAR ID. Prvý satelit, ktorý dostal označenie nového formátu, bola Luna E-6 č. 2, 1963-001B.
Katalóg spravuje v Spojených štátoch National Space Science Data Center (NSSDC), súčasť NASA.

</doc>
<doc id="628025" url="https://sk.wikipedia.org/wiki?curid=628025" title="Železničná stanica Čachtice">
Železničná stanica Čachtice

Železničná stanica Čachtice je železničná stanica v Čachticiach.
Železničná stanica Čachtice leží na jednokoľajnej neelektrifikovanej železničnej trati Nové Mesto nad Váhom – Vrbovce.

</doc>
<doc id="628026" url="https://sk.wikipedia.org/wiki?curid=628026" title="Business Garden Štefánikova">
Business Garden Štefánikova

Administratívne centrum Business Garden Štefánikova je situované v bratislavskej štvrti Staré Mesto na Štefánikovej ulici, oproti prezidentskej záhrade. BGS poskytuje nájomcom 4 840 m² kancelárskej plochy, jednu strešnú, a dve zelené terasy na streche garáží vo vnútrobloku. 
Charakteristika.
Zámerom rekonštrukcie pôvodných budov bolo moderné biznis centrum v štandarde novostavby. Budova bola rozšírená smerom do dvora, kde získala súčasnú fasádu, ktorá sa bez zmeny výrazu šikmo zalamuje podľa svetlotechniky, čím vznikla prvá šikmá omietaná fasáda na Slovensku. 
Zároveň je budova prvá rekonštrukcia architektúry kontroverzného obdobia socialistického realizmu so snahou o zachovanie pôvodného výrazu (zachovanie ducha doby). Táto vrstva histórie postupne mizne z našich miest alebo je často prekrytá inou vrstvou.
Rekonštruované boli dve pôvodné budovy (č.13 a č.15) postavené v 50.tych a 70.tych rokoch minulého storočia. Obe boli v minulosti prepojené a fungovali prevádzkovo ako jedna budova. Charakteristické znaky oboch budov boli ich „dobové“ uličné fasády (známe aj ako budovy Železničného Staviteľstva). 
Pre nevyhovujúci technický stav, a nedostatočnú adaptabilnosť konštrukčného riešenia, bola časť budovy zbúraná. Polovica uličnej fasády je preto replikou. Pôvodné časti boli repasované v maximálnej možnej miere, napríklad travertínový obklad parteru alebo mozaiková fasáda, zábradlia, nápis so šifrou pôvodného názvu, ktorá mala v médiách ohlas a inšpirovala na viaceré alternatívne vysvetlenia.
Ďaľšími zaujímavými momentmi sú aj nový podhľad vjazdu garáže, a dobovo ladená recepcia.
V dvorovej časti je parkovisko prekryté 2-úrovňovou terasou s pavilónovým rozšírením budovy. Strecha pavilónu a terasa nad parkoviskom sú zazelenené extenzívnou zeleňou a stromami v masívnych gabiónových kvetináčoch, dopĺňajúcich vzrastlé stromy vnútrobloku.
Budova má 9 nadzemných a 3 podzemné podlažia a 65 parkovacích miest. Vjazd je po rampe, ktorá v suteréne pokračuje po oblúkovej rampe do ďalších 2 podzemných podlaží. 
Na prízemí sú okrem centrálneho vstupu s recepciou aj dva obchodné priestory s výkladmi orientovanými do Štefánikovej ulice. Zadnú dvorovú časť prízemia tvorí prekryté parkovisko prístupné z Floglovej ulice.
Priestory.
Priestory BGS sú v najvyššom štandarde, ktorého súčasťou sú tepelné čerpadlá, zdvojené podlahy, kamerový systém či odhlučnené okná pre zabezpečenie zvýšeného akustického komfortu. Parkovací pomer 1:50 je dvakrát vyšší oproti štandardu v centre mesta.
Kancelárska časť je priestor s možnosťou variabilného dispozičného delenia na časti podľa požiadaviek vlastníkov. Na najvyššom deviatom poschodí je terasa s výhľadom ponad strechy domov na Slavín , Bratislavský hrad či prezidentskú záhradu. Na streche je umiestnená fajčiarska terasa a technológie. 
Vďaka inovatívnym ekologickým technológiám je stavba zaradená medzi zelené budovy. Budova, už v rámci predcertifikácie, spĺňa tie najprísnejšie štandardy kvality podľa medzinárodnej metódy BREEAM (Building Research Establishment’s Environmental Assessment Method). Kúrenie a chladenie zabezpečujú tepelné čerpadlá. Ekologické zameranie naznačujú aj rozšírené opatrenia pre cyklistov: garážová plošina so stojanmi na bicykle, sprchy a prezliekareň. 
Projekt bol skolaudovaný v roku 2014.

</doc>
