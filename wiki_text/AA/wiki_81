<doc id="108460" url="https://sk.wikipedia.org/wiki?curid=108460" title="Varroatóza">
Varroatóza

Varroatóza je choroba, spôsobená roztočom "Varroa destructor", napadajúca včely medonosné. Roztoče sa živia tukovými telieskami atakovaných včiel. Rozvojový cyklus trvá 9 až 10 dní. V tom čase samička znáša 3 až 6 vajíčok, z ktorých sa rodí 2/3 samíc a 1/3 samcov. Bez pomoci človeka atakované včelie rodiny po 2 – 3 rokoch celkom uhynú. Roztoč navyše často prenáša tzv. včelí mor.

</doc>
<doc id="108461" url="https://sk.wikipedia.org/wiki?curid=108461" title="Jozef Schek">
Jozef Schek

Jozef Schek, vlastným menom Jozef Babušek (* 3. september 1921, Bratislava – † 22. august 2013, Piešťany) bol slovenský karikaturista, ilustrátor, grafik, typograf, autor plastík a kresliar komiksov. Je považovaný za jedného zo zakladateľov slovenského komiksu a moderného kresleného humoru.
Štúdium.
Študoval agronómiu v Brne, v roku 1948 však musel školu tesne pred štátnicami opustiť pre zlý kádrový posudok a pracoval deväť rokov ako technický kresliar v piešťanskej Kovotechne. V roku 1960 začal pracovne pôsobiť v Bratislave, kde absolvoval ako 44-ročný štúdium dejín umenia (cirkevná architektúra), avšak bývať už ostal v Piešťanoch.
Tvorba.
Jeho prvým komiksom bol "Dozorca a väzeň" (1947), uverejňovaný v humoristickom časopise Šidlo, ktorý vydávala Demokratická strana. Od roku 1959 spolupracoval s humoristickým časopisom Roháč. V roku 1965 v ňom začal publikovať najdlhší česko-slovenský komiks "" (podtitul: "Dieťa svojich rodičov"), ktorý vychádzal (s prestávkou v roku 1975) až do roku 1988. Podľa vlastných slov mu nakreslenie jedného dielu Jožinka trvalo dve hodiny, omnoho viac času mu zabralo prísť na nápad, ktorý by sa mu zdal vtipný. Jožinko istý čas vychádzal aj v českom časopise Pionýr pod názvom "Pepánek".
Namaľoval prvý sci-fi komiks v Česko-Slovensku "Desiata planéta". Sci-fi a dobrodružné komiksy kreslil úplne iným štýlom než humoristické. V rokoch 1965 – 1991 namaľoval pre české a slovenské časopisy 23 dobrodružných komiksov na pokračovanie.S autorkou predlohy vedecko-fantastických komiksov Kamilou Staškovou spolupracoval v rokoch 1960 – 1991, od roku 1973 do 1987 boli tieto komiksy uverejňované na dvojstrane v časopise Elektrón. V roku 1991 ilustroval pre detský časopis Ohník svoj posledný komiks "Kniha džungle", ktorým predstavil už svoj tretí umelecký prejav.
V roku 1968 začína jeho desaťročná spolupráca s českými časopismi, v tomto období nakreslil komiksy:
Ocenenia.
Primátor Piešťan Remo Cicutto mu udelil ocenenie Kultúrna osobnosť roka 2006.
Rodina.
Má dcéru Lauru, ktorá od roku 1997 žije v Kanade.

</doc>
<doc id="108466" url="https://sk.wikipedia.org/wiki?curid=108466" title="Michael Biehn">
Michael Biehn

Michael Connell Biehn (* 31. júl 1956, Anniston, Alabama, USA) je americký herec a režisér. Je známy hlavne svojou úlohou Kylea Reesea, vojaka z budúcnosti v scifi trileri "Terminátor" a úlohami vo filmoch "Votrelci" (ako Dwayne Hicks) a "Priepasť" (ako Hiram Coffey).
Mladosť.
Aj napriek tomu, že sa narodil v meste Anniston v Alabame, vyhrastal v meste Lincoln v Nebraske. Keď mal 14 rokov, tak sa rodina opäť presťahovala do Lake Havasu City, kde získal školské štipendium na University of Arizona. Dva roky pred ukončením štúdia skúsil šťastie a zahájil svoju hereckú kariéru v Hollywoode.
Súkromný život.
Bol dvakrát ženatý. Jeho prvé manželstvo bolo s Carlen Olsenovou v rokoch 1980-1985, s ktorou má dvoch synov, dvojčatá Devona a Taylora (* 1983). Od januára 1988 žije s Ginou Marshalovou, s ktorou má tiež dvoch synov, Caelana Michaela (* 1992) a Alexandra (* 2003).

</doc>
<doc id="108468" url="https://sk.wikipedia.org/wiki?curid=108468" title="Kryosféra">
Kryosféra

Kryosféra (z gr. "kryos" – "ľad", "mráz") označuje tú časť zemského telesa, ktorá je trvalo pokrytá ľadom, alebo snehom. Zahŕňa oceánsky ľad na póloch, snehovú pokrývku v zimných mesiacoch, ľadové čiapky na vrcholoch vysokých hôr, trvalo zamrznutú pôdu (permafrost) a ľadovce. V Antarktíde sa nachádza najväčší objem ľadu na Zemi, konkrétnejšie na Východoantarktickom ľadovom štíte. Na severnej pologuli je najväčšie pokrytie ľadom a snehom v januári – až 23 % povrchu. Kryosféra je súčasťou globálnej klímy, hrá dôležitú úlohu v systéme zrážok, pri tvorbe oblakov, v hydrologickom cykle a vzniku vzdušných prúdov.
Voda v tuhom skupenstve sa na povrchu Zeme vyskytuje v podobe snehu, ako ľad v jazerách, riekach, ľadovcoch a v podobe večne zamrznutej pôdy – permafrost. Čas, po aký vydrží voda v tuhom skupenstve v jednotlivých systémoch je rôzny. Od sezónnych záležitostí, ako je snehová pokrývka a zamrznutá voda vo väčšine riek a jazier, cez niekoľko rokov sa roztápajúce ľadové kryhy v oceánoch až po 10 000 – 1 mil. rokov staré ľadovce (najstaršie pochádzajú z Antarktídy).
Vlastnosti kryosféry.
Veľké územia, trvalo pokryté snehom a ľadom majú vyššiu odrazivosť slnečného žiarenia (albedo), priemerné hodnoty odrazivosti sú ~80 – 90 %. Vo vyšších zemepisných je vysoké albedo v jarných a jesenných mesiacoch príčinou častých zmien počasia ("bláznivý apríl").
Veľké klimatické dopady má aj nižšia tepelná vodivosť ľadu a snehu oproti vzduchu (poznajú a využívajú to eskymáci, ktorí si stavajú svoje zimné obydlia zo snehu, vo vnútri sa udržuje prijateľná teplota). Znížená tepelná vodivosť výrazne ovplyvňuje hydrologický cyklus. V netrvalo zamrznutých oblastiach sa to prejavuje nezamŕzaním pôdy pod určitou hranicou (napr. preto sa vodovodné potrubia ukladajú približne meter pod zem).
Jarné topenie sa snehu vyžaduje veľké množstvo energie, čo vyvoláva odozvy v atmosférických systémoch a pravdpodobne zapríčiňuje letnú monzúnovú aktivitu v Eurázii a juhozápade USA.
Zložky.
Sneh.
Sneh predstavuje najviac rozšírenú zložku kryosféry, pokrýva približne 47 mil. km2 v zimných mesiacoch a ~3 mil. km2 v letných mesiacoch. Väčšina snehu je lokalizovaná na severnej pologuli. Sneh predstavuje dôležité zásoby sladkej vody, najmä v horských oblastiach. Jeho jarné topenie zvyšuje hladinu spodnej vody v nižších oblastiach a prietoky vody v riekach (napr. 85 % ročného prietoku vody v rieke Colorado pochádza z topenia snehu).
Riečny a jazerný ľad.
Riečny a jazerný ľad je produktom sezónneho zamŕzania. Jeho celková plocha je malá na to, aby mala nejaký globálny klimatický dosah. Ale stále ovplyvňuje lokálne podmienky (vodné prietoky) a výkyvy počasia (topenie snehu). Jazerný ľad zasa ovplyvňuje cirkuláciu vody v jazere.
Morské ľadovcové kryhy.
Morský ľad pokrýva väčšinu polárnych morských oblastí. Satelitné snímky dokazujú neustále zmeny v hrúbke polárnych ľadovcov. Na južnej pologuli plocha zaľadnenia varíruje od 3 – 4 mil. km2 vo februári po 17 – 20 mil. km2 v septembri. Na severnej pologuli je plocha viac stála, od 7 – 9 mil. km2 v septembri do 14 – 16 mil. km2 v marci.
Trvalo zamrznuté územia.
Permafrost (permanentne zamrznuté územie) sa vyskytuje pri trvalých priemerných ročných teplotách nevystupujúcich nad −1 °C. Jeho hrúbka sa plocha závisí od rozšírenia vegetácie, hrúbky snehovej pokrývky a vlhkosti. Jeho vplyv na klímu nie je celkom dobre preskúmaný.
Ľadovce.
Ľadovce a územia trvalo pokryté ľadom predstavujú najväčšie zásoby sladkej vody (~ 77 % celkových zásob). Pri roztopení ľadovcov by sa hladina svetových oceánov zdvihla približne o (z toho na antarktické ľadovce pripadá asi 90 % a na grónske asi 10 %, ostatné ľadovce predstavujú nepatrné zlomky).
Externé odkazy.
Denný monitoring rozšírenia snehu a ľadu (anglicky)

</doc>
<doc id="108471" url="https://sk.wikipedia.org/wiki?curid=108471" title="Božena Plocháňová">
Božena Plocháňová

Božena Plocháňová (* 2. január 1929, Praha – † 11. august 2020, Bratislava) bola slovenská ilustrátorka a karikaturistka českého pôvodu.
Narodila sa v Prahe, kde vyrastala v časti Vinohrady. Od roku 1952 pôsobila v humoristickom časopise Roháč, ako jedna z prvých žien, venujúca sa profesionálne kreslenému humoru. Kmeňovou pracovníčkou tohto časopisu bola štyri desaťročia (až do jeho zániku). K spolupráci ju prehovoril maliar Štefan Bednár, vtedajší šéfredaktor. Približne 30 rokov kreslila populárny komiks o manželskom páre "Bill a Mary" (spočiatku odohrávajúci sa na Divokom západe, neskôr na Slovensku).
Ilustrovala mnoho detských kníh i učebníc, spolupracovala s autormi ako Mária Ďuríčková, Krista Bendová, Elena Čepčeková, napr. "Bola raz jedna trieda", "Danka a Janka", "Opice z našej police", knižnú tvorbu považovala za „sviatok“ a tak k nej aj pristupovala.

</doc>
<doc id="108496" url="https://sk.wikipedia.org/wiki?curid=108496" title="Oltcit">
Oltcit

Oltcit je rumunská automobilka, ktorá v rokoch 1981 až 1996 vyrábala autá na báze francúzskej značky Citroën. Názov automobilky Oltcit bol odvodený jednak od miesta kde sa automobilka postavila – Oltenia a názvu automobilky Citroën, ktorá pre Oltcit vyvinula automobil.
História.
Po dohode medzi rumunskou štátnou organizáciou pre rozvoj automobilového priemyslu a francúzskou automobilkou Citroën sa v roku 1977 začala výstavba továrne v meste Craiova. Súčasťou dohody bol aj vývoj modelu automobilu, ktorý sa v tejto automobilke bude vyrábať. Citroën preto v roku 1980 skompletoval testovaciu sériu automobilov Citroën Visa a v roku 1981 v Oltcite začala výroba modelu Club 11. Tento model bol prakticky nezmenený vyrábaný až do roku 1996, kedy bola jeho výroba definitívne zastavená. Továreň v Craiove sa následne zamerala na výrobu modelov automobilov pre automobilku Daewoo.

</doc>
<doc id="108499" url="https://sk.wikipedia.org/wiki?curid=108499" title="Bedziansky potok">
Bedziansky potok

Bedziansky potok je potok v severnom výbežku Podunajskej nížiny, na území okresu Topoľčany. Je to pravostranný prítok Nitry, má dĺžku 9,7 km a je tokom 4. rádu. 
Prameň.
Preteká Podunajskou pahorkatinou, podcelkom Nitrianska pahorkatina, pramení v lokalite Dolné krúžky, severne od obce Tvrdomestice, v nadmorskej výške približne 260 m n. m. 
Opis toku.
Tečie viac-menej juhojuhovýchodným smerom, najprv neďaleko obce Norovce a potom poza Malé Bedzany. Tu priberá pravostranný Ilus, napája vodnú nádrž Malé Bedzany a pokračuje juhovýchodným smerom. Napokon preteká okrajom mesta Topoľčany a v blízkosti obce Práznovce ústi v nadmorskej výške cca 168 m n. m. do Nitry.

</doc>
<doc id="108500" url="https://sk.wikipedia.org/wiki?curid=108500" title="Haláčovka">
Haláčovka

Haláčovka je potok v severnom výbežku Podunajskej nížiny, v centrálnej časti okresu Bánovce nad Bebravou. Je to pravostranný prítok Bebravy, má dĺžku 12,5 km a je tokom V. rádu.
Prameň.
Pramení v Podunajskej pahorkatine, v podcelku Nitrianska pahorkatina, v časti Bánovská pahorkatina, v lokalite Tarabovec v nadmorskej výške približne 297 m n. m. 
Opis toku.
Od prameňa tečie na krátkom úseku najprv na východ lesnatým prostredím, potom sa stáča na juhovýchod a preteká intravilánom obce Cimenná. Následne tečie cez lokalitu Vlčie jamy, ďalej preteká cez Cimenskú dolinu, pričom v hornej časti tečie východojuhovýchodným smerom. V strednej časti tečie opätovne na juhovýchod, napája vodnú nádrž Haláčovce a pod priehradným múrom tečie prechodne juhojuhovýchodným smerom intravilánom obce Haláčovce. Pod obcou už znovu tečie juhovýchodným smerom a tečie cez intravilány obcí Otrhánky a Pečeňany. Napokon sa stáča k ústiu východojuhovýchodným smerom, tečie v priestore Bebravskej nivy a na západnom okraji obce Rybany ústi v nadmorskej výške cca 184,5 m n. m. do Bebravy.

</doc>
<doc id="108501" url="https://sk.wikipedia.org/wiki?curid=108501" title="Hradniansky potok">
Hradniansky potok

Hradniansky potok je potok v severnom výbežku Podunajskej nížine, preteká územím okresov Trenčín a Bánovce nad Bebravou. Je to pravostranný prítok Svinice, meria 11,6 km a je tokom VI. rádu. Na dolnom toku sa nevýrazne vlní.
Prameň.
Pramení v Považskom Inovce na východnom svahu Železníka (), v lokalite Hrabová skalica, v nadmorskej výške približne 560 m n. m.
Smer toku.
Od prameňa tečie najprv na východoseverovýchod, potom sa oblúkom stáča na juhovýchod a severne od obce Dubodiel ďalej na východ, pričom sa esovito stáča. V obci Veľká Hradná sa výraznejšie vlní, pod obcou sa esovito stáča a pokračuje juhovýchodným smerom. Pod Kochnáčom tečie na krátkom úseku severojužným smerom, po pribratí Kochnáčskeho potoka tečie k Ruskovciam opäť juhovýchodným smerom. Spomenutou obcou preteká východným smerom a k ústiu sa napokon stáča severoseverovýchodným smerom.
Ústie.
Do Svinice sa vlieva východne od obce Ruskovce v nadmorskej výške cca 213,5 m n. m.

</doc>
<doc id="108502" url="https://sk.wikipedia.org/wiki?curid=108502" title="Alexander Makrickij">
Alexander Makrickij



</doc>
<doc id="108505" url="https://sk.wikipedia.org/wiki?curid=108505" title="Dubnička (prítok Bebravy)">
Dubnička (prítok Bebravy)

Dubnička je potok v severnom výbežku Podunajskej nížiny, v centrálnej časti okresu Bánovce nad Bebravou. Je to ľavostranný prítok Bebravy, meria 10 km a je tokom V. rádu.
Prameň.
Pramení v Strážovských vrchoch, v podcelku Zliechovská hornatina, v časti Kňaží stôl, na juhovýchodnom svahu Bánovského vrchu (484,0 m n. m.), v lokalite Rataje, v nadmorskej výške približne 345 m n. m. 
Opis toku.
Najprv tečie severojužným smerom, na krátkom úseku následne juhozápadným smerom, sprava priberá prítok z juhojuhovýchodného svahu Bánovského vrchu a preteká Panskou dolinou opäť severojužným smerom. Ďalej stáča sa na juhozápad, vstupuje do Nitrianskej pahorkatiny, do časti Bánovská pahorkatina a tečie intravilánom obce Dubnička. V obci priberá pravostranný Bradliansky potok, prechodne tečie severojužným smerom a pod obcou tečie znovu smerom na juhozápad. Ďalej preteká územím rozbrázdeným viacerými výmoľmi na ľavom brehu, pričom priberá prítok z lokality Lipový brod. Následne vteká do vodnej nádrže Prusy, do ktorej sprava ústi krátky prítok prameniaci južne od kóty 290,6 m n. m. Z nádrže vyteká juhojuhozápadným smerom, vzápätí sa esovito stáča, tečie územím Bebravskej nivy a pokračuje juhozápadným smerom cez intravilán mesta Bánovce nad Bebravou. Severne od centra mesta ústi v nadmorskej výške cca 197 m n. m. do Bebravy.

</doc>
<doc id="108506" url="https://sk.wikipedia.org/wiki?curid=108506" title="Alexander Rjadinskij">
Alexander Rjadinskij



</doc>
<doc id="108507" url="https://sk.wikipedia.org/wiki?curid=108507" title="Hydina (potok)">
Hydina (potok)

Hydina je potok v severnom výbežku Podunajskej nížiny, preteká územím okresov Bánovce nad Bebravou a Partizánske. Je to ľavostranný prítok Bebravy, má dĺžku 14,3 km a je tokom V. rádu. Na strednom toku napája vodnú nádrž Brezolupy a Nedašovský rybník. Na dolnom toku koryto križuje v severojužnom smere Rybiansky kanál.
Prameň.
Hydina vyteká z jazierka pri osade Látkovce na okraji Strážovských vrchov v nadmorskej výške približne 285 m n. m.
Opis toku.
Najprv tečie viac-menej severojužným smerom, južne od Látkoviec sa stáča a pokračuje západným smerom. Pod osadou Jerichov sa začína stáčať, podteká štátnu cestu č. 9, po pribratí Miezgovského potoka už opäť tečie severojužným smerom a napája spomenuté vodné plochy. Pod Nedašovským rybníkom sa stáča juhojuhozápad, juhovýchodne od Veľkých Ostratíc tečie na krátkom úseku najprv na juh, následne sa stáča na západ a podteká železničnú trať Trenčín – Chynorany južne od spomenutej obce. Medzi železničnou traťou a ústím tečie západoseverozápadným smerom a križuje Rybiansky kanál.
Ústie.
Do Bebravy sa vlieva na Bebravskej nive juhozápadne od obce Ostratice v nadmorskej výške cca 178 m n. m.
Obce.
Hydina preteká katastrálnymi územiami týchto obcí:

</doc>
<doc id="108508" url="https://sk.wikipedia.org/wiki?curid=108508" title="Alexander Žurik">
Alexander Žurik



</doc>
<doc id="108509" url="https://sk.wikipedia.org/wiki?curid=108509" title="Osliansky potok (prítok Nitry)">
Osliansky potok (prítok Nitry)

Osliansky potok je potok na Hornej Nitre, v južnej časti okresu Prievidza. Je to ľavostranný prítok Nitry, meria 13,5 km a je tokom 4. rádu. Na hornom toku preteká najprv Lomskou dolinou a následne Hornoveskou dolinou s dvoma rekreačnými strediskami. Pri obci Oslany vytvára sihoť.
"Prameň:" v pohorí Vtáčnik na južnom svahu Plešiny (1 061,3 m n. m.) v nadmorskej výške okolo 820 m n. m.
"Smer toku:" prevažne na severozápad, len v dolnej časti Hornoveskej doliny na západ
"Geomorfologické celky:" 1. Vtáčnik, podcelok Vysoký Vtáčnik, 2. Hornonitrianska kotlina, podcelok Oslianska kotlina
"Prítoky:" sprava Stratený potok, prítok spod Buchlova (1 040,5 m n. m.), Lubenský potok, dva prítoky spod Žarnova (839,8 m n. m.), zľava prítok z Hlbokej doliny, Cerová a prítok od obce Radobica
"Ústie:" do Nitry východne od obce Malé Kršteňany v nadmorskej výške okolo 200,5 m n. m.
"Obce:" rekreačná osada Lômy, osada Rudica, Horná Ves a Oslany

</doc>
<doc id="108510" url="https://sk.wikipedia.org/wiki?curid=108510" title="Bystrica (prítok Nitry)">
Bystrica (prítok Nitry)

Bystrica je potok na Hornej Nitre, v južnej časti okresu Prievidza. Je to ľavostranný prítok Nitry, meria 13,2 km a je tokom IV. rádu. Na hornom toku preteká Bystričianskou dolinou, na dolnom toku bifurkuje, v nadmorskej výške 342,5 m n. m. sa odpája vedľajšie rameno, ktoré sa vlieva do susedného Žiarneho potoka.
"Prameň:" v pohorí Vtáčnik na juhozápadnom svahu vrchu Vtáčnik (1 345,8 m n. m.) v nadmorskej výške okolo 1 120 m n. m., v lokalite Stredný kostolík
"Smer toku:" najprv viac-menej na západ, pričom vytvára výrazný oblúk ohnutý na sever, ďalej pokračuje na sever až po vstup do kotliny, na dolnom toku tečie západoseverozápadným smerom
"Geomorfologické celky:" 1.Vtáčnik, podcelok Vysoký Vtáčnik, 2.Hornonitrianska kotlina, podcelok Oslianska kotlina
"Prítoky:" sprava prítok z doliny Hrádok, zľava prítok spod Zadného Kľaku, z oblasti Žiarneho vrchu a spod Malého Sádku (856,5 m n. m.)
"Ústie:" do Nitry východne od Chalmovej v nadmorskej výške okolo 218 m n. m.
"Obce:" iba Bystričany

</doc>
<doc id="108511" url="https://sk.wikipedia.org/wiki?curid=108511" title="Trebianka">
Trebianka

Trebianka je potok na Hornej Nitre, na území okresu Prievidza. Je to pravostranný prítok Nitry, meria 10,6 km a je tokom IV. rádu. 
Prameň.
Potok pramení v Strážovských vrchoch na južnom svahu vrchu Boškovie laz (935,2 m n. m.) v nadmorskej výške približne 780 m n. m., v lokalite Kanianske lazy.
Smer toku.
Na hornom toku tečie viac-menej severojužným smerom, na strednom toku obteká Šutovskú horu na ľavom brehu oblúkom vypnutým na západ a na dolnom toku pokračuje juhovýchodným smerom.
Ústie.
Trebianka sa vlieva do Nitry západne od Laskára v nadmorskej výške približne 243 m n. m.
Obce.
Potok preteká len obcou Šútovce a územím zaniknutej obce Horné Šútovce na hornom toku. Na strednom a dolnom toku preteká pre verejnosť uzavretým vojenským územím.
Znečistenie Trebianky.
2. marca 2007 v Novákoch vybuchol delaboračný sklad "Vojenského opravárenskeho podniku". O niekoľko dní inšpektori Slovenskej inšpekcie životného prostredia v Trebianke namerali tridsaťnásobné prekročenie hodnoty šesťmocného chrómu. Boli prekročené aj hodnoty chemickej spotreby kyslíka, dusitanového a dusičnanového dusíka, ako aj ťažkých kovov - ortuti, kadmia, medi a olova. 
Opakované merania v ďalších dňoch už prekročenie limitu nepreukázali, čo potvrdilo predpoklady ktoré znečistenie toku pripisovali explózii.

</doc>
<doc id="108513" url="https://sk.wikipedia.org/wiki?curid=108513" title="Porubský potok (prítok Nitry)">
Porubský potok (prítok Nitry)

Porubský potok je potok na Hornej Nitre, preteká územím okresu Prievidza. Je to pravostranný prítok Nitry, má dĺžku 11 km a je tokom IV. rádu.
Prameň.
Pramení v Strážovských vrchoch, v podcelku Malá Magura, na južnom svahu Magury (1 141,3 m n. m.) v nadmorskej výške okolo 960 m n. m. 
Opis toku.
V pramennej oblasti priberá tri krátke prítoky z južných svahov Magury a tečie juhovýchodným smerom. Postupne priberá niekoľko krátkych prítokov: sprava z oblasti Kamenného, dva prítoky z oblasti Poľany a zľava z oblasti Dlhých zemí, vstupuje do Hornonitrianskej kotliny a preteká obcou Poruba. Pod obcou napája Laziansky rybník, pokračuje východojuhovýchodným smerom cez obec Lazany a výrazným oblúkom sa stáča k svojmu ústiu na juh. Do Nitry sa vlieva v nadmorskej výške okolo 280 m n. m. juhozápadne od obce Nedožery-Brezany.

</doc>
<doc id="108515" url="https://sk.wikipedia.org/wiki?curid=108515" title="Čausiansky potok">
Čausiansky potok

Čausiansky potok je potok na Hornej Nitre, vo východnej časti okresu Prievidza. Je to pravostranný prítok Handlovky, má dĺžku 7,4 km a je tokom V. rádu.
Pramení v pohorí Žiar, v podcelku Horeňovo, na juhovýchodnom svahu Mačacieho zámku (Misárskeho; 789,8 m n. m.) v nadmorskej výške okolo 730 m n. m. V pramennej oblasti priberá dva prítoky, ktoré sa vidlicovito zbiehajú (566,6 m n. m.). Najprv tečie juhozápadným smerom, sprava priberá tri prítoky spod Mačacieho zámku, dva z oblasti Čausianskych lazov a zľava ďalšie dva prítoky spod Chrenovských lazov. Po vstupe do Hornonitrianskej kotliny (podcelok Handlovská kotlina) sa najprv stáča na juhojuhozápad, preteká obcou Malá Čausa a stáča sa na juh. Zľava priberá prítok spod kóty 608,7 m a napokon tečie k ústiu na juhozápad. Do Handlovky sa vlieva pri obci Veľká Čausa v nadmorskej výške okolo 305 m n. m.

</doc>
<doc id="108517" url="https://sk.wikipedia.org/wiki?curid=108517" title="Bystrica (prítok Nitrice)">
Bystrica (prítok Nitrice)

Bystrica je vodný tok v Strážovských vrchoch a Hornonitrianskej kotline na území okresu Prievidza. Je to pravostranný prítok rieky Nitrica s dĺžkou približne 6,5 km a je tokom V. rádu. 
Priebeh toku.
Potok pramení na juhu strednej časti Strážovských vrchov, v geomorfologickom podcelku Nitrické vrchy a jej časti Suchý, na severovýchodných svahoch Čierneho vrchu (), v nadmorskej výške približne Od prameňa tečie najprv na sever, postupne sa veľkým oblúkom stáča na východ, zľava priberajúc prítoky z úpätia Suchého vrchu (1 027,8 m n. m.) a stáča sa na juhovýchod. V strednej časti priberá významný pravostranný prítok z lokality Tlstý diel a onedlho aj druhý, z východných svahov Čierneho vrchu (). Už v intraviláne Rudnianskej Lehoty opúšťa Nitrické vrchy a jej časť Suchý a vstupuje do Hornonitrianskej kotliny a jej podcelku Rudnianska kotlina. Juhovýchodným smerom preteká celou dĺžkou obce, na okraji ktorej križuje cestu II/574. V záverečnej fáze vteká do areálu kempingu vodnej nádrže Nitrianske Rudno a severne od obce Nitrianske Rudno sa v nadmorskej výške približne vlieva pravostranne do vodnej nádrže a rieky Nitrica. Potok patrí do širšieho povodia rieky Váh. 
Potok pramení a z veľkej časti preteká katastrálnym územím obce Rudnianska Lehota, na dolnom toku vstupuje na územie obce Nitrianske Rudno v okrese Prievidza v Trenčianskom kraji. 

</doc>
<doc id="108518" url="https://sk.wikipedia.org/wiki?curid=108518" title="Jasenina">
Jasenina

Jasenina môže byť:

</doc>
<doc id="108519" url="https://sk.wikipedia.org/wiki?curid=108519" title="Jasenina (potok)">
Jasenina (potok)

Jasenina je potok na Hornej Nitre, v severozápadnej časti okresu Prievidza. Je to ľavostranný prítok Nitrice, má dĺžku 9,9 km a je tokom V. rádu.
Preteká Strážovskými vrchmi, pramení v podcelku Zliechovská hornatina, na severozápadnom výbežku vrchu Miklovské (), v nadmorskej výške okolo Sprvu tečie juhozápadným smerom, priberajúc menšie prítoky. Onedlho priberá významný pravostranný prítok spod Ubočky (), ďalší pravostranný prítok spod Vysokej () a významný ľavostranný z Kohútovej doliny. Stáča sa na juhozápad a preteká obcou Gápel. Ďalej priberá dva ľavostranné prítoky z oblasti osady Cobrial a významný Zliechovský potok sprava. Nasledujú pravostranný prítok spod Suchého vrchu (), ľavostranný spod Čavojského vrchu () a sprava najvýznamnejší Slávikovský potok. Jasenina sa potom stáča na juh, výrazne sa vlní, zľava priberá ešte tri prítoky: spod Čavojského vrchu, potok Šindeliarska a prítok spod Temešskej skaly (). Pred ústím sa rozvetvuje na dve ramená a pri osade Klin ústi v nadmorskej výške okolo do Nitrice.

</doc>
<doc id="108520" url="https://sk.wikipedia.org/wiki?curid=108520" title="Kubrica">
Kubrica

Kubrica môže byť:

</doc>
<doc id="108521" url="https://sk.wikipedia.org/wiki?curid=108521" title="Kubrica (potok)">
Kubrica (potok)

Kubrica je potok na Strednom Považí, na území okresu Trenčín. Je to ľavostranný prítok Tepličky, meria 7,7 km a je tokom IV. rádu.
Pramení v Strážovských vrchoch, v podcelku Trenčianska vrchovina, na južnom svahu Trubárky (670,7 m n. m.) v nadmorskej výške približne 580 m n. m. Najprv tečie západným smerom, následne sa stáča na severoseverozápad a preteká trenčianskou mestskou časťou Kubrica. Sprava priberá dva prítoky zo severného úpätia Janovho vrchu (486,0 m n. m.), vstupuje do Trenčianskej kotliny a severozápadným smerom preteká mestskou časťou Kubrá. Na jej území sa koryto vlní a vytvára sihoť, potom sa stáča najprv na západ, vzápätí na sever a pokračuje východným okrajom mesta Trenčín. Na jeho území ústi v nadmorskej výške cca 212 m n. m. do Tepličky.

</doc>
<doc id="108523" url="https://sk.wikipedia.org/wiki?curid=108523" title="Rajka (Maďarsko)">
Rajka (Maďarsko)

Rajka (, ) je obec v Maďarsku, v bezprostrednej blízkosti Bratislavy, asi 2 kilometre od mestskej časti Čunovo, 5 kilometrov od mestskej časti Rusovce, 2,5 kilometra od dedinky Bezenye a 4 kilometre od rakúskej obce Deutsch Jahrndorf.
Rajka má cca 6 500 obyvateľov, žijú tu Maďari, Nemci, Chorváti, Česi, Slováci. V súčasnosti žije v Rajke okolo 4725 (údaj k 1. 5. 2021) slovensky hovoriacich ľudí, väčšina z nich neovláda maďarský jazyk. 
Obec je so Slovenskom spojená tromi hraničnými priechodmi, ktoré všetky ústia do Bratislavy (jeden diaľničný, jeden po ceste prvej triedy a jeden po vedľajšej ceste). Verejnú hromadnú dopravu do Bratislavy zabezpečuje vlaková linka , ktorú prevádzkuje Železničná spoločnosť Slovensko, a. s. v spolupráci s maďarskou GYSEV.
Rajka leží na železničnej trati 132 pôvodne spájajúcej Bratislavu a Szombathely, vybudovanej v posledných rokoch 19. storočia. Význam trate začal upadať po rozdelení Uhorska a pričlenení Bratislavy k Československu. Na začiatku 21. storočia cez Rajku stále jazdili vybrané medzištátne vlaky spájajúce Bratislavu s Budapešťou, regionálne vlaky z Bratislavy do Győru, rovnako ako sezónny vlak do Splitu. Ku dňu 12. 12. 2010 bol zrušený posledný cezhraničný spoj: pár nočných rýchlikov 470/471 Amicus medzi Prahou a Budapešťou. Spoje zo Slovenska boli skrátené do stanice Bratislava-Petržalka, spoje z Maďarska boli ukončené v stanici Rajka. Cestovný poriadok na rok 2012 priniesol ďalšie obmedzenia na slovenskej časti trate, všetky osobné vlaky boli ukončené už v stanici Bratislava-Nové Mesto. Úsek medzi stanicami Bratislava-Nové Mesto a Rajka si v súčasnosti zachováva význam iba pre občasnú nákladnú dopravu. Od decembra 2017 opäť premáva osobný vlak z Petržalky do Hegyeshalomu s možnosťou prestupu na Győr a Budapešť, respektíve Szombathely. Cez Rajku vedie diaľnična cesta M15 Pozsony- Bratislava/ Hegyeshalom ktorá sa pripája na M1, ktorá vedie z Viedne do Budapešti, Győru a Szombathelye.

</doc>
<doc id="108525" url="https://sk.wikipedia.org/wiki?curid=108525" title="Kalnický potok">
Kalnický potok

Kalnický alebo Kálnický potok je potok na dolnom Považí, vo východnej časti okresu Nové Mesto nad Váhom. Je to ľavostranný prítok Váhu, meria 14,8 km a je tokom III. rádu. Na hornom toku preteká Kálnickou dolinou. Na dolnom toku tečie korytom s ochrannými hrádzami, západne od obce Hôrka nad Váhom vytvára prietočné koryto.
"Prameň:" v Považskom Inovci na severozápadnom úpätí vrchu Panská javorina (942,6 m n. m.) v nadmorskej výške okolo 720 m n. m.
"Smer toku:" na hornom toku viac-menej na severozápad, obcou Kálnica preteká západným smerom, potom tečie na juhozápad, pri obci Kočovce sa stáča a tečie k ústiu severojužným smerom
"Geomorfologické celky:" 1.Považský Inovec, podcelky Vysoký Inovec a Inovecké predhorie, 2.Podunajská pahorkatina, časť Dolnovážska niva 
"Prítoky:" sprava prítok z Prostrednej doliny, Kňažia, zľava prítok spod Ivanovho vŕšteka (800,9 m n. m.), prítok (327,1 m n. m.) z oblasti Malinišťa, prítok z oblasti Pieskov, z Novianskej doliny a Hôrčanský potok
"Ústie:" do Váhu západne od obce Hôrka nad Váhom v nadmorskej výške okolo 175 m n. m.
"Obce:" Kálnica a Kočovce

</doc>
<doc id="108526" url="https://sk.wikipedia.org/wiki?curid=108526" title="Hôrčanský potok">
Hôrčanský potok

Hôrčanský potok je potok na dolnom Považí, vo východnej časti okresu Nové Mesto nad Váhom. Je to ľavostranný prítok Kalnického potoka, má dĺžku 10,1 km a je tokom IV. rádu.
Pramení v Považskom Inovci, v podcelku Vysoký Inovec, na severozápadnom svahu vrchu Panská javorina (942,6 m n. m.), v lokalite Brvenice, v nadmorskej výške okolo 740 m n. m. Tečie viac-menej západným smerom, v pramennej oblasti priberá dva krátke prítoky a preteká Stanovou dolinou. Esovito sa stáča, ďalej pokračuje Hôrčanskou dolinou a pri samote Adolfov dvor priberá pravostranný prítok z Hlbokej doliny. Potom tečie podcelkom Inovecké predhorie, cez osadu Dolina a opúšťa Považský Inovec. Vstupuje do Podunajskej pahorkatiny, rozvetvuje sa na dve ramená, ktoré pretekajú obcou Hôrka nad Váhom a západne od obce sa v priestore Dolnovážskej nivy vlieva v nadmorskej výške okolo 176 m n. m. do Kalnického potoka.

</doc>
<doc id="108527" url="https://sk.wikipedia.org/wiki?curid=108527" title="Hrádocký potok (prítok Váhu)">
Hrádocký potok (prítok Váhu)

Hrádocký potok je potok na dolnom Považí, v juhovýchodnej časti okresu Nové Mesto nad Váhom. Je to ľavostranný prítok Váhu, meria 9,8 km a je tokom 3. rádu. Preteká cca 8 km dlhou Hrádockou dolinou.
"Prameň:" v Považskom Inovci na južnom úpätí vrchu Prieľačina (893,0 m n. m.) v nadmorskej výške okolo 540 m n. m.
"Smer toku:" na západ
"Geomorfologické celky:" 1.Považský Inovec, podcelky Nízky Inovec a Inovecké predhorie, 2.Podunajská pahorkatina, časť Dolnovážska niva
"Prítoky:" sprava prítok z oblasti Širokých úvalov, z oblasti Šteinerovej kopanice, z oblasti Pod brehmi, zľava prítok spod Skalín (644,0 m n. m.), spod Bezovca (742,8 m n. m.) a prítok spod hradu Tematín
"Ústie:" do Váhu západne od obce Hrádok v nadmorskej výške 171,5 m n. m.
"Obce:" osady Hornákova kopanica, Dolina a Lopatka, obec Hrádok

</doc>
<doc id="108529" url="https://sk.wikipedia.org/wiki?curid=108529" title="Modrovský potok">
Modrovský potok

Modrovský potok je potok na dolnom Považí, v juhovýchodnej časti okresu Nové Mesto nad Váhom. Je to ľavostranný prítok Váhu, meria 8,9 km a je tokom III. rádu. Na hornom toku preteká Priečnou dolinou.
"Prameň:" v Považskom Inovci na juhozápadnom úpätí Bezovca (742,8 m n. m.), v lokalite Košariská, v nadmorskej výške cca 390 m n. m.
"Smer toku:" na hornom toku na juhojuhozápad, potom na krátkom úseku na západ, ďalej pokračuje na severozápad a napokon na dolnom toku tečie k ústiu na západ
"Geomorfologické celky:" 1.Považský Inovec, podcelky Nízky Inovec a Inovecké predhorie, 2.Podunajská pahorkatina, podcelok Dolnovážska niva
"Prítoky:" zľava prítok z obce Stará Lehota a spod Kalíšť, sprava nemá významnejšie prítoky
"Ústie:" do Váhu západne od obce Modrovka v nadmorskej výške okolo 167 m n. m.
"Obce:" Stará Lehota, Modrová a Modrovka.

</doc>
<doc id="108530" url="https://sk.wikipedia.org/wiki?curid=108530" title="Striebornica">
Striebornica

Striebornica môže byť:

</doc>
<doc id="108531" url="https://sk.wikipedia.org/wiki?curid=108531" title="Striebornica (prítok Váhu)">
Striebornica (prítok Váhu)

Striebornica je potok na dolnom Považí, vo východnej časti okresu Piešťany. Je to ľavostranný prítok Váhu, má dĺžku 7,6 km a je tokom III. rádu.
Pramení v Považskom Inovci, v podcelku Krahulčie vrchy, na severozápadnom úpätí Marháta (748,2 m n. m.) v nadmorskej výške okolo 300 m n. m. Tečie viac-menej na západ cez rekreačnú oblasť v lokalite "Výtoky" a sprava priberá Fojkovú. Následne priberá pravostranný prítok z oblasti "Gonových lazov" a ľavostranný Skaličný potok. Pokračuje okolo osád "Bažanov Mlyn" a "Duranov mlyn", vstupuje do Podunajskej pahorkatiny a napája rovnomennú vodnú nádrž (pri nej rekreačné stredisko). Ďalej preteká obcou Moravany nad Váhom, pričom vytvára výrazný oblúk vypnutý na juh a k ústiu tečie zregulovaným korytom. Do Váhu sa vlieva na území Dolnovážskej nivy severozápadne od obce v nadmorskej výške okolo 162 m n. m.

</doc>
<doc id="108532" url="https://sk.wikipedia.org/wiki?curid=108532" title="Rybnícky potok (prítok Váhu)">
Rybnícky potok (prítok Váhu)

Rybnícky potok je potok na dolnom Považí, vo východnej časti okresu Nové Mesto nad Váhom. Je to ľavostranný prítok Váhu, má dĺžku 9 km a je tokom III. rádu.
Pramení v Považskom Inovci, v podcelku Inovecké predhorie, v lokalite Smegová, juhozápadne od obce Selec, v nadmorskej výške okolo 460 m n. m. Najprv tečie západným smerom, vytvára oblúk ohnutý na juh a stáča sa na juhozápad. Vstupuje do Podunajskej pahorkatiny, časť Dolnovážska niva, z pravej strany priberá prítok z oblasti Rybníkov, opätovne sa stáča na západ a preteká severným okrajom obce Kálnica. Pokračuje okrajom obce Rakoľuby, potom sa stáča na juh a v lokalite Sihoť, východne od Nového Mesta nad Váhom, sa v nadmorskej výške okolo 180,5 m n. m. vlieva do jazera (slepé rameno Váhu) na ľavej nive Váhu.

</doc>
<doc id="108534" url="https://sk.wikipedia.org/wiki?curid=108534" title="Bitka pri Karchemiši">
Bitka pri Karchemiši

Bitka pri Karchemiši sa odohrala v roku 605 pred Kr. medzi Egyptskou a Babylonskou armádou. 
Keď asýrske hlavné mesto Ninive v roku 612 pred Kr. obsadili Babylončania, Asýrčania presunuli svoje hlavné sídlo do mesta Harran. Keď bol v roku 609 pred Kr. dobytý Babylončanmi aj Harran, sídlo sa presúvalo znovu, tentokrát do mesta Karchemiš. Asýrčania sa následne spojili s Egyptom a vytiahli proti Babylonii.
Egyptská armáda na bojisko dorazila neskôr a unavená presunom, čo malo zrejme za následok, že stretnutie s odpočinutou babylonskou armádou skončilo porážkou spojených armád Asýrie a Egypta.
Asýria prestala existovať ako nezávislá sila v regióne. Egypt bol nútený sa stiahnuť zo Stredného východu a prestal byť významnou silou v tejto oblasti. 

</doc>
<doc id="108535" url="https://sk.wikipedia.org/wiki?curid=108535" title="Selecký potok (prítok Váhu)">
Selecký potok (prítok Váhu)

Selecký potok je potok na strednom Považí, v južnej časti okresu Trenčín. Je to ľavostranný prítok Váhu, meria a je tokom 3. rádu. Stredný tok, medzi obcami Selec a Veľké Stankovce, je chráneným územím (PP Selecký potok), ochraňuje sa fragment podhorského potoka so zachovalými prítokmi a brehovými porastmi.
"Prameň:" v Považskom Inovci na severnom svahu vrchu Horný lom () v nadmorskej výške okolo 
"Smer toku:" od prameňa k obci Selec na severozápad, odtiaľ pokračuje na sever, v obci Trenčianske Stankovce sa stáča a k ústiu pokračuje viac-menej na juhozápad, pričom sa vlní
"Geomorfologické celky:" 1.Považský Inovec, podcelok Vysoký Inovec, 2.Považské podolie, podcelok Trenčianska kotlina
"Prítoky:" sprava prítok spod Inovca (), z úpätia Hradiska (), z lokality Horné Belice, zľava prítok () spod Jakubovej (), spod kóty , prítok spod Bieleného vrchu () a prítok z oblasti Černachovej
"Ústie:" do jazera (slepé rameno Váhu) na ľavej nive Váhu, juhozápadne od obce Trenčianske Stankovce, v nadmorskej výške okolo 
"Obce:" Selec a Trenčianske Stankovce (časti Veľké Stankovce a Rozvadze)

</doc>
<doc id="108536" url="https://sk.wikipedia.org/wiki?curid=108536" title="Trhovištský potok (prítok Radošinky)">
Trhovištský potok (prítok Radošinky)

Trhovišťský potok je potok v Podunajskej nížine, preteká územím okresov Hlohovec a Nitra. Je to pravostranný prítok Radošinky, meria 11,2 km a je tokom V. rádu.
"Prameň:" v Bojnianskej pahorkatine južne od obce Horné Trhovište, v lokalite Podlúčie, v nadmorskej výške okolo 200 m n. m.
"Smer toku:" najprv na juhovýchod, potom viac-menej na východ, pričom vytvára dva výrazné ohyby koryta
"Geomorfologické celky:" Podunajská pahorkatina, podcelok Nitrianska pahorkatina, časť Bojnianska pahorkatina
"Prítoky:" sprava Galanovka (188,6 m n. m.), prítok (173,9 m n. m.) od Dolného Trhovišťa, zľava prítok (166,5 m n. m.) z Vlčej doliny (Pri Podlakši)
"Ústie:" do Radošinky juhovýchodne od obce Kapince v nadmorskej výške 152,6 m n. m.
"Obce:" Kapince, Podlakša, Dolné Trhovište, Horné Trhovište

</doc>
<doc id="108537" url="https://sk.wikipedia.org/wiki?curid=108537" title="Slobodný viacplatformový softvér">
Slobodný viacplatformový softvér

Open Source je označenie pre programy, ku ktorým je k dispozícii zdrojový kód pod so slobodnou licenciou. To znamená, že na vývoji takýchto programov sa môžu zúčastniť viacerí programátori alebo si ich môže ktokoľvek, kto vie programovať, prispôsobiť svojím potrebám.
„Viacplatformový“ (angl. "cross-platform") je označenie programov, ktoré fungujú na viacerých hardvérových platformách či operačných systémoch.
Zoznam niektorých slobodných viacplatformových programov podľa kategórií.
Webové prehliadače.
Mozilla Firefox.
Mozilla Firefox je mnohokrát ocenený grafický multiplatformový prehliadač web stránok vyvíjaný stovkami dobrovoľníkov a po stránke organizačnej, právnej a finančnej zastrešený Mozilla Foundation. Prehliadač je šírený bezplatne (pod licenciami MPL, GPL a LGPL). Na rozdiel od Mozilla Suite, s ktorým používa spoločné jadro, je Firefox určený čisto na prehliadanie web stránok so zjednodušeným uživateľským rozhraním bez vstavanej podpory pošty a ďalších modulov prítomných v Mozilla Suite. Verzia 1.0 Firefoxu bola vydaná 9. novembra 2004.
Medzi populárne vlastnosti Firefoxu patrí rýchla inštalácia, vstavané blokovanie vyskakovacích (pop-up) okien, možnosť otvárania viacerých stránok v jednom okne (tabbed browsing), vstavané okienko pre vyhľadávanie, automatická aktualizácia, posilnená bezpečnosť, systém rozširovania pomocou modulov s doplňujúcimi funkciami (extensions), vstavaný systém RSS, ktorý umožňuje čítať si najnovšie titulky správ a zistiť aktualizácie obľúbených stránok.
Mozilla Browser.
 Webový prehliadač Mozilla Browser je súčasťou programového balíka Mozilla Suite. Vývoj tohto balíka je však ukončený a nahradil ho balík SeaMonkey. Prehliadač je založený na renderovacom engine Gecko, čo je robustný, otvorený, portabilný a štandardizovaný engine plne kompatibilný so štandardmi HTML, XHTML a CSS.
Prednosťami tohto prehliadača je možnosť prehliadania v záložkách, blokovanie vyskakujúcich okien, prepracovaný správca záložiek, vyhľadávanie priamo z riadku s URL.
Poštové klienty.
Mozilla Thunderbird.
Mozilla Thunderbird je slobodný multiplatformový poštový klient, ktorého vývoj zastrešuje Mozilla Foundation. 
Medzi jeho najväčšie prednosti patrí podpora POP a IMAP, LDAP dopĺňania adries, možnosť písania e-mailov v HTML formáte, RSS/Atom diskusie, automatická aktualizácia, filtrovanie nevyžiadanej pošty (Spamu) a Phishingu, možnosť dopĺňať rozšírenia a kontrola pravopisu.
Programy na interaktívnu komunikáciu.
Pidgin.
 Pidgin je klient pre interaktívnu komunikáciu, ktorý umožňuje komunikáciu cez veľké množstvo systémov pre interaktívnu komunikáciu ako ICQ, MSN Messenger či Yahoo! Messenger. Je šírený pod licenciou GNU GPL. 
Výhodami tohto programu je možnosť prihlásiť sa pod viacerými kontami naraz, automatické prepínanie stavov pri nečinnosti, možnosť vkladať rozšírenia a kontrola slovenského pravopisu.
SIM.
 Simple Instant Messenger je slobodný softvér, ktorý umožňuje komunikáciu cez niekoľko systémov pre interaktívnu komunikáciu ako ICQ, MSN Messenger či Yahoo! Messenger.
Miranda IM.
 Miranda IM je rýchly klient podporujúci mnoho IM protokolov (ICQ, XMPP, MSN, IRC a ďalšie). Podporuje pluginy, ktorými je možné doplniť množstvo funkcií. 
Oficialne je vydavana iba verzia pre Windows, existuje ale neoficialna verzia pre Linux, preto je mozne povazovat ju za multiplatformovu.
Kancelárske balíky.
OpenOffice.org.
 OpenOffice.org (OOo) je balík kancelárskych aplikácií, obsahujúci textovy procesor Writer, tabuľkovy procesor Calc, kresliaci nástroj Draw, program na tvorbu prezentácií Impress, databázový program Base a program na úpravu matematických rovníc Math. Je to slobodný softvér publikovaný pod licenciou LGPL alebo SISSL
Výhodami tohto kancelárskeho balíka je dobrá kompatibilita s Microsoft Office, kontrola pravopisu, podpora otvorených formátov, záznam a programovanie makier, export do PDF.
DTP.
Scribus.
 Scribus je program na návrh a výrobu tlačovín ako sú noviny, letáky alebo knihy. Ponúka profesionálne funkcie a precíznu prácu pri umiestňovaní prvkov na stránke. Podporuje farebný model CMYK, vytvára „press-ready“ PDF dokumenty, umožňuje EPS a PDF import/export a vytvorenie farebných separácií ako aj správu ICC profilov a import a export formátu SVG a postscriptovú tlač.
Programy na prehrávanie videa a zvuku.
VLC media player.
 VLC Media Player je prehrávač multimediálnych súborov (audio a video), ktorý dokáže nielen prehrávať ale i konvertovať mnoho formátov ako MPEG-1, MPEG-2, MPEG-4, MKV, DivX, mp3, ogg, ASF, MOV, DVD, VCD... Okrem toho podporuje mnoho streamových protokolov a dokáže video nielen prehrávať, ale i vysielať po sieti.
Songbird.
 Songbird je prehrávač pre platformy Windows Mac OS X a Linux. Dokáže prhrávať MP3, AAC, ogg, FLAC, WMA, a ďalšie. Medzi ďalšie výhody patrí slovenská lokalizácia, skinovateľný vzhľad, zabudovaný webový prehliadač a vyhľadávače, schopnosť prehrávania priamo zo stránky, schopnosť vytvárať mixy a mnoho ďalších možností.
MPlayer.
 MPlayer je prehrávač audio a video súborov. Prehrávač sa spúšťa z príkazového riadka s možnosťou konfigurovania pomocou parametrov. Je tiež možné stiahnuť grafické prostredie (pod MS Windows zatiaľ iba skúšobné). Prednosťou programu je spúšťanie súborov bez nutnosti inštalovať kodeky, prehrávanie neúplných alebo poškodených súborov a nízke hardvérové nároky.
wxMusic.
wxMusic je prehrávač audio súborov, prehrávajúci formáty mp3, ogg, APE, MPC, FLAC, mp2, wav, aiff a wma (iba vo windows). Bol navrhnutý pomocou nástroja wxWidget pre vývoj multiplatformových aplikácií. Medzi najväčšie výhody patrí česká lokalizácia, rýchle spúšťanie aplikácie, prelýnanie (crossfading) pre plynulé prehrávanie, 16 pásmový ekvalizér, SQL databáza, dávkové spracovanie tagov a mnoho ďalších zaujímavých funkcií.
SnackAmp.
SnackAmp je prehrávač audio súborov, prehrávajúci formáty mp3, Ogg/Vorbis, Wav a streamové MP3 a OGG. Hlavnými výhodami sú normalizácia zvuku, nízke hardwarové nároky, v operačnom systéme Windows ikony v systémovej oblasti, možnosť nastavenia priesvitnosti a ďalšie funkcie.
Zinf.
Zinf je prehrávač audio súborov postavený na báze FreeA*p audio playeru, ktorého vývoj bol ukončený. Je určený pre platformy Windows a Linux. Prehráva formáty MP3, Ogg/Vorbis, WAV a audio CD. Má zabudovaný webový prehliadač a download manažér.
Rastrové grafické editory.
GIMP.
 Gimp je rastrový grafický editor porovnateľný s profesionálnymi grafickými editorom ako Adobe Photoshop. Program obsahuje 48 štandardných kresliacich nástrojov, podporu farebných modelov RGB, HSV, CMYK a palety farieb pre WWW stránky, nástroj na výber spojitých časti obrázka s názvom „Magic Wand“, inteligentný nástroj na orezávanie častí obrázka, podporu vrstiev, vyše 150 filtrov a efektov, podporu skriptovania.
Vektorové grafické editory.
Inkscape.
 Inkscape je vektorový grafický editor. Schopnosťami je porovnateľný s konkurenčnými nástrojmi Illustrator, Freehand, CorelDRAW alebo Xara Xtreme. Hlavnou výhodou je však natívna podpora škálovateľnej vektorovej grafiky vo formáte SVG. Medzi schopnosti programu patria tvary, cesty, text, značky, klonovanie, priehľadnosť, zmena veľkosti, farevné prechody, vzorky a zoskupovanie. Inkscape tiež podporuje Creative Commons meta-data, editovanie uzlov, vrstvy, komplexné operácie s krivkami, trasovanie bitových máp, text na krivke a priame editovanie XML. Dokáže importovať formáty JPEG, PNG, TIFF a mnoho ďalších rastrových a vektorových formátov.
Grafické 3D modelovanie.
Blender 3D.
Blender 3D je program na modelovanie a vykresľovanie 3D počítačovej grafiky a animácií, podobný programom ako Maya či 3D Studio Max.
Programy na úpravu zvuku.
Audacity.
 Audacity je ľahko ovládateľný zvukový editor a rekordér pre Windows, Mac OS X, GNU/Linux a ďalšie operačné systémy. Audacity môžete použiť na priame nahrávanie zvuku, prevod nahrávok z pások a dosiek do digitálneho záznamu alebo na CD, editovanie zvukových súborov vo formátoch Ogg Vorbis, MP3 a WAV, strihanie, rozdeľovanie a zlučovanie nahrávok, zmenu rýchlosti a ladenie nahrávok a mnoho ďalších vecí
Programovacie jazyky.
NetBeans.
Prostredie na vytváranie programov v Jave.
Code::Blocks.
Prostredie na tvorbu programov v C++. Má všetky vlastnosti plnohodnotného editora, dokáže dokonca importovať projekty MSVC a DEV-C++.
Free Pascal.
Free Pascal je kompilátor a prostredie jazyka Pascal. Umožňuje program kompilovať pre viaceré platformy a operačné systémy.
Lazarus.
IDE prostredie podobné Delphi. Obsahuje kompilátor jazyka Pascal i Delphi. Umožňuje program kompilovať pre viaceré platformy a operačné systémy.
WYSIWYG editory na tvorbu webových stránok.
NVU.
NVU je WYSIWYG editor na tvorbu www stránok. Jeho najväčšími prednosťami je možnosť rozšírení, kontrola slovenského pravopisu, upload stránok cez FTP, integrovaný editor CSS a podpora PHP. Tento projekt sa však už ďalej nevyvíja. Obsahuje niekoľko závažných chýb, ktoré sú však odstránené v programe KompoZer, ktorý je pokračovateľom projektu NVU.
Amaya.
Amaya je prehliadač a WYSIWYG editor na tvorbu www stránok priamo od organizácie W3C, ktorá tvorí webové štandardy. Jeho najväčšími prednosťami je podpora jazyka MathMl na vkladanie rovníc, podpora vektorových obrázkov SVG a ďalších štandardov ako RDF, XLink a XPointer.
Mozilla Composer.
Mozilla Composer je HTML editor. Je súčasťou balíka Mozilla Suite a SeaMonkey.

</doc>
<doc id="108538" url="https://sk.wikipedia.org/wiki?curid=108538" title="Wen-kung (Ťin)">
Wen-kung (Ťin)

Wen-kung alebo vojvoda Wen z Ťinu (, , pričom kung=vojvoda; * 697 pred Kr. – † 628 pred Kr.) bol vojvoda a vládca štátu Ťin () v období čínskych dejín označovanom ako Obdobie jari a jesene. Vládol v rokoch 636 až 628 pred Kr..

</doc>
<doc id="108539" url="https://sk.wikipedia.org/wiki?curid=108539" title="Borneo">
Borneo

Borneo (slovenský normovaný názov) alebo Kalimantan je tretí najväčší ostrov na svete nachádzajúci sa v strede malajského súostrovia. Jeho územie patrí krajinám Indonézia, Malajzia a Brunej a jeho celková rozloha je . Geograficky je súčasťou juhovýchodnej Ázie.
Geografia.
Krajina.
Pobrežie ostrova je dlhé, má málo zátok a kvôli madrovníkovým močiarom neprístupné, čím je vysvetlená nízka obývanosť ostrova. Povrch je málo štrukturovaný. Rozsiahle časti sú porastené pralesom. Severne od Bornea sa nachádza najväčší malajzijský ostrov Banngi.
Pohoria.
Na Borneu je reťazec pohoria, ktorý sa rozprestiera zo severovýchodu, od cípu Sampanmangio po juhozápadný špic, cíp Datu. Toto pohorie sa člení na Pegunongan Iran v Sabah, Pegunongan Kapuas Hulu na hranici medzi Sarawak a Kalimantan Barat, Schwanerove pohorie (pomenované podľa nemeckého geológa Carl Schwanera) v Kalimantan Barat a Müllerove pohorie (pomenované po nemeckom majorovi Gergovi Müllerovi) na juhozápade ostrova. Najvyššia vyvýšenina hora Kinabalu sa nachádza na severovýchode ostrova a s výškou je súčasne najvyšším kopcom južnej Ázie. Granitové a bridlicové pohoria sa nachádzajú zväčša na západe Bornea.
Mestá.
Mestá na Borneu zoradené podľa počtu obyvateľov:
Klíma.
Borneo má vyslovene tropickú klímu s vysokou vlhkosťou vzduchu nad 80%. Priemerné teploty kolíšu medzi 27,7 °C v máji a 26,7 °C v decembri. Na väčšej južnej časti nie je výrazné zrážkové obdobie. Stredné medziročné množstvo zrážok je 3000 až . Severná časť ostrova má obdobie dažďov s najsilnejšími zrážkami medzi októbrom a marcom.
Moria.
Borneo je na juhu ohraničené Jávskym morom, na západe Karimatským prielivom, na severe Juhočínskym morom, na severnom cípe Suluským morom, na východe Celebeským morom a Makasarským prielivom.
Dejiny.
Počas druhej svetovej vojny ostrov obsadili japonské vojenské jednotky.
Fauna a flóra.
Fauna.
Dodnes je na Borneu známy výskyt 221 druhov cicavcov. K tomu patria popri orangutanom aj gibony. Na Borneu žije približne 25 druhov orangutanov, o ktorých ochranu sa snaží medziinými indonézska organizácia "Borneo Orangutan Survival Foundation (BOS)" respektíve organizácie "BOS" v rôznych krajinách, napríklad "BOS Deutschland e.V." alebo "Orangutan Foundation" (Národný park Tanjung Puting). Extrémne vzácny je vyhynutím ohrozený plachý druh nosorožca sumatrianskeho, z ktorého existuje približne 30 jedincov.
Najväčšou mačkovitou šelmou ostrova je leopard Diardov ("Neofelis diardi"). Menšie mačkovité šelmy na ostrove sú mačka plachočelá ("Prionailurus planiceps"), mačka bornejská ("Pardofelis badia") a mačka bengálska ("Prionailurus bengalensis"). Malé dravé medvede malajské ("Helarctos malayanus") sú typickými obyvateľmi tropického pralesa. Kahau nosatý ("Nasalis larvatus") sa vyskytuje len na Borneu. Vták "Buceros rhinoceros" je jedným zo 622 druhov vtákov vyskytujúcich sa na ostrove. Ďalej sa tu vyskytuje okolo 400 druhov plazov a obojživelníkov, medzi nimi jediný známy had, ktorý vie ako chameleón meniť farby "Enhydris gyii" a varan "Lanthanotus borneensis".

</doc>
<doc id="108540" url="https://sk.wikipedia.org/wiki?curid=108540" title="Baffinov ostrov">
Baffinov ostrov

Baffinov ostrov je piaty najväčší ostrov na svete s rozlohou a jeden z kanadských arktických ostrovov. Nachádza sa v teritóriu Nunavut. Žije na ňom okolo 11-tisíc obyvateľov a pomenovaný je po britskom objaviteľovi menom William Baffin.

</doc>
<doc id="108541" url="https://sk.wikipedia.org/wiki?curid=108541" title="Ellesmerov ostrov">
Ellesmerov ostrov

Ellesmerov ostrov je desiaty najväčší ostrov na svete s rozlohou nachádzajúci sa v kanadskom teritóriu Nunavut a je to aj najsevernejší z kanadských arktických ostrovov a tretí najväčší kanadský ostrov.

</doc>
<doc id="108543" url="https://sk.wikipedia.org/wiki?curid=108543" title="Sulawesi">
Sulawesi

Sulawesi (slovenský historický názov Celebes) je jeden z ostrovov Veľkých Súnd. Leží v Indonézii a je to jedenásty najväčší ostrov na svete. Má rozlohu . Najväčšie mesto je Makasar.
Od Bornea ho delí Makasarský prieliv, od Filipín Sulaweské more a od Malých Súnd Floreské more.

</doc>
<doc id="108544" url="https://sk.wikipedia.org/wiki?curid=108544" title="Ťin (štát)">
Ťin (štát)

Ťin () bol v rokoch 746403 pred Kr. jeden z najsilnejších štátov obdobia čínskych dejín známeho ako Obdobie Jari a jesene. 
Ležal v oblasti dnešnej provincie Šan-s' Čínskej ľudovej republiky. Ťin založil Tchang Šu-jü, potomok kráľovskej dynastie Čou. Na konci Obdobia Jari a jesene sa Ťin rozdelil na tri samostatné štáty: Chan, Čao a Wej. Toto rozdelenie sa niekedy označuje aj ako začiatok Obdobia bojujúcich štátov; všetky tri totiž v tomto období hrali dôležitú úlohu.

</doc>
<doc id="108546" url="https://sk.wikipedia.org/wiki?curid=108546" title="Taipei">
Taipei



</doc>
<doc id="108554" url="https://sk.wikipedia.org/wiki?curid=108554" title="Ťin">
Ťin

Ťin môže byť v Číne:

</doc>
<doc id="108564" url="https://sk.wikipedia.org/wiki?curid=108564" title="Čchu (štát)">
Čchu (štát)

Čchu (čín. 楚, pchin-jin "chǔ") bolo kráľovstvo v oblasti súčasnej južnej Číny, v období jari a jesene a období bojujúcich štátov.
Pôvodne bol štát Čchu známy ako Ťing (荆, pchin-jin "jīng"), neskôr ako Ťing-čchu (荆楚, pchin-jin "jīngchǔ" ) . Na vrchole moci zaberal rozsiahle územia, vrátane súčasných čínskych provincií Chu-nan, Chu-pej, Čunking, Che-nan, Šang-chaj a časti provincie Ťiang-su. Hlavným mestom kráľovstva bolo Jing.

</doc>
<doc id="108565" url="https://sk.wikipedia.org/wiki?curid=108565" title="Obdobie jari a jesene">
Obdobie jari a jesene

Obdobie jari a jesene alebo obdobie jarí a jesení alebo Od jari do jesene (čín. , , v slov. prepise "Čchun-čchiou š'-taj") je časový úsek histórie Číny v období medzi 722 a 481 pred Kr.. Názov obdobia je odvodený z názvu diela "Anály jari a jesene", kroniky tohto obdobia, ktorej autorstvo sa tradične pripisuje Konfuciovi. Obdobie sa sčasti prekrýva s vymedzením východnej dynastie Čou (770256 pred Kr.).
Pozadie.
Obdobie dynastie východných Čou sa delí na dve obdobia: obdobie jari a jesene (722-453 pred Kr.) a obdobia bojujúcich štátov (453-221 pred Kr.). Po tom, ako bolo hlavné mesto dynastie Čou obsadené barbarmi, utiekol korunný princ Ťi I-ťiou na východ, kde sa mu s pomocou panovníkov z Ťin, Čeng a Čchi podarilo vybudovať nové hlavné mesto pri dnešnom Luo-jangu v údolí Chuang-che. Čouská šľachta nemala na východe silnú pozíciu a jej moc sa obmedzovala na malé územie okolo hlavného mesta. Čouovia už nikdy nezískali pôvodnú autoritu, a hoci aj naďalej ostávali formálnymi vládcami, reálnu moc nemali. 
Sociálna transformácia.
V tomto období sa započali procesy, ktoré vyvrcholili v období bojujúcich štátov a priniesli zásadnú zmenu vo výrobných a vlastníckych vzťahoch. Rozšírenie použitia železných nástrojov v poľnohospodárstve a remeslách umožnilo zintenzívnenie obrábania pôdy. Zaviedlo sa používanie pluhu ťahaného dobytkom a začali sa staviať zavlažovacie zariadenia. Zavedenie týchto noviniek viedlo k nárastu produkcie, špecializácii vo výrobe a nárastu bohatstva v spoločnosti. Vytvorila sa taktiež vrstva obchodníkov, ktorá nebola závislá na aristokracii a vrstva špecializovaných remeselníkov. Nastal taktiež rozvoj literatúry, filozofie a techniky.
Charakter vojen.
Počas Obdobia jari a jesene teda došlo k decentralizácii moci. Bolo plné bitiek, vojen a vzájomného obsadzovania medzi 170 štátikmi v oblasti. Vojna bola hybným momentom – vojny sa viedli krátke a krvavé, útoky mali podobu vpádu na územie iného štátu. Šľachta bojovala na vozoch a pešiaci sa rekrutovali spomedzi obyčajného obyvateľstva. Boj bol vedený gentlemansky – aristokrati sa navzájom poznali z audiencií, bolo neslušné zajať niekoho s vyšším postavením, vozy boli nízkej kvality, často zapadli a s ich vyťahovaním pomáhali aj nepriateľskí vojaci. 
Doba hegemónov.
Čínske štátiky začali byť ohrozované barbarskými kmeňmi. Najskôr na nich začali útočiť zo severu barbari Ti 狄, ktorí boli najprv roľníkmi, ale pre zhoršujúce sa podmienky prešli na roľnícko-pastiersky spôsob života a od 70tych rokov šiesteho storočia pred Kr.. Roku 662 pred Kr. zničili štát Wej. Z juhu zase útočil polobarbarský štát Čchu, u ktorého neexistoval konflikt medzi šľachtou a panovníkom (bol to prvý despotický štát v čínskych dejinách), a preto konsolidoval moc a získal prevahu nad roztrieštenými štátmi. V ôsmom storočí pred Kr. sa prebojovali až do centrálnej planiny.
Čínske štáty sa tomuto nebezpečenstvu bránili tak, že vytvárali aliancie. Aliancie viedli tzv. hegemóni Pa 霸, a podľa nich sa toto obdobie niekedy označuje aj ako doba hegemónov. Aliancie vytvárali slabšie štáty na obranu proti silnejším a tento systém pretrval až do obdobia bojujúcich štátov. Hegemónom sa podarilo odraziť nápor štátu Čchu a poraziť barbarov Ti.
Medzi tradičných päť hegemónov sa radia:
Aliancie vedené hegemónmi sa vytvárali okolo dvoch najsilnejších štátov – štátov Ťin a Čchu. V roku 632 pred Kr. porazila aliancia vedená hegemónom Wen-kungom z Ťinu štát Čchu v bitke pri Čcheng-pchu, zastavila jeho expanziu a do konca šiesteho storočia pred Kr. bola nastavená rovnováha. V roku 546 pred Kr. sa konala mierová konferencia pri hlavnom meste štátu Sung, ktorá nastolila mier medzi dvoma hlavnými blokmi a po tejto konferencii až do konca obdobia jari a jesene neboli takmer žiadne konflikty. Roku 453 pred Kr. sa štát Ťin z dôvodu občianskej vojny rozpadol na tri nástupnícke štáty Čao 赵, Chan 韩 a Wej 魏 a táto udalosť znamenala nástup obdobia bojujúcich štátov.

</doc>
<doc id="108567" url="https://sk.wikipedia.org/wiki?curid=108567" title="František Slavík">
František Slavík

František Slavík (* 18. august 1876, Kutná Hora – † 27. január 1957, Praha) bol významný český mineralóg, petrograf a geológ.
Je celosvetovo uznávaným autorom takmer päťsto vedeckých prác z mnohých geologických odborov, predovšetkým z mineralógie.

</doc>
<doc id="108569" url="https://sk.wikipedia.org/wiki?curid=108569" title="Ninive">
Ninive

Ninive (; ; ) bolo významné mesto v starovekej Asýrii. Jeho ruiny sa nachádzajú takmer uprostred súčasného mesta Mosul v Iraku, kúsok od dnešného východného brehu rieky Tigris, na ploche 1800 akrov a sú obklopené 7,5-míľovou hradbou z tehál.
V ruinách Ninive, hlavného mesta ríše asýrskeho kráľa Aššurbanipala (668 – 631 pred Kr), sa našlo viac ako 30 000 hlinených tabuliek s klinovým písmom. V rokoch 1851 – 1932 bola odhalená knižnica, dnes známa ako Aššurbanipalova knižnica.
Ninive v Biblii.
Kniha proroka Jonáša Ninive nazýva „nesmierne veľké mesto“. 
Biblická kniha Genezis uvádza, že mesto postavil Nimród. V Biblii sa mesto Ninive spomína ešte na niekoľkých miestach.
Ninive bolo zničené v roku 612 pred Kr. médskym kráľom Kyaxaresom. Biblická kniha Tobiáš o tom hovorí vo svojom konci.

</doc>
<doc id="108571" url="https://sk.wikipedia.org/wiki?curid=108571" title="Anna Džamalovna Čakvetadzeová">
Anna Džamalovna Čakvetadzeová

Anna Džamalovna Čakvetadzeová (, ; * 5. marec 1987, Moskva, Rusko) je bývalá ruská tenistka. Počas svojej kariéry vyhrala 7 turnajov WTA v dvojhre.
Základné informácie.
Najradšej hráva na trávnatom povrchu. Na turnaje zvykne cestovať s otcom, trénuje ju Pavel Ostovskij. Okrem ruštiny hovorí plynulo po anglicky. 

</doc>
<doc id="108572" url="https://sk.wikipedia.org/wiki?curid=108572" title="Anna Chakvetadzeová">
Anna Chakvetadzeová



</doc>
<doc id="108573" url="https://sk.wikipedia.org/wiki?curid=108573" title="Anna Chakvetadze">
Anna Chakvetadze



</doc>
<doc id="108574" url="https://sk.wikipedia.org/wiki?curid=108574" title="Anna Čakvetadze">
Anna Čakvetadze



</doc>
<doc id="108576" url="https://sk.wikipedia.org/wiki?curid=108576" title="Neko II.">
Neko II.

Neko II. alebo Necho II. alebo Nekau II. bol faraón 26. dynastie Egypta (610 – 595 pred Kr.). Bol synom Psammetika I a vnukom Neka I. Bol budovateľom kanála spájajúceho Stredozemné a Červené more. Zohral významnú úlohu v dejinách Novoasýrskej ríše, Babylonskej ríše a Judského kráľovstva.

</doc>
<doc id="108583" url="https://sk.wikipedia.org/wiki?curid=108583" title="Joziáš">
Joziáš

Joziáš () bol kráľ Judského kráľovstva, syn Amona a Ididy (Jedidah). Zahynul v bitke pri Megidde v roku 609 pred Kr.

</doc>
<doc id="108592" url="https://sk.wikipedia.org/wiki?curid=108592" title="Perlit">
Perlit

Perlit môže byť:

</doc>
<doc id="108597" url="https://sk.wikipedia.org/wiki?curid=108597" title="Slovenská filharmónia">
Slovenská filharmónia

Slovenská filharmónia je prvý a hlavný slovenský symfonický orchester. Založená bola v roku 1949, od 50. rokov 20. storočia sídlila v Redute (budova z roku 1913 – 1919) v Bratislave. Okrem sezónnych koncertov hráva pravidelne na hudobných festivaloch v celej Európe a navštívila krajiny ako Cyprus, Turecko, Japonsko, Omán a Spojené štáty.
Súčasťou Slovenskej filharmónie sú tri hlavné organizačné zložky – samotný veľký symfonický orchester, Slovenský filharmonický zbor a Slovenský komorný orchester. V roku 2024 pribudlo zoskupenie Camerata Philharmonica Slovaca, komorné zoskupenie hudobníkov Slovenskej filharmónie.
11. januára 2022 bol ministerkou kultúry Natáliou Milanovou do funkcie generálneho riaditeľa menovaný Marián Turner.

</doc>
<doc id="108598" url="https://sk.wikipedia.org/wiki?curid=108598" title="Vajnorské jazerá">
Vajnorské jazerá

Vajnorské jazerá alebo Vajnorské jazero (hovorovo nazývané aj "Bager") je prírodné kúpalisko v Bratislave. Je tvorené dvojicou umelých jazier, veľkým a malým, ktoré sú prepojené kanálom. Nachádza sa v blízkosti jazera Zlaté piesky na severnej strane diaľnice D1 z Trnavy do Bratislavy, južne od železničnej trate.
Malý bager vznikol počas ťažby štrkov okolo roku 1938. Ťažba začala na menšom jazere zvanom Malý bager a v 50. rokoch začala v oblasti veľkého jazera zvaného Veľký bager. Obe jazerá sú prepojené. Postupne sa menil tvar a hĺbka jazera. Ťažba štrku skončila v roku 2001. Nazačiatku bolo velke vajnorske jazero dedinou ktorú zaplavilo, ostrovček v strede je kostolná veža, dodnes sú tam roxory na ktorých si vie človek ublížiť.

</doc>
<doc id="108599" url="https://sk.wikipedia.org/wiki?curid=108599" title="Međugorje">
Međugorje

Medžugorie () je mestečko s 3 797 obyvateľmi, ležiace v Hercegovine asi juhozápadne od Mostaru.
Mesto sa do 80. rokov minulého storočia živilo prevažne pestovaním tabaku, hrozna, ovocia a produkcie vína.
Slovo "Međugorje" znamená „Medzihorie“. Dedina Medžugorie sa v historických záznamoch spomína už v roku 1599. Farský úrad bol založený v roku 1892 a farnosť je zasvätená sv. apoštolovi Jakubovi, ktorý je patrónom pútnikov.
O farnosť Medžugorie sa starajú rehoľníci – františkáni.
Zjavenia Panny Márie.
Šestica ľudí tvrdí, že si ich 24. júna 1981 vybrala Panna Mária za vizionárov a za svojich spolupracovníkov celú farnosť podľa slov, ktoré povedala 1. marca 1984 ("„Ja som si túto farnosť osobitným spôsobom vybrala a chcem ju viesť“").
Dňa 24. júna 1981 videlo šesť mladých ľudí Ivanka Ivankovič, Mirjana Dragičevič, Vicka Ivankovič, Ivan Dragičevič, Jakov Colo a Maria Pavlovič nad miestom ktoré sa volá Podbrdo (Vrch zjavenia) a ktoré sa nachádza niekoľko metrov nad časťou Medžugoria – Bijakoviči, mladú ženu s dieťaťom v náručí, ktorá im rukou ukazovala, aby sa k nej priblížili, ale kvôli strachu to neurobili.
25. júna 1981, okolo šiestej poobede, Ivanka, Mirjana, Vicka a Ivan cítili, že musia ísť na to miesto. V ten deň sa podľa ich tvrdenia s Pannou Máriou modlili a rozprávali. Preto 25. jún sa v Medžugorí slávi ako deň výročia zjavenia. Od tohto dňa mali vizionári každodenné zjavenia kdekoľvek sa nachádzali.
Prvé slová, ktoré podľa mladých vizionárov Panna Mária povedala svetu, boli: „"Pokoj, pokoj, pokoj - iba pokoj! Pokoj musí zavládnuť medzi Bohom a človekom, a medzi ľuďmi navzájom."“ (26. jún 1981). Hlavné posolstvá sú pokoj, viera, obrátenie, modlitba, pôst.
Pretože sa zjavenia konali v komunistickej krajine, začalo sa prenasledovanie vizionárov, rodičov, rodín, farníkov, kňazov, ale aj pútnikov. Vizionári prešli policajným výsluchom, psychiatrickými vyšetreniami. Správca farnosti páter Jožo Zovko OFM bol o mesiac po zjavení zatknutý a odsúdený na 3 a pol roka.
Dnes na miesto zjavenia vedie strmý chodník a v roku 1989 boli postavené bronzové reliéfy výjavov z modlitby ruženca (dielo prof. Carmela Puzzola). Na mieste zjavenia je socha Panny Márie, Kráľovnej pokoja, podobná soche, ktorá sa nachádza pred kostolom (dielo Dina Felicia - 1987).
Komisia na posúdenie udalosti zriadená Benediktom XVI. a vedená kardinálom Ruinim bola v prospech uznania nadprirodzenosti prvých siedmich zjavení medzi 24. júnom až 3. júlom 1981 Katolíckou cirkvou, zároveň však vyjadrila pochybnosti o ďalších údajných zjaveniach. Skúmanie arcibiskupa Henryka Hosera dospelo k záveru, že „sa môžu organizovať púte“ a „Medžugorje nie je pútnickou svätyňou“. „… udalosti … si ešte vyžadujú preverenie zo strany Cirkvi“. Dňa 13. mája 2019 sa v katolíckej cirkvi pápežom Františkom povolili púte do Medžugoria zo strany farností a diecéz.
Kostol sv. Jakuba apoštola.
Dnešný kostol sa začal stavať až v roku 1934 a 19. januára 1969 bol posvätený. Dnes je strediskom eucharistického a modlitbového života mesta. Medžugorie si vyslúžilo titul spovedelnica sveta (je tam vymurovaných 25 spovedelníc). Okolie kostola sa neprestajne upravuje, pretože si to vyžaduje stále sa zvyšujúci počet pútnikov. Najväčší zásah do priestoru bola azda stavba vonkajšieho oltára za kostolom s 5 000 miestami na sedenie.

</doc>
<doc id="108601" url="https://sk.wikipedia.org/wiki?curid=108601" title="Horský park">
Horský park

Horský park je bratislavský mestský park nachádzajúci sa v mestskej časti Staré Mesto. Na rozdiel od ostatných bratislavských parkov je Horský park špecifický tým, že sa nachádza prakticky v strede mesta a pritom disponuje takmer nedotknutým prostredím a pôvodnou flórou a faunou.
V Horskom parku sú postavené vysokoškolské internáty pre študentov Ekonomickej univerzity. Študenti ich familiárne nazývajú „HOPA“ a „DOPA“. Budova internátu HOPA je pravdepodobne z roku 1939.
Dejiny.
Horský park vznikol na západnom okraji mesta v roku 1868 zásluhou vtedajšieho starostu mesta Heinricha Justiho. V tom čase sa tu nachádzali pôvodné dubové a bukové porasty. Viacstoročné duby, jasene buky, jedlé gaštany, borovice tvorili kostru malebných lesných porastov. Na nich sa sústredila pozornosť milovníkov prírody, mestských činovníkov a iných nadšencov združených v Bratislavskom okrášľovacom spolku, ktorí sa rozhodli založiť na území spomínaných lesných porastov nazývaných „Študentský les“ lesopark – dnešný Horský park. 
Horský park teda vznikol prakticky úpravou už jestvujúceho lesného prostredia, jeho stvárnením a doplnením novými výsadbami, vytvorením priehľadov, skvalitnením okrajových častí a vybudovaním prístupových ciest.
Mešťanosta Justi poveril mestského inžiniera Antona Sendleina, aby vypracoval plán vychádzkových ciest. V parku bolo osadených 50 kusov lavíc, pri hlavnom vchode bol vybudovaný domček pre strážcu a v roku 1873 bolo tiež vybudované detské ihrisko. Na zavlažovanie slúžili dve studne. Areál parku skrášľovali aj malé stavby zo železa – gloriet, malý pavilón so zalomenými lavičkami alebo kovová rozhľadňa na Murmanskej výšine. V parku sústavne pribúdali nové lavičky. Napríklad v roku 1907 dal Mestský okrášľovací spolok vyhotoviť firmou Marton guľaté lavičky (niektoré sú dochované dodnes). V tomto roku bolo na stromoch upevnených aj 25 kusov tabúľ s básňami domácich básnikov. Pre ochranu zvierat a vtákov bolo postavených 20 kŕmidiel a vtáčích búdok.
Koncom 19. storočia bolo do parku vysádzaných mnoho nových druhov stromov ako napríklad skupiny tisov, líp, platanov ale aj ginko a rôzne cudzokrajné ihličnany. Park vznikal v období umeleckého smeru realizmus, počas ktorého sa v záhradnom umení presadzovali prírodno-krajinárske úpravy a rovnako sa zvýšil záujem o cudzokrajné dreviny. Vzhľadom k drsnejším prírodným podmienkam, ktoré Horský park má (členitosť terénu, rozdielna slnečná expozícia, rozdielne vlhkostné pomery) sa tendencie o vysadenie rozmanitejší sortiment rastlín výraznejšie neuplatnili a Horský park si zachoval charakter staršieho lesoparku.
Súčasnosť.
Dnes sa park nachádza v geografickom strede mesta, ktoré sa rozrástlo na všetky strany a jeho rozloha sa stabilizovala na 22 hektárov. Park sa nachádza v nadmorskej výške 185 až a rozkladá sa v dvoch zbiehajúcich sa údoliach, na horskom chrbáte medzi nimi a na terasovitých plošinách. Prirodzeným centrom parku je Justiho pamätník s odpočinkovou terasou. Tento pomník mu dalo postaviť mesto v r. 1908 po jeho smrti a je dielom bratislavského sochára Alojza Rigeleho, ktorý bol tiež členom Bratislavského okrášľovacieho spolku.
Pred vstupom do parku z Nekrasovovej ulice je umiestnený pomník botanika J. A. Bäumlera, rovnako od sochára Alojza Rigeleho.
Dnes k parku patrí aj historická horáreň Horský park, ktorá sa stala vyhľadávaným miestom odpočinku, stretávania sa ľudí a originálnym kultúrnym centrom Bratislavy. Jej súčasťou je aj záhrada s detským ihriskom a libressom. V lete sa tu konajú rôzne kultúrno-spoločenské podujatia. Horáreň zrenovovala a pre verejnosť ju otvorila Nadácia Horský park, ktorá sa výrazne zasadzuje aj o ochranu a zmysluplné vyžívanie Horského parku v dnešných dňoch.

</doc>
<doc id="108602" url="https://sk.wikipedia.org/wiki?curid=108602" title="Ella Fuchsová-Lehotská">
Ella Fuchsová-Lehotská

Ella Fuchsová-Lehotská (* 24. august 1905, Ostrava – † 9. máj 1967, Piešťany) bola slovenská baletná umelkyňa, choreografka a pedagogička. Účinkovala v Slovenskom národnom divadle v Bratislave, potom ako primabalerína v košickom divadle a neskôr i v Česku.
Bola prvou ženou na čele Baletu SND.
Životopis.
V rokoch 1919 až 1923 bola členkou baletu Národného divadla Moravskosliezskeho, v roku 1923 sa stala sólistkou SND. V rokoch 19241926 pôsobila ako choreografka a primabalerína v Košiciach. V rokoch 1926 až 1930 potom vo Východočeskom divadle v Olomouci. V rokoch 1931 až 1938 bola opäť členkou Baletu SND. Od roku 1938 viedla baletnú školu. Počas vojny musela v SND kvôli česko-židovskému pôvodu skončiť. Odišla do Ľubietovej, odkiaľ pochádzal jej manžel.
Po vojne bola v rokoch 1946 až 1948 profesorkou na konzervatóriu v Bratislave. Baletné štúdio mala aj vo svojom byte na Nám 1. mája. „Vychovala najviac sólistov zo všetkých baletných pedagógov u nás“, jej žiačkou bola Eva Jaczová.
„Mala dokonalú baletnú techniku, no nesústredila sa len na ňu. S rovnakou ľahkosťou sa vedela zhostiť aj tanečnej úlohy v operete i muzikáli, zvládala akrobatické kúsky, klasický tanec, stepovanie a keď bolo treba dokonca aj spev.“
Obaja jej synovia, Juraj (* 1940) a Ján (* 1947), sú hudobníci.

</doc>
<doc id="108603" url="https://sk.wikipedia.org/wiki?curid=108603" title="Želmíra Gašparíková">
Želmíra Gašparíková

Dr. Želmíra Gašparíková (* 18. január 1901, Martin – † 15. december 1966, Praha) bola slovenská jazykovedkyňa, knihovníčka a bibliografka.
Životopis.
Narodila sa v rodine Jozefa Gašparíka-Leštinského, ktorý bol kníhkupcom, a jeho manželky Anny, rodenej Jankovičovej. Vzdelanie získavala v Martine, Prešove a v rokoch 19201925 študovala slovenskú filológiu a porovnávací jazykospyt na Filozofickej fakulte Karlovej univerzity v Prahe, v rokoch 19251926 na parížskej Sorbonne, v roku 1930 získala titul PhDr. a v roku 1935 získala odborné knihovnícke vzdelanie. Od roku 1927 pracovala ako knihovníčka v Univerzitnej knižnici v Bratislave, začiatkom 30. rokov 20. storočia bola bibliotekárkou knižnice Matice slovenskej, od roku 1937 bola vedúcou knižnice prezidenta Tomáša G. Masaryka, v rokoch 19381939 pracovala opäť v Univerzitnej knižnici a od roku 1939 bola knihovníčkou v Slovanskej knižnici v Prahe. Od roku 1945 bola slovenskou lektorkou na Filozofickej fakulte Karlovej univerzity v Prahe.
Tvorba.
Publikovala vo viacerých slovenských a českých časopisoch (Slovenské pohľady, Elán, Bratislava, Slovanská knihoveda, Časopis pro moderní filologii, Kostnické jiskry a i.). Jej hlavným jazykovedným dielom je „"Slovensko-český a česko-slovenský slovník rozdielnych výrazov"“. Bol to prvý seriózny pokus o zachytenie slovenskej a českej slovnej zásoby. Dnes je to azda najpoužívanejší slovník pri laických i profesionálnych prekladoch medzi týmito dvoma jazykmi. Jeho prvé vydanie vyšlo v roku 1963, druhé, prepracované vydanie v roku 1989. Státní pedagogické nakladatelství Praha v roku 1987 vydalo toto dielo pod názvom "Slovensko-český slovník". V časopisoch Slovenské pohľady (19291932) a Elán (19311932) publikovala tiež komentované bibliografické súpisy súvekej knižnej a časopiseckej produkcie, spolupracovala na viacerých bibliografiách, prispievala do slovníku pseudonymov, do Masarykovho slovníka náučného a tiež do Doplnkov Ottovho slovníka naučného, kde spracovávala heslá z dejín slovenskej literatúry. V poslednom roku svojho života pripravila výber z poľských rozprávok, ktoré preložila a upravila. Vyšli v nakladateľstve Mladé letá v Bratislave pod názvom "Hop, čižmičky, sto míľ!".

</doc>
<doc id="108609" url="https://sk.wikipedia.org/wiki?curid=108609" title="Dušan Makovický">
Dušan Makovický

Dr. Dušan Makovický (* 10. december 1866, Ružomberok – † 12. marec 1921, Ružomberok), bol slovenský lekár, publicista, spisovateľ a prekladateľ.
Životopis.
Pochádzal zo zámožnej rodiny. Sestra Ľudmila, mala syna Igora Beniača - slovenského politika a signatára Martinskej deklarácie. Vzdelanie získaval v Ružomberku, v Nagykőrösi a Šoprone. Medicínu začal študovať na lekárskej fakulte v Prahe, kam pricestoval 14. októbra 1885. Po roku a pol po neúspešných skúškach pokračoval v rakúskom Innsbrucku a od 29. apríla 1889 do 15. marca 1890 v Berlíne. Promoval v júli 1891 v Prahe.
Ešte ako študent podnikol svoju prvú cestu do Ruska, v Moskve pobudol od 6. marca 1890 do 1. mája 1890. 
V rokoch 1891 – 1894 pôsobil ako sekundárny lekár v Innsbrucku, v roku 1894 odišiel do Budapešti, no ešte toho roku začal pôsobiť ako praktický lekár v Žiline (budova v ktorej býval je pomenovaná po ňom, pozri Makovického dom), v rokoch 1904 – 1910 bol osobným lekárom ruského spisovateľa Leva Nikolajeviča Tolstého v Jasnej Poľane. V tom čase sa stretol s Milanom Rastislavom Štefánikom, ktorý tam Tolstého navštívil. V rokoch 1915 – 1916 bol internovaný za odpor voči vojne, v roku 1919 ochorel na brušný týfus. O rok neskôr sa spolu so svojou ruskou manželkou, s ktorou sa medzičasom oženil, spolu vrátili do Ružomberka, kde v roku 1921 spáchal samovraždu.
Tvorba.
Počas štúdií na vysokej škole bol členom študentského spolku slovenských študentov v Prahe Detvan, kde sa stretol s Martinom Kukučínom, s filozofickými názormi Leva Nikolajeviča Tolstého, ale tiež s filozofiou T. G. Masaryka. Jeho najbližším priateľom bol ďalší slovenský tolstojovec, spolužiak na lekárskej fakulte v Prahe Albert Škarvan, ktorého aj po ukončení školy dlhé roky finančne podporoval. Už od roku 1890, kedy sa vydal prvý raz do Ruska, udržiaval písomný styk s Levom Nikolajevičom Tolstým a stal sa členom tolstého krúžku. Okrem uverejňovania jeho listov tiež publikoval preklady jeho diel, zápisky a state o ňom. V rokoch 1896 – 1898 zložil a redigoval edíciu Poučné čítanie, v ktorej vyšlo 17 brožúr, obsahujúce preklady ruských autorov. Sprevádzal Tolstého až do jeho posledných chvíľ a jeho "Jasnopoľanské zápisky" sú unikátnym dokumentom o vzťahoch učiteľa a žiaka, a kronikou Tolstého duševných zápasov. Po spisovateľovej smrti spracúval svoje záznamy a pred návratom domov v roku 1920 ich darov Múzeu L.N. Tolstého v Moskve. Keď cestoval za Tolstým na Krym na prelome roku 1901-02, navštívili aj M. Gorkého a A.P. Čechova. Ohlas týchto stretnutí na Slovensku viedol k zvýšeniu prekladateľského záujmu o ich tvorbu.
D. Makovický názorovo inklinoval k hlasistom, mal však dobré vzťahy i s martinským centrom – sesternica D. Makovického Bohdana bola ženou Jozefa Škultétyho.

</doc>
<doc id="108614" url="https://sk.wikipedia.org/wiki?curid=108614" title="Rotterdam">
Rotterdam

Rotterdam je populáciou druhé a rozlohou prvé najväčšie mesto v Holandsku. Žije tu približne 665-tisíc obyvateľov (1.1.2023). Má najväčší prístav v Európe a donedávna to bol aj najvyťaženejší prístav na svete. Riekou Nieuwe Maas, ktorá ním preteká, je rozdelený na severnú a na južnú časť.
Časť mesta bola zničená počas druhej svetovej vojny, v máji 1940 bolo bombardované nemeckým Luftwaffe ("Rotterdam Blitz"). V roku 2001 bol Európskym hlavným mestom kultúry.
Vzdelanie.
V Rotterdame sa nachádza jedna z väčších európskych univerzít - Erazmova univerzita. Má viacero významných fakúlt, Rotterdam School of Management patrí medzi najprestížnejšie vzdelávacie inštitúcie MBA. V oblasti lekárskeho výskumu má popredné miesto lekárska fakulta (Erasmus MC).
Doprava.
Rotterdam patrí medzi významné dopravné uzly v krajine. Rotterdam je najväčší námorný prístav v Európe a tretí najväčší námorný prístav na svete.
Letecká doprava.
Rotterdamské letisko "Zestienhoven" sa nachádza na severe mesta a je tretím najväčším letiskom Holandska. V posledných rokoch dochádza k prudkému rozvoju letiska v dôsledku rozvoja nízkonákladových leteckých spoločností.
Vlakové spojenie.
Systém železničnej dopravy pozostáva zo štyroch základných liniek:
Hlavné vlakové spojenie s Belgickom a Francúzskom je zabezpečené prostredníctvom vysokorýchlostných vlakov Thalys. Existuje pravidelné spojenie s Antverpami a Bruselom, spojenie prostredníctvom vlakov InterCity do viacerých holandských miest.
Šport.
V meste sídlia tri futbalové kluby, ktoré hrajú v najvyššej súťaži Eredivisie: Feyenoord, Sparta a "Excelsior". Feynoord, založený v roku 1908, získal počas svojej histórie 14 titulov v lige. Svoje domáce zápasy hrá na štadióne Stadion Feijenoord (známejší pod prezývkou De Kuip) v južnej časti mesta. Od roku 1972 sa tu každoročne usporiadava tenisový turnaj ABN AMRO World Tennis Tournament, ktorý je súčasťou série ATP. Sídli tu klub pozemného hokeja "HC Rotterdam" a tiež najúspešnejší európsky bejzbalový klub Neptunus Rotterdam.

</doc>
<doc id="108618" url="https://sk.wikipedia.org/wiki?curid=108618" title="Slovenské euro mince">
Slovenské euro mince



</doc>
<doc id="108621" url="https://sk.wikipedia.org/wiki?curid=108621" title="Všeobecná chirurgia">
Všeobecná chirurgia

Všeobecná chirurgia je súbor činností a znalostí z chirurgickej propedeutiky. 
Tieto činnosti a znalosti musia byť v súlade so zásadami medicíny založenej na dôkazoch („evidence based medicine“ – EBM). Rozumieme tým vedecké, explicitné a uvážlivé používanie súčasného najlepšieho dôkazu na rozhodnutie o starostlivosti u individuálnych pacientov (SACKETT a spol., 1980). Teoretické znalosti a praktické skúsenosti celej chirurgie s dôrazom na diagnózu a liečbu náhlych príhod brušných, úrazovej chirurgie v celom rozsahu, vrátane kraniocerebrálnych poranení a ošetrovania popálenín.

</doc>
<doc id="108626" url="https://sk.wikipedia.org/wiki?curid=108626" title="Zmluvná strana">
Zmluvná strana

Zmluvná strana alebo paciscent alebo kontrahent je osoba, skupina alebo podobne, ktorá s druhou alebo druhými osobami, skupinami alebo podobne uzatvára alebo uzavrie zmluvu.

</doc>
<doc id="108628" url="https://sk.wikipedia.org/wiki?curid=108628" title="Luca Paccioli">
Luca Paccioli



</doc>
<doc id="108651" url="https://sk.wikipedia.org/wiki?curid=108651" title="Ares">
Ares

Ares môže byť:

</doc>
<doc id="108652" url="https://sk.wikipedia.org/wiki?curid=108652" title="Ares (nosná raketa)">
Ares (nosná raketa)

Ares je nová generácia rakiet NASA, pomocou ktorých by sa malo ľudstvo vrátiť na Mesiac. Nosná raketa pre loď s posádkou sa bude volať Ares I, nákladná Ares V. 
Pomenovanie „I a V“ je venované na počesť viacstupňovým raketám Saturn I a Saturn V, používaných v programe Apollo, ktoré boli prvé americké nosné rakety špeciálne vyvinuté pre kozmický let s ľudskou posádkou.
Ares I.
Ares I bude trojstupňová raketa, bude slúžiť na vynášanie pilotovanej lode Orion na nízku obežnú dráhu okolo Zeme. Prvý stupeň bude tvoriť jeden päťsegmentový motor (Solid Rocket Booster), v súčasnosti používaný ako pomocný motor k raketoplánu. Druhý stupeň bude poháňaný motorom J-2X, spaľujúcim kvapalný kyslík a vodík, ktorý je odvodený z motora J-2 používaného v programe Apollo. Posádka "Ares I" sa bude skladať zo štyroch až šiestich kozmonautov. Raketa bude môcť na nízku obežnú dráhu vyniesť až 25 ton nákladu.
Počas dvoch a pol minúty po štarte vynesie prvý stupeň raketu do výšky 60 kilometrov s rýchlosťou 6,1 Mach. Po spálení všetkých pohonných látok sa pomocný raketový motor oddelí a dôjde k zážihu motora J-2X, ktorý vynesie posádku do výšky 100 kilometrov nad zemský povrch. Nakoniec sa oddelí najvyšší stupeň a pohonný systém servisného modulu uskutoční cestu na obežnej dráhe vo výške 300 kilometrov nad Zemou.
Úlohou "Ares I" bude preprava posádky na ISS (plánované po roku 2014) a okolo roku 2020 dostať človeka na povrch Mesiaca.
Ares V.
Ares V bude slúžiť na dopravu až 130 ton materiálu na nízku obežnú dráhu okolo Zeme a 65 ton na Mesiac. Prvý stupeň využije dva päťsegmentové pomocné raketové motory (Solid Rocket Booster) pripevnené na boku palivovej nádrže, ktorá dodá kvapalný kyslík a vodík piatim raketovým motorom RS-68 upevneným pod touto nádržou. Na vrchole nádrže bude medzistupňový valec, ktorý obsahuje oddeľovacie raketové motory a novo navrhnutý nadstavec, ktorý bude spájať prvý a druhý stupeň. Vrchný stupeň bude poháňaný motormi J-2X spaľujúcimi kvapalný kyslík a vodík.
Horný kompozitný kryt chráni lunárny modul, ktorý zahŕňa stupeň pre zostup posádky na povrch Mesiaca a stupeň pre výstup späť do lunárneho modulu a následný návrat posádky domov.

</doc>
<doc id="108653" url="https://sk.wikipedia.org/wiki?curid=108653" title="Orion (kozmická loď)">
Orion (kozmická loď)

Orion Multi-Purpose Crew Vehicle (Orion MPCV) je americká pilotovaná kozmická loď vyvíjaná od roku 2006 pre Národný úrad pre letectvo a vesmír (NASA) spoločnosťou Lockheed Martin. Orion, vynášaný raketami SLS, má dopravovať človeka do blízkosti Mesiaca a neskôr aj k Marsu.
Orion bol pôvodne súčasťou projektu Constellation. Mal nahradiť raketoplány po ich vyradení v roku 2011, pričom prvý pilotovaný let bol plánovaný na rok 2014. Plavidlo malo byť vynášané raketou Ares I z Kennedyho vesmírneho strediska. Orion mal zabezpečovať logistické lety k Medzinárodnej vesmírnej stanici (ISS), ale počítalo sa s ním aj pre plánované lety k Mesiacu, výhľadovo aj pre pilotovaný let k Marsu.
Loď Orion bola spolu s lunárnym modulom Altair (predtým Lunar Surface Access Module – LSAM) a nosnými raketami Ares I a Ares V súčasťou programu Constellation Národného úradu pre letectvo a vesmír, ktorého cieľom bolo vyvinutie novej generácie kozmických dopravných prostriedkov.
Finančné náklady a oneskorovanie vývoja viedli v roku 2010 k prehodnoteniu vesmírnej politiky Spojených štátov a k zrušeniu programu Constellation. Prezidentský návrh rozpočtu Spojených štátov na rok 2011 z 1. februára 2010 už v kapitole venovanej NASA výdavky na program Constellation nezahŕňal. V novej koncepcii americkej kozmonautiky, predstavenej Obamom v apríli 2011, Orion „prežil“ pod názvom "Multi-Purpose Crew Vehicle" ("MPCV", v preklade: "viacúčelová pilotovaná loď"). V rámci nového zadania má Orion slúžiť k výpravám k Mesiacu a prípadne aj k Marsu.
Podľa zadania kongresu musí byť tiež schopný dopravovať posádku na Medzinárodnú vesmírnu stanicu, to ale NASA považuje za krajné (a neefektívne) riešenie, ku ktorému by došlo iba v prípade, že by túto funkciu nemohli plniť súkromné ​​spoločnosti.
Opis lode.
Kozmická loď Orion pozostáva z dvoch základných častí modulu pre posádku (Crew Module – CM) a servisného modulu (Service Module – SM). Na štartovacej rampe a počas prvých fáz letu je navyše k tejto zostave pripojená veža záchranného raketového systému (LAS – Launch Abort System, dosl. "systém prerušenia štartu").
Modul pre posádku.
Modul pre posádku (Crew Module – CM) je podobný veliteľskému modulu lode Apollo, ale je väčší. Má tvar zrezaného kužeľa so základňou s priemerom 5,02 m a výškou 3,3 m (Apollo malo priemer 3,9 m a výšku 3,2 m). Momentálne má kapacitu štyri osoby na obdobie 21 dní (Apollo malo kapacitu 3 osoby na obdobie max. 14 dní), aj keď pôvodne sa počítalo až so šesťčlennou posádkou. Tiež môže zostať niekoľko mesiacov v hibernácii (napr. pripojená k ISS alebo pri ceste na Mars). V kabíne je zmes N2/O2 pri tlaku 101,3 kPa ako na Medzinárodnej vesmírnej stanici (ISS).
Vstup a výstup je možný poklopom (pre výstup do voľného priestoru je možné celú kabínu odtlakovať). Ďalej vo vrchole kužeľa je spojovací systém (docking adapter), ktorým sa môže Orion spojiť s inou kozmickou loďou. Spojovací systém by mal byť androgýnny, takže sa môžu spojiť aj dve lode Orion navzájom.
Loď má byť vybavená modernou avionikou (navigačný systém a riadiaci počítač). Má zredukovaný počet tzv. "budíkov" a fyzických ovládacích prvkov (tzv. glass cockpit). Tiež má byť vybavená kamerami s vysokým rozlíšením.
Servisný modul.
Valcový servisný modul (Service Module – SM) obsahuje pohonné systémy, solárne panely a zásoby. Pôvodne mal celý servisný modul dodať hlavný kontraktor celej lodi Lockeed Martin. Dňa 16. januára 2013 NASA oznámila, že väčšinu servisného modulu (všetko okrem štrukturálnych častí) dodá Európska kozmická agentúra. Tzv. Európsky servisný modul má vychádzať z bezpilotnej nákladnej lode ATV.
Systém prerušenia štartu.
V prípade poruchy nosnej rakety alebo iného nebezpečenstva na štartovacej rampe a počas úvodných fáz letu dôjde k aktivácii vežičky systému prerušenia štartu (LAS – Launch Abort System). Tá sa spoločne s modulom pre posádku oddelí od servisného modulu a nosnej rakety a odnesie ho do bezpečnej vzdialenosti (a výšky). Potom sa oddelí aj LAS a modul pre posádku sa znesie k zemi na padákoch.
Systém prerušenia štartu má tri raketové motory na pevné palivo, prerušovací motor (abort motor) je najsilnejší a v prípade núdze odnáša modul pre posádku do bezpečia. Riadiaci motor (attitude control motor) umožňuje natáčať kapsulu a udržiavať smer. Odhadzovací motor (jettison motor) slúži na oddelenie LAS od modulu pre posádku.
V porovnaní so systémom LES (Apollo) nie je LAS s kozmickou loďou spojený priehradovým nosníkom, ale sedí priamo na nej a trysky sú umiestnené navrchu prerušovacieho motora (s reverzovaným ťahom). Apollo LES používal na riadenie aerodynamickej plochy, LAS používa raketový motor na tuhé palivo s osemcestným ventilom, ktorý umožňuje meniť výsledný smer ťahu.
Prerušenie štartu zo štartovacej plochy NASA odskúšala vo štvrtok 6. mája 2010 na White Sands Missile Range v Novom Mexiku.
Po úvodnej, najdynamickejšej fáze letu sa LAS oddelí a následne je možné v prípade problémov naviesť loď na núdzovú obežnú dráhu (tzv. prerušenie na obežnú dráhu, abort-to-orbit).
Zmeny v návrhu.
V priebehu času došlo k sérii zmien v návrhu, vrátane mena (z CEV na MPCV), rozmerov lode, počtu členov posádky (zo 6 na 4). Ďalej sa uvažovalo aj o pristátí na súši, ale nakoniec bude Orion pristávať na vode, takisto ako Apollo.
Pôvodne mal Orion štartovať na raketách Ares I, teraz má štartovať na raketách SLS.
Vývojový harmonogram a plánované misie.
Pôvodne sa mal prvý pilotovaný let uskutočniť v roku 2014. Všetko sa ale zmenilo so zrušením projektu Constellation a vzhľadom k zmenám a škrtom došlo k značnému posunu.
Dňa 5. decembra 2014 odštartoval prvý nepilotovaný let (Exploration Flight Test-1 alebo EFT-1), ktorý preveril hlavne tepelný štít, palubné systémy, padáky a dôležité „separačné udalosti“ (odhodenie LAS, odhodenie krytov servisného modulu, odhodenie servisného modulu, odhodenie krytu padákov, otvorenie padákov). Loď bola navedená na eliptickú obežnú dráhu s apogeom 5 800 km, takže do atmosféry vstúpila rýchlosťou zodpovedajúcej 80 – 85 % rýchlosti pri návrate z Mesiaca.
Misia Artemis I sa uskutočnila 16. novembra 2022. Išlo o nepilotovaný let, prvý let Orionu na rakete SLS. Loď strávila vo vesmíre 25 dní, z toho väčšinu na retrográdnej obežnej dráhe okolo Mesiaca. Loď pristála na Zemi 11. decembra 2022.
Harmonogram misie Artemis II je plánovaný na rok 2024 a Artemis III na rok 2025.

</doc>
<doc id="108656" url="https://sk.wikipedia.org/wiki?curid=108656" title="Orion (vesmírna loď)">
Orion (vesmírna loď)



</doc>
<doc id="108661" url="https://sk.wikipedia.org/wiki?curid=108661" title="Vegetarián">
Vegetarián



</doc>
<doc id="108662" url="https://sk.wikipedia.org/wiki?curid=108662" title="Vegán">
Vegán



</doc>
<doc id="108664" url="https://sk.wikipedia.org/wiki?curid=108664" title="Kulpín">
Kulpín

Kulpín () je dedina v srbskej Vojvodine, administratívne patriaca do obce Petrovec.
V roku 2002 tu žilo 2 976 obyvateľov, z čoho 2 116 boli Slováci.
Klíma.
Klíma je typická pre vnútrozemské krajiny s teplými letami a studenými zimami s výnimkami v tejto pravidelnosti.
Dejiny Kulpína.
Dnešná Vojvodina bola voľakedy močaristá, sídliská sa stavali na vyvýšeninách, a tak bol prvý Kulpín postavený na vyvýšenine „Klisa“ západne od dnešného Kulpína (89 metrov nadmorskej výšky). Najstarší zápis o Kulpíne pochádza z 28. februára 1345. Obyvateľstvo sa bavilo dobytkárstvom, lovom a rybolovom. Poloha sídliska sa menila viackrát, a tak to boli miestá „Klisa“, „Viničke“ a „Peskara“.
Sú údaje o tom, že Kulpín musel byť osídlený ešte za čias kráľa Bela IV. (12351270), lebo bol daný pod správu rodine Poš, na základe kráľovej donácie. V maďarských kronikách sa toto mesto spomína v rokoch 13451348 pod menom Kurpee a roku 1418 a 1442 pod menom Kwalpi ako sídlo župy Báč.
V čase tureckej okupácie maďarské obyvateľstvo sídlo opustilo. Srbi následne miesto osídlili a pomenovali Kulpín. Podľa tureckých údajov z toho obdobia, v roku 1554 sídlo tvorili iba tri domy, okolo roku 1570 to bolo 6 domov a v roku 1590 platilo daň 20 domov. Na konci tureckého obdobia Kulpín sa stáva spustošeniskom, ktoré sa neskoršie dostáva do vlastníctva palanského vojenokrajského vojska. Roku 1718 kulpínske spustošenisko vlastní nová župa Bodroš. V tom čase podľa cirkevného súpisu tu bolo 105 domov, alebo rodín. Kulpínska pustatina bola roku 1737 vlastníctvom ilockej barónky Bernjaković. Podľa srbských prameňov Kulpín sa spomína ako jedno zo sídel, ktoré v Uhorsku vlastnil v prvej polovici 15. storočia Ďuraď a Branković.
Nové dejiny Kulpína sa začali, keď bratia Stratimirovićovci založili dnešný Kulpín. Oni so sebou priviedli 200 srbských rodín.
O príchode Slovákov nie sú presné údaje. Prvýkrát sa spomínajú v jednom dokumente z roku 1758. Historici sa domnievajú, že sa prví Slováci prisťahovali tri roky predtým. Slováci a Srbi žili aj v tých časoch v zhode.
Rodina Stratimirovićov má viacero dôležitých osôb, ako sú napríklad metropolita Stefan Stratimirović a Ďorde Stratimirović, významná osobnosť v revolúcii roku 18481849. V roku 1745 bola založená prvá srbská škola v Kulpíne a onedlho aj slovenská.
Po druhej svetovej vojny bol Kulpín oslobodený 15. októbra 1944.
Počas bombardovania Srbska jednotkami NATO v roku 1999 bolo okolie Kulpína dva razy bombardované a bolo jedenásťkrát zasiahnuté raketou.
Činnosť Poľnohospodárskeho múzea.
Jediné Poľnohospodárske múzeum v krajine založili v Kulpíne roku 1993. Kaštieľ, v ktorom sa múzeum nachádza, je národná pamiatka. Zástavbu tvoria dva kaštiele, správna budova, vyhňa, koniareň a sýpka. Všetky budovy sú prispôsobené činnosti múzea. Múzeum získalo veľmi nevšednú výstavnú sieň – galériu, v zrekonštruovaných priestoroch sýpky.
V rozsiahlom parku, v ktorom kaštieľ sídli, sú zachované zriedkavé a veľmi staré stromy a iné rastliny. Park sa rozprestiera na ploche a je prírodnou pamiatkou – arborétum zriedkavých rastlinných druhov. Základnou úlohou Poľnohospodárskeho múzea je archivovať a vystavovať hmotné a duchovné statky z bohatej agrárnej minulosti.
Prezentovanie zozbieraných exemplárov je dominantnou náplňou činnosti múzea. Preto sa často poriadajú tematické výstavy z rôznych odvetví poľnohospodárstva.
Okrem spomínaných výstav, samostatne alebo v spolupráci s inými múzeami, organizuje aj príležitostné a špecializované tematické expozície z dejín poľnohospodárstva. Výstavné priestory zrekonštruovanej sýpky sú určené najmä na prezentáciu výtvarných diel autorov, ktorí čerpajú námety z poľnohospodárstva. Galéria však ponúka aj široké multimediálne využitie. Priestory kaštieľa sú tak vhodné pre výstavy, promócie kníh, literárne večierky a koncerty. V lete koncerty a divadelné predstavenia prebiehajú aj v parku.
FK Kulpin.
FK Kulpin je športový futbalový klub založený v roku 1930.

</doc>
<doc id="108665" url="https://sk.wikipedia.org/wiki?curid=108665" title="Klam rozbitého okna">
Klam rozbitého okna

Klam rozbitého okna je alegória, ktorú prezentoval liberálny klasický ekonóm Frédéric Bastiat vo svojej eseji "Ce qu'on voit et ce qu'on ne voit pas" ("Čo vidno a čo nevidno") z roku 1850, a ktorá má vyjadrovať názor, že je v ekonómii chyba brať do úvahy len uskutočnené (teda "viditeľné") konania a nebrať do úvahy aj neuskutočnené (teda "neviditeľné") konania, teda alternatívne použitia zdrojov.
Bastiatovu alegóriu citujú napríklad ekonómovia rakúskej školy.
Klam.
Frédéric Bastiat opisuje majiteľa obchodu, ktorému rozbije okno malý chlapec. Napriek tomu, že veľa ľudí s ním súcití, čoskoro začnú namietať, že rozbité okno znamená prácu pre sklára, ktorý si za zarobené peniaze kúpi chlieb, čím odmení pekára, ktorý si vďaka tomu bude môcť kúpiť topánky. Zo zarobených peňazí si potom obuvník môže zakúpiť ďalší tovar atď. Nakoniec týmto spôsobom myslenia možno prísť k výsledku, že malý chlapec nebol vinný z vandalizmu, ale zapríčinil pozitívny ekonomický vývoj, ktorý vytvoril ekonomické výhody pre každého v meste.
Klam spočíva v tom, že veľká časť ľudí vidí pozitíva spôsobené potrebou kúpy nového okna, ale ignoruje skryté náklady. Majiteľ obchodu bol nútený použiť prostriedky na opravu okna a preto ich nemohol použiť na nič iné. Je možné, že by si za voľné peniaze bol kúpil chlieb, čím by bol odmenil pekára, ktorý by si potom bol mohol kúpiť topánky atď. Namiesto okna a chleba má len okno. 
Kritika.
Kritici, ktorí neuznávajú klam rozbitého okna tvrdia, že:
Aplikácie v živote.
Podľa zástancov "klamu rozbitého okna" sú názory, že vojna naštartuje zbrojársky priemysel, zvýši sa produkcia a zamestnanosť, klasickým prípadom klamu rozbitého okna, pretože zdroje použité na výrobu vojenskej techniky, zásobovanie armády a podobne sa mohli použiť na niečo iné a ekonomike by tak prospeli viac. 
Podobne sa tvrdí, že produkciu a tým zamestnanosť zvýši v rámci rekonštrukcie krajiny po prírodných katastrofách, vojne, teroristických útokoch a pod. a zástancovia "klamu rozbitého okna" podobne ako pri vojne tvrdia opak. Príklad argumentov zástancov klamu rozbitého okna: Po útokoch z 11. septembra 2001 niektorí ekonómovia, ako napríklad Paul Krugman naznačili, že rekonštrukcia New Yorku bude stimulovať ekonomický rast miliardami dolárov, čo bude viesť k celkovému zisku pre americkú ekonomiku, ktorá sa v tom čase nachádzala v recesii. Jeho oponenti tvrdili, že ide opäť o ďalší príklad klamu rozbitého okna, pretože ignoroval stratené hodnoty pri zničení WTC. Ak by WTC bolo postavené presne tak, ako stálo predtým, svet by mal World Trade Center. Avšak bez útokov by svet nemal len World Trade Center, ale aj všetky zdroje, ktoré museli byť použité na jeho opätovnú výstavbu.
V kultúre.
Klam rozbitého okna sa objavil aj vo filme "Piaty element" (The Fifth Element). Postava Zorg (ktorú hrá Gary Oldman) prerozpráva príbeh, aby vysvetlil, že jeho sebecké konanie odmeňuje celú spoločnosť.

</doc>
<doc id="108667" url="https://sk.wikipedia.org/wiki?curid=108667" title="Maglić (Petrovec)">
Maglić (Petrovec)

Maglić (cyrilikou "Маглић", do roku 1950 "Bulkes") je dedina v srbskej Vojvodine, administratívne patriaca do obce Petrovec. Je jedinou z dedín v tejto obci, kde neprevažuje slovenská národnosť. Do druhej svetovej vojny tu prevažovali Nemci, ktorí však boli po ukončení vojny umiestnení do koncentračných táborov a násilne vyhnaní z krajiny. Do domov po nemeckých obyvateľoch boli nasťahovaní Srbi z okolia pohoria Maglić, podľa čoho vzniklo aj nové meno dediny. V roku 2002 tu žilo 2695 obyvateľov, z čoho bolo 2426 Srbov.
Narodili sa tu sestry Elefteriadu, české speváčky gréckeho pôvodu – Martha (* 1946) a Tena (* 1948). 

</doc>
<doc id="108671" url="https://sk.wikipedia.org/wiki?curid=108671" title="Newport (Wales)">
Newport (Wales)

Newport (po walesky "Casnewydd") je mesto a administratívne aj jednostupňový celok vo Walese.
Na ploche 190 km² žije 140 400 obyvateľov (2009). Je súčasťou konurbácie "South East Wales", kde žije 350 000 obyvateľov.

</doc>
<doc id="108685" url="https://sk.wikipedia.org/wiki?curid=108685" title="Pharming">
Pharming

Pharming je spôsob, ktorým môže hacker pripraviť o úspory klienta, ktorý využíva internet banking. Táto metóda spočíva v presmerovaní názvu www stránky na inú adresu. Každej mennej adrese napríklad ib.banka.sk prislúcha číselná adresa napríklad 215.5.214.144. Presmerovanie takejto adresy môže haker uskutočniť buď napadnutím servera DNS alebo zmenou súboru hosts priamo na počítači používateľa. Ak používateľ zadá mennú adresu do internetového prehliadača, miesto stránky banky sa zobrazí jej dokonalá napodobenina. Používateľ teda nezistí, že sa nachádza na inej stránke. Po zadaní údajov, ich získa neoprávnená osoba, ktorá takúto falošnú stránku vytvorila. 
Ochrana.
Proti takejto hrozbe je možné sa brániť rôznymi spôsobmi. Najjednoduchší spôsob je zistenie IP adresy stránky internetbankingu. 
V operačných systémoch Windows je postup nasledovný: spustiť príkazový riadok (štart → programy → príslušenstvo → príkazový riadok) a zadať príkaz 
codice_1
(napr. codice_2). Potom miesto mennej adresy do prehliadača zadať zistenú IP adresu (s prefixom codice_3).
Niektoré banky ihneď po prihlásení pošlú SMS s kódom, ktorý treba zadať, alebo upozornia klienta, že sa niekto prihlásil na jeho účet.

</doc>
<doc id="108689" url="https://sk.wikipedia.org/wiki?curid=108689" title="Nebukadnesar II.">
Nebukadnesar II.

Nebukadnesar II. (menej správne: Nabukadnezar (II.); zriedkavo Nebuchadresar; v Biblii (Septuaginte) Nabuchodonozor; na Blízkom Východe aj "Nebukadnesar Veľký") bol v rokoch 605 – 562 pred Kr. kráľ Novobabylonskej ríše. Bol členom 2. chaldejskej dynastie, syn Nabopolasara. Za jeho vlády Novobabylonská ríša dosiahla najväčší rozmach. Do dejín sa zapísal víťazstvom nad Egyptom v bitke pri Karchemiši, monumentálnymi stavbami v Babylone, ako aj úlohou v biblickej Knihe Daniel. 
Nebukadnesar vstúpil do dejín však prevažne ako negatívna postava, a to v biblickej tradícii. Súčasťou jeho mocenských výbojov na západe bolo aj zničenie Judského kráľovstva, ktoré dovŕšil zborením Jeruzalema a vyplienením Jeruzalemského chrámu roku 587 pred Kr. V biblických knihách Daniel a Jeremiáš je opisovaný negatívne. V súčasnom Iraku je naopak považovaný za veľkého historického vodcu.
Meno.
Nebukadnesarovo meno v akadčine je Nabû-kudurri-ussur a zvyčajne sa prekladá ako "„Ó Nabu, ochraňuj moje kudurru“" – Nabu je babylonský boh múdrosti, syn hlavného boha Marduka. Význam slova "kudurru" (po asýrsky "kadurru") je nejasný. Ako "kudurru" sa označovali kamenné tabule s nápisom slúžiace ako hraničné kamene aj pamätníky významných udalostí. Zároveň sa však tento termín spája v akadčine so slovami "aplu" (dedič) a "šumu" (potomstvo). Pretože na druhom mieste v zložených menách panovníkov zvyklo stáť slovo vzťahujúce sa k pokrvným zväzkom, dnes sa odborníci prikláňajú k presnému prekladu "„Ó Nabu, ochraňuj moje potomstvo“".
Sumerská verzia Nebukadnesarovho mena je na.nig.du.uri aj na.nig.du.šeš.
Nebukadnesar nebol prvý panovník tohto mena v Babylonii. Nebukadnesar I. vládol Stredobabylonskej ríši v rokoch 1124 – 1103 pred Kr. a preslávil sa porážkou Elamčanov a obnovením slávy Mardukovej svätyne Esagila v Babylone. Tento Nebuchadrezzar svoj pôvod odvodzoval až od starých sumerských kráľov. Je pravdepodobné, že novobabylonský kráľ bol pomenovaný podľa svojho slávneho predka. Tým tiež jeho rodokmeň dosiahol do najstarších čias „pred Potopou“.
V Biblii sa Nebukadnesarovo meno objavuje v dvoch variantoch. Častejší je נְבוּכַדְנֶצַּר (N’bukadnesar), v ktorom sa objavuje n namiesto r (je to vplyv aramejčiny, v ktorej dochádzalo k zmene jednej hlásky v druhú, doloženej aj na aramejských nápisoch z Nebukadnesarovej vlády). Menej častejší variant נְבוּכַדְרֶאצַּר (N’buchadresar) sa objavuje v knihách Jeremiáš a Ezechiel.
Septuaginta používa grécke meno Ναβουχοδονοσορ (Nabuchodonosor), kým grécky píšúci Babylončan Berossos nazýva Nebukadnesara Ναβοκοδροσσορος (Nabokodrossoros).
Rodina.
Nebukadnesar bol najstarším synom a následníkom Nabopolasara, prvého kráľa Novobabylonskej ríše, pôvodom pravdepodobne chaldejského náčelníka (Nabopolasar sám vyhlasuje, že nepochádzal z vládnucej dynastie), ktorému sa podarilo využiť mocenské vákuum v oslabenej Asýrskej ríši na jej zničenie a obnovenie nezávislosti Babylonie. Podľa Berossa si Nebukadnesar za manželku vzal médsku princeznú Amytis, dcéru alebo vnučku médskeho kráľa Cyaxarésa, čím sa spojili babylonská a médska vládnuca rodina. Médska princezná istotne nebola jedinou manželkou mocného kráľa, mená jeho ďalších žien však nepoznáme. V súčasnosti sa vedú diskusie, či babylonská kráľovná Nitocris, ktorú spomína Herodotos, bola jeho manželkou alebo dcérou. V historických dokumentoch sa nám zachovali mená siedmich Nebukadnesarových potomkov.
Nebukadnesar, Nabonid a Belšasar.
Príbuzenský pomer Nabonida (Nabu-na’ida) k Nebukadnesarovi nie je jasný. Je možné, že išlo o jeho syna. Ako pravdepodobnejšie sa ale zdá, že bol manželom inej Nebukadnesarovej dcéry, ktorej meno nepoznáme. Kniha proroka Daniela používa označenie „syn“ aj pre Belšasara. Podobne v babylonských dokumentoch sa pre neho používa označenie "máru". Tieto slová však zároveň znamenajú aj vnuk, potomok, následník a podobne. Ako najpravdepodobnejšie sa zdá, že bol synom Nabonida, teda Nebukadnesarovým vnukom.
Politické úspechy.
Ešte za vlády svojho otca Novobabylončania dobýjali (sčasti egyptské) oblasti Izraela a Sýrie, jedným z hlavných veliteľov bol pri týchto výpravách ako kráľovský syn práve Nebukadnesar (II.). Roku 605 pred Kr. dobyl strategické mesto Karchemiš (na Eufrate; Bitka pri Karchemiši) s egyptskou posádkou a následne dobyl celú Palestínu a Sýriu. Táto bitka znamenala definitívny zánik Asýrskej ríše a stratu vplyvu Egypta na Strednom východe
Po smrti svojho otca sa stal novobabylonským kráľom (605 pred Kr. – 562 pred Kr.). Ríša bola organizovaná podľa novoasýrskeho vzoru. Jeho politicky premyslený sobáš s médskou princeznou Amytis znamenal prímerie s mocnou Médskou ríšou, ktorá ležala na severe. Zameral sa teda najmä na krajiny ležiace západným smerom. Už ako kráľ pokračoval v bojoch v Sýrii a roku 601 sa neúspešne pokúsil dobyť Egypt. Prvýkrát dobyl Jeruzalem16. marca 597 pred Kr. a tisíce obyvateľov Jeruzalema bolo odvedených do Babylonu (tzv. babylonské zajatie) aj s kráľom Jojáchínom. Opätovne ho dobyl kvôli vzbure v roku 587 pred Kr. a dôkladne zničil nielen jeho hradby, ale aj slávny Šalamúnov chrám. Po roku 587 potom podobne 13 rokov obliehal fenický Tyros až do uzatvorenia kompromisného mieru. Roku 585 pred Kr. sprostredkoval Nebukadnesar mier medzi susednou Médskou a Lýdskou ríšou. V roku 568 pred Kr. (v 37. roku svojej vlády) sa opäť vydal proti Egyptu vedeného faraónom Amasisom. Po dôkladnej pacifikácii Fenície a Egypta sa venoval najmä stavebnej činnosti v Babylonii. Za Nebukadnesara dosiahla Novobabylonská ríša najväčší mocenský aj územný rozmach. 
V závere svojho života predpovedal budúci pád Babylonskej ríše. Zomrel medzi druhým a šiestym mesiacom 43. roku svojej vlády a po ňom nastúpil jeho syn Amel-Marduk.
Stavebná činnosť.
Preslávil sa nielen svojimi výbojmi, ale aj svojou stavebnou činnosťou. Babylon bol markantne zničený Asýrčanmi – po jeho dobytí dokonca presmerovali tok rieky Eufrat, aby tiekla priamo cez jeho zrúcaniny. Nebukadnesar pokračoval v rekonštrukciách svojho otca. Snažil sa zo svojho hlavného mesta urobiť svetovo obdivované a nedobytné mesto. Boli obnovené chrámy starých babylonských božstiev a postavené nové. Svoj palác nepokryl bronzom, ale zlatom, striebrom a drahými kameňmi. Postavil aj most cez Eufrat, ktorý spájal obe časti mesta a jeho základy boli špeciálne chránené asfaltom voči erózii vodnými prúdmi. Poučený minulými porážkami mesta postavil okolo neho trojité hradby široké 6,5 metra a a priestor medzi nimi vypĺňala voda. O týchto rozmeroch, ako ich udávali starovekí historici, sa storočia pochybovalo, až kým ich presne nepotvrdili archeologické vykopávky. V hradbách boli brány venované rôznym božstvám, najslávnejšia z nich „Ištarina brána“ bola zakončením 16 metrov širokej cesty procesií. Obnovil aj babylonskú vežu čiže zikkurat Etemenanki v chrámovej sústave boha Marduka Esagile. Pripisuje sa mu stavba jedného zo siedmich divov sveta – Semiramidine visuté záhrady – pre jeho manželku Amytis, aby jej pripomínali rodné Médsko. 
Jeho stavebná činnosť sa neobmedzovala len na Babylon. Medzi Eufratom a Tigrisom severne od Babylonu postavil tzv. médsky múr na obranu pred prípadnými útokmi. Do Babylonu dal vybudovať aj cestu zo Sýrie, ktorá slúžila jednak na strategické účely a jednak na prepravu dovážaného luxusného tovaru. Náboženské stavby realizoval aj v neďalekom meste Borsippa. Postavil aj prístav v Perzskom zálive a vybudoval veľkú nádrž pri meste Sippar. Všetky tieto stavby si vyžadovali otrockú prácu obrovského množstva ľudí – tých najpravdepodobnejšie získali ako zajatcov na vojnových výpravách v západnej Ázii. 
Nebukadnesar v Biblii.
Hoci je často spomínaný už v knihách Kronických, ktoré stručne popisujú babylonské zajatie, oveľa známejší je svojou úlohou v knihe proroka Daniela – ide o najznámejšie biblické príbehy. V 1. kapitole vystupuje ako prezieravý panovník, ktorý získava schopných mužov pre svoju administratívu aj medzi porazenými nepriateľskými národmi. V 2. kapitole sa mu sníva sen, ktorý ho znepokojí a chce zistiť jeho význam – o soche zo zlata, striebra atď. a na hlinených nohách. Jeho astrológovia a veštci mu však nedokážu povedať čo sa mu snívalo (po zobudení dej sna zabudol) a ani podať výklad. To dokáže až Daniel, ktorému Boh ako odpoveď na jeho modlitbu, oznámi sen i výklad. V 3. kapitole prikáže vybudovať modlu, ktorej sa každý pod hrozbou smrti musí klaňať. Neposlúchnu ho traja židia, ktorých následne nechá hodiť do horiacej pece. Tí však Božím zásahom prežijú a Nebukadnesar uzná moc a zvrchovanosť ich Boha. V 4. kapitole (je písaná v 1.osobe) sa mu sníva sen, ktorý mu Daniel vyloží ako Božie varovanie pred pýchou. Po nezmenení sa, ho postihne trest presne podľa sna – príde o rozum a žije ako divá zver stanovený čas. S poznaním, že skutočným vládcom všetkého je Najvyšší Boh sa mu navracia aj duševné zdravie a jeho vláda nad Babylonskou ríšou. 
Biblické podanie súhlasí s našimi súčasnými znalosťami o tomto panovníkovi. Kým Biblia ho popisuje ako významného vladára, ktorému Boh dal všetky národy, aby mu slúžili, dnes vieme, že šlo o najväčšieho panovníka babylonskej ríše a pravdepodobne celého Východu. 
Jeho stavebná činnosť nemá obdoby – zdá sa, že postavil alebo obnovil každé mesto a chrám v celej krajine. Približne 90% Babylonu je jeho dielo („nie je to ten veľký Babylon, ktorý som (ja) postavil?“ Daniel 4. kapitola) a približne 95% všetkých ostatných stavieb v širokom okolí je z tehál, na ktorých je jeho pečať. 
Jeho zvláštna choroba je dnes stotožňovaná so známou, i keď pomerne zriedkavou psychickou chorobou – klinická lykantropia. Zatiaľ nie je bližšie známe, kedy sa u neho prejavila. Záznamy o jeho aktívnom živote v dielach starovekých historikov neponechávajú v prvých desaťročiach jeho vlády priestor pre čas „šialenstva“ uvedený v Biblii. Aj jej text skôr napovedá, že to mohlo byť skôr ku koncu jeho vlády, keď si s pýchou obzeral už monumentálne vybudovaný Babylon. Ďalší problém spôsobuje nejasne vymedzený čas trvanie tejto duševnej poruchy – v Biblii sa hovorí o 7 „časoch“, čo nemusí byť nutne (našich) 7 rokov. Bol objavený nápis na bronzovej platni venovanej chrámu v Borsippe, kde ďakuje bohom za „predĺženie dní môjho života“, ale nie je isté, že sa to vzťahuje na vyliečenie zo „šialenstva“ spomínaného v Biblii. V súčasnosti sa predpokladá, že ak by skutočne išlo o 7 našich rokov mohlo to byť ku koncu jeho panovania a po vyliečení panoval ešte rok do svojej smrti. 

</doc>
<doc id="108695" url="https://sk.wikipedia.org/wiki?curid=108695" title="Bitka pri Pi">
Bitka pri Pi

Bitka pri Pi sa odohrala v roku 595 pred Kr. medzi armádami štátov Čchu a Ťin, v Období Jari a jesene. 
Bitka začala, keď bojové vozy Ťin vyrazili na pomoc svojim dvom úderným jednotkám a armáda Čchu na ne následne zaútočila. Čchu začal útok na krídla Ťin a podarilo sa mu jeho armádu odraziť, keď sa do boja zapojilo ďalších 40 bojových vozov. Následne Ťin začal celkový ústup. Bitka tak skončila víťazstvom síl Čchu.

</doc>
<doc id="108698" url="https://sk.wikipedia.org/wiki?curid=108698" title="STS-98">
STS-98

STS-98 bola misia amerického raketoplánu Atlantis, ktorej hlavným cieľom bolo pripojiť americký laboratórny modul Destiny k Medzinárodnej vesmírnej stanici (ISS). Počas misie prebehli tri výstupy do otvoreného vesmíru.
Cieľ letu.
Veľkú časť nákladového priestoru raketoplánu zaberal modul Destiny. Je to americký laboratórny modul predstavujúci centrum všetkých vedeckých experimentov na ISS. Jeho dĺžka je 8,5 metra, priemer 4,3 metra a hmotnosť okolo 15 ton. Aj kvôli jeho veľkej hmotnosti tvorilo posádku raketoplánu len päť osôb. Destiny mal byť spojený priamo s prvým americkým modulom Unity a prechodový tunel PMA-2, ktorý bol dovtedy napojený na Unity, mal raketoplán premiestniť na opačný koniec modulu Destiny. Okrem modulu Destiny a spojovacieho uzla s Medzinárodnou vesmírnou stanicou sa v nákladovom priestore nachádzal už len nosič ABA. Celková hmotnosť užitočného zaťaženia dosahovala .
Priebeh letu.
Prípravy na štart a problémy pred štartom.
Po svojej predchádzajúcej misii STS-106 sa orbiter Atlantis vrátil do hangáru OPF, kde prebehlo bežné poletové ošetrovanie a odstrojovanie. V tom istom čase v montážnej hale VAB prebiehala montáž motorov SRB, medzi ktoré bola vložená nová odľahčená nádrž External Tank. Prípravy na let STS-98 sa istý čas zdržali, pretože kvôli vážnej chybe pri predchádzajúcom lete STS-97 museli byť podrobne preverené káblové rozvody na motoroch SSME. 
2. januára bolo laboratórium Destiny prevezené zo svojho doterajšieho domova, montážnej haly SSPF, na štartovaciu rampu 39-A, konkrétne do montážneho priestoru PCR13. V týchto priestoroch malo čakať na príjazd raketoplánu. Po prevezení Atlantidy do haly VAB a zmontovaní štartovacieho komplexu sa 2. januára začal raketoplán na pásovom transportéri MLP-X premiestňovať na štartovaciu rampu. Krátko po výjazde z haly však došlo k poruche jedného z dvoch počítačov kontrolujúcich a vyvažujúcich celý komplex. Presun bol preto zastavený a celá štartovacia zostava sa musela vrátiť do VAB. Po výmene transportéru sa raketoplán dostal na rampu s jednodenným oneskorením. 
5. a 6. januára prebehlo skúšobné odpočítavanie, 6. januára bol Destiny vložený do nákladového priestoru raketoplánu. Prvý dátum štartu bol určený na 19. január o 05:11 UT. Štart však odvolali ešte pred začatím záverečného odpočítavania pre poruchu káblu motora SRB. 18. januára z nákladového priestoru vyložili Destiny a vzápätí sa Atlantis musel vrátiť do montážnej haly, už druhýkrát v priebehu príprav na túto misiu. Po previerkach sa štartovací komplex vrátil na rampu 26. januára a nový termín štartu bol 7. február.
4. februára o 22:00 sa začalo odpočítavanie v čase T -43 hodín. Odpočítavanie prebiehalo hladko, plánovaný štart neohrozovalo ani počasie. Tesne pred štartom sa objavila chyba na jednotke napájacieho napätie multiplex MDM. Odpočítavanie však pokračovalo a tak sa raketoplán Atlantis vzniesol z Kennedyho vesmírneho strediska 8. februára presne o 23:13:02,058 UT.
Štart a prvé operácie na orbite.
Štart prebehol hladko. V čase V T +140 sekúnd sa od nádrže ET oddelili motory SRB a v čase T +520 s boli vypojené hlavné motory SSME. O 15 sekúnd neskôr sa od orbitera oddelila prázdna hlavná palivová nádrž a raketoplán sa ocitol na dočasnej suborbitálnej dráhe 74 – . Po dosiahnutí apogea sa po 83,9-sekundovom zážihu motorov OMS Atlantis dostala na obežnú dráhu 205 – . 9. februára o 01:02 UT posádka otvorila dvere do nákladového priestoru a potom vysunula parabolickú anténu slúžiacu na komunikáciu v pásme Ku. Pred prvým odpočinkom uskutočnili piloti prvú korekciu obežnej dráhy, po ktorej sa obežná výška Atlantidy zmenila na 306-. 
Na druhý deň letu prebehla ďalšia korekcia dráhy, skúšky manipulátoru RMS, preverenie skafandrov a príprava prechodovej komory. Počas tretieho letového dňa prebiehali bezprostredné prípravy na spojenie so stanicou. Po preletení stretávacej dráhy sa o 15:57 UT raketoplán otočil o 180°, takže sa pohyboval motormi napred. Stanica bola takisto zorientovaná do polohy vhodnej na stretnutie. Všetky solárne panely stanice sa natočili hranou proti prilietajúcemu raketoplánu, aby ich spaliny z jeho motorov nepoškodili. Ku kontaktu došlo v čase 16:51 UT, keď sa zámky na stretávacom zariadení raketoplánu ODS zachytili na prechodovom tuneli PMA-3 stanice. Spojenie potvrdil veliteľ Cockrell slovami: "Zachytenie potvrdené." Capcom Mario Runco na to odpovedal: "Výborná práca."
Priebeh letu po spojení so stanicou.
Od okamihu pevného spojenia, ktoré nastalo o 17:01 UT, prebral orientáciu a stabilizáciu celého komplexu raketoplán a solárne panely mohli byť opäť natočené k Slnku. V priebehu spojeného letu sa dráha celého komplexu zvýšila približne o . Po kontrole hermetickosti spoja o 19:03 UT posádky otvorili prielez a stretli sa. Potom nasledoval prenos nákladu z paluby raketoplánu do stanice. Spolu s nákladom sa do modulu Unity dostali aj tri konektory, ktoré boli nevyhnutné pre výstup do otvoreného priestoru. Napokon ich našiel Shepherd a cez prechodový tunel ich odovzdal posádke Atlantisu.
Po odpočinku čakala posádku najprv neplánovaná zmena dráhy, aby sa vyhli neidentifikovateľnému kusu kozmických smetí. Cockrell uskutočnil korekciu, počas ktorej bola zároveň zvýšená výška stanice s vesmírnou loďou. Po prípravách na výstup do otvoreného priestoru vystúpili Jones a Curbeam z prechodovej komory EAL raketoplánu do vesmíru.
EVA-1.
Prvý výstup do otvoreného priestoru začal oficiálne v čase 15.50 UT, kedy si astronauti prepojili skafandre na vlastné batérie. Najprv sa Jones vydal k priehradovej konštrukcii ITS-Z1, aby skontroloval, či sú mechanické zámky MBM (Manual Berthing Mechanism) pripravené na dočasné pripojenie tunela PMA-2. Curbeam zatiaľ zostal v nákladovom priestore, kde odpojil káble, ktorými sa do modulu Destiny dostávala elektrická energia. Potom začal demontáž transportného krytu spojovacieho uzla PCBM (Passive Common Berthing Mechanism). Medzitým Ivinsová primanévrovala modul PMA-2 k MBM a Jones ručne uzamkol spojovacie zámky. Po tomto manévri premiestnila Ivinsová manipulátor RMS k samotnému modulu Destiny. O 17:35 UT, po odomknutí zámkov, ho opatrne vyzdvihla z nákladového priestoru raketoplánu. Presun bol veľmi pomalý, rýchlosťou iba 30 milimetrov za sekundu. Curbeam celú operáciu sledoval z nákladového priestoru. Keď bol modul dostatočne vysoko, začala ho Ivinsová otáčať o 180°. Po otočení sa modul Destiny začal posúvať k modulu Unity a v čase 19:00 UT sa ich spojovacie uzly zachytili. O 19:12 UT bolo dokončené pevné spojenie obidvoch modulov. Od tejto chvíle Destiny už patril k Medzinárodnej vesmírnej stanici, ktorej dĺžka vďaka nemu vzrástla o 9 metrov a vnútorný objem sa zväčšil o 100 kubických metrov.
Okolo 19.20 UT začal Jones prepájanie káblov modulu Destiny a Curbeam sa pustil do prepájania potrubia pre chladiace médium (amoniak) medzi Destiny a ITS-Z1. Pritom však došlo k úniku amoniaku. Kým riadiace stredisko skúmalo, ako so spájaním potrubia pokračovať, obaja astronauti prepojili zostávajúce káble. Na Zemi dospeli k rozhodnutiu, že spoje je potrebné rozobrať a očistiť od kryštálikov amoniaku, aby táto nečistota nedeformovala vnútorné tesnenie spoja. Potom prepájanie amoniakových potrubí pokračovalo. Po ukončení elektronického a hydraulického prepojenia si Curbeam očistil skafander od amoniaku. Vzápätí sa obaja vrátili do prechodovej komory, v ktorej po čiastočnom napustení vzduchu o 23.24 UT skončil prvý výstup do kozmu. Potom však musel byť vzduch znova vypustený a nanovo napustený, aby sa komora zbavila prípadných stôp amoniaku. Celý výstup trval 7 hodín 34 minút.
Po skončení výstupu Jones a Curbeam začali odkladať skafandre a inú výbavu na výstup, zatiaľ čo všetci ostatní astronauti z ISS aj raketoplánu sa venovali aktivácii Destiny. Teplota v novom module však neplánovane vzrástla až na 40 °C. Termoregulačný systém laboratória bol o 2:25 UT aktivovaný povelom zo Zeme a Cockrell potvrdil, že funguje. Posádka si s hodinovým oneskorením dopriala odpočinok.
Oživenie Destiny.
Počas piateho dňa letu posádka o 14:38 UT slávnostne otvorila prielezy do modulu Destiny. V rámci toho Shepherd podpísal odovzdávací protokol o prevzatí modulu dlhodobou posádkou. Potom, ako si astronauti obhliadli stanicu, začali s jej oživovaním, napríklad s inštaláciou rôznych ventilov a rozvodov, aby pripojili Destiny k sústave komplexu. Jones s Curbeamem vyčistili a skontrolovali skafandre a jednotky jednotky SAFER (Simplified Aid for EVA (Extravehicular Activity) Rescue) v rámci príprav na druhý výstup do otvoreného priestoru. Okolo 22:00 UT sa uzavreli prielezy medzi raketoplánom a stanicou, aby sa na palube Atlantidy mohol znížiť atmosférický tlak pred druhým výstupom do otvoreného priestoru. Potom posádka opäť začala odpočívať.
EVA-2.
Po ukončení odpočinku sa začali prípravy na druhý výstup do otvoreného priestoru a okolo 14:15 UT Jones spolu s Curbeamom začali s obliekaním skafandrov. Približne o hodinu neskôr Ivinsová opäť oživila manipulátor RMS. O 15:59 UT oficiálne Jones a Curbeam vystúpili druhýkrát do otvoreného priestoru. Curbeam sa presunul na koniec modulu Destiny a zložil ochranný kryt ACBM (Active Common Berthing Mechanism) zo spojovacieho uzla. Jones zatiaľ na konštrukcii ITS-Z1 ručne odomkol zámky pútajúce tunel PMA-2. Po odomknutí zámkov Ivinsová presunula manipulátorom tunel PMA-2 k uzlu ACBM, kde sa o 17:28 UT obe telesá zachytili. Po ukončení pevného spojenia a odpojení manipulátoru astronauti začali inštalovať pracovné plošiny na povrch laboratória. Po ukončení všetkých montáží a demontáží sa Jones a Curbeam vrátili do prechodovej komory. O 22:49 UT sa po 6 hodinách a 50 minútach skončil druhý výstup do otvoreného priestoru.
13. februára mali posádky odpočinkový deň, počas ktorého prebehla príprava na tretí a posledný výstup do otvoreného priestoru a oživovanie systémov Destiny. Prebehla tiež ďalšia korekcia dráhy. Nasledujúceho dňa Jones a Curbeam opäť začali prípravy na výstup do otvoreného priestoru. 
EVA-3.
Tretí výstup do otvoreného priestoru sa začal o 14:48 UT. Po výstupe do nákladového priestoru Atlantisu Jones demontoval záložný anténový systém SASA (S-band Antenna Support Assembly) na stene nákladového priestoru raketoplánu. Odpojenú anténu dal Curbeamovi, ktorý stál na plošine na konci manipulátoru RMS. Ivinsová, ktorá opäť obsluhovala manipulátor, premiestnila Curbeama k ITS-Z1, kde Curbeam anténu namontoval. Po skončení montáže Curbeam ešte začal kontrolu rýchlospojov na potrubiach čpavku a Jones demontoval posledné svorníky pútajúce pravostranný radiátor na konštrukciu ITS-P6. Po skončení týchto úloh sa obaja astronauti venovali fotodokumentácii a Cockrell dal zatiaľ diaľkovým povelom príkaz na rozloženie pravostranného radiátoru. Pred návratom do prechodovej komory Jones a Curbeam nacvičovali transport bezvládneho astronauta do prechodovej komory. Výstup skončil o 20:13 UT a trval 5 hodín 25 minút.
Po skončení tretieho výstupu a odpočinku dokončili posádky prenášanie nákladu. Celkove bolo na palubu ISS dopravených asi nákladu. Nasledujúceho dňa sa obidve posádky rozlúčili a uzavreli vstupné prielezy. Po ukončení hermetickosti spoja sa odomkli zámky spojovacieho uzla a o 14:05:50 UT sa raketoplán Atlantis odpojil od Medzinárodnej vesmírnej stanice. Odpojený raketoplán pilotoval Polanski. Po oblete stanice o 14:48 UT prešla Atlantis na samostatnú obežnú dráhu.
Priebeh letu po odpojení od ISS a pristátie.
Počas desiateho dňa letu sa posádka venovala kontrole systémov pred pristátím a upratovaním vnútorných priestorov. Pristátie malo prebehnúť nasledujúceho dňa, 18. februára. Prípravy na pristátie pokračovali a o 14:08 UT boli dokonca uzavrené dvere do nákladového priestoru raketoplánu, lenže pre zlé počasie a silný bočný vietor bolo pristátie odložené, najprv o jeden obeh, a potom o celý deň. Situácia sa opakovala aj na druhý deň, kedy počasie nevyhovovalo ani na KSC, ani na základni Edwards AFB v Kalifornii. 20. februára bolo počasie na Floride stále rovnako nevhodné na pristávanie, posádke však už zostávali zásoby elektrickej energie iba na 24 hodín. Riadiace stredisko napokon dalo súhlas s pristátím na Edwards AFB. Raketoplán teda už tretíkrát uzavrel dvere do nákladového priestoru a otočil sa motormi OMS napred. Nad Indickým oceánom prebehol 168-sekundovým zážihom motorov OMS brzdiaci manéver. Raketoplán začal vstupovať do zemskej atmosféry a jej myslenú hranicu prekročil v čase 20:02 UT. O 20:33:05 UT sa dotkol pristávacej dráhy a úplne zastavil v čase 20:34:02 UT.

</doc>
<doc id="108701" url="https://sk.wikipedia.org/wiki?curid=108701" title="Alexandrijská škola">
Alexandrijská škola

Alexandrijská škola je:
Židovské spoločenstvo v Alexandrii, silne poznamenané gréckou kultúrou, malo veľký podiel na tejto obnove myslenia: Biblia sa tu čítala v gréckom preklade. Základom filozofického diela Filóna, plného alegórií, sú komentáre k Biblii. Tak do istej miery ohlasuje budúcu scholastiku, pretože sa tu filozofia podľa všetkého po prvý raz dostáva do služieb teológie.
Filonovo učenie pokračovalo v teologickej škole založenej koncom 2. storočia, kde najslávnejšími učiteľmi boli Klement Alexandrijský a Origenes.
Matematika.
Matematickú školu v Alexandrii založil Eukleidés, ktorý učil v
Múseione.
Filozofia.
Od 1.storočia kryštalizuje veľká intelektuálna činnosť v Alexandrii najprv okolo Filona Alexandrijského, ktorý je spočiatku hlavným predstaviteľom filozofickej alexandrijskej školy a predchodcom novoplatonizmu.
Teológia.
Alexandrijská škola bola prvým a najstarším strediskom komplexného teologického myslenia v dejinách kresťanstva. Svoje hlavné charakteristiky dostala zo svojho okolia: mal na ňu vplyv platonizmus, spisy platonizmom ovplyvneného židovského učenca Filóna Alexandrijského a vôbec záujem o metafyzické bádanie.
Jadrom a ohniskom kresťanského teologického myslenia v Alexandrii bola škola pre katechuménov, kde sa vyučovali ako základy viery a porozumenia Písmu, tak i základné filozofické odbory ako rétorika, gramatika a pod. Tu je viditeľné silné prepojenie medzi kresťanskou vierou a gréckou filozofiou, ktoré je charakteristické pre celú túto školu.
Čo sa týka výkladu Písma, ktorý bol až do vrcholného stredoveku hlavným, ak nie jediným prameňom teologického poznania, známa bola predovšetkým alegorická metóda. Tá z gréckej kultúry a myslenia prešla prostredníctvom Filóna, ktorý ju aplikoval na židovské posvätné spisy, aj do kresťanskej alegorickej školy. Vďaka nej mohli alexandrijskí otcovia nachádzať v Písme, zvlášť v Starom zákone, riešenie mnohých metafyzických a do istej miery i abstraktných otázok. Naopak podľa týchto otcov doslovný výklad Písma, považovaný za judaizujúci, bol označovaný za nehodný Boha a za povrchný, vhodný pre tých, ktorí nie sú schopní preniknúť do hĺbky textu.
Ako protiváha proti alexandrijskej škole existovala v Sýrii antiochijská škola, zdôrazňujúca doslovný význam Písma, a význam nie metafyzický, ale morálny.

</doc>
<doc id="108702" url="https://sk.wikipedia.org/wiki?curid=108702" title="Antiochijská škola">
Antiochijská škola

Antiochijská škola alebo antiošská škola je označenie pre skupinu cirkevných Otcov, raných kresťanských teológov a exegétov zo sýrskej oblasti z 5. – 6. storočie, ktorých strediskom bolo mesto Antiochia. Hlavnými predstaviteľmi tejto teologickej a predovšetkým exegetickej školy boli napr. Diodoros z Tarzu, Ján Zlatoústy alebo Teodor z Mopsuestie. 
Základné znaky školy.
Táto exegetická škola sa vyznačovala svojou opozíciou voči alexandrijskej škole. Zatiaľ čo alexandrijská škola kládla pri exegéze veľký dôraz na alegóriu a obrazný výklad Biblie, antiochijskí otcovia sa držali nasledujúcich postupov: 
Príklad exegézy antiochijskej a alexandrijskej školy.
Ako názorný príklad rozdielu poňatia exegézy môže poslúžiť výklad kázania proroka Jonáša. Zatiaľ čo pre Teodora z Mopsuestie (Antiochia) je to výzva k obráteniu Ninivčanov a je na nich, aby sa spamätali a zriekli svojho zlého konania, pre Cyrila Alexandrijského ide o ukážku sily a moci Božieho slova, ktoré obracia pohanov k Bohu. Zrejmý je celkom iný dôraz kladený pri výklade toho istého textu.

</doc>
<doc id="108706" url="https://sk.wikipedia.org/wiki?curid=108706" title="Bitka pri rieke Halys">
Bitka pri rieke Halys

Bitka pri rieke Halys, známa tiež ako Bitka zatmenia, sa odohrala pri rieke Halys na území dnešného Turecka (v súčasnosti sa táto rieka volá Kizilirmak) 28. mája roku 585 pred Kr. medzi Médskou ríšou a Lýdiou. Rozhodujúcu bitku 15-ročnej vojny medzi Alyattom II. z Lýdie a Kyaxarom z Médie náhle ukončilo zatmenie Slnka; zatmenie bolo považované za zlé znamenie, dokazujúce, že bohovia si želajú zastaviť boj.
Príčiny.
Historici sa domnievajú, že vojna začala v dôsledku stretu záujmov v Anatólii. Herodotos ("Hisoriés Apodexis", 1. 73-74) však tvrdí, že nejakí skýtski lovci v službách Médov, ktorí sa raz z lovu vrátili s prázdnymi rukami, boli urazení Kyaxarom. Ako odplatu lovci zabili jedného z jeho synov a predložili ho ako „úlovok“ Médom. Potom utiekli do Sardisu, hlavného mesta Lýdie. Keď Kyaxares žiadal o ich vydanie, Alyattes to odmietol. Nasledovala vojenská invázia Médov.
Následky.
Bolo urýchlene dohodnuté prímerie. Ako súčasť dohody si Alyattova dcéra Aryenis vzala za muža Kyaxarovho syna Astyaga, a rieka Halys bola vyhlásená za hranicu medzi Lýdiou a Médskou ríšou.
Zatmenie.
Podľa Hérodota (1.74):
"„V šiestom roku sa konala bitka, v ktorej sa prihodilo, keď sa boj začal, že sa deň premenil na noc. A túto premenu dňa predpovedal Táles z Milétu Iónom, pričom stanovil ako hranicu presne tento rok, v ktorom sa premena udiala. Lýdi a Médi však, keď videli, že deň sa premenil na noc, zastavili svoj boj a boli oveľa dychtivejší mieru medzi sebou.“" (voľne)
Keďže je možné spätne určiť presný dátum zatmenia, je Bitka zatmenia najdávnejšou historickou udalosťou, ktorá je tak presne datovaná. 
Podľa NASA zatmenie vrcholilo nad Atlantickým oceánom na 37,9° severnej šírky a 46,2° západnej dĺžky a tieň zatmenia dosiahol juhozápadnú Anatóliu vo večerných hodinách. 

</doc>
<doc id="108713" url="https://sk.wikipedia.org/wiki?curid=108713" title="Steve Irwin">
Steve Irwin

Stephen Robert „Steve“ Irwin (* 22. február 1962, Essendon (Melbourne), Viktória – † 4. september 2006, pobrežie pri Port Douglas, Queensland) bol austrálsky environmentalista, ochranca životného prostredia, autor dokumentárnych filmov a televízna osobnosť. Preslávil sa najmä netradičným dokumentárnym seriálom "Lovec krokodílov". Bol vlastníkom Australia Zoo v Beerwah, neďaleko Brisbane.
Irwin pretavil svoje mladícke skúsenosti ako lovec krokodílov do medzinárodnej televíznej kariéry. Propagoval informovanosť o životnom prostredí a na medzinárodnej scéne turizmus v Austrálii. Napriek imidžu macha bojujúceho s obrovskými a nebezpečnými zvieratami bol konzervatoristom (zástancom zachovania prirodzeného životného prostredia).
Zomrel vo veku 44 rokov na následky bodnutia rajou pri natáčaní nového dokumentárneho programu.
Život.
Irwin sa narodil v štvrti Essendon v Melbourne. Do Queenslandu sa s rodičmi presťahoval v roku 1972. Jeho otec Bob sa zaujímal o plazy a v Queenslande založil park plazov, z ktorého neskôr vznikla súčasná Australia Zoo. Steve vyrastal s plazmi, zúčastňoval sa na ich kŕmení a opatrovaní.
V roku 1979 dokončil strednú školu a krátko nato odišiel do severného Queenslandu, kde lovil krokodíly do pascí v blízkosti obývaných oblastí, kde by mohli znamenať nebezpečenstvo. Chytené krokodíly končili v rodinnom zooparku.
V severnom Queenslade strávil Irwin asi päť rokov. Od roku 1991 viedol rodinnú zoo. Už v roku 1992 sa po prvý raz objavil v televízii v programe o živote plazov. Ten istý rok sa stretol so svojou manželkou Terri, pôvodne Američankou, a ešte v roku 1992 sa vzali. Dokument z ich svadobnej cesty, počas ktorej Irwin chytal krokodíly, sa stal prvou epizódou dokumentárneho seriálu "Lovec krokodílov". Seriál mal austrálsku premiéru v roku 1996 a nasledujúci rok sa už vysielal aj v USA. V priebehu niekoľkých rokov sa seriál vysielal v 130 krajinách. Irwinov neviazaný a energický štýl výkladu, silný austrálsky prízvuk, oblečenie vo farbe khaki a výkrik "crikey!" sa stali známymi po celom svete.
Irwin medzičasom rozšíril Australia Zoo a plánoval otvoriť aj ďalšie zoologické záhrady s austrálskou faunou inde na svete, napr. v Las Vegas.
V roku 2002 natočil svoj jediný a nepríliš úspešný celovečerný film - "Crocodile Hunter: Collision Curse".
Irwin sa angažoval aj v mediálnej kampani pre austrálsku vládu nazvanej "Karanténa je dôležitá", ktorá upozorňovala na jedinečnosť austrálskej prírody a povinnosť deklarovať pri príchode do Austrálie akékoľvek predmety 
biologického pôvodu (od potravín po výrobky z dreva).
44-ročný Irwin zomrel 4. septembra 2006 na následky bodnutia rajou pri natáčaní dokumentárneho programu pri pobreží severného Queenslandu neďaleko Port Douglas. Podľa dlhoročného spolupracovníka Johna Staitona sa Irwin priveľmi priblížil raji, ktorá, cítiac sa ohrozená, naňho zaútočila svojím ostnatým chvostom a zasiahla ho do hrude. Kameraman, ktorý sa v tom čase potápal spolu so Stevom, sa vyjadril k tejto nešťastnej nehode, že Steve si po prebodnutí hrudi rajou ešte vytiahol jedovatý osten z hrude, no následne stratil vedomie a dodýchal. Nešťastná udalosť bola teda zachytená kamerou a nahrávka bola postúpená queenslandskej polícii. Napriek rýchlym pokusom o resuscitáciu a záchranu Irwin skonal prakticky okamžite.
Steve Irwin je len treťou známou obeťou raje v Austrálii (prvou od roku 1945) a sedemnástou na svete. Ide pravdepodobne o prvú takúto smrť zachytenú na film.
Irwinova smrť šokovala Austráliu, kde bol mimoriadne obľúbený a považovaný za národnú ikonu ako „pravý Austrálčan“. Irwinovej rodine bola dokonca ponúknutá možnosť usporiadať štátny pohreb, rodina však ponuku odmietla s poznámkou, že „Steve by si to neželal, pretože sa považoval za normálneho chlapa“, ako sa vyjadril jeho otec Bob .
Steve Irwin má dve deti, dcéru Bindi Sue (* 1998) a syna Roberta "Boba" Clarencea (* 2003).

</doc>
<doc id="108716" url="https://sk.wikipedia.org/wiki?curid=108716" title="Ohňostroj">
Ohňostroj

Ohňostroj je svetelný a zvukový efekt spôsobený uvoľnením energie chemickými reakciami pri horení alebo explózii špeciálnych výbušnín alebo rakiet súhrnne nazývaných zábavná pyrotechnika, určených výlučne na tento účel.
Ohňostroje sa pripravujú predovšetkým pri významných kultúrnych, spoločenských alebo historických podujatiach, tradične pri príležitosti vítania Nového roka, alebo pri oslave niečoho podstatného.

</doc>
<doc id="108725" url="https://sk.wikipedia.org/wiki?curid=108725" title="Čchu">
Čchu

Čchu môže byť v Číne:

</doc>
<doc id="108744" url="https://sk.wikipedia.org/wiki?curid=108744" title="Nebukadnesar">
Nebukadnesar

Nebukadnesar alebo menej správne Nabukadnezar môže byť:

</doc>
<doc id="108746" url="https://sk.wikipedia.org/wiki?curid=108746" title="Nabuchodonozor">
Nabuchodonozor

Nabuchodonozor môže byť:

</doc>
<doc id="108748" url="https://sk.wikipedia.org/wiki?curid=108748" title="Zlatko Klátik">
Zlatko Klátik

Zlatko Klátik (* 24. január 1922, Stará Pazova, Kráľovstvo Srbov, Chorvátov a Slovincov – † 24. august 1990, Bratislava, ČSFR), bol slovenský básnik, prozaik, literárny historik a kritik, prekladateľ, autor kníh pre deti a mládež.
Životopis.
Narodil sa v učiteľskej rodine a vzdelanie získaval v Starej Pazove, Novom Sade a Vukovare, neskôr pokračoval v štúdiu na učiteľskom ústave v Sombore. V rokoch 1941 – 1943 pôsobil ako učiteľ na viacerých miestach Juhoslávie, v rokoch 1943 – 1944 sa zúčastnil juhoslovanského proitfašistického odboja ako partizán. Po oslobodení začal pôsobiť na slovenskom gymnáziu v Petrovci, pričom študoval na filozofickej fakulte v Belehrade. Vzdelanie ukončil v roku 1959, kedy obhájil kandidátsku dizertačnú prácu (doktorát z filozofie získal v roku 1952). V roku 1949 odišiel na Slovensko, kde v roku 1950 učil v Topoľčanoch, v rokoch 1950 – 1952 pôsobil ako redaktor v rôznych časopisoch, v rokoch 1952 – 1960 pracoval v Zväze slovenských spisovateľov a od roku 1960 až do svojej smrti pracoval v Literárnovednom ústave SAV.
Tvorba.
Venoval sa písaniu poézie a prózy pre deti a mládež, v neskoršom období sa venoval ako pracovník Literárnovedného ústavu SAV literárnokritickej a literárnohistorickej činnosti, a tiež porovnávaciemu skúmaniu literatúry, najmä slovenskej a juhoslovanskej, ktoré mu boli dôverne známe a najbližšie. Okrem vlastnej tvorby sa venoval tiež prekladaniu zo srbochorvátskej literatúry.

</doc>
<doc id="108751" url="https://sk.wikipedia.org/wiki?curid=108751" title="Európsky hospodársky priestor">
Európsky hospodársky priestor

Európsky hospodársky priestor (EHP, po anglicky "European Economic Area" - EEA) je integračné zoskupenie Európskej únie, jej členských štátov a členských štátov Európskeho združenia voľného obchodu (EZVO, okrem Švajčiarska; členské štáty EZVO, ktoré sú zmluvnými stranami Dohody o EHP sa označujú ako štáty EHP/EZVO). 
EHP bol založený Dohodou o Európskom hospodárskom priestore z roku 1992, ktorá vstúpila do platnosti v roku 1994.
Cieľmi EHP je zavedenie štyroch slobôd: sloboda pohybu osôb, služieb, tovaru a kapitálu.
Zmluvné strany.
Zmluvnými stranami Dohody o EHP sú 
členské štáty Európskej únie
a členské štáty EZVO, participujúce na Dohode o EHP (štáty EHP/EZVO)
Inštitúcie.
EHP má dvojpilierový inštitucionálny rámec, ktorý tvoria jednak spoločné inštitúcie EHP a jednak inštitúcie členských štátov Európskeho združenia voľného obchodu, ktoré participujú na EHP.

</doc>
<doc id="108753" url="https://sk.wikipedia.org/wiki?curid=108753" title="Panaténaje">
Panaténaje



</doc>
<doc id="108757" url="https://sk.wikipedia.org/wiki?curid=108757" title="Satan (rozlišovacia stránka)">
Satan (rozlišovacia stránka)

Satan môže byť:

</doc>
<doc id="108758" url="https://sk.wikipedia.org/wiki?curid=108758" title="Nabukadnezar">
Nabukadnezar



</doc>
<doc id="108759" url="https://sk.wikipedia.org/wiki?curid=108759" title="Newport">
Newport

Newport môže byť:

</doc>
<doc id="108760" url="https://sk.wikipedia.org/wiki?curid=108760" title="Órión">
Órión



</doc>
<doc id="108761" url="https://sk.wikipedia.org/wiki?curid=108761" title="Orión">
Orión



</doc>
<doc id="108762" url="https://sk.wikipedia.org/wiki?curid=108762" title="Necho II.">
Necho II.



</doc>
<doc id="108763" url="https://sk.wikipedia.org/wiki?curid=108763" title="Zjavenia Panny Márie v Litmanovej">
Zjavenia Panny Márie v Litmanovej

Zjavenia Panny Márie Nepoškvrnenej Čistoty v Litmanovej boli údajné zjavenia presvätej Bohorodičky (Panny Márie), ktoré sa podľa pútnikov diali od 5. augusta 1990 do 6. augusta 1995 na hore Zvir pri obci Litmanová dvom dievčatám, Ivete Korčákovej a Kataríne Češelkovej.
Začiatok údajných zjavení.
Prvé zjavenie sa podľa rozprávania detí uskutočnilo poobede 5. augusta 1990, keď sa hrali na blízkej hore Zvir. Pri hraní sa v lese počuli hluk, ktorého sa naľakali a skryli sa v blízkom senníku. Hluk neustával a deti mali pocit, že niekto chodí okolo dreveného senníka. Po čase sa ozvalo silnejšie búchanie, ako keby niekto spustil zo skaly hŕbu dreva. Deti: Ivetka Korčáková (11-ročná), Katka (12-ročná) a Miťko (9-ročný) sa začali modliť mariánsku modlitbu: Mária, Matka naša, skry nás pod svoj plášť a to trikrát - ako neskôr povedali, túto modlitbu predtým nepoznali. Zároveň začali ľutovať svoje hriechy a náboženskú vlažnosť. O chvíľu spozorovali v miestnosti svetlo, ktoré najskôr považovali za slnko. Svetlo sa presunulo nad lavičku a vo svetle spozorovali krásnu paniu, ktorá si sadla na lavičku. 
Ivetka: "Dňa 5. augusta 1990 sme mali jedinú prosbu, aby táto krásna Pani išla spolu s nami (zo Zviru) dolu do dediny, pretože sa už stmievalo a my sme sa báli ísť lesom samy. Krásna Pani nám túto prosbu splnila."
Katka: "Šli sme a ona asi dva kroky za nami. Cítila som pokoj. A potom, od potoka, sa začala odďaľovať. Keď sme prišli dolu ku krížu, Panna Mária si pred ním kľakla a prežehnala sa."
Priebeh údajných zjavení.
Už od začiatku začala horu Zvir navštevovať skupinka veriacich. Neskôr, 11. novembra 1990 bola už s dovolením prešovského gréckokatolíckeho biskupa Jána Hirku, pod správu ktorého spadá farnosť Litmanová, na hore Zvir slúžená svätá božská liturgia. 
Dňa 25. novembra 1990 sa konal obrad posvätenia novopostaveného kríža. Pri posväcovaní, po modlitbe sv. ruženca, všetci prítomní údajne videli na Slnku nadprirodzené úkazy, pripomínajúce fatimský slnečný zázrak: slnko, do ktorého bolo možné bez ťažkostí pozerať, rotovalo, vyžarovalo sústredené kruhy v rôznych farbách dúhy, černelo, opäť zosvetlelo, chvelo sa a menilo polohu. Aj vďaka týmto úkazom prichádzalo na horu Zvir čoraz viac pútnikov. Počas výročí sa rad zaparkovaných áut tiahol až do Starej Ľubovne. Počet pútnikov sa postupne zvyšoval, ak neberieme do úvahy zimné mesiace, až do konca týchto zjavení, ktoré od ich začiatku skúmala cirkev.
Posolstvá.
Dňa 2. decembra 1990 Panna Mária údajne povedala: „Na uzdravenie z telesnej a duševnej choroby treba sa denne modliť celý svätý ruženec (radostný, bolestný i slávnostný), postiť sa v stredu a piatok a piť vodu z prameňa z hory.“ (Dodala ešte, že nie všetci chorí budú uzdravení.)
Dňa 30. decembra 1990: „Dajte urobiť medailóniky, na ktorých na jednej strane bude moje meno, ktoré som vám už povedala, ale len začiatočné písmená. Pod ním moje čisté žiariace Srdce a biela ľalia - znak mojej čistoty. Na druhej strane nech som ja so svojím Synom v náručí. Medailóny nech nosia ľudia, ktorí majú úctu ku mne a môjmu Synovi. Kto bude nosiť tento medailón, ctiť si moju čistotu a vzývať ma pod menom Nepoškvrnená Čistota, tomu vždy pomôžem, keď poprosí o pomoc.“
Dňa 17. februára 1991: „Musím nad vami plakať, pretože blúdite v hriechu.“
Niekto dievčatá poprosil, aby sa opýtali na Turzovku. Mária odpovedala: „Želám si, aby bol na Turzovke postavený kostol.“
Dňa 7. júla 1991: "Keď máte pokušenie, uvedomte si, že ja som vždy pri vás a vtedy sa modlite: Nepoškvrnená Čistota, pomôž mi zachovať čistotu môjho srdca!"
Dňa 5. apríla 1992: „Ďakujte za kríž.“
Dňa 4. júla 1993: „Malé duše, zdvojnásobte svoje modlitby a začnite sa skutočne postiť. Ani len neviete, ako potrebujem vaše modlitby a pôsty na obrátenie poblúdilých! Prosím, pomôžte mi!“
Dňa 4. apríla 1993: „Znovu vás prosím, zmeňte svoj život, úplne ho obetujte Bohu, pretože len tak sa váš život stane večným. Ó, deti, naučte sa hovoriť toto: Staň sa tvoja svätá vôľa všade a vo všetkom, lebo v tebe je ukrytý večný Pokoj.“
Dňa 7. augusta 1994: „Milujem vás takých, akí ste. Každý môj syn a dcéra nech mi povie: 'Mama, a teraz chcem žiť ináč. Chcem ísť k Otcovi a úplne ti dôverujem, že ma k nemu privedieš.' Tento svet vás nikdy neurobí šťastnými.“
Dňa 8. januára 1995: „Prosím, darujte mi vaše problémy a starosti, lebo iba Boh vás vie od nich oslobodiť. Modlite sa túto modlitbu: 'Bože, odovzdávam Ti celú svoju minulosť a vkladám do Teba celú svoju budúcnosť. Ďakujem Ti za dnešok, ktorý mi dávaš. A ďakujem Ti preto, lebo si so mnou a môžem sa radovať, lebo viem, že Ty si ma nikdy neopustil.' Prosím, proste Boha, aby vám dal pochopiť túto modlitbu. A tak vaše srdce zaplaví jednoduchá detská radosť každý deň.“
Dňa 5. marca 1995: "Prosím Boha o jedinú vec. A to, aby vo vás nechal svoj pokoj. Tento čas je zlodejom pokoja. Prosím, povedzte Bohu: 'Milujem, a preto ľutujem. Milujem, a preto odpúšťam. Milujem a to je môj pokoj.'"
Posledné posolstvo.
V nedeľu 6. augusta 1995, na piate výročie údajného prvého zjavenia Panny Márie v Litmanovej, prišlo vyše 100 tisíc pútnikov.
Po zjavení sa Katka Češelková obrátila na pútnikov slovami: „Panna Mária pri dnešnom stretnutí bola oblečená celá v bielom. Nemala ani ruženec, ani korunu. Bola bosá. Bola veľmi vážna. Chcem vám povedať, že Ona stále zostáva tu, na tejto hore. A stále bude pomáhať každému jednému z vás...“
Ivetka Korčáková tlmočila údajné posledné posolstvo Panny Márie: "Sláva Isusu Christu! Panna Mária dnes povedala: 'Moje drahé deti! Toto moje zjavenie tu je posledné. Milujem vás. A ďakujem všetkým za to, čo ste tu pre mňa urobili. Moje milované deti! Takto som to chcela, aby vás to prebudilo zo sna prázdnoty. Aby ste pochopili, že potrebujete obrátenie. Pre túto dobu potrebujete obrátenie! Prosím, prosím! Zostávam na tejto hore prítomná. Začnite teraz uvažovať nad mojimi posolstvami! Zostaňte v mojom srdci pre túto dobu! Pretože potrebujete byť viac jednoduchí a ostražití. Prichádza doba, ktorá je už tu. Zostaňte teda ako deti. Úplne slobodní pre Boha. Prosím, rozmýšľajte nad tým, čo hovorím! Ja vás milujem a čakám na vás v Nebi...'"
Úkazy.
Aj Litmanovú podobne ako iné miesta zjavení sprevádzali údajne ťažko vysvetliteľné uzdravenia či prírodné úkazy. 
Známy je tzv. „slnečný zázrak “, ktorý pútnici popisujú ako rotujúce slnko, objavenie sa viacerých sĺnc, či iné zmeny na slnku. Keďže nemali charakter súkromného videnia, pozorovalo ich niekoľko tisíc pútnikov a to viackrát. Sú údajne zachytené aj fotograficky.
Elena Šubjaková, redakcia Duchovného života, Slovenská televízia: „Okrem iného je zaujímavé, že keď sa hovorí o vierohodnosti litmanovských zjavení, nikde sa nespomínajú zvláštne znamenia na slnku. Stalo sa to dvakrát a úkaz videlo niekoľko tisíc ľudí. Opísali mi ho viacerí ľudia nezávisle od seba, medzi nimi aj starosta obce, miestny kňaz, deti.“ (Slovenský denník, 14. nov. 1991)
Mgr. Oľga Gromová, Bojnice: „Som učiteľka slovenského jazyka a dejepisu. V roku 1991, 6. septembra, som bola s celou rodinou v Litmanovej. Keď sme schádzali z hory, zbadali sme viacerých ľudí kľačať a modliť sa. Niektorí nás upozorňovali na slnko. Ja som ho videla zelené. Guľa sa krútila, približovala, akoby chcela na nás spadnúť, a znovu sa vzďaľovala. Vnútri som zazrela akési fliačky. Mne to pripadalo, že majú tvar ruží. Okolo zeleného slnka sa mi javil oranžový kruh. Starší syn videl cez slnko aj kríž. Viacerí ľudia videli kríž. Panne Márii som sľúbila, že sa budem denne modliť ruženec.“
Michal Semančík, Spišské Podhradie: „... mimoriadnu udalosť, ktorú som zažil spolu s manželmi Gadušovými zo Spišského Podhradia a manželmi Furmanovými z Domaňoviec na hore Zvir v Litmanovej. Bolo to v júni 1992. Keď som sa blížil k lesu, ešte som sa z diaľky lúčil s týmto vzácnym miestom. Zrazu 4 ženy za mnou pozerali do fliaš, v ktorých mali nabratú vodu. Keď som u prvej zbadal, že v strede fľaše má sviecu, čo horí, zmocnil sa ma úžas. Ďalšia žena mala vo fľaši žiariaci kríž, na ktorom bolo aj umučenie. Táto žena fľašu aj obrátila, avšak kríž ostal neporušený. Tretia žena mala vo fľaši bielu Hostiu a štvrtá zlatý kalich s umeleckými ozdobami. Moja suseda vybrala z tašky svoje fľaše s vodou a tak isto aj ich známa, pani Furmanová. V ich fľašiach sa objavili v slnku také isté obrazy. Ja som sa rozhliadol po okolí, či neuvidím niekoho s fotoaparátom, ale už som nikoho nevidel.“
Etela Kolečanská, Spišská Nová Ves: "Bolo to 4. júla 1992. Po ruženci som v tichu čakala na posolstvo. Zrazu pozriem hore… Okolo slnka sa vytvorila rubínová žiara, prechádzajúc do bledofialova a zo slnka sa stala prekrásna biela Hostia. Okolo nej bol prstenec. Potom sa Hostia rozostúpila napoly a na slnku sa vytvoril kríž, potom silueta Panny Márie, srdca a nakoniec jasličky. Rubínová farba sa zmenila na zlatú a vytvorila monštranciu bez podstavca. Keď som sa potom pozrela na ľudí, videla som na ich šatách žlté fľaky a na tvárach fialové a čierne. 
Mária Igazová, Rybany: „Na tretie výročie zjavenia v Litmanovej som videla úkaz - fľaky na tvárach okolostojacich. Aj som sa o tom zmienila nahlas, trikrát, ale nikto nereagoval.“
Eleonóra Cibirová, Prievidza: "Na púti v Litmanovej 8. augusta 1993 sme so sestrou a neterou boli svedkami toho úkazu na slnku, ktoré vyzeralo ako Hostia a ktoré kmitalo a okolo neho sa striedali rôzne farby. Nakoniec sa zo slnka spustili tri široké zlaté lúče, ktoré siahali až na zem. Jeden z nich padol na ľudí, ktorí išli pred nami a tiež mali zlaté šaty a vlasy."
Cirkevné skúmanie zjavení.
Zjavenia skúma cirkev. Na prešovskom gréckokatolíckom arcibiskupstve bola vytvorená aj komisia pre Litmanovú. Tá zatiaľ nepotvrdila pravosť zjavení.
Dikastérium pre náuku viery udelilo 9. júla zjaveniam status „nihil obstat“, ktorý sa síce nevyjadruje k nadprirodzenosti údajných zjavení, ale umožňuje schváliť verejný kult. Toto schválenie vzišlo zo žiadosti prešovského metropolitu Jonáša, ktoré opakovalo žiadosť z roku 2011, ale už na základe nových noriem, schválených pápežom Františkom.

</doc>
<doc id="108782" url="https://sk.wikipedia.org/wiki?curid=108782" title="Palatínska kongregácia">
Palatínska kongregácia

Palatínska kongregácia alebo súdne španstvo (lat. "generalis congragatio", "iudicium generale", "proclamata congregatio") bola súdnym fórom palatína v stredovekom Uhorsku. Prvýkrát sa objavili v 12. storočí za vlády Bela III.
Vyhlasovala sa vždy dopredu pre určité komitáty, aby sa zhromaždila šľachta z týchto komitátov. Palatínske kongregácie sa konávali vonku na poli od konca jari do začiatku jesene. Riešili sa tu kriminálne činy všetkých druhov, majetkovo-právne spory šľachty. 
Tribunál takéhoto súdu tvoril palatín a dvaja prísediaci. Spočiatku to boli bilóti, neskôr si palatín vyberal dvoch šľachticov z radov miestnej šľachty ("iudicis duo megales"). Začiatkom 13. storočia si šľachta vymohla, že si bude sama vyberať dvoch šľachticov, neskôr štyroch.
Palatínske kongregácie sa udržali aj v 13. a 14. storočí. Prežívali ešte do polovice 15. storočia. Zanikli za vlády Mateja Korvína.

</doc>
<doc id="108783" url="https://sk.wikipedia.org/wiki?curid=108783" title="Ivan Baláž Kráľ">
Ivan Baláž Kráľ

Ivan Baláž Kráľ (* 3. august 1978, Prešov) je slovenský básnik a publicista.
Životopis.
Predstaviteľ a spolutvorca slovenskej literárnej a výtvarnej AUTENTY, člen Spolku slovenských spisovateľov. Narodil sa v Prešove. Vzdelanie získaval na Strednej priemyselnej škole v Prešove, RKCMBF Univerzity Komenského, (teológia, etika Mgr.). Vzdelanie z dejín umenia v Košiciach. V štúdiách pokračoval v Ružomberku (žurnalistika, reklama - PhD.) a v Legnici (PL, ekonomika a manažment podniku, magister 20142016). Je študentom poslednej generácie profesora Tadeusza Zasępu, (rovnako ako režisér Roman Polanski (US) a režisérka a scenáristka Agnieszka Holland (PL/GB).
V rokoch 19971999 sa angažoval v oblasti charity a sociálnej práce (www.gkcharita-po.sk), od roku 1999 v učiteľskom povolaní. Neskôr sa venoval výskumu slovenského mediálneho prostredia. Poradca a tvorca reklamných komunikátov V rokoch 20052008 pôsobil na Katedre žurnalistiky FF-KU v Ružomberku (reklama, vplyv reklamy na spotrebiteľa, marketing, masmédiá). Expert na spotrebiteľské správanie, slogany a branding. Tvorca slogany.sk. Od roku 1996 sa profesionálne venuje literárnej i výtvarnej tvorbe a dizajnu. Je spoluzakladateľom a členom medzinárodnej spoločnosti AREIOS PAGOS (2000), ktorá prepája umenie, vedu a marketing. Vedie literárny klub MANU FECIT s celoslovenskou pôsobnosťou. V období rokov 20092011 pedagóg na Katedre masmediálnej komunikácie FMK – UCM v Trnave (Reklama, marketing, médiá). Spolutvorca a prvý šéfredaktor ročenky MUUZA 20092010, ktorú viedol spolu s fotografom Tiborom Huszárom. Huszár ovplyvnil jeho výtvarnú tvorbu (Trnavské obdobie) k abstrahovaniu kompozície. V rokoch 20102013 pôsobil na International School of Management v Prešove (PR, Reklama, CI) a v roku 2012 i na Súkromnej vysokej škole ekonomických štúdií v Prahe v Česku (reklama). V rokoch 20172023 pôsobil ako kurátor a vedúci oddelenia marketingu STM v Košiciach. Od roku 2024 vedie Múzeum Vojtecha Löfflera v Košiciach, kde pôsobí aj ako kurátor výtvarných a filmových projektov.
Tvorba.
Počiatky jeho tvorby siahajú do detstva. Publikoval časopisecky. Knižný debut mu vyšiel až v roku 2000. Básnické videnie autora ovplyvnil symbolizmus (Jean Nicolas Arthur Rimbaud), existencializmus (J. P. Sartre), neskôr Charles Bukowski a viaceré postmoderné formy. Okrem poézie sa okrajovo venuje próze, scenáristike a dramaturgii.
Autor sa venuje témam existencie, lásky, intimity vzťahu, slobody, zmyslu života a osobnej spravodlivosti. Jeho poézia je plná symbolov, zvratov, filozofických a krátkych ideových náčrtov – náznakov a kódov (kódový transfer). Pomocou nich v dielach vytvára ideové a funkčné roviny. Básnik v diele reflektuje výhradne na to, čo zažil, videl, cítil, sníval a prežíval. Básne i prózy sú intersubjektívnym príbehom, ktorému autor dáva literárnu podobu. Používa integrovaný rým a integrovanú asonanciu. Tie vkladá do voľného verša s pop-jazzovým rytmom.
Jeho poézia je intímna a autobiografická. Okrem klasických básnických prostriedkov sa autor silne inšpiruje symbolickou funkciou slov. Čerpá z kultúrnych a konzumných archetypov. V tvorbe Ivana Baláža Kráľa sa stretávame s náročnými ideovými náčrtmi, ktoré sú spracované jednoduchou vonkajšou formou. Čitateľ odhalí z textu to, čo sám zrkadlí na zážitkoch, skúsenostiach a poznatkoch. Básne ostávajú napriek tomu štýlovo čisté, otvorené a príťažlivé.
Vo výtvarnom umení sa venuje teórii a dejinám súčasného umenia a kurátorskej činnosti a tvorbe reklamy. Ako výtvarník sa fokusuje na figurálnu maľbu (1999) a v menšom meradle i plastiku (1996). Autor vo svojej tvorbe silne nadväzuje na slovenskú modernu. Jeho výtvarné videnie ovplyvnili najmä modernisti (M. Galanda a Ľ. Fulla, K. Sokol, I. Weiner-Kráľ) ale aj postmodernista Peter Baláž, kubistické koncepty I. Vysočana, a francúzsky kubizmus (G. Braque). Z techník používa najmä kresbu rudkou, tuš, temperu, akryl a gvaš a ich vzájomné kombinácie. Programovo si všíma človeka a život. Ukazuje vnútorný boj v jednoduchej, silne abstrahovanej figurálnej kompozícii. Aj keď je kurátorom mnohých výtvarných projektov, sám vystavuje veľmi málo. Jeho diela najčastejšie nájdeme v zbierkach zberateľov umenia.

</doc>
<doc id="108792" url="https://sk.wikipedia.org/wiki?curid=108792" title="Kraniovertebrálne skĺbenie">
Kraniovertebrálne skĺbenie

Kraniovertebrálne skĺbenie alebo kraniovertebrálne spojenie je zložitý systém kĺbov a väzov, ktorý spája záhlavnú kosť (a teda lebku) s atlasom a čapovcom.
Skladá sa z viacerých samostatných kĺbov, avšak funguje ako jeden funkčný celok:
Articulatio atlantooccipitalis (nosičovozáhlavný kĺb).
Je to párový kĺb medzi atlasom ("facies articulares superiores"; jamky kĺbu) a záhlavnou kosťou ("condyli occipitales"; hlavice kĺbu). Výsledkom je spoločná rotačná plocha s tvarom podobným ragbyovej lopte. Tá umožňuje hlavne kývavé pohyby dopredu a dozadu a v menšej miere i úklony. Kĺb zásobuje arteria vertebralis a arteria meningea posterior a inervujú ho vetvičky z nervus suboccipitalis.
Articulatio atlantoaxialis (nosičovočapovcový kĺb).
Trojkĺbový komplex:
Articulatio atlantoaxialis mediana (stredový nosičovočapovcový kĺb).
Je kĺbne spojenie medzi zubom čapovca ("dens axis") a predným oblúkom atlasu ("arcus anterior atlantis"). Voľné kĺbne puzdro umožňuje otáčanie atlasu okolo zubu čapovca až 30° na každú stranu. Zosiluje ho niekoľko väzov:
Celý tento komplex väzov spredu prikrýva "membrana atlantooccipitalis anterior" (predná nosičovozáhlavná membrána) a "membrana atlantoaxialis anterior" (predná nosičovočapovcová membrána). Zozadu tento komplex kryje "membrana tectoria".
Kĺb je zásobený krvou z arteria vertebralis, inervovaný z predných vetiev C1 a C2.
Articulatio atlantoaxialis lateralis (bočný nosičovočapovcový kĺb).
Párový kĺb, ktorý spája "processus articulares" stavcov C1 a C2. Jeho osobitosťou je voľnejšie kĺbne puzdro, ktoré umožňuje vzájomné otáčanie atlasu a čapovca. Kĺb je zásobený z arteria vertebralis a inervovaný vetvičkou zadnej vetvy C2.

</doc>
<doc id="108793" url="https://sk.wikipedia.org/wiki?curid=108793" title="Fytoalexín">
Fytoalexín

Fytoalexíny (z gr. "phyton" - rastlina, "alexein" - brániť sa) sú nízkomolekulárne, nebielkovinové rastlinné obranné látky, ktoré sa za normálnych podmienok v rastlinách nenachádzajú, ale tvoria sa až po napadnutí rastliny patogénom. Pre niektoré patogény (väčšinou pre parazitické huby, ale aj pre niektoré baktérie) sú toxické. Zaraďujeme ich medzi sekundárne metabolity. Fytoalexíny zahŕňajú množstvo rôznych typov látok, ktoré sú druhovo špecifické (napr. terpenoidy, alkaloidy, flavonoidy a podobne). Sú však málo špecifické na druh patogéna a môžu sa tvoriť aj pri inom druhu stresu (napr. pri postriekaní medenými soľami).
Syntéza fytoalexínov sa v rastlinách spúšťa pomocou špecifických látok, ktoré nazývame elicitory. Sú to látky, ktoré dokážu rastlinné bunky rozoznávať svojimi receptormi. Môžu to byť jednak látky uvoľňované z tela patogéna, alebo vzniknuté rozkladnou činnosťou patogéna na bunky rastliny. Tieto látky po naviazaní na receptor spúšťajú v rastlinách poplachový signál. Poplachový signál vyvolá v rastlinách odpoveď vo forme tvorby obranných látok.
Poplachový signál po napadnutí niektorej časti rastliny nespúšťa len lokálnu obrannú reakciu, ale často vedie aj spusteniu obranných reakcií v celej rastline, čo nazývame Systémová získaná rezistencia (SAR).

</doc>
<doc id="108794" url="https://sk.wikipedia.org/wiki?curid=108794" title="Moja Reč">
Moja Reč

Moja Reč je slovenské hip-hopové trio, ktoré tvoria rapperi Delik a Supa a producent Jozef Engerer pôvodom z Handlovej. Spolupracujú aj s kapelou Komplot.
Po nezhode v roku 2017 sa rozpadli, avšak v roku 2020 ohlásili comeback.
V roku 2004 nahrali demo, na ktorom sa nachádza 14 skladieb, z toho prvých sedem s Komplotom a ďalších sedem je nahraných do podkladov z ktorých 5 je od Ramona a 2 od Veca. Demo je k dispozícii zadarmo na stiahnutie na rôznych internetových stránkach.
V roku 2006 vydali "Dobrí chlapci mixtape vol. 1" obsahujúci 19 skladieb a ku koncu toho roka vydali aj debutový album "S/M show" s hosťami ako H16, Vec, Supercrooo alebo Idea. Fanúšikovia aj kritici dosť kritizovali zvuk albumu, skupina ho v roku 2008 dala na voľné stiahnutie s vylepšeným zvukom.
V roku 2007 vydali mixtape s názvom "Dobrí chlapci mixtape vol. 2", obsahuje 10 skladieb. V roku 2009 vydali 2CD album s názvom "Dual Shock" ktorý obsahuje 32 skladieb. V roku 2011 vydali CD album s názvom "Dobrí Chlapci 3". Album obsahuje 22 skladieb.
Skupina Moja Reč vypustila 11. júla 2012 do sveta svoju prvú kolekciu oblečenia pod názvom "MR Wear".
4. apríla 2016 skupina po piatich rokoch vypúšťa ďalší album s názvom "Offline". Na albume sa o všetky produkcie postaral Jozef Engerer. Okrem Delika a Supu môžeme na mikrofóne počuť Moma, Separa, Majka Spirita, Veca, Sergeia Barracudu, Pil C-iho, ADissa, skupinu Sendreiovci a speváka Andreasa.
V roku 2017 nastali nezhody medzi členmi skupiny. Na povrch sa tieto nezhody dostali po tom ako Delik neprišiel na koncert v Trnave a na svojom Facebookovom profile, odpovedal na komentár fanúšičky, že dúfa, že ich čoskoro uvidí v plnom zložení, komentárom „To ťažko“. Supa sa k situácií vyjadril v hosťovačke na albume Paulieho Garanda, "Nirvana", v pesničke „Loyalty“ a Delik v hosťovačke na albume Aless, "18", v pesničke „Rešpektujem“. 26. júna 2017 sa Supa vo videu „Kvadratúra kruhu“, oficiálne vyjadril k situácií. Vo videu oficiálne oznámil, že Delik opustil skupinu kvôli nezrovnalostiam medzi ním a Supom s Jozefom Engererom. Rovnaký názov „Kvadratúra kruhu“ (a text ostro namierený proti Delikovi a jeho správaniu sa na koncertoch a v osobnom živote) však mal mať aj nedokončený Supov diss-track, časť z ktorého unikla zo štúdia za nevyjasnených okolností a na YouTube ju najmenej na niekoľko týždňov uverejnila neznáma osoba pod nickom „Análny Yaksha“.
Moja Reč fungovala od roku 2017 v zložení reper Supa a producent Jozef Engerer, pod názvom MOJA RECords, čo je vlastne ich vlastné vydavateľstvo. Pod ním ďalej chceli vydávať merch Moja Reč a ďalšie albumy, Supov druhý sólo album, pokračovanie na jeho debut "Čierne dni", s názvom "Biele noci". Album vyšiel v auguste 2018.
V marci 2020 vydala Moja Reč, opäť v pôvodnom zložení s Delikom, nový track „Zase doma“, následne v máji 2020 ďalší nový track „Chybičky krásy“, ktoré boli súčasťou nového pripravovaného albumu pod heslom "Zasedoma", ktorý mal naplánovaný release na september 2020. Svoj comeback potvrdili aj v relácii Sunday Session s Osťom.
V októbri 2022 pribudlo k sérií mixtejpov a albumov „Dobrí chlapci“ jej štvrté pokračovanie.
 14. "Spomienky na časy" (ft. Moja Reč)
 04. "16 bars" (ft. Moja Reč) 
 10. "Ty nikdy" (ft. Moja Reč &amp; Tafrob) 
 "Nemáte pevné základy" 
 13. D-Tonate - "Mnoho podob" (ft. Moja Reč &amp; Idea)
 20. Kateřina Winterová, Moja Reč, Vec &amp; Supercrooo - "Dávej bacha"
 04. Moja Reč - "Slam panch contest" 
 04. "Technika" (ft. Moja Reč) 
 08. "Ideme tour" (ft. Moja Reč) 
 05. Moja Reč - "1, 2, 3, 4"
 12. "Nikdy nemám dosť" (ft. Moja Reč) 
 02. Majk Spirit, Opak, Supa - "Návod" 
 05. "Máme vás" (MCs remix) (ft. Moja Reč &amp; Strapo) 
 10. Moja Reč - "Máš pravdu" (ft. Komplot)
 "Musíš si to ošéfovat" (Emeres remix) (ft. Moja Reč)
 04. "Musíš si to ošéfovat" (ft. Moja Reč) 
 "Tozmemi (remix 2007)" (ft. H16, Zverina &amp; Moja Reč) 
 08. Moja Reč - "Sieť" (ft. Marián Čekovský)
 11. "O čo ti ide?!" (ft. Supa) 
 02. Moja Reč - "Kde mám love" 
 08. Moja Reč - "Step back" (DJ Logic mashup)
 09. Supa - "Skit" 
 15. Moja Reč - "Daj ho von" (Zverina speaks)
 22. Moja Reč - "Malí suckers"
 38. Moja Reč - "Skit" 
 13. Moja Reč - "Piče a kokoti" (DJ Sven mashup)
 12. "Čo ťa neminie" (ft. Zverina, Moja Reč, Jay Diesel, Vec, DJ Lucco &amp; Hafner)
 11. "Komu môžem veriť" (ft. Moja Reč) 
 07. "Noční směna" (ft. Supa) 
 19. Supa - "Merde" 
 "Démon s telom" (ft. Supa)
 20. "Démon s telom" (Peko Estrogen remix) (ft. Supa)
 "Kde mám love" 
 "Pre fans"
 09. "Hra" (ft. Dannie &amp; Moja Reč) 
 08. "NeMiJe" (ft. Moja Reč) 
 03. Opak &amp; Supa - "Battle" 
 04. Opak &amp; Supa - "Kto z koho" 
 07. Moja Reč - "Hľadám únik" 
 16. "Ak to takto pôjde ďalej" (ft. Moja Reč) 
 09. "Tu" (ft. Supa) 
 14. Moja Reč - "Džungla!"
 11. Moja Reč - "Wipeout" 
 07. "Stále taký istý" (ft. Supa)
 13. Supa - "Paviel shit"
 "Vianočná" (ft. Moja Reč, Zverina &amp; Hafner)
 08. "Tu" (Undotrib remix) (ft. Supa)
 18. "Tu" (Side9000 remix) (ft. Supa)
 10. "Ona a on" (ft. Supa) 
 "Uletieť" (ft. Supa) 
 "René Gát píše Romanovi Dickovi" 
 05. "Libertas" (ft. Supa &amp; Majco8Kuna)
 06. PSH - "Udělejte bordel" (ft. Moja Reč) 
 "Grizzly (remix)" (ft. Zverina, Vladimir 518, Čistychov, LA4, Tafrob, Delik, Ektor, Otecko, Supa, Idea, Boy Wonder, Hugo Toxxx, Fosco Alma, Marat, Majk Spirit, Jay Diesel, Indy, Vec, Paulie Garand, Oliver Lowe, Luzer, Orion, L.D. &amp; Rest)
 08. "Amsterdam" (ft. Moja Reč) 
 15. "Ľadová princezná" (ft. Supa, Greg Delcore &amp; D-Tonate) 
 12. "Teraz mám to, čo ty iba chceš" (ft. Supa) 
 21. "Promotér" (ft. UL Farma &amp; Supa)
 "MBK Baník Handlová"
 "Som čierna" (ft. Gyöngyi Bodišová)
 06. "Vidím pozitívne" (ft. Supa)
 08. "T.B.B.Č. ?" (ft. Strapo &amp; Supa)
 12. "Ešte jedno" (ft. Supa)
 "Starí kokoti" (ft. Vec) 
 08. "Promotér" (ft. Supa &amp; Idea)
 "Toto je Hip Hop" (ft. Mišo Biely, Otecko, Opak, Vec, Supa, Delik, Vladimir 518, Majk Spirit, Čistychov, Orion, DNA, Moe &amp; Zverina)
 17. "Uletieť" (ft. Supa)
 "Dřív možná" (ft. Supa) 
 12. "Fenomén" (ft. Moja Reč) 
 "Zatím co jsem byl high" (ft. Moja Reč) 
 08. "Čo bude keď" (ft. Supa &amp; Skipe)
 14. "VšetkoSpoluHrá" (ft. Supa) 
 Križujeme mapu Remix ft. Idea
 04. "Volám ti z búdky" (ft. Supa) 
 "Menejcennosť" (ft. Moja Reč) 
 06. "Chcel som len" (ft. Supa)
 "Tango (ft. Supa) 
 19. "Moji zlatí" (ft. Supa)
 12. "Poď si pre mňa" (ft. Moja Reč) 
 04. "Milujem" (ft. Moja Reč) 
 09. Supa ft. Biomat - "What's the dill"
 15. "Myslim to vážně" (ft. Supa) 
 01. Moja Reč - "Kúsok" (ft. Zdenka Predná) 
 12. DJ Mad Skill - "Set for life" (ft. Nironic &amp; Moja Reč) 
 05. "Blázon čas" (ft. Moja Reč) 
 05. "Hej Ty" (ft. Supa)
 "Neuhýbam z cesty" (ft. Supa)
 "Hip-Hop (remix)" (ft. Vec, Idea, Separ, Supa, Jay Diesel &amp; Nironic) 
 "Redbull King of the Rock"
 11. "Není sa za čo hanbiť 2" (ft. Moja Reč) 
Diskografia.
Mimoalbumové skladby.
2012.
"Timeout" ft. Supa
 05. "Pomotaná hlava" (ft. Supa)
 1. "Všetko bude OK" (ft. Supa)
 15. "3X a dosť" (ft. Supa) 
 09. "Hovoria mi" (ft. Supa)
 "Nemám zájem (SK remix)" (ft. Vec, Moja Reč &amp; Boy Wonder) 
 06. "Jednou nás budou hrát, mami" (ft. Modré Hory, Moja Reč)
 "List 6" 
 08. "Na dne" (ft. Moja Reč)
 08. "Komu môžem veriť" (H16 ft. Moja Reč)
 20. "Tá žena je horor" (Moja Reč ft. Ivanhoe)
 21. "Mám byť taký aky niesom" (ft. Moja Reč)
 22. "Nieste Kompatibilný" (ft. Moja Reč)
 "Always &amp; Forever" (Wyrus ft.Supa &amp; Bošo)
 21. "Iluzionisti" (ft.Moja Reč , Idea)
 3. "Chcem trocha viac" (ft.Supa)
 "Edaj Nasvaľi" (ft.Moja Reč a Sendreiovci )
 11. "To najlepšie príde" (ft.Supa,Martina Fabová )
 13. "Prezident" (ft.Supa)
 "Život na živo" (Sloboda tour track)
 13. "Oči" (ft.Supa)
 16. "Celú noc (remix)" (ft.Orion, Ben Cristovao, Supa, Ektor )
 "Ulož ma spať" (ft. Supa)
 5. "Spokojný" (ft.Supa)
 "Zombieland" (lost demo , 2010)
 "Znadhladom" (ft.Supa &amp; Majco8 Kuna) 
 "Čierny biely" (ft.Supa , Gulo Čar)
 3. "Zázrak" (ft.Supa) 
 5. "Tělo" (ft. Supa) 
 5. "Na druhej strane" (ft.Supa) 
2014.
"Cesta" ft. Delik, Kay Buriánek (prod. Mike Trafik)
 ?. "Have no money" (ft.Supa,Layla)
Step back / Otec pije (2006)
1,2,3/Bereme Všetko/Hitmaker (2007)
Slovensko ft. Šani Sási (2009)
Vstaň a ži (2009) -Kvôli problémom sa nedotočil .
Križujeme mapu ft. Idea (2011)
M.J. (2011)
Nočný Let (2011)
Pinky a Brain (2012)
Dávej bacha (2006)
Ideme Tour ft. Moja Reč (2007)
Máme vás (MCs Remix) ft. Moja Reč , Strapo (2007)
Tu ft. Supa (2008)
Vianočný Clip ft. Moja Reč , Zverina ,Hafner (2009)
Libertas/Mesto Hriechu ft. Supa ,Majco8kuna (2010)
Ešte jedno (2010) prod. Stym
Toto je Hip-Hop ft. Mišo Biely, Otecko, Opak, Vec, Supa, Delik, Vladimir 518, Majk Spirit, Čistychov, Orion, 9.DNA, Moe &amp; Zverina (2010)
Moji zlatí ft. Supa (2012)
 "Redbull King of the Rock" (2012) 
 "Tělo" ft. Supa (2013) 
 "Handlová je späť" (2013) (one take)
 "Always &amp; Forever" (Wyrus ft.Supa &amp; Bošo)
 "Edaj Nasvaľi" (ft.Moja Reč a Sendreiovci )
 "To najlepšie príde" (ft.Supa,Martina Fabová )
 "Znadhladom" (ft.Supa &amp; Majco8 Kuna) 
 "Čierny biely" (ft.Supa , Gulo Čar)
 "Hudba"
 "Prezident" (ft.Supa) 

</doc>
<doc id="108796" url="https://sk.wikipedia.org/wiki?curid=108796" title="John Adams">
John Adams

John Adams môže byť:

</doc>
<doc id="108799" url="https://sk.wikipedia.org/wiki?curid=108799" title="Frédéric Bastiat">
Frédéric Bastiat

Fréderic Bastiat (* 30. jún 1801, Bayonne, Francúzska republika – † 24. december 1850, Rím, Pápežský štát) bol francúzsky liberálny ekonóm a politik. Svojimi satirickými dielami propagoval myšlienky voľného trhu a vysmieval sa protekcionizmu. Bol liberálnym členom francúzskeho Národného zhromaždenia (Assemblée nationale).
Životopis.
Narodil sa v Bayonne v Akvitánsku vo významnej obchodníckej rodine. V roku 1808 mu zomrela matka, v roku 1810 zomrel aj jeho otec a Frédérica sa ujali starý otec a teta.
Od roku 1812 študoval na školách v Bayonne, v Saint-Sever a nakoniec v benediktínskej Abbaye-École de Sorèze. V roku 1818 opustil školu, aby sa pripojil k rodinnému podniku ako vývozca. Podľa ekonóma Thomasa DiLorenza práve táto skúsenosť s niektorými dopadmi štátnej regulácie na trh výrazne ovplyvnila jeho neskoršie diela.
Po smrti starého otca v roku 1825 Bastiat zdedil majetok v Mugrone, čo mu umožnilo venovať čas štúdiu. Spolu so svojím priateľom a susedom Félixom Coudroyom "prelúskali množstvo kníh o filozofii, histórii, politike, náboženstve, politickej ekonómii atď." Coudroy bol pôvodne obdivovateľ Rousseaua a teda socialista, ale Bastiatovi sa ho podarilo zmeniť na klasického liberála.
V roku 1825 bol prijatý do bayonnskej slobodomurárskej lóže "La Zélée" (fr. Horlivá)..
V roku 1831 si Frédéric Bastiat vzal za manželku Marie Clotilde Hiartovú, ale krátko po svadbe sa rozišli. V tom istom roku bol vymenovaný za zmierovacieho sudcu mugronského kantónu. V rokoch 1833 a 1839 bol zvolený za člena mugronského zastupiteľstva.
Bastiatov prvý známejší článok "De l'influence des tarifs français et anglais sur l'avenir des deux peuples" bol uverejnený v roku 1844 v časopise Journal des Économistes a kritikmi je považovaný za jedno z najlepších literárnych argumentov v prospech voľného obchodu. Krátko po zverejnení článku Bastiat nadviazal korešpondenciu s anglickým ekonómom Richardom Cobdenom, zakladateľom Anti-Corn Law League. Cieľom tejto organizácia bolo zrušenie vysokých dovozných ciel na obilie. Bastiata jeho idea inšpirovala natoľko, že v roku 1846 spoluzaložil francúzsku obdobu, Association pour la liberté des échanges v Bordeaux a v roku 1847 založil ďalšiu pobočku tejto organizácie aj v Paríži. Koncom roku sa stal šéfredaktorom týždenníka "Le Libre Échange" a vzdal sa funkcie zmierovacieho sudcu mugronského kantónu.
V nasledujúcich rokoch cestoval neúnavne po Francúzsku a propagoval ideu voľného obchodu. V roku 1848 vyšla druhá časť jeho knihy "Sophismes économiques" (prvá časť vyšla v roku 1845), esej "Protectionisme et communisme" a ďalšia známa esej "L’État". 23. apríla 1848 bol zvolený do Národného zhromaždenia a o rok nato 13. mája 1849 bol znovuzvolený.
V roku 1850 mal už zdravie natoľko podlomené tuberkulózou, ktorú získal pravdepodobne pri cestách po Francúzsku, že nebol schopný zúčastňovať sa ďalších schôdzí parlamentu. Napriek tomu dokončil ďalšiu knihu "Harmonies économiques" a publikoval eseje "La Loi", "Baccalauréat et socialisme" a "Ce qu'on voit et ce qu'on ne voit pas". V septembri odcestoval do Ríma, kde 24. decembra zomrel.
Myšlienky.
Bastiat sa považuje za predstaviteľa umierneného prúdu libertarianizmu, chápal utilitarizmus a prirodzené právo ako dva vzájomne sa doplňujúce aspekty toho istého sveta. Štát pravdepodobne považoval za nevyhnutnú až praktickú záležitosť, niečo, čo by malo byť brané do úvahy, pokým to existuje. Avšak podobne ako všetci klasickí liberáli, Bastiat si udržoval hlbokú nedôveru v akúkoľvek vládu v akejkoľvek forme a zasvätil celý svoj život dokazovaniu, že vládna kontrola nad občanmi a regulácia súkromného priemyslu je neúčinná, ekonomicky ničivá a morálne nesprávna.
Najdôležitejším príspevkom Bastiata na poli ekonomiky je jeho poukazovanie na skutočnosť, že dobré ekonomické rozhodnutia majú vychádzať z dlhodobého a komplexného pohľadu, to jest nielen z pozície jedinej skupiny ľudí alebo jediného priemyselného odvetvia (výroba sviečok, v "Petícii výrobcov sviečok"), ale z pozície všetkých ľudí a všetkých priemyselných odvetví ako celku.
Bastiat bol vďaka jeho dôrazu na rolu spotrebiteľského dopytu v ekonomickom rozvoji popisovaný Markom Thorntonom, Thomasom DiLorenzom a ďalšími ekonómami ako predchodca rakúskej školy.
Klam rozbitého okna.
Klam rozbitého okna je popísaný v eseji "Čo je vidieť a čo nie je vidieť".
Malý chlapec rozbil okno. Ľudia začnú majiteľa utešovať, že malý nezbedník takto vlastne vytvoril prácu pre sklenára a podporil teda priemysel - to je to, čo je vidieť. To, čo nie je vidieť, je, že majiteľ rozbitého okna už nemôže peniaze, ktoré zaplatí sklenárovi, použiť na nákup niečoho iného.

</doc>
<doc id="108801" url="https://sk.wikipedia.org/wiki?curid=108801" title="September 2006">
September 2006



</doc>
<doc id="108802" url="https://sk.wikipedia.org/wiki?curid=108802" title="Hobart (Tasmánia)">
Hobart (Tasmánia)

Hobart je hlavné a najľudnatejšie mesto austrálskeho ostrovného štátu Tasmánia. V širšom okolí mesta žije 222 356 obyvateľov (2016), v samotnom Hobarte (City of Hobart) vyše 50 tisíc (2016). 
Bolo založené v roku 1804 ako trestanecká kolónia. Je druhým najstarším mestom v Austrálii (po Sydney). Mesto je finančným a administratívnym srdcom Tasmánie, ako aj domovským prístavom austrálskych a francúzskych antarktických operácií.

</doc>
<doc id="108806" url="https://sk.wikipedia.org/wiki?curid=108806" title="Hobart">
Hobart

Hobart môže byť:

</doc>
<doc id="108811" url="https://sk.wikipedia.org/wiki?curid=108811" title="Nabuchodonozor (Matrix)">
Nabuchodonozor (Matrix)

Nabuchodonozor je meno lietajúcej lode zo série filmov Matrix. Loď je vo filme využívaná hlavnými postavami ako Morpheus, Trinity a Neo a odohráva sa na nej dôležitá časť príbehu.
Úloha lode.
Vo filme "The Matrix" posádka tejto malej lode hľadá vyvoleného, ktorým je Neo. Keď sa im ho podarí násť a kontaktovať, dostanú ho von z matrixu do reálneho sveta. Loď je v tomto diele filmu domovom pre posádku a novým domovom pre Nea. V závere filmu je loď silne poškodená útokmi robotických síl nepriateľa. V nasledujúcich dieloch sa loď vráti do posledného ľudského mesta a pri jednom z bojov je zničená. Posádke sa podarí uniknúť.

</doc>
<doc id="108813" url="https://sk.wikipedia.org/wiki?curid=108813" title="Fytoalexíny">
Fytoalexíny



</doc>
<doc id="108816" url="https://sk.wikipedia.org/wiki?curid=108816" title="Feudálna spoločnosť">
Feudálna spoločnosť



</doc>
<doc id="108821" url="https://sk.wikipedia.org/wiki?curid=108821" title="Metabolizmus">
Metabolizmus

Metabolizmus môže byť:

</doc>
<doc id="108823" url="https://sk.wikipedia.org/wiki?curid=108823" title="Dresden">
Dresden



</doc>
<doc id="108824" url="https://sk.wikipedia.org/wiki?curid=108824" title="Dolcino z Pratu">
Dolcino z Pratu



</doc>
<doc id="108826" url="https://sk.wikipedia.org/wiki?curid=108826" title="Ubertino z Casale">
Ubertino z Casale

Ubertino z Casale (* 1259, Casale Monferrato – † okolo 1330) bol taliansky františkánsky mních, patriaci k tzv. spirituálom.
Životopis.
Do rehole vstúpil v roku 1273 v janovskej provincii, odkiaľ bol vyslaný na štúdiá do Paríža, kde pobudol deväť rokov. V roku 1285 navštívil Rím, odtiaľ pokračoval do Greccia, kde sa stretol s blahoslaveným Jánom z Parmy - zakladateľom spirituálov (alebo tzv. bratstva nasledovníkov slobodného ducha). V roku 1287 sa usadil vo Florencii v Toskánsku v spoločnosti Petra Olivi, kde sa stal lídrom spirituálov.
Spirituáli z Toskánska žiadali vo svojich kázňach návrat františkánov k absolútnej chudobe a boli aj odporcami voči vtedajšej moci, za čo si vyslúžili obvinenie z kacírstva. Pápež Benedikt XI. Ubertina preložil (lepšie povedané poslal do vyhnanstva) do Perugie, kde napísal svoje najznámejšie dielo "Arbor vitae crucifixae Jesu Christi" - "Strom života ukrižovaného Ježiša Krista". Táto práca je zbierkou alegorických, teologických a politických teórií, kde je tvrdo kritizovaná cirkev, pápežský úrad a aj františkánsky rád pre jeho nedodržiavanie ideálu chudoby.
V roku 1307 sa stal kaplánom kardinála Orsiniho. V roku 1312 bol pozvaný do Avignonu na dišputu o františkánskej chudobe. V roku 1317 bol pápežom Jánom XXII. donútený vstúpiť do benediktínskeho opátstva v Gembloux v Belgicku. Do Avignonu sa vrátil v roku 1322 na dišputu o Kristovej chudobe. V roku 1325 bol obvinený z kacírstva a keďže kardinál Orsini ho už prestal chrániť, musel z Avignonu odísť.
Pridal sa pravdepodobne k Ľudovítovi Bavorskému. Od roku 1328, kedy bol naposledy videný v jeho spoločnosti v Ríme, o Ubertinovi nie je žiadna zmienka aj keď neoficiálne správy tvrdia, že bol zavraždený ľuďmi pápeža Jána XXII. okolo roku 1330.
Fikcia.
Ubertino vystupuje ako postava v románe Meno ruže z roku 1980 od Umberta Eca.
Externé odkazy.
- životopis Ubertina z Casale

</doc>
<doc id="108827" url="https://sk.wikipedia.org/wiki?curid=108827" title="Bitka pri Jen-lingu">
Bitka pri Jen-lingu

Bitka pri Jen-lingu bola bitka, ktorá sa odohrala v roku 575 pred Kr. medzi armádami štátov Čchu a Ťin, v Období Jari a jesene. Armáda Čchu bola v zlom stave, čo využil jej protivník. Ten zaútočil na krídla armády Čchu, pričom vedel, že jej najlepšie jednotky sú sústredené v centre. Táto taktika zabezpečila armáde Ťin víťazstvo.

</doc>
<doc id="108829" url="https://sk.wikipedia.org/wiki?curid=108829" title="Implantát">
Implantát

Implantát môže byť:

</doc>
<doc id="108830" url="https://sk.wikipedia.org/wiki?curid=108830" title="Unity">
Unity

Unity môže byť:

</doc>
<doc id="108833" url="https://sk.wikipedia.org/wiki?curid=108833" title="Bitka pri Pterii">
Bitka pri Pterii

Bitka pri Pterii sa odohrala v roku 547 alebo 546 pred Kr., medzi lýdskym kráľom Krézom (Kroisos) a perzským kráľom Kýrom II. Veľkým. Perzská armáda bola vtiahnutá do vyčerpávajúcej bitky s inváznymi silami Lýdie a prinútila Kréza stiahnuť sa späť na západ za hranice vlastného kráľovstva. 

</doc>
<doc id="108837" url="https://sk.wikipedia.org/wiki?curid=108837" title="National Security Agency">
National Security Agency

National Security Agency (skratka NSA, v preklade Národná bezpečnostná agentúra) je federálna spravodajská služba Spojených štátov, spadajúca pod ministerstvo obrany.
Jej oficiálny vznik sa datuje na 4. november 1952. Dlhé desaťročia sa však jej existenciu darilo tajiť. Je zodpovedná za zhromaždovanie a analýzu cudzích komunikačných prostriedkov a taktiež zodpovedá za bezpečnosť komunikácie vlády a prezidenta USA voči prípadným podobným pokusom iných štátov.

</doc>
<doc id="108838" url="https://sk.wikipedia.org/wiki?curid=108838" title="NSA">
NSA

NSA môže byť:

</doc>
<doc id="108839" url="https://sk.wikipedia.org/wiki?curid=108839" title="Kroisos">
Kroisos

Kroisos alebo Krézus (starogr. "Κροῖσος" – "Kroisos", ; * okolo 595 pred Kr. – † cca 547 pred Kr.) bol od roku 560 pred Kr. posledný lýdsky kráľ. 
Po Alyattovej smrti sa posledným kráľom Lýdie stal jeho syn Kroisos. Bol to muž nesmierne ctižiadostivý. Po otcovi zdedil rozsiahlu prosperujúcu ríšu. Aj on podnikol celú sériu víťazných výprav proti gréckym mestám na západe Malej Ázie a s výnimkou Lýkie a Kilíkie si podrobil celú západnú Malú Áziu až po rieku Halys. 
V Lýdii sa ťažilo veľa zlata a aj preto krajina oplývala bohatstvom. Poklady, poplatky, dane a predaj občanov do otroctva na ovládanom území boli zdrojom jeho veľkého majetku. Nazhromaždil toľko pokladov, až sa jeho meno už v staroveku stalo synonymom označenia veľmi bohatého človeka. Vo svojom hlavnom meste v Sardách dal postaviť nádherné paláce, veľké prostriedky poskytol na prilákanie umelcov, básnikov a filozofov. Veľkoryso poskytoval peniaze a dary so zámerom zvýšiť svoju popularitu. Stĺpy postavené v Artemidinom chráme v Efeze, ktorý bol jedným zo siedmich divov sveta, boli z väčšej časti darom lýdskeho kráľa Kroisa. Zlaté mince z čias Kroisovej vlády s vyobrazením leva a býka sa stali najsilnejšou menou a rozšírili sa všade po vtedy známom svete.
Po štrnástich rokoch vládnutia nasledoval jeho pád. Na východe sa výbojmi perského kráľa Kýra po dobytí Médie okolo roku 553 pred Kr. Perzská ríša rozrástla až k hraniciam Lýdie a tá teraz stála Peržanom v ceste k podrobeniu si celej západnej časti Malej Ázie. Takmer všetko, čo vieme o Kroisovi, máme z Herodotových dejín. Podľa Herodota vojnu vyvolali Peržania, lebo sa usilovali na juhu Malej Ázie ovládnuť Milét a Efez. Kroisos váhal, či má s Kýrom rokovať, alebo bojovať. Nakoniec sa šiel radiť do veštiarne v Delfách, ale veštba Pýtie bola dvojzmyselná, pretože hovorila o porážke mocnej ríše. Ale ktorej? Kroisos si myslel, že tou ríšou je Perzská a zaútočil. Krátko po prvých bojoch Peržania (v roku 547 pred Kr.) obkľúčili Sardy a Kroisa zajali. Tak ako jeho život, aj koniec jeho vládnutia je opradený legendami. Podľa jednej bol odsúdený na trest smrti upálením a zomrel v Sardách. Tá optimistickejšia je, že sa stal Kýrovým radcom a priateľom a doprevádzal ho na jeho ťaženiach až do Kýrovej smrti.

</doc>
<doc id="108844" url="https://sk.wikipedia.org/wiki?curid=108844" title="Ludwig Andreas Feuerbach">
Ludwig Andreas Feuerbach

Ludwig Andreas Feuerbach (* 28. júl 1804, Landshut – † 13. september 1872, Rechenberg pri Norimbergu) bol nemecký filozof, mladohegelovec, jeden z iniciátorov antropologizmu.
Externé odkazy.
 

</doc>
<doc id="108849" url="https://sk.wikipedia.org/wiki?curid=108849" title="Mezzosoprán">
Mezzosoprán

Mezzosoprán (z tal. "mezzosoprano"; "mezzo" – pol, "sopra" – hore) je hlasový rozsah nachádzajúci sa medzi sopránom a altom. Najčastejšie ho spievajú ženy a deti, v skorších časoch aj kastráti. Oproti sopránu má tmavšiu farbu tónu a nižšie položený tónový rozsah.
Rozšírené sú tzv. "nohavicové roly", v ktorých mezzosopranistky spievajú roly mladých mužov (napr. Cherubino v Mozartovej" Figarovej svadbe".
Snáď najznámejšou mezzosopránovou rolou je Carmen v rovnomennej Bizetovej opere.

</doc>
<doc id="108850" url="https://sk.wikipedia.org/wiki?curid=108850" title="Sacha Hatala">
Sacha Hatala

Sacha Hatala (* 22. júl 1974, Paríž) je francúzska operná speváčka (mezzosoprán) slovenského pôvodu.
Štúdium.
V detstve sa venovala hre na klavír, avšak napokon sa rozhodla pre operný spev. Štúdium absolvovala na bratislavskej VŠMU a v roku 1997 v ňom pokračovala na "Conservatoire national supérieur de musique" v Paríži, kde o štyri roky získala diplom. 
Pôsobenie.
Účinkovala na operných scénach Francúzska (Opéra National de Paris - Paríž, Lyon, Rennes), Slovenska (SND), Švajčiarska (Lausanne), Španielska (Vigo), Čile (Santiago), Alžírska (Alžír) a inde. Spieva mezzosopránové i altové roly.
Externé odkazy.
 
 

</doc>
<doc id="108856" url="https://sk.wikipedia.org/wiki?curid=108856" title="Tomáš Špidlík">
Tomáš Špidlík

"Jeho Eminencia", Prof. ThDr. Tomáš Josef kardinál Špidlík SJ (* 17. december 1919, Boskovice – † 16. apríl 2010, Rím) bol český katolícky teológ, kňaz, jezuita a kardinál (nebol však biskupom). Bol považovaný za odborníka na kresťanský Východ a jeho spiritualitu.
Životopis.
Tomáš Špidlík absolvoval základnú školu a gymnázium v rodných Boskoviciach. V roku 1938 začal študovať latinčinu a českú literatúru na filozofickej fakulte v Brne. Po uzatvorení českých vysokých škôl nacistami na jeseň roku 1939 vstúpil 23. septembra 1940 do jezuitského noviciátu v Benešove. Keď aj tento obsadili nacisti, pokračoval v rokoch 19421945 v štúdiu filozofie na Velehrade. Tu zložil 24. septembra 1942 rehoľné sľuby. Jeho prípravu niekoľkokrát prerušili nútené práce nariadené najprv nemeckými, potom rumunskými a nakoniec ruskými vojakmi.
Po skončení štúdia sa Špidlík stal prefektom velehradského gymnázia. Vyučoval tu češtinu a ruštinu. V roku 1946 ho poslali na štúdium teológie do holandského Maastrichtu, kde 22. augusta 1949 prijal kňazské svätenie. V roku 1950 doplnil svoje jezuitské formačné štúdiá v talianskej Florencii. V roku 1951 už bolo zrejmé, že sa do vlasti nebude môcť vrátiť. Prizvali ho k spolupráci s Vatikánskym rozhlasom. V rokoch 195153 teda pokračoval v štúdiu na Pápežskom orientálnom inštitúte v Ríme a v roku 1954 tu obhájil doktorskú prácu "Joseph de Volokolamsk. Un chapitre de la spiritualité russe (Josef Volokolamský. Úvod do ruské spirituality)" pod vedením jezuitu prof. Irenea Hausherra. Od roku 1954 vyučoval ako docent východnú a patristickú teológiu v Ríme na Pápežskom orientálnom inštitúte, na Pápežskej gregoriánskej univerzite, na karmelitánskom inštitúte Terezianum a hosťoval na mnohých európskych i svetových univerzitách, okrem iného v St. Paul v Spojených štátoch, v Indii a v Kinshase (Zaire). V roku 1961 získal hodnosť profesora. V rokoch 19511989 bol špirituálom v rímskom Pápežskom kolégiu sv. Jána Nepomuckého (Nepomucenum). Špidlíkove české piatkové príhovory na vlnách Rádia Vatikán boli preložené do mnohých ďalších jazykov.
Tomáš Špidlík je strýkom študenta a kresťanského aktivistu Pavla Švandy, ktorého v októbri 1981 našli po augustovej návšteve Ríma a Tomáša Špidlíka mŕtveho v priepasti Macocha. Podľa niektorých názorov bol zavraždený Štátnou bezpečnosťou.
V júli 1992 navštívil Moravu, predsedal v Pustiměři Medzinárodnému stretnutiu mládeže a o týždeň nato viedol exercície mladých v Drysiciach.
V marci 1995 viedol duchovné cvičenia (exercície) pápeža Jána Pavla II. a rímskej kúrie.
Kardinálske kolégium ho vybralo, aby 18. apríla 2005 v Sixtínskej kaplnke predniesol posledný prejav ku konkláve pred voľbou pápeža, v ktorej bol nakoniec zvolený Benedikt XVI.. Prvú exhortáciu predniesol Raniero Cantalamessa. Tento zvyk zaviedla apoštolská konštitúcia "Universi Dominici Gregis". Ku kardinálom, ktorí budú voliť nového pápeža, majú prehovoriť dve významné cirkevné osobnosti o situácii, v ktorej sa v súčasnosti cirkev nachádza, a o výzvach, ktoré pred ňou stoja do budúcnosti. Sám kardinál Špidlík vzhľadom k svojmu veku nebol oprávnený voliť.
V roku 1990 odišiel do dôchodku, od roku 1991 žil a pracoval v Centro Ezio Aletti v Ríme. V roku 1996 bol Ateliér duchovného umenia Centra Aletti poverený obnovou vatikánskej kaplnky „Redemptoris Mater“, pričom kardinál Špidlík a P. Marko Rupnik zodpovedali za teologickú a umeleckú koncepciu obnovy.
Ocenenia.
V Ríme kardinála Špidlíka navštívili Alexander Dubček i Václav Havel. 28. októbra 1998 ho český prezident Václav Havel za vynikajúce zásluhy o demokracii a ľudské práva vyznamenal Radom T. G. Masaryka.
V roku 1989 ho Institute of Raleigh (North Carolina) zvolil za „Muža roka“, roku 1990 mu ten istý inštitút udelil titul „Najobdivuhodnejší muž desaťročia“ ako ocenenie významného vplyvu na americkú spoločnosť. Taliansky prezident Carlo Azeglio Ciampi 22. novembra 2003 Špidlíkovi predal najvyššie vyznamenanie za zásluhy v oblasti kultúry a umenia. (Podľa TS ČBK prijal 
„Zlatú medailu za zásluhy o kultúru a umenie“ 26. novembra 2003 z rúk talianskeho ministra kultúry Giuliana Urbaniho).
16. júna 2005 prevzal Špidlík v Neapoli prvú cenu „Corrada Ursiho“ za svoj prínos k porozumeniu medzi národmi prostredníctvom médií.
Pri príležitosti 400. výročia narodenia učiteľa národov Jana Amosa Komenského ho 26. júla 1992 mesto Uherský Brod poctilo zlatou medailou Jana Amosa Komenského. Po vydaní "Opus Magnum (L‘idée russe)" mu v roku 1994 francúzske mesto Troyes udelilo medailu čestného občianstva. O knihu prejavil osobne záujem i francúzsky premiér. 6. augusta 2005 prevzal čestné občianstvo Pustiměře.
Pri príležitosti 600. výročí úmrtia Sergeja Radonežského (13141392) ho prijal moskovský patriarcha Pimen aj prezident Michail Gorbačov. V roku 1993 bol vymenovaný za čestného člena Spoločnosti byzantských štúdií v Petrohrade.
V roku 1997 dostal dva čestné doktoráty. V máji od rumunskej univerzity v Cluj-Napoca, ktorá v ňom ocenila jedného z najväčších znalcov východnej teológie a spirituality, a v decembri od teologickej fakulty Univerzity Palackého v Olomouci. V máji 1999 získal čestný doktorát od Karlovej univerzity v Prahe.
V roku 2002 udelila Česká biskupská konferencia Tomáši Špidlíkovi Rád sv. Cyrila a Metoda za celoživotné dielo.
Pápež Ján Pavol II. menoval 21. októbra 2003 prof. Špidlíka kardinálom. Do svojho kardinálskeho erbu si Špidlík vložil heslo "Ex toto corde" (z celého srdca). Titulárnu baziliku svätej Agáty prevzal 5. februára 2004, v deň jej pamiatky. Keďže v čase svojho kreovania za kardinála mal už takmer 84 rokov a nemohol už zastávať žiadny úrad, v jeho prípade nebola potrebná biskupská konsekrácia.
Dielo.
Špidlík sa zameriaval na teológiu kresťanského Východu. Mnohí oceňujú hĺbku, poctivosť i umelecký cit jeho bádania, jeho porozumenie histórii i súčasnosti, schopnosť urobiť dávne myšlienky inšpiratívnymi pre súčasnosť.
V češtine boli vydané tieto jeho publikácie:
Duchovná literatúra 
Kresťanský Východ 
Jezuistika
Rozprávky a knižky pre deti
Iné

</doc>
<doc id="108863" url="https://sk.wikipedia.org/wiki?curid=108863" title="Vestfálsky mier">
Vestfálsky mier

Vestfálsky mier (iné názvy: westfálsky mier, mier v Osnabrücku a Münsteri) je označenie pre 11 zmlúv podpísaných v roku 1648, ktorými sa skončila tridsaťročná vojna. Rokovania o týchto zmluvách sa viedli v rokoch 1644 – 1648 v Münsteri a Osnabrücku.
Rokovania predbiehali v dvoch mestách, aby v jednom malo prednosť Francúzsko a v druhom Švédsko a čas, ktorý zabralo vyriešenie ceremoniálnych otázok bol 15 mesiacov.
Delenie.
Hlavné zmluvy:
Ojedinele sa do vestfálskeho mieru zaraďuje aj tzv. pyrenejský mier z roku 1659, ktorý ukončil vojnu medzi Francúzskom a Španielskom a ustanovil hranice týchto štátov v Pyrenejách.

</doc>
<doc id="108881" url="https://sk.wikipedia.org/wiki?curid=108881" title="Alfréd Wetzler">
Alfréd Wetzler

Alfréd Wetzler (pseudonym Jozef Lánik) (* 10. máj 1918, Trnava – † 8. február 1988, Bratislava) bol slovenský spisovateľ, antifašista, jeden z dvoch väzňov, ktorým sa podarilo ujsť z koncentračného tábora Auschwitz-Birkenau (pri meste Osvienčim). Druhým väzňom bol Rudolf Vrba, s ktorým napísali Vrbovu a Wetzlerovu správu.
Životopis.
Narodil sa v židovskej robotníckej rodine. V rokoch 1936 – 1940 pracoval ako robotník v Trnave. Za sabotáž v tehelni bol v roku 1941 zatknutý a na štyri mesiace uväznený v Bratislave. Do koncentračného tábora Auschwitz-Birkenau (pri meste Osvienčim) ho previezli 13. apríla 1942 zo slovenského pracovného a koncentračného tábora (teraz múzeum holokaustu) v Seredi. V tábore pracoval ako nosič mŕtvol či ako pisár alebo člen pracovnej skupiny vykonávajúcej pozemné práce. Z tábora sa Wetzlerovi spolu s Vrbom podarilo utiecť 7. apríla 1944. Patril medzi 12 väzňov, ktorým sa za celú dobu existencie podaril úspešný útek z tábora. Ako prvý, spoločne s Rudolfom Vrbom, vyrozprával o hrôzach, ktorých tam bol svedkom v 32 stranovej Vrbovej a Wetzlerovej správe. Cieľom Wetzlera a Vrbu bolo informovať o podmienkach v Auschwitz-Birkenau a vytvoriť medzinárodný tlak na zastavenie deportácií. 
V rokoch 1945 – 1950 pracoval ako redaktor, v rokoch 1950 – 1955 bol robotníkom v Bratislave, v rokoch 1955 – 1970 pracoval v rezorte obchodu. Od roku 1970 bol na invalidnom dôchodku, no vypomáhal v knižnici v bratislavskom Ružinove. Zomrel 8. februára 1988 v Bratislave, kde je aj pochovaný.
Tvorba.
Už v roku 1945 vydal brožúru "Oswienčim, hrobka štyroch miliónov ľudí", ktorá bola ohromujúcim svedectvom človeka, ktorý toto peklo prežíval dva roky. Napísal ju dokumentárne a faktograficky, čo len zvýšilo jej presvedčivosť. V roku 1964 sa k tejto téme vrátil ešte raz, tentokrát v beletristickej forme, keď vydal pod pseudonymom Jozef Lánik román "Čo Dante nevidel". Literárny kritik Alexander Matuška o tejto knihe napísal, že je to náš najlepší román vo svojom žánri (druhé vydanie vyšlo v roku 1989, piate vydanie v roku 2009, konečne pod jeho skutočným menom a doplnené Správou Wetzlera a Vrbu, ktorú z autorizovaného nemeckého originálu preložil M. Richter). Vďaka Alfrédovi Wetzlerovi, ktorého v jednom zo svojich článkov historik Ivan Kamenec nazval „nechceným hrdinom“, sa svet po prvý raz už v roku 1944 dozvedel o tom, čo sa deje za bránami Osvienčimu.
O Wetzlerovi.
Wetzler je jednou z ústredných postáv filmu Petra Bebjaka "Správa", ktorý je natočený na základe románu "Čo Dante nevidel".
Ocenenia.
V roku 1997 mu prezident Michal Kováč prepožičal štátne vyznamenanie Rad Ľudovíta Štúra II. triedy in memoriam. 1. januára 2007 mu prezident Slovenskej republiky Ivan Gašparovič udelil štátne vyznamenanie Kríž Milana Rastislava Štefánika I. triedy in memoriam.

</doc>
<doc id="108882" url="https://sk.wikipedia.org/wiki?curid=108882" title="Plesiosaury">
Plesiosaury

Plesiosaury (iné názvy: pleziosaury, veslojaštery; lat. "Plesiosauria") je vyhynutá skupina morských plazov z taxónu jašteroplutvé (Sauropterygia).
Žili od stredného triasu až po koniec kriedy. Patrili k rozšíreným morským skupinám. Delili sa na dva podrady: pliosaury ("Pliosauroidea") teda krátkokrké plesiosaury ako napr. kronosaurus, liopleurodon atď. a "Plesiosauroidea", čo boli dlhokrké plesiosaury s dlhým labutím krkom a malou hlavou (napr. elasmosaurus). Namiesto nôh mali tieto plazy dlhé, lancetovité plutvy, kým zavalité telo sa končilo krátkym hrotitým chvostom. Zuby mali ostré a špicaté a živili sa zrejme rybami. Kostnaté ryby kriedového obdobia sa už veľmi podobali dnešným , boli pohyblivé a plávali rýchlejšie ako dlhokrké, ale pomalšie plesiosaury. Tieto plazy používaly svoje končatiny ako veslá, ktorými (podobne ako vtáky) pohybovali nahor a nadol, ako keby odlietali. Malé a obratné kostnaté ryby lovili tak, že hlavu na dlhom krku vystreľovali do kŕdľa rýb plávajúcich pomimo. Našlo sa aj niekoľko skamenelín plesiosaurov s kosťami pterosaurov a rýb v žalúdku. To nám dovoľuje usudzovať, že plesiosaury poľovali aj na pterosaury plachtiace nízko nad hladinou, alebo zbierali exempláre, ktoré spadli do mora.
Existujú ešte plesiosaury?
Posledné plesiosaury zmizli zo zemského povrchu pred asi 65,5 mil. rokov spolu s ďalšími skupinami organizmov. Existujú však legendárne kryptozoologické príšery, ktorých opis tela sa podobá opisu tela plesiosaurov. Patrí medzi ne napríklad lochnesská príšera, cadborosaurus atď. Pokiaľ však nebudú k dispozícii rukolapné dôkazy namiesto pochybných svedectiev, plesiosaury oficiálne zostanú vyhynutá skupina.

</doc>
<doc id="108886" url="https://sk.wikipedia.org/wiki?curid=108886" title="Martin Burlas">
Martin Burlas

Martin Burlas (* 23. október 1955, Bratislava) je slovenský hudobný skladateľ.
Životopis.
Pochádza z rodiny hudobného skladateľa a muzikológa Ladislava Burlasa (* 1927 – † 2024) a etnomuzikologičky Sone Burlasovej (rod. Slávikovej; * 1927 – † 2021). Jeho brat Ivan (* 1959) je rovnako hudobným skladateľom.
Popri štúdiu na gymnáziu navštevoval v rokoch 19711975 súkromné hodiny klavíra u Márie Masarikovej a kompozície u Juraja Hatríka. V rokoch 19751980 študoval kompozíciu na VŠMU u Jána Cikkera.
Po absolvovaní pracoval šesť rokov ako hudobný režisér vo vydavateľstve Opus a sedem rokov ako hudobný režisér Slovenského rozhlasu. V roku 1986 založil hudobný súbor Mathews, neskôr Maťkovia. Bol členom zoskupení Veni Ensemble, Sleepy Motion, Vitebsk Broken s Petrom Machajdíkom, Bezmocná hŕstka, spolu s Ľubomírom Burgrom, Zuzanou Piussi a Danielom Salontayom založil skupinu Dogma. V roku 2000 založil spolu s Ľubom Burgrom, Inge Hrubaničovou, Máriusom Kopcsayom a Monikou Čertezni Združenie Pre súčasnú operu.
Spolu s Danielom Matejom a Jánom Boleslavom Kladivom je členom tria pre súčasnú hudbu OVER4tea.
Diskografia (výber).
Zdroje a kompletný zoznam: 

</doc>
<doc id="108894" url="https://sk.wikipedia.org/wiki?curid=108894" title="OPUS">
OPUS



</doc>
<doc id="108925" url="https://sk.wikipedia.org/wiki?curid=108925" title="Drážovce (okres Krupina)">
Drážovce (okres Krupina)



</doc>
<doc id="108927" url="https://sk.wikipedia.org/wiki?curid=108927" title="Randolph Henry Spencer Churchill">
Randolph Henry Spencer Churchill

Lord Randolph Henry Spencer Churchill (* 13. február 1849, Blenheim Palace, Woodstock, Spojené kráľovstvo – † 24. január 1895, Londýn) bol britský politik, sekretár, tajomník pre Indiu a minister financií, otec sira Winstona Churchilla. Po tom čo v roku 1874 zasadol do parlamentu, viedol konzervatívnu skupinu známu ako štvrtá skupina.

</doc>
<doc id="108928" url="https://sk.wikipedia.org/wiki?curid=108928" title="Dražovce (Nitra)">
Dražovce (Nitra)



</doc>
<doc id="108934" url="https://sk.wikipedia.org/wiki?curid=108934" title="Stanley Baldwin">
Stanley Baldwin

Stanley Baldwin (* 3. august 1867, Spojené kráľovstvo – † 14. december 1947, Astley Hall) bol britský politik, trikrát britským konzervativnym premiérom (1923-24, 1924-29, 1935-37).

</doc>
<doc id="108937" url="https://sk.wikipedia.org/wiki?curid=108937" title="David Lloyd George">
David Lloyd George

David Lloyd George (* 17. január 1863 – † 26. marec 1945) bol britský štátnik, predseda vlády (1916 - 1922). Zasadnutím do parlamentu v roku 1890 sa mu dostalo rýchlo prívlastku „rečník“. Waleský národovec. Bol členom rady piatich na Parížskej mierovej konferencii.

</doc>
<doc id="108939" url="https://sk.wikipedia.org/wiki?curid=108939" title="Henry Kissinger">
Henry Kissinger

Henry Kissinger (* 27. máj 1923, Fürth, Nemecko† 29. november 2023, Kent, Connecticut, Spojené štáty) bol americký diplomat. V rokoch (19681975) bol poradcom prezidenta Nixona pre otázky národnej bezpečnosti. V roku 1973 získal Nobelovu cenu za mier za podiel na dohode o ukončení bojov amerických vojsk vo Vietname.
Život.
Henry Kissinger sa narodil v Nemecku v židovskej rodine ako "Heinz Alfred Kissinger". V roku 1938 emigroval so svojou rodinou do Spojených štátov.
Tam už od pätnástich rokov pracoval v továrni a pri tom navštevoval večernú školu. Nakoniec sa stal doktorom filozofie a začal vyučovať na Harvardovej univerzite. V roku 1962 bol na tejto univerzite vymenovaný za profesora. Bol poradcom amerických prezidentov Dwight D. Eisenhowera, Johna F. Kennedyho a Lyndona B. Johnsona, ale do povedomia širšej verejnosti sa dostal až za Richarda Nixona, ktorý ho vymenoval za hlavného poradcu bezpečnosti USA.
V roku 1973 sa stal ministrom zahraničia USA a v tom istom roku mu bola udelená Nobelova cena za mier. Po zvolení Jimmyho Cartera opustil svoju vládnu funkciu.
Počas jeho pôsobenia bol spoluzodpovedný najmä za urovnanie vzťahov USA s Čínou, za americkú blízkovýchodnú politiku a kroky podniknuté pri vojne vo Vietname, ktoré viedli k ukončeniu americkej angažovanosti v Juhovýchodnej Ázii. Mierová zmluva podpísaná v Paríži s predstaviteľmi komunistického Severného Vietnamu bola hodnotená vo svete ako ukončenie vojny. Kissinger a jeho vietnamský oponent Lê Ðức Thọ boli za tieto mierové rokovania ocenení Nobelovou cenou za mier. (Lê Ðức Thọ cenu odmietol.) Zmluva však znamenala faktické ponechanie proamerického Južného Vietnamu napospas agresii komunistov, ktorá po odchode Američanov mala za následok porážku demokratických síl v krajine a nastolenie komunistickej vlády. Býva tiež často spájaný s antikomunistickým prevratom, ktorý uskutočnil Augusto Pinochet v Čile.
Aj po opustení najvyšších funkcií bol Kissinger vplyvnou postavou americkej politiky. Svojimi odporcami z ľavicovej strany politického spektra býval obviňovaný z vojnových zločinov a rozsiahleho porušovania ľudských práv. Obviňoval ho aj americký spisovateľ Joseph Heller v knihe "Gold nad zlato", kde kritizoval vládnu garnitúru, vrátane Kissingera.

</doc>
<doc id="108942" url="https://sk.wikipedia.org/wiki?curid=108942" title="Markus Aurélius">
Markus Aurélius



</doc>
<doc id="108946" url="https://sk.wikipedia.org/wiki?curid=108946" title="SK Slavia Praha">
SK Slavia Praha

SK Slavia Praha (celým názvom: Športový klub Slavia Praha) je český profesionálny futbalový klub, ktorý sídli v pražských Vršoviciach. Slavia je historicky druhý najúspešnejší český futbalový tím, získala 21 titulov z československej a českej ligy. Jedenásťkrát sa stala víťazom domáceho pohára a v roku 1938 vyhrala Stredoeurópsky pohár (Mitropa Cup), predchodcu súčasných európskych pohárov. Niekoľkokrát účinkovala v Lige majstrov UEFA a počas viac ako 130-ročnej histórie klubu v jeho drese pôsobilo mnoho reprezentantov. Svoje domáce zápasy hrá vo Fortuna Arene s kapacitou 19 370 divákov vo Vršoviciach. Klubové farby sú červená a biela.

</doc>
<doc id="108947" url="https://sk.wikipedia.org/wiki?curid=108947" title="Georges Pompidou">
Georges Pompidou

Georges Jean Raymond Pompidou (* 5. júl 1911, Montboudif, Francúzsko – † 2. apríl 1974, Paríž) bol francúzsky štátnik, politik a od roku 1969 do svojej smrti prezident Francúzska a spoluknieža Andorry.
Životopis.
Georges Jean Raymond Pompidou sa narodil 5. júla 1911 do rodiny učiteľov v dedine Montboudif v departemente Cantal rozprestierajúcom sa v centrálnej časti Francúzska. Po absolvovaní Filozofickej fakulty na prestížnej vysokej škole École normale supérieure v Paríži pokračoval v roku 1934 v šľapajach svojich rodičov a vydal sa na učiteľskú dráhu. Počas druhej svetovej vojny pedagogickú činnosť prerušil a až do kapitulácie Francúzska v roku 1940 slúžil v alpskom pešom pluku. Členom dočasnej vlády, v ktorej pôsobil ako referent pre otázky vzdelávania, sa stal po skončení druhej svetovej vojny. Práve v tomto období sa začala jeho úzka spolupráca s Charlesom de Gaulleom – od roku 1948 viedol päť rokov jeho kanceláriu. Keď v roku 1953 de Gaulle dočasne opustil politiku, Pompidou nastúpil do Rothschildovej banky a neskôr sa stal aj jej riaditeľom. Bola to pre neho príležitosť podieľať sa na hospodárskom živote krajiny a nadviazať širšiu škálu vzťahov.
V roku 1958 sa Charles de Gaulle opäť vrátil k moci a o štyri roky nato - v roku 1962 - sa po odstúpení Michela Debrésa Georges Pompidou postavil na čelo vlády. Tento post zastával šesť rokov - od 14. apríla 1962 do 10. júla 1968 a stal sa dovtedy najdlhšie vládnúcim premiérom. Vo Francúzsku sa totiž od konca druhej svetovej vojny do mája 1958 až 23-krát zmenil šéf vládneho kabinetu. Po abdikácii Charlesa de Gaullea, ktorý v apríli 1969 odstúpil potom, ako v referende neprešiel jeho návrh na reformu Senátu a na presun niektorých kompetencií na kraje, sa konali vo Francúzsku v júni 1969 prezidentské voľby. Georges Pompidou porazil v druhom kole Alaina Poher. Pompidou ziskal 58,2 % hlasov a najvyšši počet hlasov v dovtedajšej histórii. V Elyzejskom paláci, sídle francúzskeho prezidenta, pokračoval Georges Pompidou v kurze, ktorý nastolil jeho predchodca de Gaulle, ale politológovia sa zhodujú na tom, že si počínal pragmatickejšie. Na čele Francúzska bol od 15. júna 1969 až do svojej smrti 2. apríla 1974.
Georges Pompidou zdôrazňoval vážnosť umenia pri kultúrnom rozvoji krajiny. Preto prišiel prakticky hneď po svojom zvolení za prezidenta s myšlienkou vytvorenia múzea moderného umenia. Pozoruhodná budova v centre Paríža nesúca jeho meno - Centrum Pompidou - sa stala od roku 1977, keď bola otvorená, mimoriadne obľúbeným miestom a jednou z veľkých atrakcií mesta na Seine.
Referencie.
 

</doc>
<doc id="108948" url="https://sk.wikipedia.org/wiki?curid=108948" title="Anthony Eden">
Anthony Eden

Sir Anthony Eden (* 12. jún 1897, Windlestone Hall, Spojené kráľovstvo† 14. január 1977, Alvediston) bol britský štátnik, člen Konzervatívnej strany. 
V rokoch 19551957 bol premiérom, v troch funkčných obdobiach ministrom zahraničných vecí Spojeného kráľovstva.

</doc>
<doc id="108949" url="https://sk.wikipedia.org/wiki?curid=108949" title="Bitka pri Tymbre">
Bitka pri Tymbre

Bitka pri Tymbre bola rozhodujúcim vojenským stretom vojny medzi lýdskym kráľom Krézom a perzským kráľom Kýrom II. Veľkým. Odohrala sa v posledných týždňoch roku 547 pred Kr.. Kýros, ktorý prenasledoval Kréza do Lýdie po Bitke pri Pterii, sa stretol so zvyškami jeho armády v bitke na rovine severne od Sardisu a na hlavu ho porazil. To sa ukázalo ako rozhodujúci okamih celej vojny, Sardis bol obsadený a Lýdia dobytá Perziou.
Kýros údajne porazil lýdsku jazdu, pretože zápach jeho tiav vystrašil lýdske kone. Po boji bolo celé územie Lýdie pripojené k Perzskej ríši, vrátane gréckych miest v Malej Ázii, čo vyvolalo postupne eskalujúci konflikt medzi Gréckom a Perziou.
Podľa Herodota, sa Kýros po bitke choval k zajatému Krézovi s rešpektom a úctou, no je to v rozpore s Nabonidovou kronikou , jednou z babylonských kroník (hoci nie je jasné, či sa text vzťahuje na Lýdiu alebo nie).

</doc>
<doc id="108951" url="https://sk.wikipedia.org/wiki?curid=108951" title="Josef Bican">
Josef Bican

Josef Bican (* 25. september 1913, Viedeň – † 12. december 2001, Praha) bol Česko-Slovensko-rakúsky futbalista, útočník ktorý reprezentoval obidve krajiny. 
Účastník MS 1934 (hral za Rakúsko a dal jeden gól). 5x vyhral zlatú kopačku pre najlepšieho strelca Európy. V Slavii Praha odohral 240 zápasov a dal 417 gólov a tým pádom sa stal najlepším strelcom v profesionálnej kariére. Dodnes patrí medzi najlepších strelcov v histórii futbalu v počte strelených gólov v profesionálnej kariére. Po ukončení hráčskej kariéry pracoval ako tréner.

</doc>
<doc id="108952" url="https://sk.wikipedia.org/wiki?curid=108952" title="Bilót">
Bilót

Bilót alebo kráľovský sudca (lat. "bilotus regius", "bilochus regius", "iudex regis") bol menovaný kráľom, ktorému podliehal a ktorý ho poveroval svojím zastupovaním v komitáte. V každom komitáte boli dvaja. Postupne sa dostali pod právomoc hradských špánov.
Mali právo súdiť v mene kráľa nešľachticov, mali právo povolávať pred súd všetkých obyvateľov komitátu, okrem špána a vyšších predstaviteľov cirkvi. Boli tiež prísediacimi na palatínskych kongregáciách.
Táto inštitúcia bola zrušená Belom IV. v roku 1241.

</doc>
<doc id="108967" url="https://sk.wikipedia.org/wiki?curid=108967" title="Biela Masajka">
Biela Masajka

Biela Masajka je nemecká kniha.
Corinne Hofmannová sa narodila v roku 1960 v nemecko-francúzskej rodine vo Frauenfelde v kantone Thurgau. V dospelosti žila v Biele, kde 5 rokov prevádzkovala second-handový butik špecializovaný na svadobné šaty. Mala snúbenca Marka, rodičov a priateľov. S Markom sa vybrali na turistickú cestu do Afriky, do Kene. Okrem bežných safari aktivít a mestského folklóru Corinne zaujali aj urastení masajskí bojovníci, predvádzajúcí v hoteli domorodé tance. S jedným z nich – Lketingou Lemparmorijo z oblasti Samburu – sa Corinne a Marco v Mombase zoznámili. Corinne sa do exotického cudzinca zamilovala, ale tentokrát ešte zvíťazila konvencia. Vrátila sa s Markom do Švajčiarska. Onedlho sa ale vypravila do Kene druhýkrát s perspektívou, že sa možno za krásneho Masaja vydá. Spolu s ňou cestovali ako turisti jej mladší brat Erik a jeho dievča Jelly. V júni 1987 sa Corinne Hofmannová ocitla v Mombase a v Afrike potom zotrvala až do roku 1990.
Impulzívne zruší spiatočný let a svojho priateľa Stefana pošle domov samého. V Keni sa vzápätí pustí do hľadania Lketinga. Po zničujúcej ceste africkou divočinou konečne v meste nájde svojho vysnívaného muža a nasleduje ho do jeho dediny Barsaloi.
Corinne sa rozhodne zabudnúť na svoj predchádzajúci život vo Švajčiarsku a s obrovskou energiou sa snaží prekonať všetky prekážky odlišnej civilizácie a začať v Afrike nový život.
O svojom novom živote v Afrike píše v prvej knihe Biela Masajka.
Po mnohých listoch od fanúšikov sa rozhodla Corrina napísať druhú knihu Späť z Afriky. Druhý diel opisuje útek Corrine s dcérkou v roku 1990 do Švajčiarska od jej žiarlivého masajského manžela.
V tretej knihe sa je možné dozvedieť, ako dopadol návrat po niekoľkých rokoch do Afriky. Tretí diel vyšiel pod názvom Stretnutie v Barsaloi.

</doc>
<doc id="108970" url="https://sk.wikipedia.org/wiki?curid=108970" title="Yahoo!">
Yahoo!

Yahoo! Inc. je americká internetová spoločnosť. Prevádzkuje rovnomenný portál, kde ponúka množstvo služieb. 
Jednou z najznámejších služieb spoločnosti je e-mailová služba Yahoo! Mail. Spoločnosť založili v januári roku 1994 David Filo a Jerry Yang. Yahoo! má svoje sídlo v Sunnyvale, štát Kalifornia. V roku 2012 bola výkonnou riaditeľkou menovaná Marissa Mayerová, bývalá pracovníčka Googlu. Akcie firmy od nástupu Mayerovej, ktorá prešla k Yahoo z Googlu s cieľom oživiť jednu z najznámejších internetových značiek, stúpli o takmer 70 percent.
Yahoo je celosvetovo známy svojím internetovým portálom, vyhľadávačom Yahoo Search a ďalšími službami ako Yahoo Mail, Yahoo správy, Yahoo financie, Yahoo skupiny, Yahoo odpovede a ďalšie. V roku 2007 bola zrušená služba Yahoo fotky, pretože došlo k spojeniu s webom Flickr, ktorý Yahoo získal už v roku 2005. V roku 2013 oznámil Yahoo oficiálne prevzatie blogovacích stránok Tumblr.
Slovo Yahoo je tvorené prvými písmenami slov Yet Another Hierarchical Officious Oracle (ďalší hierarchický všetečný Oracle).
1. februára 2008 ponúkla spoločnosť Microsoft 44,6 miliárd dolárov na odkúpenie spoločnosti Yahoo! Inc. Tá ale 11. februára ponuku odmietla ako značne podhodnotenú.

</doc>
<doc id="108972" url="https://sk.wikipedia.org/wiki?curid=108972" title="Osek (okres Teplice)">
Osek (okres Teplice)

Osek (po nemecky "Ossegg") je mesto na úpätí Krušných hôr v okrese Teplice v Česku. Vzniklo na obchodnej ceste do Saska. O rýchly rozvoj osady sa postaral šľachtický rod Hrabišicov.
Dejiny mesta.
V roku 1186 pod patronátom opátsva vo Waldsassene cisterciánsky konvent, ktorý prešiel do Oseka. V roku 1206 sa položením základného kameňa chrámu Panny Márie začala stavba kláštora. Už v roku 1208 bol vysvätený hlavný oltár a cintorín. Kláštor dostal do vlastníctva množstvo pozemkov, i celých obcí. Pod svoju ochranu ho vzali kráľ Přemysl Otakar I., pražský biskup Daniel I. i pápež Inocent III.. Kláštor sa rýchle rozvíjal o ďalšie budovy a získaval ďalšie majetky. O ďalší rozvoj mesta sa postaral Boreš II. z rodu Hrabišicov, ktorý nad mestom v rokoch 1240-1250 vybudoval hrad Riesenburg.
V roku 1248 sa postavil na stranu kráľa Václava I. a porazil Přemysla Otakara II. Ten sa o rok neskôr pomstil vyplienením kláštora.
V hospodárskom živote osady hrali od 14. storočia významnú úlohu náleziská striebra a cínu. Vyťažené rudy bolo podľa dohody medzi Hrabišicovcami a kláštorom delené rovankým dielom. No kým kláštor prekvital, rodový majetok Hrabišicov sa stenčoval. Rod napokon vymrel v prvej polovici 16. storočia.
Hrad Rýzmburk, ktorý bol počas husitských vojen nedobytnou pevnosťou, sa stal majetkom meissenských vojvodcov. V tom čase sa viedlo horšie kláštoru – bol husitmi vypálený a dvakrát vyplienený. Cisár Žigmund zase predával kláštorný majetok, aby získal peniaze na ďalšie vojnové výpravy. Kláštor sa však i zz týchto rán vzpamätal a obnovil zničené budovy.
V roku 1631 bol kláštor šesť týždňov hlavným stanom saského vojska. V roku 1640 vtrhli do kláštora švédski žoldieri a vyplienili ho, a spolu s ním i Starý Osek a okolité obce.
Rozmach kláštora nastal za opáta Benedikta Littwericha. V roku 1697 dal zriadiť v Novom Oseku textilnú manufaktúru. Od roku 1705 vlastnila manufaktúra 9 tkáčskych stavov. Postupne k nej boli pristavané ďalšie budovy a v roku 1787 už zamestnávala 760 osôb. Opát Benedikt tiež rozvíjal kláštor, postavil nové budovy a dal prestavať pôvodné románske a gotické v barokovom slohu. Dochoval sa románsky portál a gotická sieň kapituly, ktorá ukrýva asi najväčší poklad kláštora – kamenný románsky pulpit evidovaný ako pamiatka UNESCO.
Kláštor bol opäť vyplienený v dobe sedemročnej vojny. 18. novembra 1759 vydrancovali kláštor Prusi a odvliekli dvanásť rukojemníkov spolu i s predstaveným do Nemecka. Späť sa ich vrátilo jedenásť. Existenciu kláštora ohrozil i cisár Jozef II., ktorý v roku 1785 nechal znížiť počet členov rádu z 50 na 18, ale napokon 20. novembra 1786 potvrdil všetky privilégiá rádu a postavenie kláštora sa tak upevnilo. Kláštor bol stredom vzdelanosti a existovala pri ňom i škola. Budova školy bola postavená v roku 1749 opátom Kajetánom Březinom z Birkenfeldu. Druhá školská budova (určená pre dievčenskú školu) bola dostavaná v roku 1836.
V 19. storočí sa ráz mesta začína výrazne meniť, manufaktúry sú postupne nahradzované továrňami, rozvíja sa i ťažba hnedého uhlia a doprava. V roku 1843 mal Osek 118 domov a 851 obyvateľov. 3. júna 1850 v Oseku začína pôsobiť okresný a daňový úrad a prebehli tu prvé voľby. Starostom novej obce, ktorá zahŕňala Starý a Nový Osek, Horný a Dolný Háj, Domaslovice, Novú Ves, Hrdlovku, Rýzmburk a Lúčnu bol zvolený opát Klement Zahrádka. Spomínané úrady sídlili v priestoroch kláštora, nový opát však neprekavil ochotu ponechať štátne úrady vo svojom objekte a tak už v roku 1856 mesto o tieto úrady prišlo. Napriek tejto strate však Osek prežíval hospodársky rozmach.
V katastrálnom území Oseka sa nachádzali tri šachty; Od roku 1876 sa ťažilo uhlie na šachte Nelson I (hĺbka 160 metrov). V roku 1893 táto šachta vyhorela. Od roku 1885 sa ťažilo na šachte Nelson III (hĺbka 115 metrov). Nelson III je miestom druhej najväčšej zaznamenanej banskej tragédie v Česku, pri výbuchu 3. januára 1934 tam zahynulo 142 baníkov (na prvom mieste je požiar na šachte Maria v Příbrami, pri ktorom zahynulo v roku 1892 319 ľudí). Poslednou šanctou bol od roku 1888 Teodor, hlboký 52 metrov.
Rozvoj ťažby uhlia bol tiež ovplyvnený železničnou dopravou. V rokoch 1869–1871 bolo postavená železničná stanica a Osek mal priame spojenie s Chomutovom a Ústí nad Labem. Obec bola povýšená na mesto v roku 1872. O ďalší rozvoj Oseka sa postaral starosta Antonín Härtl, ktorý hájil záujmy občanov proti majiteľom uhoľných baní a staral sa o rozvoj školstva, hasičský zbor a dláždenie mestských komunikácií. Mesto sa i naďalej rozrastalo, stavali sa domy v rôznych štýloch, pred prvou svetovou vojnou prevažne secesných. V roku 1899 došlo k oddeleniu Novej Vsi a Hrdlovky. Obe osady vytvorili samostatnú obec. V roku 1913 sa Starý a Nový Osek zlúčili a v roku 1914 boli povýšené na mesto s jednotným názvom Osek. V tej dobe obývalo Osek 5200 ľudí v 374 domoch.
Počas druhej svetovej vojny pripadol Osek Nemecku. Väčšina Čechov mesto opustila, počet obyvateľov klesol z 9360 na 7700. Vojna sa mestu takmer vyhla. 24. augusta 1944 bolo pri meste zostrelené lietadlo B17, ktoré sa zrútilo do priestoru bane Alexander. Zahynulo 11 miestnych ľudí a 6 členov posádky. Po skončení vojny sa od Oseka oddelili Háj u Duchcova a Loučná. Naopak, v roku 1961 získal Osek Dlouhou Louku. Osada Rýzmburk bola premenovaná na Hrad Osek. Počet obyvateľov klesol na 4060. V roku 1975 získalo mesto časť katastra kvôli ťažbe zrušenej obce Hrdlovka. Obyvatelia tejto obce boli presťahovaní na sídlisko Hrdlovská v Oseku. Počet obyvateľov tak stúpol na 5660.
V roku 1992 bol kláštor vrátený cisterciánskemu rádu. O tri roky neskôr bol vyhlásený za národnú kultúrnu pamiatku a v roku 1996 mesto oslávilo 800. rokov od založenia kláštora.

</doc>
<doc id="108975" url="https://sk.wikipedia.org/wiki?curid=108975" title="Osek">
Osek

Osek môže byť:

</doc>
<doc id="108979" url="https://sk.wikipedia.org/wiki?curid=108979" title="Titan">
Titan

Titan alebo zriedkavejšie Titán môže byť starogrécka mytologická bytosť, pozri Titan (mytológia)
Titan môže byť aj:
Titán je aj chemický prvok, pozri Titán (chemický prvok)

</doc>
<doc id="108980" url="https://sk.wikipedia.org/wiki?curid=108980" title="Purim">
Purim

Purim (hebr. פורים - "žreby", z akkadského "pūru") je židovský sviatok a spomienka na víťazstvo Židov pod vedením Mordochaja a kráľovnej Ester nad archetypickým antisemitom Hamanom, ktoré je opísané v biblickej knihe Ester. 
Slávi sa 14. dňa židovského mesiaca adar. V mestách, ktoré mali v Jozueho dobe hradby sa slávi až 15. adaru a hovorí sa mu "Šušan purim". Purim je najradostnejším dňom v roku a najbujarejším spomedzi židovských sviatkov. Sprevádzajú ho verejné recitácie knihy Ester, rozdávanie almužien a darčekov, maškarády a konzumácia alkoholu.
Na purim sa hrávajú purimšpíl, komické divadelné predstavenia.
Purim v najbližších rokoch.
Sviatok sa začína prvý deň pri západe slnka. Končí sa posledný deň po zotmení.

</doc>
<doc id="108981" url="https://sk.wikipedia.org/wiki?curid=108981" title="Limes">
Limes

Limes môže byť:

</doc>
<doc id="108982" url="https://sk.wikipedia.org/wiki?curid=108982" title="Titan (raketa)">
Titan (raketa)

 
Titan boli nosné rakety vesmírnej agentúry NASA a USAF, ktoré sa používali od roku 1959 až do roku 2005. Projekt začal roku 1955 a mal slúžiť ako doplnok alebo náhrada programu medzikontinentálnych balistických striel SM-65 Atlas v prípade jeho zlyhania alebo oneskorenia. Na rozdiel od Atlasu, išlo o klasickú dvojstupňovú raketu. Prvým zástupcom rodiny rakiet bol Titan 1, označovaný tiež LGM-25 alebo SM-68, ktorý v motoroch oboch stupňov spaľoval kvapalný kyslík a RP-1. Mal mať nosnosť až 1 800 kg na nízku obežnú dráhu. Ako kozmický nosič však nebol použitý a čoskoro bol nahradený Titanom 2, ktorý bol vyrábaný pre potreby kozmickej dopravy, ale aj ako ICBM. S Titanom II prišla aj zásadná koncepčná zmena: namiesto kvapalného kyslíka a RP-1, bol použitý oxid dusičitý a Aerozín 50, vďaka čomu sa zvýšila reakcieschopnosť. Nové použité palivo nemuselo byt tankované tesne pred štartom, ale mohlo byt skladované v rakete dlhodobo.
Vývoj Titanu v 60. rokoch prebiehal súčasne so Saturnom I. Titan mal síce nižšiu nosnosť, ale relatívna jednoduchosť a schopnosť rýchlej reakcie hrali v jeho prospech. NASA aj USAF používali rakety Titan dlhú dobu, ale aj napriek solídnej úspešnosti (88,9%) komerčne prepadli. Titan 3 bol vybavený dvoma silnými pomocnými motormi a bol tak schopný dopraviť až 15 000 kg. Rakety Titan bývali vybavené rozličnými hornými stupňami: pokusne stupeň Able, Agena, Centaur, Transtage, a ďalšie.
Titan bol začiatkom 80. rokov pozastavený, ako aj ďalšie programy nosných rakiet, v prospech programu Space Shuttle. Program obnovili až po katastrofe raketoplánu Challenger. USAF časom zvyšovalo nároky, až sa pôvodne lacný systém stal príliš drahý a úlohu v jeho neprospech zohrala aj toxicita použitých pohonných látok. Posledný štart sa konal v roku 2005 a potom bol založený spoločný podnik firiem Boeing a Lockheed Martin United Launch Alliance, ktorý už s Titanom nepočítal a sústredil sa na Atlas V, Deltu II a Deltu IV.
História.
Začiatky vývoja.
V polovici 50. rokov 20. storočia mali Spojené štáty už jasnú koncepciu svojej prvej medzikontinentálnej balistickej strely SM-65 Atlas a začínalo sa s jej testami. V roku 1954 boli udelené kontrakty na vývoj alternatívnych prvkov ako motorov, navigačných systémov a návratového systému hlavíc a roku 1955 bolo rozhodnuté o vývoji kompletnej záložnej rakety pre prípad meškania alebo zlyhanie programu Atlas. Vývojom trupu a zostavením rakety bola poverili spoločnosť Martin a projekt označili SM-68 Titan.
Spoločnosť Martin sa vydala úplne inou cestou ako Convair a General Dynamics a ich Atlas. Atlas bol unikátny svojou jeden a pol stupňovou koncepciou a jeho nosná konštrukcia bola závislá na tlaku v nádržiach, Titan oproti nemu vsádzal na klasickú dvojstupňovú koncepciu s vnútornou podpornou konštrukciou. Titan bol však braný doslova ako rezervný, práce postupovali veľmi pomaly a financovanie bolo tiež veľmi skromné.
Zlom nastal v októbri 1957, kedy bol vypustený Sputnik 1 a velenie USAF rozhodlo o nasadení oboch typov, Atlasu aj Titanu do roku 1962. Letové skúšky začali ku koncu roku 1958 a prvý úspešný štart skúšobnej jednostupňovej verzie XSM-68 sa uskutočnil vo februári 1959. Testovanie pokračovalo dvojstupňovou verziou, ktorá však spočiatku vykazovala nespoľahlivosť, dochádzalo k nehodám. Až test v januári 1960 bol úspešný. Ďalšie testy spočívali v overení schopnosti odpaľovania z podzemných síl a prvá eskadra SM-68 nadobudla operačnej spôsobilosť v apríli 1962.
Neskorší vývoj a vesmírne využitie.
Práce na nástupcovi radu Titan 1 začali už v roku 1957, teda ešte pred prvými letovými skúškami. Spoločnosť Martin a Aerojet predpokladali, že nutnosť tankovať pohonné látky až tesne pred štartom nie je ideálna a reakčný čas 15 minút je tiež príliš dlhý. Spoločnosť Aerojet už mala skúsenosti s konštrukciou motorov na dlhodobo uskladnené pohonné látky (hydrazín a pod.) a začala tak pracovať na úprave motorov LR-87 a LR-91 pre použitie týchto pohonných látok. Zmena paliva vyžadovala aj úpravy palivových nádrží, novo prepracované nádrže boli predĺžené, ich priemer zostal zachovaný (3,05 m) a boli vybavené ochrannou vrstvou proti korozívnym účinkom nových pohonných látok. V roku 1960 sa USAF rozhodlo pre výrobu Titanu II a o rok neskôr bol vybraný ako nosič suborbitálneho letúňa Dyna-soar a v júni 1961 rozhodla NASA o použití Titanu II ako nosiča v programe Gemini, kde napriek počiatočným ťažkostiam (pogo oscilácia) dosiahol 100 % úspešnosť.
Ako medzikontinentálna balistická strela zostal Titan 2 v službe aj po nahradení všetkých rakiet na kvapalné pohonné látky, až do roku 1987, kedy ho nahradila raketa LGM-118 Peacekeeper. Vyradené rakety potom boli prestavané na kozmické nosné rakety. Ďalšie úpravy spočívali v prispôsobení rakety pre použitie štandardných horných stupňov ako Agena, Centaur, Transtage a Inertial Upper Stage. Neskoršie verzie mali predĺžený prvý a druhý stupeň, silnejšie motory, úpravy navádzacieho systému a postranné nosníky pre pripojenie pomocných motorov. Posledná použitá verzia bol Titan 404B, ktorý naposledy štartoval 19. októbra 2005.
Varianty.
Titan 1.
SM-68 Titan 1 bol záložný projekt pre prípad meškania programu Atlas. Išlo o dvojstupňovú raketu spaľujúcu RP-1 a kvapalný kyslík. Vďaka kríze vyvolanej štartom Sputnika 1, bol program urýchlený a rakety boli uvedené do služby spolu s SM-65 Atlas. Prvé Titany však trpeli rovnakými neduhmi ako Atlasy; palivo nemohlo byť skladované v nádržiach dlhodobo a muselo byť tankované tesne pred štartom a pred vypustením zo sila musela byť raketa vyzdvihnutá na povrch. Titan 1 mal podobný osud ako SM-65 Atlas, do roku 1966 boli všetky jednotky nahradené modernejšími strelami Minuteman a Titan 2. Vyradené rakety Titan 1 neboli nikdy použité ako vesmírne nosné rakety, na rozdiel od vyradených Atlasov, ktoré slúžili až do polovice deväťdesiatych rokov.
Z konštrukčného hľadiska bol Titan 1 konvenčnejší ako jeho súčasník Atlas, ktorý využil v tej dobe unikátny koncept ľahkých balónových nádrží a odhadzovacích motorov. Titan 1 mal dva oddeliteľné stupne a nádrže klasickej konštrukcie s vnútornou podpornou kostrou. Prvý stupeň bol vybavený dvoma motormi Aerojet LR-87-3 a druhý stupeň disponoval jedným motorom LR-91-3, čo bola zmenšená verzia LR-87-3. Teoretická nosnosť na nízku obežnú dráhu Zeme bola približne 1 800 kg, Titan 1 bol teda približne o 30 % silnejší ako Atlas. Navigačná sústava bola čiastočne inerciálna ale riadenie letu bolo ovládané rádiom. Jadrové hlavice W-38 a návratový systém boli rovnaké ako na Atlase. Spolu bolo vyrobených približne 160 rakiet, z ktorých bolo viac ako 60 odpálených pri testoch a niekoľko bolo prestavaných na cvičné verzie USM-68A.
Titan 2.
Titan 2 bola vylepšená verzia Titanu 1, na rozdiel od neho však používala iné pohonné látky a síce Aerozin-50 a oxid dusičitý. Vývoj sa začal roku 1957, teda ešte pred nasadením Titanu I. Vďaka použitiu nových, dlhodobo skladovateľných pohonných látok, získal Titan 2 schopnosť štartovať priamo z podzemného sila a mohol byť odpálený prakticky okamžite. Bol vyrábaný vo verziách pre vesmírne lety aj ako medzikontinentálna balistická raketa. Ako ICBM zotrval v službe takmer do konca studenej vojny, keď ho v polovici 80. rokov nahradila strela Peacekeeper. Kozmická verzia bola označená Titan 2 GLV (Gemini Launch Vehicle) a oproti verzii ICBM mala navyše bezpečnostný systém pre detekciu porúch, zdvojené riadiace okruhy, vylepšený elektrický a hydraulický systém, inerciálny navigačný systém miesto rádiovýškomera a ďalšie. Motory oboch verzií boli modifikované verzie predchádzajúcich motorov Titanu 1 a niesli označenie LR-87-7 a LR-91-7. Po vyradení ICBM Titan 2 zo služby, prešli rakety ľahkou úpravou a boli používané ako nosné rakety. Hoci bolo k dispozícii 55 rakiet, využitých bolo iba 14 z nich. Na vine boli jedovaté a silne korozívne pohonné látky, ktorých používanie sa dostávalo do konfliktu so sprísňujúcimi sa ekologickými normami a tým rástli náklady na prestavbu. Najdôležitejšie kozmické použitie Titanu II bolo v programe Gemini, pre štarty ostatných satelitov a medziplanetárnych sond boli vyvinuté predĺžené verzie s lepšími motormi, ale žiadna výrazná zmena ako zmena paliva sa už nekonala. Posledný vesmírny variant Titanu II vzlietol v roku 2003.
Titan 3A.
Raketa Titan 3A (alternatívne označovanie IIIA) bola prototyp nosnej rakety, ktorej testy prebiehali v rokoch 1964 a 1965. Prvý a druhý stupeň boli vylepšené verzie Titanu II označené Titan 3A-1 (prvý stupeň, motory 2xLR-87-11) a Titan 3A-2 (druhý stupeň, motor LR-91-11). Na druhý stupeň bol ešte pripojený stupeň Transtage s dvoma motormi AJ-10-138. Celkom sa uskutočnili štyri štarty, prvé dva testy v roku 1964 mali za úlohu preveriť letuschopnosť tretieho stupňa, pričom prvý sa skončil neúspechom. Ďalšie dva testy v roku 1965 už boli čiastočne úspešné a dopravili testovacie satelity LES 1 a LES 2 na obežnú dráhu (hoci boli vynesené na nesprávne dráhy, poskytli cenné dáta). Stupeň Transtage a predĺžený prvý a druhý stupeň boli neskôr použité vo verzii Titan 3C.
Titan 3B.
Titan 3B je súhrnný názov pre niekoľko variantov a konceptov používajúcich vylepšené verzie prvého a druhého stupňa Titanu II. Použitý prvý stupeň Titan 3B-1 bol približne o 1,5 metra dlhší ako Titan 3A-1, motory boli zhodné LR-87-11. Rovnako ako prvý bol aj druhý stupeň len mierne pozmenený a predĺžený o približne 70 centimetrov, motor zostal tiež rovnaký ako v predchádzajúcej verzii. Ako tretí stupeň bol použitý stupeň Agena D, alebo sa tretí stupeň nepoužil vôbec. Štúdia Titan 3BAS2 z roku 1965 počítala s pripojením stupňa Centaur, Burner a pomocných rakiet Castor, ale nikdy sa nedostala z rysovacie dosiek. Podvarianty Titanu 3B boli Titan 23B, Titan 24B, Titan 33B a Titan 34B, jednotlivé varianty sa líšili rozmermi aerodynamického krytu nákladu a aj podľa pôvodu prvého a druhého stupňa, ktorý bol buď novo postavený Titan 3B alebo starší Titan 2 prestavaný na verziu 3B. Dohromady vykonali všetky verzie Titanu 3B 56 letov a to v rokoch 1966 až 1984. Väčšina misií mala za úlohu vypustenie vojenských satelitov. Nosnosť na nízku obežnú dráhu Zeme sa pohybovala okolo 3000 kilogramov (záleží na variante), dĺžka rakety dosahovala 45 metrov a jej maximálny priemer bol zhodný s predchádzajúcimi verziami, 3,05 metra. 
Titan 3C.
Raketa (označovaná aj Titan IIIC) vznikla pridaním dvoch pomocných päť-segmentových štartovacích motorov UTC-1205-1 na TPL (tuhé pohonné látky) s ťahom 2x5100 kN k prvému stupňu Titan 3A -1. Titan 3C bol pôvodne určený pre dopravu kozmického letúňa Dyna-Soar a program MOL. Nosnosť na nízku obežnú dráhu, až 13 100 kg (záležalo na treťom stupni), z nej urobila najsilnejšiu nosnú raketu v službách USAF a prekonal ju až Titan 4. Po zrušení projektu Dyna-Soar a MOL bola raketa využívaná pre vynášanie rozličných vedeckých a vojenských satelitov. Išlo o flexibilný systém a mohol byť kombinovaný so stupňom Transtage, alebo bez tretieho stupňa. Bola využívaná v rokoch 1965 až 1982 a vykonala celkom 36 štartov. Dĺžka v najdlhšej možné konfiguráciu dosahovala 42 metrov a štartovacia hmotnosť bola až 626 100 kilogramov.
Titan 3D.
Išlo o upravenú verziu Titanu 3C bez tretieho stupňa. Raketa bola optimalizovaná pre vynášanie nákladov na nízku obežnú dráhu Zeme a bola na ňu schopná prepraviť až 12 300 kg. Slúžila v rokoch 1971 až 1982 a všetky štarty prebehli na leteckej základni Vandenberg. Prevádzkovateľom bolo americké letectvo, ktoré ju využívalo pre vynášanie špionážnych a pozorovacích satelitov série KH-9 a KH-11. Spolu sa uskutočnilo 22 štartov pri 100% úspešnosti. Štartovacia hmotnosť bola 613 000 kg, dlhá bola 36 metrov a priemer prvého stupňa bol 3,05 m, teda rovnaký ako u predchádzajúcich verzií. Alternatívne značenie je Titan IIID.
Titan 3E Centaur.
Pri variante rakety Titan 3B bol nahradený stupeň Transtage kyslíkovodíkovým stupňom Centaur. Mala nosnosť až 17 100 kg na nízku obežnú dráhu, alebo 3 600 kg na dráhu únikovú. Pri vypúšťaní sond ku vzdialeným planétam sa pridával ďalší urýchľovací stupeň na TPL. Štartovacia hmotnosť bola cca 615 ton, celková dĺžka 39,8 m. Spolu vykonala v rokoch 1974-1977 7 pokusov o vypustenie, z toho 1 neúspešný (spoľahlivosť 85,71%). Táto raketa vyniesla napr. obe sondy programu Helios.
Titan 34D.
Variant rakety vznikol ako modifikácia Titanu 3D na prechodné obdobie pred uvedením raketoplánov do pravidelného prevádzky. Boli vybavené predĺženými nádržami prvého aj druhého stupňa a silnejšími pomocnými motormi UA1206 na TPL s ťahom 2 x 6226 kN. Ako tretí stupeň mohli byť použité celkom tri typy: TOS (Transfer Orbit Stage), IUS (Inertial Upper Stage) a Transtage. Nosnosť na nízku dráhu až 14 500 kg. Štartovacia hmotnosť bola cca 705 ton, celková dĺžka 41,5 m. Spolu sa uskutočnilo 21 pokusov o vypustenie v rokoch 1982-1992, z toho 4 neúspešné.
Niekoľko rakiet typu Titan 34D bolo prestavaných pre komerčné využitie. Ako dôvod bola uvádzaná prehra v súťaži o stredný nosný systém, ktorú vyhrala spoločnosť Douglas so svojou sériou rakiet Delta 7000 (Delta II). Komerčný Titan sa líšil hlavne predĺženým druhým stupňom a rozšíreným aerodynamickým krytom, ktorý bol zväčšený na priemer 4 metre, aby dokázal pojať duálne náklady aké vynášal raketoplán alebo raketa Ariane 4. Prvý štart bol kvôli úpravám odpaľovacej rampy 40 na Cape Canaveral odložený až na rok 1990. Celkom sa uskutočnili štyri štarty, prvý bol britský komunikačný satelit Skynet A4, druhý a tretí náklad tvorili satelity konzorcia Intelsat a posledná bola sonda Mars Observer.
Titan 4.
Raketa Titan 4 bola navrhnutá po havárii raketoplánu Challenger (pri misii STS-51-L), ako náhrada za vtedy prerušený program Space Shuttle. Projektovaná nosnosť bola porovnateľná s nosnosťou raketoplánu Space Shuttle, v najsilnejšej verzii až 21 680 kg na nízku obežnú dráhu Zeme. Základom boli prvý a druhý stupeň staršieho Titanu 34D, doplnené o dva sedem-segmentové štartovacie motory na tuhé pohonné látky UA1207, ktoré boli pôvodne určené pre program MOL, ale po jeho zrušení ležali 25 rokov nepoužité v sklade. Ako tretí stupeň bolo možné zvoliť IUS (Inertial Upper Stage) alebo Centaur G, ktorý bol pôvodne navrhnutý pre štarty z nákladového priestoru raketoplánu. Kompletnej revízie sa dočkala aj elektronika a navigačný systém. Všetky tieto úpravy, bezpečnostné opatrenia kvôli toxickému palivu a nákladná predštartová príprava, spôsobili mohutný nárast ceny, udáva sa až 432 miliónov dolárov za jediný štart (ceny z roku 1999).
Raketa bola používaná takmer výlučne americkým letectvom a ostatnými zložkami americkej armády ako US Navy a NRO (Národný úrad pre prieskum). Vynášala sériu prieskumných satelitov, radarových satelitov, satelity systému včasného varovania, námorné sledovacie satelity a ďalšie vojenské satelity. Jedinou výnimkou bola sonda NASA k Saturnu a jeho mesiacom - Cassini-Huygens, vypustená roku 1997. V roku 1997 začala byť staršia verzia Titan 4A nahradzovaná novšou verziou Titan 4B, ktorá ju plne nahradila v roku 1998. Verzia 4B mala nové a bezpečnejšie pomocné motory, ktoré mali menší počet spojov a boli teda jednoduchšie a menej náchylné k poruchám. Hlavný vplyv na zvýšenie bezpečnosti pomocných motorov mala havária Challengeru a explózie Titanu 34D, ktoré boli obe spôsobené chybou pomocných motorov na tuhé palivo.
Titan 4 bol prispôsobený na štarty z Cape Canaveral aj Vandenberg AFB. V aktívnej službe bol 16 rokov a vykonal celkom 39 štartov z čoho boli štyri neúspešné. Posledný štart sa konal 19. októbra 2005 na leteckej základni Vandenberg. Titan 4 bol posledným zástupcom vývojovej série rakiet Titan. Dnes (marec 2009) jeho funkciu plnia rakety Atlas V a Delta IV s porovnateľnou nosnosťou, nižšími nákladmi a bezpečnejším palivom.
Výrobcovia.
Východiskový kontrakt na vývoj záložnej rakety pre prípad zlyhania Atlasu bol udelený spoločnosti Glenn L. Martin Company. Krátko po uvedení prvej série Titanov do služby sa spoločnosť Martin spojila so spoločnosťou American Marietta Corporation a novo vzniknutá spoločnosť, Martin Marietta, vyvíjala a vyrábala Titan až do roku 1995, kedy sa spojila s Lockheed Corporation. Lockheed Martin potom zabezpečovala prevádzku Titanov až do ich vyradenia roku 2005. Vývoj motorov LR-87 a LR-91 pre prvý a druhý stupeň zabezpečovala firma Aerojet. Pomocné motory UA1200 vyvíjala spoločnosť United Technologies a neskoršiu vylepšenú verziu SRMU, používanú na Titane 4B, dodávala spoločnosť Alliant TechSystems. Avioniku dodávala spoločnosť Honeywell a aerodynamický kryt nákladu z kompozitných materiálov, ktorý sa používal u neskorých modelov, vyrábala spoločnosť McDonnell Douglas. Navádzací systém Titan 2 bol vyrábaný spoločnosťou AC Spark Plug a navigačný počítač vyrábala spoločnosť IBM. Tretí stupeň Centaur bol vyrábaný spoločnosťou General Dynamics, stupeň Agena vyrábal Lockheed, Transtage bol vyrábaný, rovnako ako samotná raketa , spoločnosťami Martin-Marietta a neskôr Lockheed Martin, stupeň IUS (Inertial Upper Stage) vyrábal Boeing Aerospace Co.
Kozmodrómy a letecké základne.
Cape Canaveral Air Force Station.
Na Cape Canaveral boli na konci 50. rokov 20. storočia vybudované celkom štyri odpaľovacie komplexy. Išlo sa o komplexy 15, 16, 19 a 20. Na všetkých štyroch komplexoch prebiehali od roku 1959 skúšky medzikontinentálnych rakiet Titan 1. Komplexy 15 a 16 boli po dokončení testov vyradené. Komplex 19 bol odovzdaný NASA a upravený pre lety programu Gemini, konali sa tu dva lety bez posádky a desať letov s ľudskou posádkou. V roku 1967 bol vyradený a roku 1984 bol vyhlásený za národnú historickú pamiatku. Komplex 20 bol prestavaný a používaný pre štarty Titanu 3A, vyradený bol v roku 1967.
Ďalšie odpaľovacie komplexy boli postavené na začiatku 60. rokov 20 storočia. Išlo o komplexy 40 a 41 , ktoré už boli určené primárne pre vesmírne aplikácie. Štartovalo odtiaľto veľa sond NASA, rovnako ako vojenských špionážnych satelitov. Komplex 41 bol vyradený roku 1977 a v rokoch 1986 -88 prešiel prestavbou, aby vyhovoval potrebám Titanu 4. Roku 1999 bol zbúraný a na jeho mieste bol postavený nový komplex pre Atlas V. Komplex 40 bol uvedený do prevádzky v roku 1965 a slúžil takmer 30 rokov, keď bol v rokoch 1992-93 kompletne prestavaný na Titan 4.
Vandenberg Air Force Base.
Štarty a testy rakiet Titan prebiehali na leteckej základni Vandenberg medzi rokmi 1961-2005, teda celú dobu služby rakiet Titan. V priebehu 60. rokov 20. storočia tu bolo postavených niekoľko odpaľovacích komplexov a testovacích zariadení. Pre testy Titan 1 boli postavené rampy 395-A1, 395-A2 a 395-A3 a ďalšie dva komplexy s názvami SLTF a OSTF. Rampy 395-A1/A2 boli využívané do roku 1965 pre testy Titanu 1. Komplex OSTF (Operational Suitability Test Facility) mal slúžiť na overenie schopnosti rakety štartovať z podzemného sila. V decembri 1960 tu však došlo k nehode výťahu, pri ktorej sa plne natankovaná raketa zrútila späť do sila. Komplex SLTF (Silo Launch Test Facility) mal slúžiť k testom Titanu 2. Uskutočnil sa tu len jediný štart Titanu 1 a komplex potom slúžil ako výcvikové stredisko pre personál raketových základní. Po uvedení Titanu 2 boli postavené komplexy 395-B, 395-C a 395-D. Na nich prebiehali testy a cvičné štarty, najdlhšie bol v prevádzke komplex 395-C, ktorý bol vyradený až v roku 1976.
Pre kozmické lety Titanov boli prestavané dve rampy komplexu SLC-4, ktoré pôvodne slúžili pre štarty rakiet Atlas-Agena. Prvý Titan štartoval na rampe SLC-4W v roku 1966, išlo o verziu Titan 3B. Spolu tu štartovalo približne 70 Titanov, z čoho 12 boli upravené verzie medzikontinentálnej strely Titan 2. V roku 1994 tu štartovala jediná misia k Mesiacu zo základne Vandenberg - sonda Clementine. Posledný štart sa konal roku 2003. Ako druhá bola uvedená do prevádzky rampa SLC-4E, na ktorej sa uskutočnil prvý štart Titanu v júni 1971. Štartovali tu Titan 3D, Titan 34D a Titan 4. Posledný štart sa uskutočnil v októbri 2005.
Raketové základne.
Vojenská kariéra Titanu 1 bola veľmi krátka, rovnako ako v prípade Atlasu boli rakety stiahnuté krátko po ich nasadení. Maximálny počet súčasne rozmiestnených Titanov 1 bol roku 1963, keď ich bolo rozmiestnených 63. Základňami pre Titan 1 sa stali: 
Titan 2 zotrvával v službe do polovice 80. rokov, keď americký prezident Ronald Reagan oznámil vyradenie všetkých Titanov 2. Základňami pre Titan 2 boli: 

</doc>
<doc id="108983" url="https://sk.wikipedia.org/wiki?curid=108983" title="Randolph Churchill">
Randolph Churchill



</doc>
<doc id="108984" url="https://sk.wikipedia.org/wiki?curid=108984" title="Aplikácia (informatika)">
Aplikácia (informatika)

Aplikácia alebo používateľský aplikačný program vo výpočtovej technike a v informatike je počítačový program pomáhajúci používateľovi pri uskutočňovaní činnosti určitého konkrétneho typu, napríklad pri manipulácii s textami (textový procesor), číslami, grafikou a pod. Aplikácie môžu byť združené do aplikačných balíkov napr. kancelárskych ako sú Microsoft Office alebo LibreOffice. Iným druhom aplikácií sú internetové sieťové aplikácie.
Terminológia.
Rozdelenie softvéru na operačný a aplikačný sa udialo asi 80-tych rokoch minulého storočia, keď Microsoft v systéme Windows začal označovať používateľské programy ako "application". Rozdiel medzi operačnými a aplikačnými programami nie je presný a bol aj obsahom súdneho sporu USA proti Microsoftu.

</doc>
<doc id="108985" url="https://sk.wikipedia.org/wiki?curid=108985" title="Viačeslav Michajlovič Molotov">
Viačeslav Michajlovič Molotov

Viačeslav Michajlovič Molotov (), vlastným menom Viačeslav Michajlovič Skriabin (; * 9. marec 1890, osada Kukurka, Viatská gubernia – † 8. november 1986, Moskva) bol politik a sovietsky štátnik a diplomat. V rokoch 1930 — 1941 predseda sovietskej vlády, v rokoch 1939 — 1949, 1953 — 1956 národný komisár a minister zahraničných vecí ZSSR.
Život.
Viačeslav Skriabin sa narodil v osade Kukurka vo Viatskej gubernii v cárskom Rusku. Jeho otec Michail Prochorovič Skriabin bol vedúci obchodu, jeho matka Anna Jakovlevovna rodená Nebogatikovová pochádzala z významnej kupeckej rodiny. Mal desať súrodencov, z ktorých traja zomreli ešte v detstve. Ako školák hrával na husliach a písal básne. Od roku 1902 podobne ako jeho starší bratia navštevoval do roku 1908 Prvé Kazanské reálne gymnázium. V štúdiu pokračoval na Petrohradskom polytechnickom inštitúte, kde však absolvoval iba dva semestre. Už roku 1906 vstúpil do boľševickej strany. V roku 1915 bol poslaný do vyhnanstva do mesta Irkutsk. V tej istej dobe začal používať stranícky pseudonym Molotov. Čoskoro po návrate z vyhnanstva obsadil významné stranícke posty v Petrohrade. Bol zástancom ozbrojeného povstania proti cárovi. Počas októbrovej revolúcie bol členom Petrohradskej Vojensko revolučnej rady. Bol blízkym spolupracovníkom Georgija Jevsejeviča Zinovieva. Neskôr znovu obsadil rôzne stranícke posty v Povolží, Nižnom Novgorode a Ukrajine. V roku 1919 vydal pod pseudonymom Molotov politickú brožúru "Ako sa robotníci učia budovať svoje hospodárstvo".
V rokoch 1920 až 1921 člen ústredného výboru Komunistickej strany Ukrajiny a od r. 1921 do 1930 zároveň aj člen ústredného výboru Komunistickej strany Sovietskeho zväzu. Následne vykonával vysoké štátne funkcie, vrátane predsedu výboru ľudových komisárov, čo sa rovnalo funkcii predsedu vlády. Patril medzi blízkych spolupracovníkov J.V. Stalina. Bol jedným z najzanietenejších predstaviteľov čistiek a politických represií v 30. a 50. rokoch. Jeho podpis spolu s ďalšími sovietskymi predstaviteľmi (Stalinom, Berijom, Vorošilovom, Mikojanom, Kalininom a Kaganovičom) schválil likvidáciu zajatých poľských dôstojníkov známu ako Katynský masaker.
V rokoch 1939 až 1949 a neskôr v rokoch 1953 až 1957 minister zahraničných vecí Sovietskeho zväzu. Ako minister zahraničných vecí nahradil na poste Maxima Litvinova, ktorý bol židovského pôvodu, čo neskôr uľahčilo rokovania s nacistickým Nemeckom. V auguste 1939 podpísal spolu s Joachimom von Ribbentropom pakt o neútočení medzi ZSSR a Nemeckom, ktorého tajným dodatkom bola dohoda o napadnutí Poľska. Napadnutím Sovietskeho zväzu nacistickým Nemeckom stratil tento dokument v roku 1941 zmysel. Ako prvý oficiálny predstaviteľ ZSSR v čase obeda 22. júna 1941 oznámil v sovietskom rozhlase, že krajinu napadlo nacistické Nemecko. Na Jaltskej a Postupimskej konferencii na sklonku druhej svetovej vojny ostro vystupoval proti západným Spojencom. Jeho postoje prispeli k vzniku Studenej vojny. Pre svoj tvrdý a odmietavý postoj k návrhom Západu bol prezývaný „Mister Ňet“.
V roku 1957 vystúpil spolu s L.M. Kaganovičom, G. M. Malenkovom a ďalšími proti politickému kurzu nastolenému N.S. Chruščovom. To ho stálo politické funkcie v prezídiu Komunistickej strany. V rokoch 1957 až 1962 sa venoval diplomatickej činnosti. Jeho nástupcom vo funkcii ministra zahraničných vecí bol Andrej Gromyko. Zomrel v Moskve. Svoju ženu Polinu Semionovnu Žemčužinovú prežil o šestnásť rokov.

</doc>
<doc id="108990" url="https://sk.wikipedia.org/wiki?curid=108990" title="Viliam I. (Anglicko)">
Viliam I. (Anglicko)

Viliam I. (* okolo 1028, Falaise, Normandské vojvodstvo – † 9. september 1087, Rouen, Normandské vojvodstvo), známy ako Viliam Dobyvateľ alebo Viliam Bastard, bol prvý normanský kráľ Anglicka, ktorý vládol od roku 1066 až do svojej smrti. Ako potomok Rolla bol od roku 1035 normandským vojvodom (ako Viliam II.). V roku 1060, po dlhých bojoch o trón, si v Normandii upevnil svoju pozíciu. V roku 1066 vtrhol po smrti Eduarda Vyznávača do Anglicka a na čele armády Normanov zvíťazil nad anglosaskými vojskami Harolda Godwinsona v bitke pri Hastingse a potlačil následné anglické povstania v rámci tzv. ovládnutia Anglicka Normanmi. Zvyšok jeho života bol poznačený bojmi o upevnenie svojej moci nad Anglickom a kontinentálnymi krajinami a problémami s jeho najstarším synom Robertom II.
Bol synom slobodného normandského vojvodu Roberta I. a jeho milenky Herlevy. Ako ľavoboček s nízkym vekom mal po nástupníctve po otcovi (v tom čase mal okolo 7 rokov) určité ťažkosti, ktoré sa prehĺbili anarchiou, ktorá sužovala prvé roky jeho vlády. Počas jeho detstva a dospievania členovia normandskej šľachty bojovali medzi sebou, a to tak o kontrolu nad malým vojvodom, ako aj o svoje vlastné ciele. V roku 1047 sa mu podarilo potlačiť vzburu a začať upevňovať svoju moc nad vojvodstvom, čo sa mu však podarilo až okolo roku 1060. Manželstvo s Matildou Flámskou v roku 1050 mu poskytlo mocného spojenca v susednom Flámskom grófstve. V čase sobáša bol schopný vymenovať svojich podporovateľov za biskupov a opátov v normanskej cirkvi. Upevnenie moci mu umožnilo rozšíriť svoje obzory a do roku 1062 si zabezpečil kontrolu nad susedným grófstvom Maine.
V 50. a na začiatku 60. rokov 11. storočia sa stal uchádzačom o anglický trón, kde bol v tom čase kráľom bezdetný Eduard Vyznávač, prvostupňový bratranec jeho otca Roberta I. Existovali však aj ďalší potenciálni uchádzači vrátane mocného anglického grófa Harolda Godwinsona, ktorého Eduard v januári 1066 na smrteľnej posteli vymenoval za kráľa. Viliam v septembri 1066 postavil veľkú flotilu a vtrhol do Anglicka s argumentom, že mu Eduard predtým sľúbil trón a že mu Harold prisahal, že ho podporí pri získaní koruny. V bitke pri Hastingse 14. októbra 1066 Haroldove vojsko jednoznačne porazil a samotného Harolda zabil. Po ďalších vojenských úspechoch bol na Vianoce 1066 v Londýne korunovaný za anglického kráľa. Pred návratom do Normandie sa začiatkom roka 1067 postaral o správu Anglicka. Do roku 1075 mal väčšinu Anglicka pevne v rukách, čo mu umožnilo stráviť väčšiu časť svojej vlády na európskom kontinente.
Posledné roky jeho života boli poznačené problémami na jeho kontinentálnych územiach, problémami s jeho synom Robertom a hrozbou vpádu Dánov do Anglicka. V roku 1086 nariadil zostaviť "Domesday Book", súpis všetkých pozemkov v Anglicku spolu s ich prednormandskými a súčasnými držiteľmi. Zomrel v septembri 1087 počas ťaženia v severnom Francúzsku a bol pochovaný v Caen. Jeho vláda v Anglicku sa vyznačovala výstavbou hradov, usadením novej normanskej šľachty v krajine a zmenou v zložení anglického duchovenstva. Nesnažil sa integrovať svoje panstvá do jednej ríše, ale naďalej spravoval každú časť samostatne. Po jeho smrti boli jeho krajiny rozdelené: Normandia pripadla Robertovi a Anglicko jeho druhému žijúcemu synovi Viliamovi.
Pozadie.
Severania začali na území, ktoré sa neskôr stalo Normandiou, podnikať prvé nájazdy koncom 8. storočia. Trvalé škandinávske osídlenie nastalo pred rokom 911, keď Rollo, jeden z vikingských vodcov, a francúzsky kráľ Karol Prostý uzavreli dohodu, ktorou Rollo získal grófstvo Rouen. Územie okolo Rouenu sa stalo jadrom neskoršieho normandského vojvodstva. Normandia bola pravdepodobne miestom, z ktorého sa koncom 10. storočia obnovili škandinávske útoky na Anglicko, čo zhoršilo vzťahy medzi Anglickom a Normandiou. V snahe zlepšiť situáciu si kráľ Ethelred II. v roku 1002 vzal za druhú manželku Emmu, sestru normandského vojvodu Richarda II.
Dánske nájazdy na Anglicko pokračovali a Ethelred sa v roku 1013 uchýlil do Normandie, kde hľadal u Richarda pomoc, keď ho dánsky kráľ Sven I. s jeho rodinou vyhnal z Anglicka. Svenova smrť v roku 1014 mu umožnila vrátiť sa domov, avšak Svenov syn Knut jeho návrat domov odsúdil. Ethelred nečakane zomrel v roku 1016 a Knut sa stal anglickým kráľom. Ethelredovi a Emmini dvaja synovia, Eduard a Alfréd, odišli do vyhnanstva v Normandii, zatiaľ čo ich matka Emma sa stala Knutovou druhou manželkou.
Po Knutovej smrti v roku 1035 pripadol anglický trón Haroldovi Harefootovi, jeho synovi z prvého manželstva, zatiaľ čo Hardiknut, jeho syn z druhého manželstva s Emmou, sa stal kráľom v Dánsku. Anglicko bolo v tom čase nestabilné. Alfréd sa v roku 1036 vrátil do Anglicka, aby navštívil svoju matku a možno vyzval Harolda na súboj o post kráľa. Podľa jednej z verzií je do Alfrédovej následnej smrti zapletený gróf Godwin z Wessexu, podľa iných je však vinníkom sám Harold. Po Haroldovej smrti v roku 1040 sa stal anglickým kráľom Hardiknut. V roku 1041 prišiel z vyhnanstva v Normandii do Anglicka jeho nevlastný brat Eduard. Ten bol po Hardiknutovej smrti v roku 1042 vyhlásený za anglického kráľa.
Mladosť.
Narodil sa v roku 1027 alebo 1028 vo Falaise v Normandskom vojvodstve, pravdepodobne však koncom roka 1028. Bol jediným synom Roberta I., syna Richarda II. Jeho matka Herleva bola dcérou Fulberta z Falaise; bol buď garbiarom alebo balzamovačom. Herleva bola pravdepodobne členkou vojvodskej rodiny, ale za Roberta sa nevydala. Neskôr sa vydala za Herluina de Conteville, s ktorým mala dvoch synov – Oda z Bayeux a grófa Roberta z Mortain – a dcéru, ktorej meno nie je známe. Jeden z Herluininých bratov, Walter, sa stal Viliamovým podporovateľom a ochrancom počas jeho neplnoletosti. Robert I. mal tiež dcéru Adelaidu, ktorú mal s inou milenkou.
Robert I. nastúpil na trón 6. augusta 1027 po svojom staršom bratovi Richardovi III. Bratia proti sebe bojovali o trón a Richardova smrť bola náhla. Niektorí autori obviňovali Roberta zo zabitia Richarda, čo je pravdepodobné, ale dnes už nedokázateľné obvinenie. Pomery v Normandii boli nepokojné, pretože šľachtické rody pustošili cirkev a Alan III. z Bretónska viedol proti vojvodstvu vojnu, pravdepodobne v snahe získať nad ním kontrolu. Do roku 1031 získal Robert značnú podporu šľachticov. Patril medzi nich jeho strýko Robert, arcibiskup rouenský, ktorý bol pôvodne proti nemu, Osbern, synovec Gunnora, manželky Richarda I., a Gilbert z Brionnu, vnuk Richarda I. Po svojom nástupe na trón pokračoval v podpore anglických princov Eduarda a Alfréda, ktorí boli stále vo vyhnanstve v severnom Francúzsku.
Existujú podozrenia, že Robert mohol byť nakrátko zasnúbený s dcérou kráľa Knuta, avšak k svadbe nedošlo. Nie je jasné, či by bol Viliam nahradený v nástupníckej línii vojvodstva, keby mal Robert legitímneho syna. V roku 1034 sa vojvoda rozhodol ísť na púť do Jeruzalema. Hoci sa ho niektorí jeho prívrženci snažili od cesty odradiť, v januári 1035 zvolal koncil a pred odchodom do Jeruzalema nechal zhromaždených normanských magnátov prisahať Viliamovi vernosť ako svojmu dedičovi. Zomrel začiatkom júla v Nikaii na ceste späť do Normandie.
Normandský vojvoda.
Ťažkosti pri nástupe k moci.
Pri nástupe na vojvodský trón čelil viacerým problémom, medzi ktoré patrilo jeho postavenie nelegitímneho syna a mladosť: podľa dôkazov mal v tom čase sedem alebo osem rokov. Mal podporu u svojho prastrýka, arcibiskupa Roberta, ako aj francúzskeho kráľa Henricha I., čo mu uľahčilo získať nástupníctvo po otcovi. Podpora, ktorú poskytol vyhnaným anglickým kniežatám pri ich pokuse o návrat do Anglicka v roku 1036, svedčí o tom, že poručníci nového vojvodu sa snažili pokračovať v politike jeho otca, avšak keď v marci 1037 zomrel jeden z jeho hlavných podporovateľov arcibiskup Robert, pomery v Normandii rýchlo upadli do chaosu.
Anarchia vo vojvodstve trvala až do roku 1047 a mať kontrolu nad mladým vojvodom bola jednou z priorít tých, ktorí sa uchádzali o moc. Spočiatku sa oňho staral Alan Bretónsky, ale keď Alan koncom roka 1039 alebo v októbri 1040 zomrel, prevzal starostlivosť Gilbert z Brionnu. Gilbert bol v priebehu niekoľkých mesiacov zabitý a v rovnakom čase bol zabitý aj ďalší poručník Turchetil. Ďalší poručník, Osbern, bol zabitý začiatkom roku 1040 vo Viliamovej komnate, keď vojvoda spal. Hovorilo sa, že Walter, Viliamov strýko z matkinej strany, bol príležitostne nútený ukrývať mladého vojvodu v domoch sedliakov, hoci táto historka môže byť prikrášlená Ordericom Vitalisom. Historička Eleanor Searleová predpokladá, že Viliam vyrastal s tromi bratrancami, ktorí sa neskôr v jeho kariére stali dôležitými osobami - Viliamom fitzOsbernom, Rogerom de Beaumont a Rogerom z Montgomery. Hoci mnohí normanskí šľachtici viedli počas jeho neplnoletosti svoje vlastné súkromné vojny, vikomti stále uznávali jeho vládu a cirkevná hierarchia ho podporovala.
Kráľ Henrich ho naďalej podporoval, avšak koncom roka 1046 sa jeho odporcovia spojili do povstania v Dolnej Normandii, ktoré viedol Guy Burgundský s podporou Nigela, vikomta z Cotentinu, a Ranulfa, vikomta z Bessinu. Podľa príbehov, ktoré môžu mať prvky legendy, sa Viliama pokúsili zajať vo Valognes, ale on pod rúškom tmy ušiel a hľadal útočisko u kráľa Henricha. Začiatkom roku 1047 sa Henrich a Viliam vrátili do Normandie a zvíťazili v bitke pri Val-ès-Dunes neďaleko Caen, hoci o týchto bojoch je zaznamenaných len málo podrobností. Viliam z Poitiers tvrdil, že bitka bola vyhratá najmä Viliamovým odhodlaním, ale staršie správy tvrdia, že dôležitú úlohu zohrali aj muži a velenie kráľa Henricha. Viliam sa ujal moci v Normandii a krátko po bitke vyhlásil v celom svojom vojvodstve Božie prímerie v snahe obmedziť vojnové konflikty a násilie tým, že obmedzil dni v roku, počas ktorých boli povolené boje. Hoci bitka pri Val-ès-Dunes znamenala preňho prelom v kontrole vojvodstva, nebol to koniec jeho boja o získanie prevahy nad šľachtou. V období rokov 1047 až 1054 sa viedli takmer nepretržité vojny, pričom menšie potýčky pokračovali až do roku 1060.
Konsolidácia moci.
Ďalej sa Viliam obrátil proti Guyovi Burgundskému, ktorý sa stiahol na svoj hrad Brionne, a začal ho obliehať. Po dlhom úsilí sa mu v roku 1050 podarilo Guya vyhnať. Aby riešil rastúcu moc grófa z Anjou Geoffreyho Martela, spojil sa s kráľom Henrichom aby ho porazil, čo bola posledná známa spolupráca medzi nimi. Podarilo sa im dobyť anjouovskú pevnosť, avšak dosiahli len málo ďalších úspechov. Geoffrey sa pokúšal rozšíriť svoju moc do grófstva Maine, najmä po smrti mainského grófa Huga IV. v roku 1051. Hlavnú moc v Maine mal rodu Bellêmeovcov, ktorý vlastnili Bellême na hranici Maine a Normandie, ako aj pevnosti v Alençone a Domfronte. Pánom Bellêmeovcov bol francúzsky kráľ, avšak Domfront bol pod nadvládou Geoffreyho Martela a vojvoda Viliam bol pánom Alençonu. Bellêmeovci, ktorých pozemky boli strategicky umiestnené medzi tromi rôznymi vládcami, dokázali hrať proti každému z nich a zaistiť si faktickú nezávislosť.
Po smrti Huga z Maine obsadil Maine Geoffrey Martel, proti čomu sa postavili Viliam a kráľ Henrich; nakoniec sa im podarilo Geoffreyho z grófstva vyhnať a Viliamovi sa pritom podarilo získať na svoju stranu rod Bellêmeovcov v Alençone a Domfronte. Mohol tak presadiť svoju nadvládu nad nimi a prinútiť ich konať v súlade s normanskými záujmami. V roku 1052 sa však kráľ a Geoffrey Martel proti nemu spojili v čase, keď niektorí normanskí šľachtici začali spochybňovať jeho rastúcu moc. Henrichov obrat bol pravdepodobne motivovaný túžbou udržať si nadvládu nad Normandiou, ktorú teraz ohrozovalo Viliamova rastúca moc v jeho vojvodstve. Viliam sa počas celého roka 1053 zúčastňoval na vojenských akciách proti vlastným šľachticom, ako aj proti novému rouenskému arcibiskupovi Maugerovi.
Vo februári 1054 podnikli kráľ a normanskí povstalci dvojitý vpád do vojvodstva. Henrich viedol hlavný útok cez grófstvo Évreux, zatiaľ čo druhé krídlo pod vedením kráľovho nevlastného brata Oda vtrhlo do východnej Normandie. Viliam čelil invázii rozdelením svojich vojsk na dve skupiny. Prvá, ktorú viedol, čelila Henrichovi. Druhá, v ktorej boli niektorí z jeho verných stúpencov, ako napríklad Robert, gróf z Eu, Walter Giffard, Roger z Mortemeru a Viliam de Warenne, čelila druhému inváznemu vojsku. Toto druhé vojsko porazilo útočníkov v bitke pri Mortemeri. Okrem toho, že bitka ukončila oba vpády, umožnila vojvodovým cirkevným podporovateľom zosadiť arcibiskupa Maugera. Mortemer tak znamenal ďalší zlom v rastúcej Viliamovej kontrole nad vojvodstvom, hoci konflikty s francúzskym kráľom a grófom z Anjou pokračovali až do roku 1060. V roku 1057 viedli Henrich a Geoffrey ďalší vpád do Normandie, avšak Viliam ich porazil v bitke pri Varaville. Bola to posledná invázia do Normandie počas jeho života. V roku 1058 vtrhol do Dreuxského grófstva a obsadil Tillières-sur-Avre a Thimert. Henrich sa ho pokúsil vytlačiť, avšak obliehanie Thimertu sa ťahalo dva roky až do Henrichovej smrti. Smrťou grófa Geoffreyho a kráľa v roku 1060 si Viliam ešte viac upevnil svoju moc nad vojvodstvom.
Ďalší úspech, ktorý Viliam dosiahol, bolo manželstvo s Matildou Flámskou, dcérou flámskeho grófa Balduina V. Manželstvo bolo dohodnuté v roku 1049, ale pápež Lev IX. ho na koncile v Remeši v októbri 1049 zamietol. Manželstvo sa napriek tomu uskutočnilo niekedy začiatkom roku 1050, pravdepodobne bez pápežovho súhlasu. Podľa neskoršieho zdroja, ktorý sa vo všeobecnosti nepovažuje za dôveryhodný, bola pápežská sankcia povolená až v roku 1059, ale keďže pápežsko-normanské vzťahy v 50. rokoch 11. storočia boli vo všeobecnosti dobré a normanskí duchovní mohli bez incidentov v roku 1050 navštíviť Rím, bola pravdepodobne povolená skôr. Je pravdepodobné, že pápežovo schválenie manželstva si vyžadovalo založenie dvoch kláštorov v Caen - jeden založil Viliam a druhý Matilda. Manželstvo bolo dôležité pre posilnenie Viliamovho postavenia, keďže Flámsko bolo jedným z najmocnejších franských území s väzbami na francúzsky kráľovský rod a nemeckých cisárov. Súčasní autori považovali manželstvo, z ktorého sa narodili štyria synovia a päť alebo šesť dcér, za úspešné.
Vzhľad a charakter.
Nenašiel sa žiadny jeho autentický portrét; jeho súčasné vyobrazenia na tapisérii z Bayeux a na jeho pečatiach a minciach sú konvenčné zobrazenia, ktorých cieľom je potvrdiť jeho autoritu. Existuje niekoľko písomných opisov, ktoré hovoria o jeho mohutnom a robustnom vzhľade s hrdelným hlasom. Až do vysokého veku sa tešil výbornému zdraviu, hoci v pokročilom veku dosť pribral. Bol dostatočne silný, aby dokázal natiahnuť luky, ktoré iní nedokázali natiahnuť, a mal veľkú výdrž. Geoffrey Martel ho opísal ako bojovníka a jazdca, ktorému niet rovného. Skúmanie jeho stehennej kosti, jedinej kosti, ktorá sa zachovala, keď boli ostatné jeho pozostatky zničené, ukázalo, že bol vysoký približne 1,78 m.
Koncom 30. rokov a začiatkom 40. rokov 11. storočia máme záznamy o dvoch jeho vychovávateľoch, ale rozsah jeho literárneho vzdelania nie je jasný. Nebol známy ako mecenáš literátov a existuje len málo dôkazov o tom, že by podporoval študijné alebo iné intelektuálne aktivity. Orderic Vitalis uvádza, že sa na sklonku života pokúšal naučiť čítať staroanglicky (anglosasky), ale nebol schopný venovať tomuto úsiliu dostatok času a rýchlo to vzdal. Zdá sa, že jeho hlavnou záľubou bol lov. Takisto sa zdá, že manželstvo s Matildou bolo pomerne láskyplné a nič nenasvedčuje tomu, že by jej bol neverný - čo je u stredovekého panovníka nezvyčajné. Stredovekí autori ho kritizovali za jeho chamtivosť a krutosť, avšak jeho osobnú zbožnosť súčasníci všeobecne chválili.
Normandská administratíva.
Normanská vláda za Viliama bola podobná vláde, ktorá existovala za predchádzajúcich vojvodov. Išlo o pomerne jednoduchý administratívny systém, ktorý bol postavený okolo vojvodovej domácnosti, ktorú tvorila skupina úradníkov vrátane správcov, komorníkov a maršalov. Vojvoda neustále cestoval po vojvodstve, potvrdzoval listiny a vyberal príjmy. Väčšina príjmov pochádzala z jeho pozemkov, ako aj z mýta a niekoľkých daní. Tieto príjmy vyberala komora, jedno z hospodárskych oddelení.
Vo svojom vojvodstve pestoval úzke vzťahy s cirkvou. Zúčastňoval sa na cirkevných konciloch a vymenoval niekoľko členov normanského episkopátu vrátane Maurilia za arcibiskupa rouenského. Ďalším dôležitým ustanovením bolo vymenovanie jeho nevlastného brata Oda v roku 1049 alebo 1050 za biskupa v Bayeux. Spoliehal sa aj na rady duchovných, ako bol Lanfrank, ktorý nebol Normanom a koncom 40. rokov 11. storočia sa stal jedným z jeho významných cirkevných poradcov a zostal ním aj v 50. a 60. rokoch 11. storočia. Viliam štedro prispieval na cirkev; v rokoch 1035 až 1066 normanská šľachta založila najmenej dvadsať nových kláštorov vrátane jeho dvoch kláštorov v Caen, čo predstavovalo pozoruhodný rozvoj náboženského života vo vojvodstve.
Anglicko a problémy na kontinente.
V roku 1051 si bezdetný anglický kráľ Eduard pravdepodobne vybral Viliama za svojho nástupcu. Viliam bol vnukom Eduardovho strýka z matkinej strany, normandského vojvodu Richarda II.
"Anglosaská kronika" vo verzii "D" uvádza, že Viliam navštívil Anglicko koncom roka 1051, možno preto, aby si zabezpečil potvrdenie nástupníctva, alebo sa možno snažil získať pomoc pre problémy v Normandii. Táto cesta je však nepravdepodobná vzhľadom na to, že Viliam v tom čase bol zaneprázdnený vojnou s Anjouovcami. Nech už boli Eduardove želania akékoľvek, bolo pravdepodobné, že proti akýmkoľvek Viliamovým nárokom by sa postavil Godwin, gróf z Wessexu, člen najmocnejšieho rodu v Anglicku. Eduard sa v roku 1043 oženil s Godwinovou dcérou Editou a podľa všetkého bol Godwin jedným z hlavných podporovateľov Eduardovho nároku na trón. V roku 1050 sa však vzťahy medzi kráľom a grófom zhoršili a v roku 1051 vyvrcholili krízou, ktorá viedla k vyhnaniu Godwina a jeho rodiny z Anglicka. Počas toho čo bol Godwin vo vyhnanstve bol Viliamovi ponúknutý trón. Godwin sa vrátil z exilu v roku 1052 s ozbrojenými vojskami a medzi kráľom a grófom sa dosiahla dohoda, ktorá grófovi a jeho rodine vrátila ich pozemky a Roberta z Jumièges, Normana, ktorého Eduard vymenoval za arcibiskupa canterburského, nahradil Stigand, biskup z Winchesteru. Žiadny anglický prameň nespomína údajné vyslanie arcibiskupa Róberta k Viliamovi, ktorým mu odovzdal prísľub nástupníctva, avšak dva normanské pramene, ktoré ho spomínajú, Viliam z Jumièges a Viliam z Poitiers, nie sú presné v chronológii, kedy sa táto návšteva uskutočnila.
Gróf z Maine Herbert II. zomrel v roku 1062 a Viliam, ktorý zasnúbil svojho najstaršieho syna Roberta s Herbertovou sestrou Margaret, si prostredníctvom svojho syna nárokoval na grófstvo. Miestni šľachtici tento nárok nepodporovali, avšak Viliam vtrhol do oblasti a do roku 1064 ju ovládol. V roku 1065 vymenoval Normanov za biskupov v Le Mans. Svojmu synovi Robertovi tiež dovolil, aby vzdal hold novému anjouovskému grófovi Geoffreymu Bradatému. Západná hranica tak bola zabezpečená, avšak hranice s Bretónskom zostali naďalej nestabilné. V roku 1064 vtrhol do Bretónska v rámci výpravy, ktorej detaily zostávajú nejasné. Jej dôsledkom však bola destabilizácia Bretónska, ktorá prinútila vojvodu Konana II. sústrediť sa skôr na vnútorné problémy než na expanziu. Jeho smrť v roku 1066 ešte viac upevnila Viliamove hranice v Normandii. Viliam mal z výpravy do Bretónska úžitok aj vďaka tomu, že si zabezpečil podporu niektorých bretónskych šľachticov, ktorí v roku 1066 podporili inváziu do Anglicka.
V Anglicku zomrel v roku 1053 gróf Godwin a jeho synovia získavali čoraz väčšiu moc: Harold prevzal otcovo grófstvo a ďalší syn Tostig sa stal grófom Northumbrie. Neskôr získali grófstva aj ďalší jeho synovia: Gyrth sa stal v roku 1057 grófom East Anglie a Leofwine niekedy medzi rokmi 1055 a 1057 grófom Kentu. Niektoré zdroje tvrdia, že Harold sa zúčastnil na Viliamovej bretónskej výprave v roku 1064 a na konci výpravy prisahal, že bude podporovať jeho nárok na anglický trón, avšak o tejto ceste neinformuje žiadny anglický zdroj a nie je jasné, či sa skutočne uskutočnila. Mohlo ísť o normanskú propagandu, ktorej cieľom bolo zdiskreditovať Harolda, ktorý sa stal hlavným uchádzačom o anglický trón po kráľovi Eduardovi. Medzitým sa objavil ďalší uchádzač o trón - Eduard Vyhnanec, syn Edmunda II. a vnuk Ethelreda II. sa vrátil do Anglicka v roku 1057, a hoci krátko po návrate zomrel, priviedol so sebou svoju rodinu, do ktorej patrili dve dcéry, Margaréta a Kristína, a syn Edgar Ætheling.
V roku 1065 sa Northumbria vzbúrila proti Tostigovi a povstalci si namiesto neho zvolili za grófa Morcara, mladšieho brata Edwina, grófa z Mercie. Harold, možno preto, aby si zabezpečil podporu Edwina a Morcara v boji o trón, podporil povstalcov a presvedčil kráľa Eduarda, aby Tostiga nahradil Morcarom. Tostig odišiel do exilu vo Flámsku spolu so svojou manželkou Juditou, ktorá bola dcérou flámskeho grófa Balduina IV. Eduard bol chorý a zomrel 5. januára 1066. Nie je jasné, čo presne sa udialo na jeho smrteľnom lôžku. Jedna z verzií, ktorá vychádza z "Vita Ædwardi", Eduardovho životopisu, tvrdí, že sa pri ňom nachádzali jeho manželka Edita, Harold, arcibiskup Stigand a Robert FitzWimarc a že kráľ vymenoval Harolda za svojho nástupcu. Normanské pramene nespochybňujú skutočnosť, že Harold bol vymenovaný za nasledujúceho kráľa, ale vyhlasujú, že Haroldovu prísahu a predchádzajúci Eduardov sľub trónu nebolo možné zmeniť na jeho smrteľnom lôžku. Neskoršie anglické pramene uvádzali, že Harolda zvolili za kráľa duchovní a magnáti Anglicka.
Invázia do Anglicka.
Haroldove prípravy.
Harold bol korunovaný 6. januára 1066 v novom Westminsterskom opátstve postavenom v normanskom slohu, hoci sa vedú spory o tom, kto obrad vykonal. Anglické zdroje tvrdia, že obrad vykonal Ealdred, arcibiskup z Yorku, zatiaľ čo normanské zdroje uvádzajú, že korunováciu vykonal Stigand, ktorého pápežstvo považovalo za nekanonického arcibiskupa. Jeho nárok na trón nebol úplne zaručený, pretože existovali ďalší uchádzači, medzi ktorými bol možno aj jeho brat Tostig, ktorý bol vo vyhnanstve. Nárok na trón mal aj nórsky kráľ Harald Hardrada ako strýko a dedič kráľa Magnusa I., ktorý okolo roku 1040 uzavrel s Hardiknutom dohodu, že ak Magnus alebo Hardiknut zomrú bez dedičov, nastúpi na trón druhý z nich. Posledným uchádzačom bol Viliam Normandský, proti ktorého očakávanej invázii sa kráľ Harold Godwinson najviac pripravoval.
Haroldov brat Tostig podnikol v máji 1066 sondážne útoky pozdĺž južného pobrežia Anglicka a vylodil sa na ostrove Wight s pomocou flotily, ktorú mu dodal Balduin Flámsky. Podľa všetkého sa mu dostalo len malej miestnej podpory a ďalšie nájazdy do Lincolnshire a do blízkosti rieky Humber sa skončili bez väčšieho úspechu, takže sa stiahol do Škótska, kde nejaký čas zostal. Podľa normanského autora Viliama z Jumièges poslal medzitým Viliam posolstvo ku kráľovi Haroldovi Godwinsonovi, aby mu pripomenul jeho prísahu podporiť Viliamove nároky na trón, hoci nie je jasné, či sa toto posolstvo naozaj uskutočnilo. Harold zhromaždil armádu a flotilu, aby odrazil Viliamovu očakávanú inváziu, a väčšinu leta rozmiestňoval vojsko a lode pozdĺž Lamanšského prielivu.
Viliamove prípravy.
Viliam z Poitiers opisuje koncil zvolaný vojvodom Viliamom, v ktorom autor opisuje veľkú diskusiu, ktorá sa viedla medzi jeho šľachticmi a prívržencami o tom, či riskovať inváziu do Anglicka. Hoci sa pravdepodobne konalo nejaké formálne zhromaždenie, je nepravdepodobné, že by sa uskutočnila nejaká diskusia, keďže vojvoda už v tom čase získal kontrolu nad svojimi šľachticmi a väčšina zhromaždených si chcela zabezpečiť svoj podiel na odmenách z dobytia Anglicka. Viliam z Poitiers tiež uvádza, že vojvoda získal súhlas pápeža Alexandra II. na inváziu spolu s pápežskou zástavou. Kronikár tiež tvrdil, že vojvoda si zabezpečil podporu Henricha IV., cisára Svätej ríše rímskej, a dánskeho kráľa Svena II. Henrich bol však stále neplnoletý a Sven skôr podporoval Harolda, ktorý by mu potom mohol pomôcť proti nórskemu kráľovi, takže tieto tvrdenia treba brať s rezervou. Hoci Alexander dal po úspešnom dobytí Anglicka pápežský súhlas, žiadny iný prameň netvrdí, že by pred vpádom získal Viliam pápežskú podporu. Udalosti po invázii, ktoré obsahovali pokánie, ktoré Viliam vykonal, a vyhlásenia neskorších pápežov, však nepriamo podporujú tvrdenie o pápežskom súhlase. Aby sa Viliam postaral o normanské záležitosti, zveril vládu nad Normandiou na obdobie invázie do rúk svojej manželky.
Počas leta Viliam zhromažďoval v Normandii armádu a nechal budovať inváznu flotilu. Hoci tvrdenie Viliama z Jumièges, že vojvodská flotila mala 3 000 lodí, je zjavne prehnané, pravdepodobne bola veľká a väčšinou postavená od základov. Hoci sa Viliam z Poitiers a Viliam z Jumièges nezhodujú v tom, kde bola flotila postavená - Poitiers uvádza, že bola postavená v ústí rieky Dives, zatiaľ čo Jumièges uvádza, že bola postavená v Saint-Valery-sur-Somme - obaja sa zhodujú, že nakoniec vyplávala z Valery-sur-Somme. Flotila prevážala invázne vojsko, ktoré tvorilo okrem vojska z Viliamových vlastných území Normandie a Maine aj veľký počet žoldnierov, spojencov a dobrovoľníkov z Bretónska, severovýchodného Francúzska a Flámska spolu s menším počtom z iných častí Európy. Hoci armáda a loďstvo boli pripravené už začiatkom augusta, nepriaznivý vietor zdržal lode v Normandii až do konca septembra. Viliamovo meškanie malo pravdepodobne aj iné dôvody, napríklad špionážne správy z Anglicka, ktoré odhaľovali, že Haroldove vojská sú rozmiestnené pozdĺž pobrežia. Viliam radšej odložil inváziu do doby, kým sa mohol vylodiť bez odporu protivníkových vojsk. Harold udržiaval svoje jednotky v pohotovosti počas celého leta, ale s príchodom obdobia žatvy 8. septembra svoju armádu rozpustil.
Invázia Tostiga a Hardrada.
Tostig Godwinson a Harald Hardrada v septembri 1066 vtrhli do Northumbrie a v bitke pri Fulforde neďaleko Yorku porazili miestne vojská pod vedením Morcara a Edwina. Kráľ Harold dostal správu o ich invázii a vydal sa na sever, pričom 25. septembra v bitke pri Stamford Bridge útočníkov porazil a Tostiga a Hardradu zabil. Normanská flotila napokon vyplávala o dva dni neskôr a 28. septembra sa vylodila v Anglicku v Pevenseyskom zálive. Viliam sa potom presunul do Hastingsu, vzdialeného niekoľko kilometrov východne, kde si postavil hrad ako svoju východiskovú základňu. Odtiaľ pustošil vnútrozemie a čakal na Haroldov návrat zo severu, pričom sa odmietal vzdialiť od mora, ktoré bolo jeho komunikačnou líniou s Normandiou.
Bitka pri Hastingse.
Po víťazstve nad Haraldom Hardradom a Tostigom Harold ponechal veľkú časť svojej armády na severe (vrátane Morcara a Edwina) a zvyšok sa vydal na juh, aby sa vysporiadal s hroziacou inváziou Normanov. O Viliamovom vylodení sa pravdepodobne dozvedel počas cesty na juh. Harold sa zastavil v Londýne a pred pochodom do Hastingsu sa tam zdržal asi týždeň, takže je pravdepodobné, že pochodom na juh strávil asi týždeň, pričom denne v priemere prešiel asi 43 kilometrov, čo predstavuje vzdialenosť približne 320 kilometrov. Hoci sa Harold pokúsil Normanov prekvapiť, Viliamovi zvedovia mu oznámili jeho príchod. Presné udalosti, ktoré predchádzali bitke, sú nejasné, v prameňoch sa nachádzajú protichodné správy, ale všetky sa zhodujú v tom, že Viliam viedol svoje vojsko zo svojho hradu a postupoval smerom k nepriateľovi. Harold zaujal obranné postavenie na vrchole kopca Senlac (dnešný Battle, východný Sussex), asi 9,7 km od Viliamovho hradu v Hastingse.
Bitka sa začala 14. októbra okolo 9. hodiny ráno a trvala celý deň, ale hoci je známy jej hrubý náčrt, presný priebeh je zastretý protichodnými opismi v prameňoch. Hoci počty mužov na oboch stranách boli približne rovnaké, Viliam mal jazdectvo aj pechotu vrátane mnohých lukostrelcov, zatiaľ čo Harold mal len pešiakov a málo lukostrelcov, ak vôbec nejakých. Anglickí vojaci sa sformovali ako štítová hradba pozdĺž hrebeňa a spočiatku boli takí účinní, že Viliamovo vojsko bolo s veľkými stratami odrazené naspäť. Niektoré Viliamove bretónske oddiely spanikárili a utiekli a časť anglických jednotiek zrejme prenasledovala utekajúcich Bretóncov, až kým ich nenapadla a nezničila normanská jazda. Počas úteku Bretóncov sa v normanských vojskách šírili chýry, že vojvoda bol zabitý, no Viliamovi sa podarilo svoju armádu zmobilizovať. Ďalšie dva normanské ústupy boli iba fingované, aby sa Angličania opäť vrhli do prenasledovania a vystavili sa opakovaným útokom normanskej jazdy. Dostupné pramene sú o udalostiach v popoludňajších hodinách chaotickejšie, ale zdá sa, že rozhodujúcou udalosťou bola Haroldova smrť, o ktorej sa tradujú rôzne príbehy. Viliam z Jumièges tvrdil, že Harolda zabil vojvoda. Na tapisérii z Bayeux sa uvádza, že Harold zomrel zasiahnutím šípom do oka, avšak môže ísť o neskoršie prepracovanie tapisérie, aby zodpovedala príbehom z 12. storočia, v ktorých bol Harold zabitý ranou šípom do hlavy.
Haroldovo telo bolo identifikované deň po bitke, a to buď podľa brnenia, alebo podľa stôp na tele. Mŕtvi Angličania, medzi ktorými boli aj niektorí Haroldovi bratia a jeho služobníci, zostali na bojisku. Gytha Thorkelsdóttir, Haroldova matka, ponúkla Viliamovi váhu synovho tela v zlate za jeho uschovanie, ale jej ponuka bola odmietnutá. Viliam nariadil, aby telo hodili do mora, ale či sa tak aj stalo, nie je jasné. Opátstvo Waltham, ktoré založil Harold, neskôr tvrdilo, že jeho telo tam bolo tajne pochované.
Pochod na Londýn.
Viliam pravdepodobne dúfal, že Angličania sa po porážke vzdajú, ale nestalo sa tak. Namiesto toho niektorí anglickí duchovní a magnáti navrhli za kráľa Edgara Æthelinga, hoci ich podpora Edgarovi bola len vlažná. Po krátkom vyčkaní Viliam obsadil Dover, časť Kentu a Canterbury a zároveň vyslal vojsko, aby dobylo Winchester, kde sa nachádzala kráľovská pokladnica. Tieto dobytia mu zabezpečili obranné oblasti a tiež ústupovú líniu do Normandie, ak by to bolo potrebné. Potom pochodoval do Southwarku, na druhý breh Temže od Londýna, kam dorazil koncom novembra. Ďalej viedol svoje vojská okolo južnej a západnej časti Londýna a počas cesty územie vypálil. Napokon začiatkom decembra prekročil Temžu pri Wallingforde. Tam sa mu podriadil Stigand, a keď sa krátko nato presunul do Berkhamstedu, podriadili sa mu aj Edgar Ætheling, Morcar, Edwin a Ealdred. Potom poslal vojsko do Londýna, aby postavilo hrad; na Vianoce 1066 bol korunovaný vo Westminsterskom opátstve.
Konsolidácia.
Prvé kroky.
Po svojej korunovácii zostal Viliam v Anglicku a pokúsil sa zmieriť miestnych magnátov. Zostávajúcim grófom - Edwin (z Mercie), Morcar (z Northumbrie) a Waltheof (z Northamptonu) - neodobral ich pozemky a tituly. Waltheof sa oženil s Viliamovou neterou Juditou, dcérou jeho nevlastnej sestry Adelaidy, a bol navrhnutý sobáš medzi Edwinom a jednou z Viliamových dcér. Podľa všetkého zostali majetky aj Edgarovi Æthelingovi. Cirkevné funkcie naďalej zastávali tí istí biskupi ako pred vpádom, vrátane nekánonického Stiganda. Rodiny Harolda a jeho bratov však prišli o svoje majetky, rovnako ako niektoré ďalšie rodiny, ktoré bojovali proti Viliamovi pri Hastingse. V marci už bola Viliamova moc nad Anglickom bezpečne usadená a mohol sa tak vrátiť do Normandie, ale vzal so sebou aj Stiganda, Morcara, Edwina, Edgara a Waltheofa. Na čele Anglicka zanechal svojho nevlastného brata Oda, biskupa z Bayeux, spolu s ďalším jeho vplyvným podporovateľom Viliamom fitzOsbernom, synom svojho bývalého poručníka. Obaja boli tiež vymenovaní za grófov - fitzOsbern za grófa z Herefordu (alebo Wessexu) a Odo za grófa z Kentu. Hoci do čela krajiny dosadil Viliam dvoch Normanov, ponechal si mnohých pôvodných anglických správcov. Po príchode do Normandie sa nový anglický kráľ vybral do Rouenu a opátstva Fecamp a potom sa zúčastnil na vysvätení nových kostolov v dvoch normanských kláštoroch.
Zatiaľ čo bol Viliam v Normandii, jeho bývalý spojenec Eustach, gróf z Boulogne, napadol Dover, avšak bol odrazený. Angličania sa tiež začali búriť, Eadric Divoký zaútočil na Hereford a vzbúril sa v Exeteri, ktorý bol centrom odporu Haroldovej matky Gythy. FitzOsbern a Odo mali ťažkosti s ovládaním domáceho obyvateľstva a podnikli program výstavby hradov, aby si udržali svoje postavenie v kráľovstve. Viliam sa vrátil do Anglicka v decembri 1067 a tiahol na Exeter, ktorý obliehal. Mesto vydržalo 18 dní a po jeho páde vybudoval Viliam hrad, aby si zabezpečil kontrolu nad mestom. Haroldovi synovia medzitým podnikali nájazdy na juhozápad Anglicka zo základne v Írsku. Ich vojská sa vylodili pri Bristole, ale Eadnoth ich porazil. Do Veľkej noci bol Viliam vo Winchesteri, kde sa k nemu čoskoro pripojila jeho manželka Matilda, ktorá bola korunovaná v máji 1068.
Anglický odpor.
V roku 1068 sa Edwin a Morcar vzbúrili, pričom ich podporoval Gospatric, gróf z Northumbrie. Kronikár Orderic Vitalis uvádza, že dôvodom Edwinovej vzbury bolo, že sa neuskutočnil plánovaný sobáš medzi ním a jednou z Viliamových dcér, avšak ďalším dôvodom bola pravdepodobne rastúca moc FitzOsberna v Herefordshire, ktorá ovplyvnila Edwinovu autoritu v jeho vlastnom grófstve. Kráľ tiahol cez Edwinove územia a postavil hrad Warwick. Edwin a Morcar sa podvolili, no Viliam postupoval ďalej do Yorku a pred návratom na juh postavil hrady York a Nottingham. Na ceste na juh začal stavať hrady Lincoln, Huntingdon a Cambridge. Na čelo týchto nových pevností dosadil svojich podporovateľov - medzi nimi Williama Peverela v Nottinghame a Henryho de Beaumonta vo Warwicku. Potom sa kráľ koncom roka 1068 vrátil do Normandie.
Začiatkom roku 1069 sa Edgar Ætheling vzbúril a zaútočil na York. Hoci sa Viliam vrátil do Yorku a postavil ďalší hrad, Edgar bol naďalej voľný a na jeseň sa spojil s kráľom Svenom. Dánsky kráľ priviedol do Anglicka veľkú flotilu a zaútočil nielen na York, ale aj na Exeter a Shrewsbury. York dobyli spojené vojská Edgara a Svena. Edgar bol svojimi prívržencami vyhlásený za kráľa. Viliam reagoval rýchlo, ignoroval kontinentálnu vzburu v Maine a na Vianoce 1069 si symbolicky nasadil korunu v ruinách Yorku. Ďalej pochodoval k rieke Tees a pustošil krajinu. Edgar, ktorý stratil veľkú časť svojej podpory, utiekol do Škótska, kde sa kráľ Malcolm III. oženil s jeho sestrou Margaretou. Waltheof, ktorý sa pripojil k povstaniu, sa spolu s Gospatricom podrobil a obaja si mohli ponechať svoje majetky. Viliam však ešte neskončil; počas zimy tiahol cez Penniny a porazil zvyšných povstalcov pri Shrewsbury, potom postavil hrady Chester a Stafford. Táto výprava, ktorú okrem iného sprevádzalo aj vypálenie a zničenie časti krajiny, ktorou kráľovské vojská pochodovali, skončila v apríli 1070, keď si Viliam na Veľkú noc vo Winchesteri slávnostne nasadil korunu.
Cirkevné záležitosti.
V roku 1070 sa Viliam vo Winchestri stretol s tromi pápežskými legátmi (Jánom Minutom, Petrom a Ermenfrídom zo Sionu), ktorých vyslal pápež. Legáti ho korunovali počas veľkonočného slávnostného dvora. Historik David Bates považuje túto korunováciu za ceremoniálnu pápežskú "pečať súhlasu" jeho dobytia Anglicka. Legáti a kráľ potom pokračovali v organizovaní série cirkevných koncilov venovaných reforme a reorganizácii anglickej cirkvi. Stigand a jeho brat Æthelmær, biskup z Elmhamu, boli odvolaní zo svojich biskupstiev. Na koncile, ktorý sa konal na Veľkú noc, ako aj na ďalšom koncile, ktorý sa konal na Zelený štvrtok, boli odvolaní aj niektorí miestni opáti. Na koncile vo Whitsune bol za nového arcibiskupa z Canterbury vymenovaný Lanfrank a za nového arcibiskupa z Yorku Tomáš z Bayeux, ktorý nahradil Ealdreda, ktorý zomrel v septembri 1069. Viliamov nevlastný brat Odo zrejme očakával, že bude menovaný do Canterbury, avšak Viliam pravdepodobne nechcel dať takú veľkú moc členovi rodiny. Ďalším dôvodom tohto rozhodnutia mohol byť tlak pápežstva na dosadenie Lanfranka. Na miesto zosadených biskupov a opátov boli dosadení normanskí duchovní a na konci procesu zostali v úrade len dvaja rodení anglickí biskupi spolu s niekoľkými kontinentálnymi prelátmi, ktorých vymenoval Eduard Vyznávač. V roku 1070 zriadil Viliam na mieste bitky pri Hastingse nový kláštor Battle Abbey, čiastočne ako pokánie za obete bitky a čiastočne ako pamiatku na mŕtvych. Na cirkevnom koncile, ktorý sa konal v Lillebonne v roku 1080, bola potvrdená jeho absolútna moc nad normanskou cirkvou.
Problémy v Anglicku a na kontinente.
Dánske nájazdy a povstanie.
Hoci Sven sľúbil, že opustí Anglicko, začiatkom roku 1070 sa vrátil a podnikol nájazd pozdĺž rieky Humber a East Anglie smerom k Isle of Ely, kde sa spojil s Herewardom the Wakeom, miestnym thegnom. Herewardove vojská zaútočili na opátstvo Peterborough Abbey, ktoré dobyli a vyplienili. Viliam dokázal v roku 1070 zaistiť odchod Svena a jeho flotily, čo mu umožnilo vrátiť sa na kontinent a riešiť problémy v Maine, kde sa v roku 1069 vzbúrilo mesto Le Mans. Ďalšou obavou bola smrť flámskeho grófa Balduina VI. v júli 1070, ktorá viedla k nástupníckej kríze, keďže vdova Richilda vládla za ich dvoch malých synov Arnulfa a Balduina. Jej vládu napadol Robert, Balduinov brat. Richilda navrhla manželstvo Viliamovi fitzOsbernovi, ktorý bol v Normandii, a ten ponuku prijal. Avšak po tom, ako bol vo februári 1071 zabitý v bitke pri Cassel, sa Robert stal grófom. Bol proti moci kráľa Viliama na kontinente, a tak bitka pri Cassel narušila rovnováhu síl v severnom Francúzsku a zároveň pripravila Viliama o dôležitého podporovateľa.
V roku 1071 potlačil Viliam posledné povstanie na severe. V roku 1071 potlačil Viliam posledné povstanie na severe. Grófa Edwina zradili jeho vlastní muži a zabili ho, zatiaľ čo Viliam postavil hrádzu, aby si podmanil Isle of Ely, kde sa skrývali Hereward the Wake a Morcar. Herewardovi sa podarilo ujsť, ale Morcar bol zajatý, zbavený grófstva a uväznený. V roku 1072 vtrhol Viliam do Škótska a porazil Malcolma, ktorý nedávno vpadol do severného Anglicka. Obaja sa dohodli na mieri a podpísali Abernethyský mier, pričom Malcolm sa pravdepodobne vzdal svojho syna Duncana ako rukojemníka za mier. Ďalšou podmienkou zmluvy bolo pravdepodobne vyhnanie Edgara Æthelinga z Malcolmovho dvora. Viliam potom obrátil svoju pozornosť na kontinent a začiatkom roku 1073 sa vrátil do Normandie, aby sa vysporiadal s inváziou Fulka le Rechina, grófa z Anjou, do Maine. Vďaka rýchlemu ťaženiu dobyl Viliam Le Mans z Fulkových rúk a kampaň ukončil 30. marca 1073. Tým sa jeho moc v severnom Francúzsku ešte viac upevnila, avšak nový flámsky gróf prijal na svoj dvor Edgara Æthelinga. Róbert tiež vydal svoju nevlastnú sestru Bertu za francúzskeho kráľa Filipa I., ktorý bol proti normanskej vláde.
V roku 1073 sa Viliam vrátil do Anglicka, aby prepustil svoje vojsko zo služby, no rýchlo sa vrátil do Normandie, kde strávil celý rok 1074. Anglicko zanechal v rukách svojich prívržencov, medzi ktorými boli Richard fitzGilbert a Viliam de Warenne, ako aj Lanfrank. Viliamova schopnosť opustiť Anglicko na celý rok bola znakom toho, že sa domnieval, že jeho kontrola nad kráľovstvom je zabezpečená. Kým bol Viliam v Normandii, Edgar Ætheling sa vrátil z Flámska do Škótska. Francúzsky kráľ, ktorý hľadal miesto, kde by sa sústredili odporcovia Viliamovej moci, vtedy navrhol, aby Edgar dostal hrad Montreuil-sur-Mer na Lamanšskom prielive, ktorý by Edgarovi poskytol strategickú výhodu proti Viliamovi. Krátko nato sa mu však Edgar musel podriadiť a vrátil sa na jeho dvor. Filip, hoci bol pri tento pokus zmarený, obrátil svoju pozornosť na Bretónsko, čo viedlo k povstaniu v roku 1075.
Povstanie grófov.
V roku 1075, sa počas Viliamovej neprítomnosti Ralph de Gael, gróf z Norfolku, a Roger de Breteuil, gróf z Herefordu, spolčili za účelom zosadiť ho z trónu v rámci tzv. „vzbury grófov". Ralph bol aspoň čiastočne Bretónčan a väčšinu života pred rokom 1066 strávil v Bretónsku, kde mal stále majetky. Roger bol Norman, syn Viliama fitzOsberna, avšak zdedil menšiu moc, než mal jeho otec. Ralphova autorita bola zrejme tiež menšia ako autorita jeho predchodcov v grófstve, čo bolo pravdepodobne príčinou jeho účasti na povstaní.
Presný dôvod vzbury nie je jasný, ale vypukla na Ralphovej svadbe s Rogerovou príbuznou, ktorá sa konala v Exningu v grófstve Suffolk. Waltheof, gróf z Northumbrie, napriek tomu, že patril k Viliamovým obľúbencom, sa takisto zapojil do povstania a niektorí bretónski lordi boli pripravení vzbúriť sa na podporu Ralpha a Rogera. Ralph požiadal aj o dánsku pomoc. Viliam zostal v Normandii, pričom jeho muži v Anglicku vzburu potlačili. Vďaka úsiliu worcesterského biskupa Wulfstana a eveshamského opáta Æthelwiga nemohol Roger opustiť svoju pevnosť v Herefordshire. Spoločným úsilím Oda z Bayeux, Geoffreyho de Montbray, Richarda fitzGilberta a Viliama de Warenne sa podarilo Ralpha uväzniť na hrade Norwich. Ralph nakoniec opustil Norwich pod dohľadom svojej manželky a odišiel z Anglicka, až nakoniec zamieril do Bretónska. Norwich bol obliehaný a kapituloval, pričom posádka mohla odísť do Bretónska. Medzitým do Anglicka dorazil brat dánskeho kráľa Knut s flotilou 200 lodí, no prišiel neskoro, pretože Norwich sa už vzdal. Dáni potom podnikali nájazdy pozdĺž pobrežia a potom sa vrátili domov. Viliam sa neskôr v roku 1075 vrátil do Anglicka, aby sa vysporiadal s dánskou hrozbou, a na čele Normandie nechal svoju manželku Matildu. Vo Winchesteri oslávil Vianoce a riešil následky povstania. Roger a Waltheof boli držaní vo väzení, v ktorom bol Waltheof v máji 1076 popravený. Ešte predtým sa Viliam vrátil na kontinent, kde Ralph pokračoval v povstaní z Bretónska.
Problémy doma a v zahraničí.
Gróf Ralph získal kontrolu nad hradom v Dole, v septembri 1076 však Viliam vtiahol do Bretónska a začal hrad obliehať. Francúzsky kráľ Filip neskôr obliehanie oslobodil a v bitke pri Dole v roku 1076 Viliama porazil, čím ho prinútil ustúpiť do Normandie. Hoci to bola Viliamova prvá porážka v boji, na situácii to veľa nezmenilo. Angevinský útok na Maine bol koncom roka 1076 alebo v roku 1077 neúspešný, pričom gróf Fulk le Rechin bol pri neúspešnom útoku zranený. Vážnejším problémom bol odchod Simona de Crépy, grófa z Amiens, do kláštora. Skôr ako sa stal mníchom, odovzdal Simon svoje grófstvo Vexin kráľovi Filipovi. Vexin bol nárazníkovým územím medzi Normandiou a krajinami francúzskeho kráľa a Simon bol Viliamovým prívržencom. Viliamovi sa podarilo uzavrieť s Filipom mier v roku 1077 a koncom roka 1077 alebo začiatkom roka 1078 zabezpečil prímerie s grófom Fulkom.
Koncom roka 1077 alebo začiatkom roka 1078 sa začali problémy medzi Viliamom a jeho najstarším synom Robertom. Hoci Orderic Vitalis opisuje, že sa začali hádkou medzi Robertom a jeho dvoma mladšími bratmi, Viliamom a Henrichom, vrátane verzie, že hádka sa začala, keď Viliam a Henrich vyliali na Roberta vodu, je oveľa pravdepodobnejšie, že sa Robert cítil bezmocne. Ordic uvádza, že predtým sa dožadoval vlády nad Maine a Normandiou avšak to mu bolo odopreté. Problémy v roku 1077 alebo 1078 vyústili do toho, že Robert opustil Normandiu v sprievode skupiny mladých mužov, z ktorých mnohí boli synmi Viliamových stúpencov. Boli medzi nimi Robert z Belleme, Viliam de Breteuil a Roger, syn Richarda fitzGilberta. Táto skupina mladých mužov sa vydala na hrad Remalard, odkiaľ pokračovala v nájazdoch do Normandie. Týchto nájazdníkov podporovali mnohí Viliamovi kontinentálni nepriatelia. Viliam na vzbúrencov okamžite zaútočil a vyhnal ich z Remalardu, avšak kráľ Filip im dal hrad v Gerberoi, kde sa k nim pridali noví prívrženci. Viliam následne začal v januári 1079 Gerberoi obliehať. Po troch týždňoch obliehané vojská vyrazili z hradu a podarilo sa im prekvapiť obliehateľov. Viliam bol Robertom zneškodnený na koni a pred smrťou ho zachránil len Angličan Toki, syn Wigoda, ktorého zabili. Viliamove vojská boli nútené obliehanie zrušiť a kráľ sa vrátil do Rouenu. Do 12. apríla 1080 sa podarilo Viliamovi a Robertovi dosiahnuť dohodu, pričom Viliam opäť potvrdil, že Robert dostane Normandiu, keď zomrie.
Správa o jeho porážke pri Gerberoi vyvolala ťažkosti v severnom Anglicku. V auguste a septembri 1079 vpadol škótsky kráľ Malcolm na juh od rieky Tweed a počas takmer mesačného ťaženia spustošil územie medzi riekami Tees a Tweed. Nedostatočná normanská reakcia zrejme spôsobila, že Northumbrijci začali byť nepokojní a na jar roku 1080 sa vzbúrili proti vláde Walchera, biskupa z Durhamu a grófa z Northumbrie. Walcher bol 14. mája 1080 zabitý a kráľ vyslal svojho nevlastného brata Oda, aby vzburu potlačil. Viliam odišiel z Normandie v júli 1080 a na jeseň bol jeho syn Robert vyslaný na výpravu proti Škótom. Robert vpadol do Lothianu a prinútil Malcolma, aby súhlasil s dohodnutými podmienkami, pričom pri návrate do Anglicka vybudoval opevnenie („nový hrad“) v Newcastle upon Tyne. Kráľ bol na Vianoce 1080 v Gloucesteri a na Zelený štvrtok 1081 vo Winchesteri, kde si pri oboch príležitostiach slávnostne nasadil korunu. V tomto období prišlo do Anglicka pápežské vyslanectvo, ktoré žiadalo, aby zložil pápežskú vernosť za Anglicko, čo odmietol. V roku 1081 navštívil aj Wales, hoci anglické a waleské pramene sa rozchádzajú v názore na presný účel tejto návštevy. "Anglosaská kronika" uvádza, že išlo o vojenskú výpravu, avšak waleské zdroje ju zaznamenávajú ako púť do St Davids na počesť svätého Dávida. Viliamov životopisec David Bates tvrdí, že prvé z týchto vysvetlení je pravdepodobnejšie, a objasňuje, že rovnováha síl sa vo Walese medzičasom zmenila a že Viliam chcel využiť zmenené okolnosti na rozšírenie normanskej moci. Koncom roka 1081 bol späť na kontinente a riešil nepokoje v Maine. Hoci viedol do Maine výpravu, výsledkom bolo dohodnuté zmierenie, ktoré zabezpečil pápežský legát.
Posledné roky.
Prameňov o Viliamovom živote v rokoch 1082 až 1084 je málo. Podľa historika Davida Batesa to pravdepodobne znamená, že sa udialo len málo významných udalostí a že keďže Viliam bol na kontinente, "Anglosaská kronika" nemala čo zaznamenať. V roku 1082 dal príkaz na zatknutie svojho nevlastného brata Oda. Dôvody sú nejasné, pretože žiadny dobový autor nezaznamenal, čo bolo príčinou hádky medzi nevlastnými bratmi. Orderic Vitalis neskôr uviedol, že Odo mal ambície stať sa pápežom. Taktiež uviedol, že Odo sa pokúsil presvedčiť niektorých Viliamových vazalov, aby sa k nemu pridali pri invázii do južnej Itálie. To by bolo považované za zasahovanie do kráľovskej moci nad jeho vazalmi, čo Viliam nemohol tolerovať. Hoci zostal vo väzení po zvyšok Viliamovej vlády, jeho majetky neboli skonfiškované. Ďalšie ťažkosti nastali v roku 1083, keď sa Viliamov syn Robert s podporou francúzskeho kráľa opäť vzbúril. Ďalšou ranou bola smrť kráľovnej Matildy 2. novembra 1083. O Viliamovi sa vždy hovorilo, že mal k svojej manželke blízko, a preto jej smrť mohla ešte viac prehĺbiť jeho starosti.
Maine bolo aj naďalej problematické, pravdepodobne v roku 1084 došlo k povstaniu Huberta de Beaumont-au-Maine. Huberta obliehali Viliamove vojská na jeho hrade v Sainte-Suzanne najmenej dva roky, ale nakoniec uzavrel s kráľom mier a získal späť svoju priazeň. Jeho kroky počas rokov 1084 a 1085 sú nejasné - na Veľkú noc 1084 bol v Normandii, ale je možné, že bol v Anglicku už dávnejšie, aby vybral danegeld (daň vyberaná na zaplatenie tribútu alebo peňazí na ochranu vikingských nájazdníkov, aby sa krajina zachránila pred spustošením) vymeraný v tom roku na obranu Anglicka pred inváziou dánskeho kráľa Knuta IV. Hoci anglické a normanské jednotky boli v pohotovosti počas celého roka 1085 a v roku 1086, hrozbu invázie ukončila Knutova smrť v júli 1086.
Domesday Book.
Na Vianoce 1085 nariadil zostaviť prehľad pozemkového vlastníctva svojho a svojich vazalov v celom kráľovstve, usporiadaný podľa grófstiev. Výsledkom bolo dielo dnes známe ako "Domesday Book". V súpise pre každé grófstvo sú uvedené pozemky jednotlivých vlastníkov zoskupené podľa majiteľov. Súpisy opisujú hospodárstvo, kto bol vlastníkom pôdy pred dobytím, jeho hodnotu, výšku dane a zvyčajne aj počet roľníkov, pluhov a iných zdrojov, ktoré hospodárstvo malo. Mestá sa uvádzali samostatne. Zahrnuté sú všetky anglické grófstva južne od riek Tees a Ribble a celé dielo bolo zrejme z väčšej časti dokončené do 1. augusta 1086, keď sa v "anglosaskej kronike" uvádza, že Viliam prijal výsledky a že všetci hlavní veľmoži zložili Salisburskú prísahu, ktorá bola obnovením ich prísahy vernosti. Presná motivácia Viliama pri nariadení tohto prieskumu je nejasná, ale pravdepodobne mal niekoľko dôvodov, ako napríklad zaznamenanie feudálnych povinností a odôvodnenie zvýšeného zdanenia.
Smrť a následky.
Viliam opustil Anglicko koncom roka 1086. Po príchode späť na kontinent vydal svoju dcéru Konštanciu za bretónskeho vojvodu Alana, čím pokračoval v politike hľadania spojencov proti francúzskym kráľom. Vyzerá to tak, že Viliamov syn Robert, ktorý bol stále spojencom francúzskeho kráľa, aktívne vyvolával problémy, a to natoľko, že v júli 1087 viedol Viliam výpravu proti francúzskemu Vexinu. Pri obsadzovaní Mantes buď ochorel, alebo sa zranil o hlavicu sedla. Bol prevezený do prepošstva Saint Gervase v Rouene, kde 9. septembra 1087 zomrel. Poznatky o udalostiach, ktoré predchádzali jeho smrti, sú zmätočné, pretože existujú dve rôzne svedectvá. Orderic Vitalis zachoval dlhú správu doplnenú prejavmi mnohých hlavných aktérov, ale pravdepodobne ide skôr o opis toho, ako by mal kráľ zomrieť, než o to, čo sa skutočne stalo. Druhá správa, "De obitu Willelmi" alebo "O smrti Viliama", sa ukázala ako kópia dvoch správ z 9. storočia so zmenenými menami.
Viliam prenechal Normandiu Robertovi a správu nad Anglickom prevzal Viliamov druhý žijúci syn, tiež menom Viliam, s predpokladom, že sa stane kráľom. Najmladší syn Henrich dostal peniaze. Po tomto zverení Anglicka svojmu druhému synovi poslal starší Viliam 7. alebo 8. septembra mladšieho Viliama späť do Anglicka s listom Lanfrankovi, v ktorom arcibiskupovi prikázal, aby novému kráľovi pomohol. Medzi ďalšie závety patrili dary pre cirkev a peniaze, ktoré sa mali rozdeliť chudobným. Tiež nariadil, aby boli prepustení všetci jeho väzni vrátane jeho nevlastného brata Oda.
Po jeho smrti zavládol chaos; všetci, ktorí boli pri jeho smrteľnom lôžku, opustili jeho telo v Rouene a ponáhľali sa venovať vlastným záležitostiam. Nakoniec duchovenstvo v Rouene zariadilo, aby telo poslali do Caen, kde si Viliam želal byť pochovaný vo svojej fundácii Abbaye-aux-Hommes. Pohreb, na ktorom sa zúčastnili normandskí biskupi a opáti, ako aj jeho syn Henrich, narušilo tvrdenie istého občana Caen, ktorý tvrdil, že jeho rodina bola nezákonne pripravená o pozemok, na ktorom bol postavený kostol. Po narýchlo uskutočnených konzultáciách sa ukázalo, že toto tvrdenie je pravdivé, a muž dostal odškodné. Ďalšia nedôstojná situácia nastala pri spúšťaní mŕtvoly do hrobu; mŕtvola bola príliš veľká na tento priestor, a keď ju služobníci vtlačili do truhly, praskla a po celom kostole sa šíril odporný zápach.
Jeho hrob v súčasnosti označuje mramorová doska s latinským nápisom zo začiatku 19. storočia. Od roku 1087 bol hrob niekoľkokrát narušený, prvýkrát v roku 1522, keď bol na príkaz pápežstva otvorený. Vtedy bolo neporušené telo vrátené do hrobu, ale v roku 1562, počas francúzskych náboženských vojen, bol hrob znovu otvorený a kosti s výnimkou jednej stehennej kosti rozptýlené a stratené. Táto osamelá relikvia bola v roku 1642 znovu pochovaná s novým pomníkom, ktorý bol o 100 rokov neskôr nahradený prepracovanejším monumentom. Tento hrob bol počas Francúzskej revolúcie opäť zničený, ale nakoniec bol nahradený súčasným hlavným kameňom.
Viliam ako kráľ.
Zmeny v Anglicku.
V rámci snahy o zabezpečenie Anglicka dal Viliam postaviť mnoho hradov a pevností - medzi nimi aj centrálnu pevnosť Tower of London, White Tower. Tieto opevnenia umožnili Normanom ustúpiť do bezpečia, keď im hrozilo nebezpečenstvo povstania, a posádkam umožnili chrániť sa počas obsadzovania krajiny. Prvé hrady boli jednoduché hlinené a drevené konštrukcie, ktoré neskôr nahradili kamenné stavby.
Spočiatku si väčšina novo usadených Normanov držala rytierske domy a svojim poddaným neudelila vlastné léna, postupne však títo rytieri dostali vlastné pozemky, čo je proces známy ako subinfeudácia. Od svojich novovytvorených magnátov Viliam tiež vyžadoval, aby prispievali pevnými kvótami rytierov nielen na vojenské výpravy, ale aj na hradné posádky. Tento spôsob organizácie vojenských útvarov bol odlišný od anglickej praxe spred dobytia, keď sa vojenská služba zakladala na teritoriálnych jednotkách.
Po Viliamovej smrti, keď prekonal sériu povstaní, väčšinu pôvodnej anglosaskej aristokracie nahradili normanskí a iní kontinentálni magnáti. Nie všetci Normani, ktorí ho sprevádzali pri počiatočnom dobývaní, získali v Anglicku veľké množstvo pôdy. Aj keď niektorí z nových zámožných Normanov v Anglicku pochádzali z jeho blízkej rodiny alebo z vyššej normanskej šľachty, iní boli z relatívne skromných pomerov. Viliam udelil svojim kontinentálnym prívržencom niektoré majetky z vlastníctva jedného alebo viacerých konkrétnych Angličanov; inokedy udelil jednému normanskému prívržencovi kompaktné zoskupenie pozemkov, ktoré predtým vlastnilo mnoho rôznych Angličanov, často preto, aby umožnil konsolidáciu majetkov okolo strategicky umiestneného hradu.
Stredoveký kronikár Viliam z Malmesbury uvádza, že kráľ tiež zabral a vyľudnil mnoho kilometrov územia (36 farností) a premenil ho na kráľovský región New Forest, čím podporil svoju nadšenú záľubu v poľovačkách. Moderní historici dospeli k záveru, že vyľudňovanie územia New Forest bolo značne zveličené. Väčšina pôdy v oblasti New Forest je chudobná poľnohospodárska pôda a archeologické a geografické štúdie ukázali, že v čase, keď bola premenená na kráľovský les, bola pravdepodobne riedko osídlená. Viliam bol známy svojou láskou k poľovačkám a do niektorých oblastí krajiny zaviedol lesné právo, ktoré upravovalo, kto môže loviť a čo sa môže loviť.
Administratíva.
Po roku 1066 sa Viliam nepokúsil integrovať svoje jednotlivé panstvá do jedného zjednoteného kráľovstva s jedným zväzkom zákonov. Jeho pečať z obdobia po roku 1066, z ktorej sa dodnes zachovalo šesť odtlačkov, bola vyhotovená pre neho po dobytí Anglicka a zdôrazňovala jeho kráľovskú úlohu, pričom sa osobitne spomínala jeho úloha vojvodu. Keď bol v Normandii, uznal, že je zaviazaný vernosťou francúzskemu kráľovi, no v Anglicku sa takéto vyhlásenie nevyskytlo - ďalší dôkaz toho, že jednotlivé časti Viliamových krajín sa považovali za samostatné. Administratívny aparát Normandie, Anglicka a Maine naďalej existoval oddelene od ostatných krajín, pričom každá z nich si zachovala svoje vlastné formy. Anglicko napríklad naďalej používalo prípisy, ktoré na kontinente neboli známe. Taktiež listiny a dokumenty vyhotovené pre vládu v Normandii sa líšili vo formuláciách od tých, ktoré sa vyhotovovali v Anglicku.
Viliam sa ujal vlády v Anglicku, ktorá bola zložitejšia ako normanský vládny systém. Anglicko bolo rozdelené na grófstva, ktoré sa ďalej delili na stotiny alebo wapentakes. Každé grófstvo spravoval kráľovský úradník nazývaný šerif, ktorý mal približne rovnaké postavenie ako normanský vikomt. Šerif bol zodpovedný za kráľovskú spravodlivosť a výber kráľovských príjmov. Aby mohol Viliam dohliadať na svoje rozšírené panstvo, musel cestovať ešte viac ako vo funkcii vojvodu. Od roku 1067 do svojej smrti prešiel tam a späť medzi kontinentom a Anglickom najmenej 19-krát. Väčšinu času medzi bitkou pri Hastingse a rokom 1072 strávil v Anglicku a potom väčšinu času v Normandii. Centrom vlády bola stále Viliamova rodina; keď sa nachádzal v jednej časti svojho kráľovstva, rozhodnutia sa prijímali pre ostatné časti jeho panstiev a prenášali sa prostredníctvom komunikačného systému, v ktorom sa využívali listy a iné dokumenty. Okrem toho Viliam menoval zástupcov, ktorí mohli prijímať rozhodnutia počas jeho neprítomnosti, najmä ak sa očakávala jeho dlhšia neprítomnosť. Zvyčajne to bol člen jeho blízkej rodiny - často jeho nevlastný brat Odo alebo jeho manželka Matilda. Niekedy boli zástupcovia menovaní na riešenie konkrétnych záležitostí.
Pokračoval vo výbere danegeldu, pozemkovej dane. To bola pre Viliama výhodná daň, pretože to bola jediná univerzálna daň, ktorú v tomto období vyberali západoeurópski panovníci. Bola to ročná daň založená na hodnote pozemkov a mohla sa vyberať v rôznych sadzbách. Väčšinu rokov sa uplatňovala sadzba dva šilingy za kožu, ale v krízových situáciách sa mohla zvýšiť až na šesť šilingov za kožu. Mince sa v jeho panstvách naďalej razili v rôznych cykloch a štýloch. Anglické mince mali vo všeobecnosti vysoký obsah striebra, vysokú umeleckú úroveň a vyžadovalo sa, aby sa razili každé tri roky nanovo. Normanské mince mali oveľa nižší obsah striebra, často mali nízku umeleckú kvalitu a zriedkavo sa razili znovu. V Anglicku tiež neboli povolené žiadne iné mince, zatiaľ čo na kontinente sa iné mince považovali za zákonné platidlo. Neexistujú ani dôkazy o tom, že v Normandii obiehalo veľa anglických grošov, čo svedčí len o malej snahe integrovať menové systémy Anglicka a Normandie.
Okrem daní posilňovali Viliamovu vládu aj jeho rozsiahle pozemkové vlastníctva v celom Anglicku. Ako dedič kráľa Eduarda ovládal všetky bývalé kráľovské pozemky. Ponechal si tiež kontrolu nad veľkou časťou majetkov Harolda a jeho rodiny, vďaka čomu sa stal kráľ s veľkým náskokom najväčším svetským vlastníkom pôdy v Anglicku.
Dedičstvo.
Priamym dôsledkom Viliamovej smrti bola vojna medzi jeho synmi Robertom a Viliamom o vládu nad Anglickom a Normandiou. Dokonca aj po smrti mladšieho Viliama v roku 1100 a nástupe jeho najmladšieho brata Henricha na trón zostali Normandia a Anglicko medzi bratmi predmetom sporu až do Robertovho zajatia Henrichom v bitke pri Tinchebray v roku 1106. Spory o nástupníctvo viedli k strate autority v Normandii, pričom šľachta získala späť veľkú časť moci, ktorú stratila v čase vlády staršieho Viliama. Jeho synovia tiež stratili veľkú časť vplyvu nad Maine, ktorá sa vzbúrila v roku 1089 a následne sa jej podarilo udržať sa prevažne mimo normanského vplyvu.
Dopad Viliamovho dobytia na Anglicko bol hlboký; zmeny v cirkvi, šľachte, kultúre a jazyku krajiny pretrvali až do moderných čias. Dobytím sa kráľovstvo dostalo do užšieho kontaktu s Francúzskom a vytvorili sa väzby medzi Francúzskom a Anglickom, ktoré pretrvali počas celého stredoveku. Ďalším dôsledkom Viliamovho vpádu bolo prerušenie pôvodne úzkych väzieb medzi Anglickom a Škandináviou. Jeho vláda spojila prvky anglického a normanského systému do novej podoby, ktorá položila základy neskoršieho stredovekého anglického kráľovstva. O tom, aké výrazné a ďalekosiahle boli tieto zmeny, sa medzi historikmi stále diskutuje, pričom niektorí, ako napríklad Richard Southern, tvrdia, že dobytie bolo najradikálnejšou zmenou v európskych dejinách od pádu Ríma do 20. storočia. Iní, ako napríklad H. G. Richardson a G. O. Sayles, považujú zmeny, ktoré prinieslo dobytie, za oveľa menej radikálne, než tvrdí Southern. Historička Eleanor Searleová opisuje Viliamovu inváziu ako „plán, o ktorom by neuvažoval žiadny iný panovník ako Škandinávec“.
Viliamova vláda vyvolávala historické polemiky už pred jeho smrťou. Viliam z Poitiers písal o jeho vláde a jej prínosoch s nadšením, avšak v nekrológu v "Anglosaskej kronike" je Viliam tvrdo odsudzovaný. V rokoch od dobytia využívali Viliama politici a iní predstavitelia udalosti jeho vlády na ilustráciu politických udalostí v celej anglickej histórii. Počas vlády anglickej kráľovnej Alžbety I. arcibiskup Matthew Parker považoval dobytie za skazu čistejšej anglickej cirkvi, ktorú sa Parker pokúsil obnoviť. V 17. a 18. storočí niektorí historici a právnici považovali jeho vládu za uvalenie „normanského jarma“ na pôvodných Anglosasov, pričom tento argument pretrvával aj v 19. storočí s ďalšími rozpracovaniami v nacionalistickom duchu. Tieto diskusie viedli k tomu, že niektorí historici ho považovali buď za jedného z tvorcov veľkosti Anglicka, alebo za toho, kto mu spôsobil jednu z najväčších porážok v anglických dejinách. Iní ho považovali za nepriateľa anglickej ústavy, prípadne za jej tvorcu.
Potomkovia.
S manželkou Matildou z Flandier (* cca 1032† 1083), dcérou grófa Balduina V. Flanderského (* 1012† 1067) a Adely Francúzskej (* 1014† 1079) mal nasledujúce deti: 

</doc>
<doc id="108991" url="https://sk.wikipedia.org/wiki?curid=108991" title="Viliam I. Dobyvateľ">
Viliam I. Dobyvateľ



</doc>
<doc id="108993" url="https://sk.wikipedia.org/wiki?curid=108993" title="OSEK">
OSEK



</doc>
<doc id="108996" url="https://sk.wikipedia.org/wiki?curid=108996" title="Michail Nikolajevič Tuchačevskij">
Michail Nikolajevič Tuchačevskij

Michail Nikolajevič Tuchačevskij (, ; * 16. február 1893 – † 12. jún 1937) bol ruský a neskôr sovietsky armádny dôstojník a veliteľ. Bol pokrokový teoretik, autor reforiem a architekt Červenej armády na prelome 20. a 30. rokov 20. storočia. V rokoch 1925 - 1928 náčelník štábu Červenej armády. Od roku 1931 námestník vojenského komisára a predseda revolučnej vojenskej rady ZSSR, od roku 1934 zástupca a od roku 1936 prvý zástupca komisára obrany ZSSR. Je považovaný za jedného z najschopnejších veliteľov Červenej armády v predvojnovom období. Svojimi schopnosťami ďaleko predbehol svojich neskorších nástupcov riadiacich vývoj a reformy Červenej armády, maršala Vorošilova a Kulika. Stal sa jednou z najznámejších obetí Stalinovho Veľkého teroru v 30. rokoch.
Život.
Mladosť a raná kariéra v armáde.
Tuchačevskij sa narodil v Smolensku na západ od Moskvy v rodine aristokratov poľského pôvodu. V roku 1914 dokončil štúdium na vysokej škole a pripojil sa k strážnemu regimentu. V priebehu prvej svetovej vojny získal niekoľko vyznamenaní za odvahu v boji. V februári 1915 sa dostal do nemeckého zajatia. Štyrikrát pri tom utiekol z tábora, potom ho ako nepolepšiteľného zavreli do ingolstadtskej pevnosti. V zajatí bol istú dobu v jednej cele s vtedajším francúzskym kapitánom Charlesom de Gaullom a vplyvným novinárom novín Le Monde Remym Rourem. Jeho piaty útek bol úspešný, do Ruska sa vrátil cez Švajčiarsko, Francúzsko, Spojené kráľovstvo a Švédsko v roku 1917. Po boľševickej revolúcii sa pripojil k boľševikom. Stal sa dôstojníkom Červenej armády a vďaka svojim vojenským schopnostiam rýchlo postupoval na stupnici vojenských hodností.
Počas ruskej občianskej vojny bol zodpovedný za obranu Moskvy. Koncom júna 1918 sa stal veliteľom 1. armády, ktorá viedla boje aj s česko-slovenskými légiami a s Ľudovou armádou v Povolží, kde sa pod útokmi nepriateľa prakticky rozpadala. Tuchačevskij obnovil disciplínu (aj za cenu tvrdých opatrení, ako popravy nižších dôstojníkov). V septembri roku 1918 sa mu podarilo dobyť Simbirsk, rodné mesto V.I. Lenina, čím sa stal „hviezdou“. Boľševická propaganda to využila a bol označený za vynikajúceho vojvodcu. Svoje víťazstvá dosahoval však veľmi bezohľadnými metódami, za veľkého počtu mŕtvych, a útočil, len keď si bol istý víťazstvom. L. D. Trockij mu zveril do rúk velenie 5. armády. Viedol kampaň, ktorej cieľom bolo dobytie Sibíri z rúk admirála A. V. Kolčaka, potom sa podieľal na bojoch proti generálovi A. I. Denikinovi na Kryme.
Medzivojnové obdobie.
Tuchačevskij velil Červenej armáde počas boľševicko-poľskej vojny v rokoch 19191921. Prebil sa až k Varšave, kde však boli jeho vojská pri bitke o Varšavu zničené poľskými jednotkami vedenými maršalom Piłsudským. Počas tejto vojny sa prvýkrát dostal do sporu so Stalinom. Najskôr čelili rozporom o jednotky, pretože Stalin velil útoku na Ľvov a svoje úlohy zvládal iba s ťažkosťami. Odoberal preto na základe svojej politickej funkcie jednotky Tuchačevského skupine útočiacej na Varšavu. Po bitke sa navzájom obviňovali zo zavinenia neúspechu vo vojne, prehra v bitke o Varšavu sa ukázala byť rozhodujúcou. Tuchačevskij bol kritizovaný za to, že nemal dostatočnú kontrolu nad svojimi jednotkami a že pripustil obkľúčenie a zničenie svojho zoskupenia. Sám potom namietal, že si nemohol z politických dôvodov vybrať vhodných veliteľov svojich divízií a poukazoval na to, že Stalin svojvoľne a bez jeho vedomia odobral jeho ľavému krídlu Buďonného jazdeckú armádu a kriticky ho oslabil (prielom na tejto časti bojiska potom rozhodol bitku). Tu vzniklo nepriateľstvo medzi Stalinom a Tuchačevským, ktoré zrejme nikdy neskončilo. Po porážke pri Varšave sa Tuchačevskij ešte pokúšal zvrátiť situáciu, jeho narýchlo novovytvorená armáda však bola rozdrvená v bitke na rieke Nemen a boľševické Rusko bolo prinútené požiadať najprv o prímerie a neskôr i o mier, za ktorý muselo splniť poľské podmienky.
Po občianskej vojne Tuchačevského jednotky s veľkou krutosťou potlačili niektoré roľnícke rebélie v Tambovskej a Voronežskej oblasti a hlavne rozdrvili povstanie námorníkov v Kronštadte roku 1921.
V rokoch 19251928 bol Tuchačevskij náčelník štábu Červenej armády a pôsobil ako zástupca komisára pre obranu. Snažil sa reorganizovať Červenú armádu na dobre fungujúce, profesionálne vojsko a napísal niekoľko teoretických kníh o modernom vedení vojny. Za najhodnotnejšie a dodnes podnetné sa považujú najmä knihy o teórii tankovej vojny. Ale po celú túto dobu, i v nasledujúcich rokoch musel prekonávať odpor starej školy a amatérov, najmä Vorošilova, Buďonného a Kulika. V roku 1929 spolu s Chalepskim a Triandifillovom vypracoval plán na zavedenie tankov do výzbroje Červenej armády. Niekedy mu je pripisovaná rola pri vypracovaní teórie hĺbkovej operácie. Jeho skutočná rola pri jej vypracovaní je však sporná.
V roku 1931 mu bola z pozície námestníka vojenského komisára a predsedu revolučnej vojenskej rady ZSSR zverená hlavná úloha pri reformách sovietskej armády a vojenstva. Snažil sa presadiť svoje moderné poňatie vojenskej stratégie a spôsobu nasadenia tankov a letectva. Od roku 1934 bol zástupca Komisára obrany ZSSR (ministra obrany). V roku 1935 sa Tuchačevskij dostal na vrchol, bol povýšený na Maršala ZSSR. Od roku 1936 pôsobil ako prvý zástupca komisára obrany ZSSR. V januári 1936 postupne navštívil Spojené kráľovstvo, Francúzsko a Nemecko. Podľa neskorších obvinení údajne sa na týchto cestách spojil s mimoruskými odbojovými organizáciami a začal kuť plány proti samotnému Stalinovi a jeho režimu (tak bolo aspoň odôvodňované jeho zatknutie).
Zatknutie a poprava.
Tesne pred svojím zatknutím bol Tuchačevskij uvoľnený z funkcie asistenta maršala Vorošilova a vymenovaný za vojenského veliteľa Povolžského vojenského okruhu. 22. mája 1937, krátko po odchode na nové pôsobisko, bol tajne zatknutý a privezený späť do Moskvy. Vo väzbe bol obvinený zo spolupráce s trockistami a špionáže v prospech nacistického Nemecka. 
Na Tuchačevského vypočúvanie a mučenie priamo dohliadal šéf NKVD Nikolaj Ježov. Stalin Ježovovi nariadil: „Presvedčte sa sami, ale Tuchačevského treba prinútiť, aby všetko povedal... Je nemožné, aby konal sám.“
Podľa Montefioreho o niekoľko dní neskôr sa zlomený Tuchačevskij priznal, že ho v roku 1928 naverboval Avel Jenukidze a že bol nemeckým agentom, ktorý spolupracoval s Nikolajom Bucharinom na uchopení moci. Spis s Tuchačevského priznaním, ktorý sa zachoval v archívoch, je pokropený jeho krvou. Svoje výpovede priznal aj na súde 11. júna 1937. Následne bol spoločne s ďalšími 8 vysokopostavenými dôstojníkmi popravený dňa 12. júna 1937. Jeho likvidácia bola začiatkom krvavej kampane proti dôstojníkom Červenej armády (pozri čistky v Červenej armáde), počas ktorej dal Stalin popraviť alebo odsúdiť na dlhé roky ťažkého žalára veľkú časť dôstojníckeho zboru.
Boli potrestaní aj príslušníci jeho rodiny. Matka Mavra Petrovna zomrela vo vyhnanstve; manželka Nina Jevgenievna bola poslaná do vyhnanstva, neskôr pracovného tábora a nakoniec zastrelená. Dcéra Svetlana bola poslaná do Nižneisetského sirotinca. Bratia Nikolaj a Alexander boli zastrelení. Jeho sestry Elizaveta, Oľga, Mária a Sofia boli poslané do vyhnanstva. Ich manželov popravili. Jediná represiám unikla sestra Natália.
Rehabilitácia.
V roku 1956 Hlavná vojenská prokuratúra a Výbor štátnej bezpečnosti pri Rade ministrov ZSSR preverili trestný prípad Tuchačevského a ďalších osôb odsúdených spolu s ním a zistili, že obvinenia proti nim boli sfalšované. Vojenské kolégium Najvyššieho súdu ZSSR, ktorému predsedal generálporučík spravodlivosti A. A. Čepcov, po zvážení stanoviska Generálnej prokuratúry ZSSR z 31. januára 1957 rozhodlo rozsudok Zvláštnej súdnej prítomnosti Najvyššieho súdu ZSSR z 11. júna 1937 proti Tuchačevskému, Jakirovi, Uborevičovi, Korkovi, Eidemannovi, Primakovovi, Putnovi a Feldmanovi zrušiť a prípad pre nedostatok dôkazov ukončiť.

</doc>
<doc id="108997" url="https://sk.wikipedia.org/wiki?curid=108997" title="Temža">
Temža

Temža (anglicky: "Thames"), v niektorých častiach známa aj ako Isis, je rieka, ktorá preteká južným Anglickom a Londýnom. S dĺžkou 346 km je najdlhšou riekou celého Anglicka a druhou najdlhšou riekou Spojeného kráľovstva po rieke Severn.
Rieka pramení v Thames Head v grófstve Gloucestershire a cez ústie Temže sa vlieva do Severného mora pri Tilbury v Essexe a Gravesende v Kente. Zo západu preteká cez Oxford (kde sa niekedy nazýva Isis), Reading, Henley-on-Thames a Windsor. Temža odvodňuje aj celý Veľký Londýn.
Dolný tok rieky sa nazýva Tideway, čo je odvodené od jej dlhého prílivového toku až po Teddington Lock. Jej prílivová časť zahŕňa väčšinu londýnskeho úseku a má stúpanie a klesanie 7 m. Od Oxfordu po ústie Temža klesá o 55 m. Temža, ktorá preteká cez niektoré suchšie časti pevninskej Británie a ktorá sa vo veľkej miere využíva na pitnú vodu, má vzhľadom na svoju dĺžku a šírku nízky prietok: Severn má v priemere takmer dvakrát väčší prietok napriek tomu, že má menšie povodie. V Škótsku dosahuje rieka Tay viac ako dvojnásobok priemerného odtoku Temže z povodia, ktoré je o 60 % menšie.
Jej povodie pokrýva veľkú časť juhovýchodného a malú časť západného Anglicka; rieku napája najmenej 50 pomenovaných prítokov. Na rieke sa nachádza viac ako 80 ostrovov. Temža, ktorej voda sa mení od sladkovodnej až po takmer morskú, podporuje rozmanité druhy voľne žijúcich živočíchov a rastlín a má niekoľko priľahlých lokalít osobitného vedeckého záujmu, pričom najväčšia z nich sa nachádza v oblasti North Kent Marshes a má rozlohu 5 289 ha.
Opis toku.
Dĺžka rieky Temže je 346 km. Pramení asi kilometer severne od dediny Kemble, pri Cirencestri.
Preteká mestami Lechlade, Oxford (kde sa nazýva latinským menom Isis), Abingdon, Wallingford, Reading, Henley-on-Thames, Marlow, Maidenhead, Windsor, Eton, Staines a Weybridge a potom preteká k okraju Veľkého Londýna.
Od hranice Veľkého Londýna tečie pozdĺž sídiel Syon House, Hampton Court, Richmond, Kew a Kingston, až kým sa nedostane do centra Londýna. Odtiaľ preteká, Greenwichom, Dartfordom a pri Southend-on-Sea ústi do Severného mora.
Z pohľadu grófstiev pramení v Gloucestershire. Temža zároveň tradične vytvára hranice jednotlivých grófstiev – medzi Gloucestershire a Wiltshire, Berkshire a Oxfordshire, Berkshire a Buckinghamshire, Berkshire a Surrey, Surrey a Middlesexom a Essexom a Kentom.
História.
V 16. a 17. storočí bola Temža hlavnou dopravnou tepnou Londýna. Doprava tovaru prebiehala hlavne medzi obchodným centrom City a kráľovským dvorom vo Westministri.
V 17. a 18. storočí v období nazývanom "malá doba ľadová" rieka zamŕzala po jej celej ploche. V roku 1607 bol usporiadaný prvý Zimný trh. Mesto nechalo na rieke postaviť stan a konali sa tu rôzne atrakcie vrátane súťaže v kužeľoch na ľade. Po tom, čo teplota začal stúpať, rieka už od roku 1814 nikdy nezamrzla po celej ploche. Na túto skutočnosť mala vplyv aj výstavba nového mostu London Bridge v roku 1825, ktorý mal menej pilierov, takže rieka tiekla rýchlejšie.
V 19. storočí, kedy bol Londýn centrom Britského impéria, bola Temža jednou z najrušnejších riečnych dopravných spojení. V tej dobe sa tu stala jedna z najväčších tragédií, keď 3. septembra 1878 v dôsledku zrážky vyhliadkovej lode "Princess Alice" do Bywell Castle zahynulo 640 ľudí.
Nastupujúci význam železničnej a cestnej dopravy spolu s poklesom významu Britského impéria v období po roku 1914 spôsobil pokles významu Temže ako dopravného spojenia. Londýnsky prístav bol následne presunutý do Tilbury.
Na začiatku 80. rokov 20. storočia bolo postavené obrovské protipovodňové zariadenie – bariéry na Temži. Niekoľkokrát do roka zvykne byť uzatvorené, aby ochránilo nižšie položené oblasti Londýna pred záplavami. Na konci 90. rokov tu bol postavený 12-kilometrový závlahový kanál Jubilee River.
Povodie.
Povodie Temže možno rozdeliť na prílivové a neprílivové
Neprílivové povodie.
Táto oblasť má rozlohu asi a v úseku od prameňa do "Teddingtonu" zahŕňa množstvo malých a 38 hlavných prítokov.
Hlavné prítoky v tejto oblasti:
Prílivové povodie.
Asi 90 km od mora sa na rieke prejavuje vplyv prílivu zo Severného mora. Jedným z prejavov je, že voda v rieke v tomto úseku je čiastočne slaná.
Hlavné prítoky v tejto oblasti:
Plocha povodia Temže (vrátane povodia rieky "Medway") dosahuje . Priemerný prietok dosahuje v Londýne až k s. To je menej ako niektoré ďalšie britské rieky, napríklad Severn a Tay.
Splavnosť.
Temža je splavná od ústia až po "Halfpenny Bridge" pri "Lechlade". Medzi ústím do mora až po "Teddington Lock" tvorí rieka časť londýnskeho prístavu. Pre veľké zaoceánske lode je Temža splavná až po London Bridge.
Mosty.
Oba brehy rieky spája množstvo mostov a tunelov. Najznámejšie z nich sú:

</doc>
<doc id="108999" url="https://sk.wikipedia.org/wiki?curid=108999" title="Waterloo &amp; City Line">
Waterloo &amp; City Line

Waterloo &amp; City Line je najkratšia linka Londýnskeho metra, ktorú oficiálne otvorili 11. júla 1898. Má len dve stanice, Waterloo a Bank (predtým „City“, preto City v názve linky), medzi ktorými prekonáva rieku Temžu.
Existuje skoro výhradne na prepravu dochádzajúcich pracovníkov medzi železničnou stanicou Waterloo a londýnskym finančným a bakonvíckym centrom – City a nepremáva neskoro večer a v nedeľu. Je to najmenej využívaná linka v sieti Londýnskeho metra.
Ako zďaleka najkratšia linka Londýnskeho metra má len 1,5 míle () a cesta z jedného konca na druhý zaberie len 4 minúty. Je to druhá elektrická linka otvorená v Londýne.
Dejiny.
Linka bola projektovaná stavebnými inžiniermi W. R. Galbraithom a Jamesom Henrym Greatheadom. Pôvodne bola súčasťou "London and South Western Railway" a v roku 1923 sa stala časťou "Southern Railway". Nakoniec ju v roku 1948 znárodnili hlavné železnice ("main-line railways"). Linka fungovala ako pokračovanie hlavného ťahu zo železničnej stanice Waterloo a pôvodne bolo zamýšľané predĺženie hlavného ťahu až do centra The City, ale upustilo sa od toho zákazom v roku 1846, ktorý zakazoval prechádzanie pozemnej železnice centrom Londýna. Na linke bola plná integrácia s národnou sieťou železníc a cestujúci si mohol kúpiť lístok zo železničnej stanice priamo do stanice Bank. Časťou Londýnskeho metra sa linka stala až v roku 1994, keď bola predaná za nominálnu sumu jednej libry. 
Waterloo &amp; City Line je tiež v hovorovej reči známa ako The Drain (slov.: "odtok"). Zatiaľ čo dôvod na tento názov nie je známy, sú tu tri hlavné teórie: niektorí veria, že to súvisí so zápachom močaristej pôdy na ktorej je Waterloo postavené, iní zas, že to súvisí s podzemným kanálovým jazerom okolo tunelov, ktoré boli pomenované „tubes“ na ostatných linkách. Niektorí predpokladajú, že znázornenie linky na mape pripomína odvodňovaciu rúru vychádzajúcu zo City.
Jedna zvláštnosť Waterloo &amp; City je, že ako jediná z liniek Londýnskeho metra je pod zemou v celej dĺžke (Victoria Line je celá pod zemou, ale depo má na povrchu). Toto predstavuje značné problémy v prepravovaní vlakov z a na linku. Pred vybudovaním medzinárodného terminálu Waterloo International v roku 1990, vlaky boli zdvíhané po jednom vagóne tzv. "Armstrongovým výťahom", ktorý sa nachádza na druhej strane severnej steny železničnej stanice Waterloo. Tento problém je dnes už vyriešený používaním žeriavu, namontovaným na vozovke a ten ústi šachtou vedľa depa a južnej časti stanice Waterloo. 
Keď Waterloo &amp; City dostalo vlastnú elektráreň, uhlie bolo doručené zo železničnej stanice Waterloo použitím druhého, menšieho výťahu (známy tiež ako "Abbottov výťah"), čo vysvetľuje zotrvávajúcu vlakovú točňu v depe Waterloo. Zostávajúci zvyšok na vedľajšej koľaji, ktorý viedol k "Armstrongovmu výťahu" je stále vidieť po ľavej ruke, krátko po odchode zo stanice Waterloo (smer Bank).
V januári 2003 Waterloo &amp; City Line uzavreli na viac než tri týždne kvôli bezpečnostným kontrolám spôsobeným závažným vykoľajením na Central Line, čo vyžadovalo, aby všetky súpravy z roku 1992 prešli dôkladnou bezpečnostnou prehliadkou. Ten istý rok bola odovzdaná zodpovednosť na údržbu linky firme Metronet.
Linka bola uzavretá pre množstvo opráv a kontrol vlakov, vrátane uzávierky medzi 31. marcom 1994 a 5. aprílom 1994. Linka bola uzatvorená počas roka 2006 kvôli renovácii (vrátane opakovaného položenia celej trate) a otvorená bola cez víkend 9.10. septembra 2006.
Vozový park.
Pôvodné súpravy boli v roku 1992 vymenené za súpravy Class 482, ktorý je vlastne totožný zo súpravami z roku 1992 používaným na Central Line. Linka bola prestavaná na štvor - koľajnú prevádzku, bežne užívanú na ostatných linkách: pôvodné oceľové koľajnice boli ponechané a novo vyrobené boli z hliníka. Od jeho uvedenia do prevádzky sa kvôli rôznym úpravám dosť líšil od vlakov premávajúcich na Central Line, najmä kvôli poslednej úprave, a to automatickej obsluhe vlaku, čo znamená, že sa nemôžu zameniť z vlakmi z Central Line. Tieto úpravy sa stali takmer ihneď po predstavení modelu, keď vedenie linky bolo odovzdané spoločnosti London Underground.
Popkultúra.
Pretože je linka v nedeľu zatvorená, Waterloo &amp; City sa stala vhodnou a tradičnou lokalitou pre natáčanie. Natáčal sa tam napríklad film "Sliding Doors" s Gwyneth Paltrow (1998) alebo BBC ju vo filme "The Tripods" upravilo na stanicu Parížskeho metra Porte de la Chapelle (1984).

</doc>
<doc id="109002" url="https://sk.wikipedia.org/wiki?curid=109002" title="Rijksmuseum">
Rijksmuseum

Rijksmuseum je holandské národné múzeum v Amsterdame na námestí "Museumplein". 
V múzeu sa nachádza rozsiahla a veľkolepá zbierka domácich a zahraničných umelcov a maliarov. Medzi najznámejšie maľby, ktoré tu sú vystavené patrí "Nočná hliadka" "(De nachtwacht)" od Rembrandta. Múzeum má v expozícii aj diela majstrov ako sú Jacob van Ruysdael, Frans Hals alebo Johannes Vermeer.
Celková zbierka pozostáva z 1 miliónov objektov (z rokov 1200 až 2000), vystavených je približne 8000 objektov.

</doc>
<doc id="109006" url="https://sk.wikipedia.org/wiki?curid=109006" title="Viliam Dobyvateľ">
Viliam Dobyvateľ



</doc>
<doc id="109007" url="https://sk.wikipedia.org/wiki?curid=109007" title="Michail Tuchačevskij">
Michail Tuchačevskij



</doc>
<doc id="109009" url="https://sk.wikipedia.org/wiki?curid=109009" title="Petrus Fonseca">
Petrus Fonseca



</doc>
<doc id="109010" url="https://sk.wikipedia.org/wiki?curid=109010" title="Pedro da Fonseca">
Pedro da Fonseca

Pedro da Fonseca môže byť:

</doc>
<doc id="109011" url="https://sk.wikipedia.org/wiki?curid=109011" title="Pedro da Fonseca (kardinál)">
Pedro da Fonseca (kardinál)

Pedro de Fonseca (14/15. storočie) bol portugalský kardinál vo Valladolide. Narodil sa v Olivençii v Portugalsku, ktoré však bolo až do 19. storočia anektované Španielskom. Vysvätený bol v roku 1409 pápežom Benediktom XIII (protipápežom) v Avignone, s titulom "Santo Ângelo na Pescaria".
Po ediktoch vydaných koncilom v Pise a neskôr aj v Kostnici sa Fonseca podriadil pápežovy Martinovi V., ktorý ho opätovne uviedol do úradu s tým istým titulom v roku 1419.

</doc>
<doc id="109013" url="https://sk.wikipedia.org/wiki?curid=109013" title="Letisko Amsterdam-Schiphol">
Letisko Amsterdam-Schiphol

Letisko Amsterdam-Schiphol (), (IATA: AMS, ICAO: EHAM) je najväčšie holandské letisko a jedno z najväčších a najvýznamnejších letísk v Európe. Letisko Schiphol bolo v roku 2016 z hľadiska počtu odbavených cestujúcich dvanáste najrušnejšie letisko na svete a tretie v rámci Európy. Letisko sa nachádza v obci Haarlemmermeer, čo je 9,1 km juhozápadne od Amsterdamu. 
Schiphol slúži ako hlavné letisko holandskej leteckej spoločnosti KLM, Martinair, Transavia.com, Arkefly, Corendon Dutch Airlines, americkej Delta Air Lines a španielskej Vueling Airlines. Letisko sa nachádza 3 metre pod hladinou mora a má šesť vzletových a pristávacích dráh.
Budova terminálu bola postavená v niekoľkých fázach, posledná bola dokončená v roku 2006. Terminál je rozdelený do niekoľkých častí (A až H), kde časti A a B slúžia na prepravu cestujúcich v rámci schengenského priestoru, časť H slúži pre nízkonákladové letecké spoločnosti. Tranzitný priestor letiska je stavebne prepojený, časti A a B sú od zvyšku oddelené pasovou kontrolou. 
Na prepravu z/na letisko slúži stanica (umiestnená v podzemnej časti terminálu), ktorá spája Schiphol so všetkými väčšími mestami v Holandsku. Do Amsterdamu sa dá cestovať po dvoch tratiach: smer centrum (Amsterdam Centraal) a smer juh (Amsterdam Zuid, Amsterdam Rai). Na Amsterdam Centraal je celkový čas jazdy asi 15 minút a na Amsterdam Zuid asi 9 minút.

</doc>
<doc id="109016" url="https://sk.wikipedia.org/wiki?curid=109016" title="Bitka pri Alalii">
Bitka pri Alalii

Bitka pri Alalii bola námorná bitka, ktorá sa odohrala medzi 540 až 535 pred Kr. pri pobreží Korziky medzi Fókaiou, Kartágom a jeho spojencom Etruskami. Púnsko-etruská flotila 120 lodí porazila grécke loďstvo tvorené 60 loďami a blízka kolónia Alalia (dnešná Aléria) bola obsadená Kartágom. Korzika pripadla Etruskom a Kartágo si ponechalo Sardíniu.
Pozadie.
Založenie gréckych kolónii na Sicílii a v južnom Taliansku (Magna Graecia) vystupňovalo súperenie medzi Kartágom, mestami Etruskov v Taliansku a Grékmi v západnom Stredozemí o kontrolu nad vodnými obchodnými cestami.
Gréci z Fókaie v Malej Ázii (súčasné Turecko) založili okolo roku 600 pred Kr. kolóniu Massalia, ktorá sa rýchlo premenila na prosperujúce obchodné centrum a hlavného obchodného súpera Kartága v oblasti Pyrenejského polostrova a obchodu s cínom z Galie. Keď mesto Fókaia v roku 546 pred Kr. padlo do rúk Kýra II. Veľkého, vládcu Perzskej ríše, väčšina Fókaičanov sa presunula do Alalie na Korzike. Z obavy, že Gréci by mohli ohroziť ich kolónie v severnom Taliansku a Sardínii, sa proti nim Etruskovia a Kartáginci spojili.
Bitka.
Predpokladá sa, že Gréci mali k dispozícii 60 pentekontér (lodí so 48 veslami a dvomi kormidlami na manévrovanie), nie triéry, ktoré vstúpia do histórie v Bitke pri Salamise; navyše flotila protivníka bola dvakrát tak početná. Podrobnosti bitky sú kusé, ale je známe, že Gréci síce zahnali nepriateľskú flotilu, ale stratili pritom takmer dve tretiny svojich lodí. Uvedomiac si, že ďalší útok nedokážu odraziť, stiahli sa z Korziky. Straty Kartága a Etruskov nie sú známe.
Následky.
Korzika padla do rúk Etruskom, Kartágo si udržalo Sardíniu. Kartágo vybojovalo ďalšie dve veľké námorné bitky s Massaliou: obe prehralo, no napriek tomu bolo schopné blokovať Gibraltársky prieliv a ďalšiu Grécku expanziu na Pyrenejskom polostrove. Pokusy Etruskov obsadiť grécke územia v Taliansku narazili na grécke mesto Cumae (Kýmé, dnes Cuma). Syrakúzy sa postavili voči expanzii Kartága v Sicílii. Tak začali tzv. sicílske vojny medzi Gréckom a Kartágom.

</doc>
<doc id="109018" url="https://sk.wikipedia.org/wiki?curid=109018" title="Australopithecus robustus">
Australopithecus robustus



</doc>
<doc id="109020" url="https://sk.wikipedia.org/wiki?curid=109020" title="Australopitek robustný">
Australopitek robustný



</doc>
<doc id="109021" url="https://sk.wikipedia.org/wiki?curid=109021" title="Paranthropus robustus">
Paranthropus robustus



</doc>
<doc id="109022" url="https://sk.wikipedia.org/wiki?curid=109022" title="Nový román">
Nový román

Nový román (fr. "Nouveau roman", niekedy nazývaný aj "antiromán") je druh experimentálnej literatúry a typ románu, ktorý vznikol v päťdesiatych rokoch dvadsiateho storočia vo Francúzsku.
Charakteristické preň je odmietnutie klasického podania románového deja a postáv. Uprednostnená je forma pred obsahom, príbeh sa neodvíja chronologicky a chýba logická nadväznosť. Postavám chýba vnútorný svet, nie sú tu vnútorné monológy a meno hrdinu čitateľ často ani nepozná. Prostredie nie je celistvé, miesto, kde sa dej odohráva je popísané len veľmi všeobecne (napríklad „ulica“, „mesto“). Udalosti sú opisované iba zvonka, u postáv sledujeme ich mimiku, gestá, ale nepoznáme ich vnútorné pocity. Na čítanie môže byť tento literárny žáner veľmi obťažný.
Jeden z predstaviteľov nového románu, Alain Robbe-Grillet, počas svojho života napísal viacero teoretických článkov týkajúcich sa románu, ktoré boli neskôr publikované v zbierke "Pour un Nouveau Roman", kde označil viacero konvenčných čŕt románu za „zastarané“.

</doc>
<doc id="109024" url="https://sk.wikipedia.org/wiki?curid=109024" title="Piazza San Marco">
Piazza San Marco

Piazza San Marco alebo Námestie svätého Marka je námestie v Benátkach. Je náboženským, kultúrnym a spoločenským centrom mesta; svojho času bolo aj centrom správnym. Vďaka svojej elegancii, architektonickému súladu, kráse a výnimočnosti pamiatok je považované za „výstavný salón“ Benátok.
Na námestí s rozlohou viac ako štrnásťtisíc štvorcových metrov sú sústredené jedny z najvýznamnejších stavieb mesta. Bazilika svätého Marka, Dóžov palác ("Palazzo ducale"), zvonica svätého Marka, Knižnica Marciana, hodinová veža ("Torre dell'Orologio") a susediace prístavné mólo s "Piazettou San Marco" s dvojicou charakteristických stĺpov, vytvárajú neopakovateľný a očarujúci kolorit tejto časti mesta.
Ako jediné námestie Benátok nesie označenie "Piazza"; všetky ostatné námestia (okrem námestia "Piazzale Roma") sú označované "Campo".
Pôvodne vzniklo v 9. storočí ako malé priestranstvo pred Bazilikou svätého Marka. Súčasná podoba sa zrodila v 16. storočí, kedy architekt a sochár Jacopo Sansovino navrhol jeho hlavné rysy.
Vzhľad námestia.
Námestie sa skladá z dvoch urbanisticky a architektonicky spojených častí: vlastného Námestia svätého Marka a severne sa rozkladajúcej malej "Piazzetta dei Leoncini", pomenovanej podľa dvoch sôch levov.
Bazilika svätého Marka je popri Dóžovom paláci najznámejšou a najvyhľadávanejšou stavebnou pamiatkou celých Benátok. Svojím monumentálnym, bohato zdobeným hlavným priečelím tvorí východné ohraničenie námestia. Z východnej strany sa k bazilike primkýna neoklasicistický "Palazzo Patriarcale", sídlo benátskeho patriarchu. Pokračovaním východného ohraničenia námestie je z južnej strany k bazilike priliehjúci gotický Dóžov palác ("Palazzo ducale"). Honosná stavba z ružového mramoru s charakteristickými jemnými geometrickými motívmi, postavená ma mieste niekdajšej pevnosti, bola starobylým sídlom benátskych dóžov a teda politickým a správnym strediskom mesta a Benátskej republiky.
Severné ohraničenie Námestia svätého Marka tvoria dve stavby. Na východe je to renesančná hodinová veža ("Torre dell'Orologio") z konca 15. storočia. Vežou sa cez prechod z lomených oblúkov prechádza do ulice známej ako "Merceria". K hodinovej veži z ľavej strany prilieha rozľahlá trojposchodová stavba Starej prokuratúry ("Procuratie Vecchie") z 12. storočia, typická svojimi početnými arkádami. Jej proťajškom - stavbou na južnom okraji námestia je budova Novej prokuratúry ("Procuratie Nuove"). Obe stavby boli pôvodne samostatné a k ich západným krídlam bol pristavaný malý kostol San Geminianus. V roku 1810, počas napoleonovej okupácie Talianska, bol kostol zbúraný a nahradený dvojposchodovou stavbou, neoklasicistickým tzv. Napoleonským krídlom ("l'Ala Napoleonica"), ktorý spojil obe budovy a tým sa priestor námestia uzavrel. Z Napoleonovho krídla sa vstupuje do Múzea Correr, mapujúceho históriu a umenie Benátok. Arkádová pasáž prechádzajúca všetkými troma budovami Prokuratúry a lemujúca plochu námestia, obsahuje malé obchody a kaviarne (najznámejšia je preslávená "Caffe Florian" z roku 1720 v budove Novej prokuratúry).
Oproti hlavnému vchodu Baziliky svätého Marka sa vypína dominanta námestia - zvonica svätého Marka so stavbou zvanou "Loggetta" priliehajúcou k zvonici v prízemí.
Piazzetta San Marco.
Z juhu sa k námestiu pripája malé námestíčko "Piazzetta San Marco". Ešte v 16. storočí ho oživovali početné obchodíky s tovarom každodennej potreby. Až Jacopo Sansovino vytvoril slávnostný mestský priestor zodpovedajúci vážnosti mestskej republiky. Piazzettu z východnej strany ohraničuje západné priečelie Dóžovho paláca; zo západnej strany ju lemuje stavba známej Knižnice Marciana ("Biblioteca Marciana")
Na juhu piazetta prístavným mólom prechádza do otvoreného mora. Na móle stoja dva vysoké žulové stĺpy, ktoré od konca 12. storočia označovali hlavný vstup do Benátok, keď bolo mesto prístupné iba z mora. Obrovské stĺpy pochádzajú pravdepodobne z Orientu a začiatkom 12. storočia sa dostali do Benátok. Mali sa stať súčasťou Chrámu svätého Marka, ale pre svoju veľkosť ich nedokázali vztýčiť. Tak ostali vyše päťdesiat rokov ležať na mieste. Až v roku 1172 ich vztýčil architekt Nicolò Barattiero (o.i. bol architektom prvého, dreveného, Ponte di Rialto). Stĺpy na svojich hlaviciach nesú symboly oboch patrónov Benátok: vpravo postava svätca, kopijou zabíjajúceho draka, predstavuje svätého Teodora. Ide o prvého patróna Benátok, ktorý je však už takmer zabudnutý. Socha zobrazuje pravdepodobne starovekého pontského kráľa Mithridata VI., pričom zviera pod jeho nohami nie je drak, skôr krokodíl. Ľavý stĺp nesie sochu okrídleného leva, prednou labou pridržiavajúceho otvorenú knihu, symbolizujúceho patróna svätého Marka.
Zaujímavosťou je, že v minulosti bývalo medzi stĺpmi popravisko a preto dodnes poverčiví Benátčania odmietajú prejsť pomedzi ne aby na seba neprivolali nešťastie.

</doc>
<doc id="109027" url="https://sk.wikipedia.org/wiki?curid=109027" title="Hannibal Barkas">
Hannibal Barkas

Hannibal Barkas (* 247 pred Kr., Kartágo, Tunisko alebo Malta, Staroveké Kartágo – † c. 183 pred Kr., Libyssa, Bitýnia) bol kartáginský politik a štátnik, ktorému sa dostalo uznanie ako jednému z najlepších vojenských stratégov a veliteľov.
Život.
Narodil sa pravdepodobne v Kartágu. Bol synom vojvodcu Hamilkara Barkasa a brat Hasdrubala Barkasa. Ako deväťročný prisahal pred oltármi bohov, že sa nikdy nestane priateľom Ríma. Bol najlepší medzi jazdcami aj pešiakmi a ako prvý šiel do boja a posledný odchádzal po bitke.
Druhá púnska vojna.
Cesta do Talianska.
Druhá púnska vojna sa začala dobytím mesta Saguntum v Hispánii. Rimania nechceli bojovať na domácej pôde a Hannibal to urobil práve naopak. Preniesol vojnu až k bránam Ríma. Uskutočnil výpravu, ktorá mu priniesla viac slávy ako všetky víťazné bitky. Bol to pochod s takmer 80-tisíc pešiakmi, 12-tisíc jazdcami a s 37 bojovými slonmi, s ktorými prešiel z Pyrenejského polostrova cez Pyreneje a Alpy až do severného Talianska. Za 33 dní stratil 33 000 mužov. Keď chcel prinútiť slony prejsť cez rieku, poranil najdivšieho slona a všetky ostatné ho nasledovali. Rimania zostali prekvapení, pretože Alpy považovali za bezpečnú hranicu svojej ríše. Koncom roku 218 pred Kr. sa brat konzula Publia Cornelia Scipia Gnaeus snažil Hannibalovu armádu zastaviť na rieke Ticine. Utrpel porážku, ale znovu napadol Hannibala spolu s légiami konzula Tibéria Sempronia Longa na rieke Trebii a opäť bol porazený. Na to sa Hannibal pustil na pochod zo severu na juh. Šikovne sa vyhol rímskym vojenským táborom cez močaristé údolie rieky Arny. Počas štvordňového pochodu stratil viac vojakov ako v oboch doterajších bitkách s Rimanmi. Sám prišiel kvôli infekcii o oko, zostal mu len jeden bojový slon s menom Cyperčan.
Bitka pri Ticine.
Bitka pri Ticine bola prvou bitkou, ktorú zviedli v roku 218 pred Kr. Hannibalovi vojaci a rímske vojsko na pôde Itálie počas druhej púnskej vojny.
Keď Hannibal prekročil rieku Rhônu (lat. Rhodanus) a prekonal Alpy, jeho vojsko vstúpilo na pôdu Itálie. Rímsky konzul a vojvodca Publius Cornelius Scipio nestihol zabrániť Hannibalovmu postupu a až pri rieke Ticine, ktorá sa vlieva do rieky Pád, dostihol kartáginské vojsko. Aby sa Rimania dostali k nepriateľovi na dosah, museli vybudovať cez riečku Ticino drevený most, chránený obrannou vežou. Hannibal medzitým získaval do svojho vojska príslušníkov domorodých kmeňov, ktorým sľuboval udelenie občianskych práv v Kartágu, iným sľuboval peniaze, otrokom slobodu.
K boju došlo viacmenej náhodou, keď Hannibal aj Scipio sprevádzaní jazdeckými oddielmi, narazili na seba pri prieskume okolitej krajiny. Scipio postavil dopredu vrhačov kopijí a gallských jazdcov, Hannibal v strede umiestnil hispánsku jazdu a na krídlach rozmiestnil numídske oddiely. Bitku začali vrhači kopijí, ktorí znepokojovali jazdecké jednotky. Potom sa zapojili do boja jazdecké a pešie jednotky. Napokon Hannibal vrhol do útoku svoju zálohu numídskych bojovníkov.
Rimania náhle začali ustupovať, pretože ich veliteľ, konzul P. Cornelius Scipio bol zranený a obávali sa o jeho osud. Zachránil ho jeho syn, budúci víťaz nad Hannibalom. Spolu s jazdcami, ktorí veliteľa chránili vlastnými telami, ustúpili z bojiska a stiahli sa do svojho tábora.
Bitka pri Trebii.
Bitka pri Trebii bola druhou zrážkou medzi Hannibalovým vojskom a Rimanmi na pôde Itálie v čase druhej púnskej vojny (odohrala sa v roku 218 pred Kr.).
Keď Hannibal zvíťazil v bitke pri Ticine a Rimania sa zachránili vo svojom tábore, rímsky veliteľ a konzul Publius Cornelius Scipio v noci prikázal, aby sa všetci vojaci stiahli po drevenom moste cez rieku Pád na druhý breh a utáborili sa v meste Placentia.
Hannibal sa neskoro dozvedel o rímskom ústupe. Musel hľadať vhodný brod cez Pád, aby prepravil všetky svoje oddiely na druhý breh. Údajne zo slonov vytvoril v rieke akúsi hrádzu, takže ostatné jednotky bez problémov prekročili rieku. Iné jednotky sa vraj prepravili cez rieku na nafúkaných mechoch. O niekoľko dní pritiahlo aj jeho vojsko k Placentii.
V noci pomocné galské oddiely napadli rímske stráže, otvorili si brány mesta a prebehli k Hannibalovi. Scipio sa obával, že by mohli napadnúť celé jeho vojsko, preto nadránom odtiahol z Placentie, prekročil riečku Trebiu a usadil sa s vojskom v novom tábore na jej brehu. Kým Hannibal prepravil všetko svoje vojsko cez Pád a pritiahol k Scipionovmu táboru, zo Sicílie prišiel na pomoc druhý konzul Tiberius Sempronius, ktorému už predtým rímsky senát prikázal plaviť sa pozdĺž východného brehu Itálie. Scipio váhal s bojom, pretože sám bol ranený. Náhodou však jeden menší oddiel prekvapil potulujúci sa oddiel numídskych bojovníkov a rozohnal ich, čo Scipio pokladal za dobré znamenie.
Medzitým Hannibal pripravil so svojím bratom Magonom pre Rimanov pascu. Časť numídskych bojovníkov vyprovokovala rímskych vojakov, ktorí ich prenasledovali cez rieku na druhý breh. Rímski vojaci sa unavili, boli premočení, pretože až po prsia sa brodili studenou vodou rieky.
Hannibal v pokoji rozmiestnil svojich vojakov: v strede postavil baleárskych prakovníkov a kopijníkov, na krídlach jazdu a úplne na kraji boli rozmiestnené vojenské slony. Rímska jazda, ktorá útočila stredom, sa čoskoro dostala do problémov. Jazdcov zrážali kopije, ktoré hádzali Baleárčania, kone sa plašili, pretože cítili neznámy pach slonov. Boj peších jednotiek bol spočiatku vyrovnaný, ale postupne získavali Púni prevahu.
Počas boja pršalo a padal sneh, rímski vojaci boli po celonočnom pochode a prechode cez Trebiu zmrznutí a unavení. Napriek tomu sa im podarilo splašiť bojové slony, takže Hannibal ich musel presunúť proti gallským spojencom Rimanov, kde im spôsobili veľké straty. Rímska jazda sa horko ťažko prebila cez stred kartáginskej zostavy a stiahla sa do Placentie, postupne ich nasledovali aj pešiaci, pričom mnohí zahynuli vo vodách rieky Trebie.
Hannibal dosiahol už druhé víťazstvo nad Rímom v druhej púnskej vojne na území Itálie.
Bitka pri Trasimenskom jazere.
Bitka pri Trasimenskom jazere bola jednou z významných bitiek medzi Hannibalom a Rímom počas druhej púnskej vojny.
Trasimenské jazero (tal. Lago di Trasimeno) leží v strednej Etrúrii asi 16 km západne od Perugie (antická Perusia). Na jar roku 217 pred Kr. Hannibal opustil svoj zimný tábor a podarilo sa mu prejsť močaristým údolím rieky Arno (lat. Arnus). V ťažkých podmienkach previedol Hannibal svoje vojsko na suchú zem, ale pritom oslepol na jedno oko. Stratil veľa vojakov, z bojových slonov mu zostal len jeden.
Rímske vojsko, rozmiestnené v Ariminiu (dn. Rimini) a v Arretiu (dn. Arrezzo) mu nedokázalo v prechode zabrániť. Naopak, keď pod velením konzula Gaia Flaminia postupovalo pozdĺž severného brehu Trasimenského jazera, Hannibal obsadil okolité kopce Cortonského pohoria, ktoré sa takmer priblížilo k brehom jazera. Časť vojska umiestnil na brehu jazera, časť jazdy tajne ukryl, takže mohla zaútočiť od chrbta na Rimanov alebo zo svahov okolitých vŕškov.
Rimania sa chystali rozvinúť svoje šíky, keď na nich Hannibalovi vojaci zaútočili. Rímske vojsko malo nevýhodu aj v tom, že ráno sa z Trasimenského jazera zdvihla hmla, takže Hannibalovým útokom bolo úplne prekvapené a dezorientované.
Napriek tomu sa Rimania udatne bránili viac ako tri hodiny. Potom v boji zahynul konzul Gaius Flaminius a zvyšok rímskeho vojska sa dal na ústup, dokonca na útek. Niektorí vojaci sa snažili zachrániť vo vodách jazera, ale pod váhou ťažkej výzbroje sa utopili.
Asi 6000 vojakov sa zachránilo, ale potom sa vzdalo púnskemu vodcovi Maharbalovi, ktorý ich uvrhol do pút.
V boji padlo 15 000 Rimanov, 15 000 ich padlo do zajatia. Asi 10 000 ďalších vojakov sa jednotlivo alebo v malých skupinkách dostalo z obkľúčenia a postupne sa vrátili do Ríma. Kartáginci stratili asi 25 000 mužov, ďalší zahynuli v dôsledku ťažkých rán.
Po víťazstve pri Trasimenskom jazere zamieril Hannibal na juhovýchod Itálie do Umbrie, kde porazil asi 4000 jazdcov, ktorým velil proprétor Gaius Centenius. V Ríme prepukala panika, preto senát nariadil, aby bol menovaný diktátor Quintus Fabius Maximus a veliteľ jazdy (lat. magister equitum) Marcus Minucius Rufus.
Schyľovalo sa k najťažšej bitke v druhej púnskej vojne, k bitke pri Kannách

</doc>
<doc id="109028" url="https://sk.wikipedia.org/wiki?curid=109028" title="Australopitek">
Australopitek

Australopitek alebo zriedkavo australopitekus (po latinsky "Australopithecus"), neformálne gracilný australopit alebo gracilný australopitek, je rod australopitekorodých. Zriedkavo sa všetky nálezy z tohto rodu zaraďujú pod rod Homo (druhy Australopithecus garhi a Australopithecus sediba sa však pod rod Homo zaraďujú relatívne častejšie).
Najstarším nálezom rodu je australopitek jazerný (Australopithecus anamensis) - 4,2 miliónov rokov pred dneškom. Najmladšie nálezy majú 2 – 1,7 miliónov rokov – australopitek africký (Australopithecus africanus).
Terminológia.
Pozor na zámenu so slovom australopit, ktoré neformálne označuje všetky australopitekorodé. 
Rod australopitek sa niekedy neformálne označuje ako „gracilný australopit“ (keď sa do australopitekov zaraďujú parantropy, názov znie „gracilný australopitek“), na rozdiel parantropov, ktoré označujeme ako „robustné australopity“ (keď sa do australopitekov zaraďujú parantropy, názov znie „robustný australopitek“).
Systém.
rod: † australopitek (Australopithecus)
Niektorí autori pod rod Australopithecus zaraďujú aj: 
Pozri aj článok: Praeanthropus
Charakteristika.
"Podrobnejšie pozri články o jednotlivých druhoch"
Australopitek už chodil vzpriamene. Objem lebky bol 400 až 500 cm3 (zhruba ako šimpanz). Výška bola 1,3 až 1,6 m, samci boli oveľa väčší ako samice (podobne ako dnešné gorily, preto sa predpokladá, že sociálne sa správali ako gorily). Boli všežravce. 
Nie je jasné, nakoľko (ne)používali nástroje viac ako dnes šimpanz. Našli sa síce nástroje olduvanskej kultúry, ale keďže z rovnakých vrstiev pochádzajú aj nálezy druhu Homo habilis, je priradenie neisté.
Z australopitekov sa možno neskôr vyvinul rod človek (Homo), ale prinajmenšom boli veľmi blízki príbuzní.

</doc>
<doc id="109030" url="https://sk.wikipedia.org/wiki?curid=109030" title="Parantrop širokozubý">
Parantrop širokozubý



</doc>
<doc id="109031" url="https://sk.wikipedia.org/wiki?curid=109031" title="Paranthropus crassidens">
Paranthropus crassidens



</doc>
<doc id="109034" url="https://sk.wikipedia.org/wiki?curid=109034" title="Oktavián">
Oktavián



</doc>
<doc id="109035" url="https://sk.wikipedia.org/wiki?curid=109035" title="Ruženec">
Ruženec

Ruženec môže byť:

</doc>
<doc id="109037" url="https://sk.wikipedia.org/wiki?curid=109037" title="Australopithecus africanus">
Australopithecus africanus



</doc>
<doc id="109038" url="https://sk.wikipedia.org/wiki?curid=109038" title="Gracilný australopit">
Gracilný australopit



</doc>
<doc id="109039" url="https://sk.wikipedia.org/wiki?curid=109039" title="Gracilný australopitek">
Gracilný australopitek



</doc>
<doc id="109040" url="https://sk.wikipedia.org/wiki?curid=109040" title="Australopithecus africaensis">
Australopithecus africaensis



</doc>
<doc id="109041" url="https://sk.wikipedia.org/wiki?curid=109041" title="Australopit">
Australopit



</doc>
<doc id="109043" url="https://sk.wikipedia.org/wiki?curid=109043" title="Australopithecus">
Australopithecus



</doc>
<doc id="109044" url="https://sk.wikipedia.org/wiki?curid=109044" title="Australopithecinae">
Australopithecinae



</doc>
<doc id="109046" url="https://sk.wikipedia.org/wiki?curid=109046" title="Ľudovít Bavorský">
Ľudovít Bavorský

Ľudovít Bavorský môže byť Ľudovít IV. (Svätá rímska ríša) alebo ktorýkoľvek, najmä neskorší, vojvoda či kráľ Bavorska menom Ľudovít, pozri Zoznam vládcov Bavorska.

</doc>
<doc id="109053" url="https://sk.wikipedia.org/wiki?curid=109053" title="Rehoľa kazateľov">
Rehoľa kazateľov

Rehoľa (bratov) kazateľov (lat. "Ordo Praedicatorum", skratka "OP"), hovorovo rehoľa dominikánov alebo dominikáni, je katolícky žobravý rehoľný rád, ktorý založil v 13. storočí svätý Dominik Guzmán a jeho vznik potvrdil v roku 1216 pápež Honorius III. a dal mu meno "„Bratia kazatelia“".
Riadi sa regulou sv. Augustína, doplnenou vlastnými ustanoveniami.
Po prvýkrát v dejinách cirkvi sa z poverenia pápeža stala integrálnou súčasťou života nejakého rádu služba vyhradená biskupom – kázanie Božieho slova. Rád mal biskupom pomáhať tým, že im poskytoval spoločenstvo vzdelaných a pripravených kazateľov.
Heslami dominikánov sú: ""Veritas" (Pravda) a "Contemplata aliis tradere"" ("Rozjímané odovzdať iným").
Sv. Dominik.
Pochádzal zo Španielska, narodil sa okolo r. 1170 v Kastílii, v dedine Caleruega. V mladosti najskôr študoval u svojho strýka arcikňaza, potom navštevoval katedrálnu školu v Palencii, kde sa učil slobodné umenia a teológiu. V r. 1215 založil spoločenstvo kazateľov, ktorí mali vyučovať ľud vo viere a obracať bludárov.
Dominikáni podnietili rozvoj náboženského života v Európe vo vrcholnom stredoveku. V prvom rade sa zameriavali na boj s v tom čase rozšíreným hnutím katarov, prostredníctvom kázní v ľudovom jazyku.
Povedľa boja proti zmieneným náukám boli tiež dominikáni neskôr zapojení pápežom Gregorom IX. (1227 – 1241) do služieb inkvizície, ktorej zriadeniu predchádzali horlivé vystúpenia práve v radoch dominikánov, požadujúce očistenie cirkvi od všetkých podľa cirkvi nesprávnych a bludných náuk. 
Odsúdili okrem iných aj Janu z Arku, Giordana Bruna či Jana Husa.
Predpoklad pre ich činnosť videl Dominik v dôkladnom štúdiu teológie. Rád sa sústredil na kázanie právd viery podporovaných modlitbou a štúdiom, dôveryhodnosť života v chudobe, vytváranie spoločenstva a na misijné poslanie. Vzhľadom na to, že hlavným zameraním rádu je kazateľstvo, pozostáva hlavne z kňazov.
V Anglicku a v niektorých iných krajinách sa im hovorí aj Black Friars (čierni bratia) kvôli čiernemu „cappa“ alebo plášťu, ktorý nosia cez biele habity. Odev dominikánov okrem toho pozostáva zo škapuliara a kapucne, a z koženého opaska, na ktorom je vľavo zavesený pätnásťdesiatkový ruženec.
Už po štyroch rokoch pôsobenia rádu kapitula zastupovala 25 kláštorov asi s troma stovkami rehoľníkov. Prenikali už aj k národom, ktorým kresťanstvo ešte nebolo hlásané. 
Dominik ešte nejakú dobu pokračoval v kazateľskej službe, ale vyčerpanie a choroba ho zbavili síl. Koncom júna sa vrátil do bolonského kláštora, kde 6. augusta 1221 zomiera so slovami: "Zachoval som neporušenosť tela až do tejto chvíle; hľaďte aj vy pestovať čistotu; zotrvajte v pokore a dobrovoľnej chudobe; pamätajte, že Bohu slúžiť znamená panovať." Pohrebné obrady viedol kardinál Hugolín, jeho priateľ a podporovateľ, ktorý ho neskôr, už ako pápež Gregor IX., v r. 1234 kanonizoval.
V ikonografii je zobrazovaný ako kazateľ v dominikánskom odeve. Jeho atribútmi sú kniha, ľalia, vrabec, kameň, palica, hviezda a ruženec.
Mníšky.
Misionári mali ako svoj oporný bod kláštor v Prouille, ktorý bol Dominikom založený pre ženy v r. 1216, aby tu mohli slúžiť „svätému kázaniu“ modlitbou a pokáním. 
Riadia sa regulou sv. Augustína a vlastnými konštitúciami. Dominikánky sú zamerané iba na kontemplatívny život.
Mnoho bratov bolo viazaných starostlivosťou o potreby ženských kláštorov, ale keďže na jej vykonávanie bolo neustále vyžadovaných viac bratov, Svätý stolec ich zbavil tejto funkcie. Len dva kláštory – v Prouille a sv. Sixta v Ríme mali mať právo na starostlivosť zo strany bratov. Členky ostatných konventov mohli nosiť habit a riadiť sa rehoľnými pravidlami, ale nemali vyžadovať pomoc od dominikánov. 
V Ríme sa Dominik venoval reforme tamojších ženských kláštorov, ale popritom nezabúdal ani na kazateľské pôsobenie, predovšetkým v severnom Taliansku.

</doc>
<doc id="109054" url="https://sk.wikipedia.org/wiki?curid=109054" title="Ruženec (modlitba)">
Ruženec (modlitba)

Ruženec (z lat. "rosarium"ružová záhrada) je jednou z najznámejších individuálnych alebo kolektívnych modlitieb rímskokatolíckej cirkvi. Je to súbor opakujúcich sa modlitieb prerušovaných rozjímaním. Modlitby pozostávajú zo sekvencií Otčenáša, nasledovaných desiatimi modlitbami Zdravas’ Mária a ukončených Sláva Otcu. Takáto sekvencia sa nazýva "desiatok". Pôvodný ruženec sa niekedy na rozlíšenie od iných podobných modlitieb nazýva aj prívlastkom mariánsky alebo dominikánsky.
Ruženec je rozjímavou modlitbou, ktorá vedie modliaceho sa k rozjímaniu nad niektorými tajomstvami (udalosťami) zo života Ježiša Krista a Panny Márie. Pozostáva najmä z opakovania modlitby Zdravas’ Mária (v gréckokatolíckej forme: Raduj sa, Bohorodička).
Ján Pavol II. povedal: „Ruženec Panny Márie, ktorý sa z vnuknutia Ducha Svätého postupne rozvíjal v druhom tisícročí, je obľúbená modlitba mnohých svätcov a učiteľský úrad Cirkvi k nej často vyzýva. Pre svoju prostotu a hĺbku zostáva aj v treťom tisícročí, ktoré začalo, veľmi významnou modlitbou, určenou k tomu, aby prinášala ovocie svätosti“. Ruženec, aj napriek tomu, že má mariánsky charakter, je modlitbou s christologickým srdcom. Prostredníctvom ruženca získava veriaci hojnosť milostí, akoby ich prijímal priamo z rúk Matky Vykupiteľa.“
Dejiny.
Modlitba posvätného ruženca vznikala takmer šesť storočí. Začiatkom 11. storočia bolo súčasťou breviára, ktorý sa modlili mnísi v kláštoroch, 150 žalmov. Mnísi, ktorí nevedeli čítať, sa ako náhradu modlili 150 otčenášov, čo sa rozšírilo aj mimo kláštora medzi laikov, ktorí si už v 12. storočí vyrábali pomôcku na túto modlitbu v podobe zrniek spojených niťou do jedného celku. V tomto období boli veľkými mariánskymi ctiteľmi z radov mníchov a rehoľníkov otčenáše nahradené modlitbou Zdravas' Mária. Vtedy túto modlitbu tvorila len prvá časť - mariánske pozdravenie. Druhú časť schválil pápež Pius V. až v 16. storočí.
V 15. storočí začal nemecký kartuzián Henrich Kalkarský za prvou časťou každého Zdravasu dopĺňať zamyslenia zo života Pána Ježiša alebo Panny Márie, čo bolo náročné na zapamätanie a tak ďalší kartuzián Dominik Pruský (1382 – 1460) ich zredukoval na 50 a ako prvý ich aj zapísal.
Základ dnešného radostného, bolestného a slávnostného ruženca položil dominikán, blahoslavený Alain de la Roche, ktorý rozčlenil 150 Zdravasov na 15 desiatkov, ktoré sa začínali Otčenášom, potom nasledovalo 10 Zdravasov zakončených invokáciou a boli rozdelené do troch skupín: tajomstvá vtelenia, tajomstvá umučenia a tajomstvá zmŕtvychvstania. Už krátko po smrti bl. Alana existovalo ružencové spoločenstvo v nemeckom Ulme, ktoré používalo tajomstvá, ako ich poznáme dnes.
Často sa pôvod modlitby ruženca pripisuje sv. Dominikovi (zjavenie z r. 1214), pretože na mnohých obrazoch je znázornená Panna Mária podávajúca ruženec sv. Dominikovi. Toto podanie však šíril samotný Alain de la Roche. V jeho dobe boli dominikáni najhorlivejší ohlasovatelia a šíritelia modlitby ruženca, preto Alan túto skutočnosť akoby projektoval na zakladateľa Rehole kazateľov (dominikánov).
Oficiálne zaviedol modlitbu ruženca s 15 tajomstvami pápež Pius V. roku 1569 v bule Consueverunt Romani. Poslednú výraznú zmenu urobil v r. 2002 pápež Ján Pavol II., ktorý k trom pôvodným ružencom pridal aj ruženec svetla.
Tajomstvá ruženca.
Pojmom tajomstvo sa označuje vybraná významná udalosť zo života Ježiša Krista alebo Panny Márie, nad ktorým má veriaci počas modlitby desiatka rozjímať. Tajomstvá sú rozdelené do štyroch skupín (ruženec radostný, svetla, bolestný a slávnostný).
Radostný ruženec.
Tajomstvá radostného ruženca približujú udalosti vtelenia Ježiša Krista do ľudskej podoby.
Prosby k preddesiatku:
Ruženec svetla.
Tajomstvá ruženca svetla približujú udalosti z trojročného verejného účinkovania Ježiša Krista.
Prosby k preddesiatku:
V marci 2003 schválila Konferencia biskupov Slovenska možnosť používať aj kratšiu verziu tajomstva.
Bolestný ruženec.
Tajomstvá bolestného ruženca približujú udalosti počas umučenia a ukrižovania Ježiša Krista.
Prosby k preddesiatku:
Slávnostný ruženec.
Tajomstvá slávnostného ruženca približujú udalosti po Ježišovom zmŕtvychvstaní.
Prosby k preddesiatku:
Priebeh modlitby ruženca.
Ruženec je možné sa modliť v spoločenstve alebo individuálne. Modlitba prebieha nasledovne:
Pokiaľ sa ruženec modlí v spoločenstve, výber ruženca sa viaže ku dňu v týždni: 
Úcta ruženca.
Ružencu je u rímskokatolíkov venovaný mesiac október. Známe sú fatimské soboty a aj 54-dňová ružencová novéna, počas ktorých sa táto modlitba modlí.
Rímsky pápež Lev XIII. vydal o ruženci 12 encyklík.
Ruženec je modlitbou latinského obradu (teda rímskokatolíckej cirkvi) a vyjadruje jeho duchovnosť (spiritualitu). Pod vplyvom západnej cirkvi je však známy aj medzi veriacimi niektorých východných katolíckych cirkví, napríklad na Slovensku medzi gréckokatolíkmi. Priamy pendant vo východných cirkvách neexistuje, v byzantskom obrade je mu svojím spôsobom blízky Akatist k Bohorodičke alebo Paraklis (rozjímavosť o tajomstvách spásy, mariánsky rozmer) ale aj Ježišova modlitba (princíp jednoduchého opakovania).
Modlitby založené na ruženci.
Na ruženci vznikli aj niektoré podobné modlitby, niekedy nazývané aj ako korunky, napr. Korunka k Božiemu milosrdenstvu, františkánska korunka (tkzv. sedemradostný ruženec), sedembolestný ruženec a pod.

</doc>
<doc id="109055" url="https://sk.wikipedia.org/wiki?curid=109055" title="Canaletto">
Canaletto

Canaletto, vlastným menom Giovanni Antonio Canal (* 7. október 1697, Benátky, Taliansko – † 19. apríl 1768, Benátky) bol taliansky barokový maliar, hlavne krajinkár Benátok. Maľoval benátske prieplavy, kanály a paláce. 
Jeho romantické stvárnenie mesta si obľúbila hlavne anglická šľachta a tak v roku 1746 vďaka jej finančnej pomoci navštívil Anglicko, kde maľoval anglickú krajinu.
Canaletto bol strýkom a učiteľom maliara Bernarda Bellotta, ktorého s ním často porovnávali a tak Bellotto nakoniec odišiel tvoriť do vzdialeného Poľska.

</doc>
<doc id="109056" url="https://sk.wikipedia.org/wiki?curid=109056" title="Zoznam generálnych predstavených Rádu bratov kazateľov">
Zoznam generálnych predstavených Rádu bratov kazateľov



</doc>
<doc id="109057" url="https://sk.wikipedia.org/wiki?curid=109057" title="Michal Strank">
Michal Strank

Sgt Michal Strank (, rusín. "Michal Strenk"; * 10. november 1919, Jarabina, ČSR† 1. marec 1945, Iwo-džima, Japonsko) bol americký vojak, poddôstojník Námornej pechoty Spojených štátov rusínskeho pôvodu. Stal sa známy počas bitky o Iwó-džimu počas druhej svetovej vojny, keď bol spolu so svojimi spolubojovníkmi odfotografovaný pri stavaní vlajky na vrchu Suribači. Zahynul v dôsledku paľby vlastného delostrelectva v neskoršej fáze bitky.
Život.
Narodil sa 10. novembra 1919 na Slovensku v spišskej dedine Jarabina rusínskym rodičom, odkiaľ ako šesťročné dieťa odišiel so svojimi rodičmi do USA. Vyštudoval strednú školu v Pensylvánii a v októbri 1939 sa prihlásil do námornej pechoty. 
23. februára 1945 Michal Strenk spolu s piatimi ďalšími vojakmi vztyčoval americkú vlajku. Slávnym sa stal vďaka záberu reportéra Associated Press Joea Rosenthala, ktorý zachytáva toto druhé vztyčovanie americkej vlajky na vrchu Suribači sopečného ostrova Iwo Jima (prvá vlajka vztýčená dve hodiny predtým a pred príchodom veliteľa bola príliš malá). Dobytia ostrova, na ktorom vztyčoval túto vlajku, sa nedožil. Padol 1. marca 1945 po zásahu šrapnelom z americkej lode, keď do piesku kreslil náčrt novej akcie. 
Fotografia sa neskôr stala námetom na vybudovanie pamätníka americkej námornej pechoty na Arlingtonskom cintoríne vo Washingtone a zároveň sa stala predlohou na vytvorenie poštovej známky, ktorá bola vydaná Americkou poštou 11. júla 1945.
Jeho brat Peter Strank slúžil počas vojny v južnom Pacifiku na lietadlovej lodi USS Franklin.
Vyznamenania.
Za života dostal tieto vyznamenania: Purple Heart, Presidential Unit Citation, America Defense Service Medal, American Area Campaign Medal, Asiatic-Pacific Area campaign with four stars, World War II. Victory Medal a ďalšie. Pochovaný je na Arlingtonskom národnom cintoríne, sekcia 12, hrob č. 7179.
Občianstvo.
Roku 2008 zistil americký vojak rotmajster Matt Blais, ktorý bol pridelený k bezpečnostnej službe Amerického veľvyslanectva na Slovensku, že Strank nebol rodeným Američanom, ale že nadobudol občianstvo USA roku 1935 prostredníctvom naturalizácie svojho otca, pričom nikdy nedostal o tom doklad.
Matt Blais sa preto ešte raz obrátil na Imigračný a naturalizačný úrad (INS) so žiadosťou o vydanie dokladov o Strankovom občianstve, ktorej bolo vyhovené. 29. júla 2008 prevzala Strankova najmladšia sestra Mary Pero v rámci ceremónie pred Pamätníkom americkej námornej pechoty v Arlingtone listinu potvrdzujúcu jeho americké občianstvo.
16. februára 2015, na 70. výročie udalosti, bola v Užhorode blízko školy č. 4 inštalovaná mini-socha Michala Stranka (sochár Michaylo Kolodko).

</doc>
<doc id="109058" url="https://sk.wikipedia.org/wiki?curid=109058" title="SS-23 Spider">
SS-23 Spider

Rakety OTR-23 Oka (kódové označenie NATO SS-23 Spider - pavúk) nahradili v 80-tych rokoch strely typu Scud (dosah 300 km), známe z prvej vojny v zálive. Názov v rámci indexu GRAU je 9K714.
História.
Rakety SS-23 sú umiestnené na mobilnom odpaľovacom zariadení, ktoré sa môže presúvať rýchlosťou až 60 km/h. Pôvodne boli určené na ničenie väčších bojových uskupení v prípade vojny v strednej Európe.
Používatelia.
ZSSR.
Vyradené zmluvou o odzbrojovaní.
Východné Nemecko.
Vyradené v 90. rokoch.
Česko.
Vyradené v 90. rokoch.
Slovensko.
Armáda SR získala šesť rakiet s príslušenstvom, ako dedičstvo po čs. armáde. Rakety boli vo výzbroji 5. raketového pluku v Martine. Po počiatočnom zdržanlivom postoji vlády SR a diplomatickom tlaku USA sa podpísalo memorandum, podľa ktorého sa systém SS-23 mal zničiť na náklady USA. Išlo o sumu 16 miliónov korún. Rakety sa rozobrali v oprávarenských podnikoch v Trenčíne a v Novákoch. Slovenská armáda takto stratila svoju jedinú útočnú zbraň s dosahom na celú strednú Európu. Stroje boli demontované v roku 2000.
Rumunsko.
Vyradené v roku 2001.
Bulharsko.
Vyradené v roku 2002.

</doc>
<doc id="109061" url="https://sk.wikipedia.org/wiki?curid=109061" title="Australopithecini">
Australopithecini



</doc>
<doc id="109062" url="https://sk.wikipedia.org/wiki?curid=109062" title="Rehoľa sv. Benedikta">
Rehoľa sv. Benedikta



</doc>
<doc id="109065" url="https://sk.wikipedia.org/wiki?curid=109065" title="Ruský jazyk">
Ruský jazyk



</doc>
<doc id="109069" url="https://sk.wikipedia.org/wiki?curid=109069" title="Hannibal">
Hannibal

Hannibal môže byť:

</doc>
<doc id="109070" url="https://sk.wikipedia.org/wiki?curid=109070" title="Llano Estacado">
Llano Estacado

Llano Estacado ( a ) alebo Staked Plains () je polopúštna rovina na juhozápade USA medzi Novým Mexikom a Texasom.Llano Estacado je ohraničené na severe, Caprock Escarpment na východe a Mescalero Escarpment na západe. Rozloha regiónu je približne 82,9 tisíc metrov štvorcových.

</doc>
<doc id="109071" url="https://sk.wikipedia.org/wiki?curid=109071" title="Staked Plains">
Staked Plains



</doc>
<doc id="109076" url="https://sk.wikipedia.org/wiki?curid=109076" title="Amstel">
Amstel

Amstel je rieka v Holandsku tečúca mestom Amsterdam. Jej dĺžka je len .
Jej názov je odvodený od slovného spojenia „"Aam stelle“", staro-holandský výraz pre „územie oplývajúce vodou“.

</doc>
<doc id="109077" url="https://sk.wikipedia.org/wiki?curid=109077" title="Benediktíni">
Benediktíni



</doc>
<doc id="109080" url="https://sk.wikipedia.org/wiki?curid=109080" title="De Wallen">
De Wallen

De Wallen alebo Walletjes alebo Rosse Buurt (po anglicky aj "Red light district") je najväčšia a najznámejšia mestská časť Amsterdamu, nazývaná i „štvrť červených lampiónov“. Je známa množstvom sexshopov, peepshows, sex predstavení a malých kabín s veľkými oknami do ulíc, odkiaľ zákazníkov lákajú prostitútky.

</doc>
<doc id="109095" url="https://sk.wikipedia.org/wiki?curid=109095" title="Arminius">
Arminius

Arminius (zriedkavo "Armenius", v Nemecku aj "Hermann der Cherusker"), nazývaný aj knieža Cheruskov (* 16/17 pred Kr. – † okolo 21 po Kr.) bol náčelník kmeňa Cheruskov. Preslávil sa zdrvujúcou porážkou troch rímskych légií vedených Varom v bitke v Teutoburskom lese na jeseň v roku 9.
Životopis.
Narodil sa v roku 16 alebo 17 pred Kr. kniežaťu Cheruskov Segimerovi (po latinsky Segimerus). Ako dieťa ho spolu s bratom Flavom poslali do Ríma, aby získal rímsku výchovu a vojenské vzdelanie. Stal sa tam z neho rímsky občan, plynulo hovoriaci latinčinou a spoznal aj vojensko-strategicko-politické myslenie Rimanov.
Jeho brat Flavus sa pridal k Rimanom, zatiaľ čo Arminius zostal verný Germánom. Pohádal sa s náčelníkom Segestom, ktorý prešiel k Rimanom. Viedol úspešné boje s Rimanmi aj po Varovej porážke. Podarilo sa mu zahnať do tábora a skoro ich druhýkrát zničil, no tentokrát sa Rimania spamätali a Germánov zničili. Nasledoval jeho koniec. Generál Germanicus ho viackrát porazil a oslobodil Varove insígnie. Nakoniec bol Arminius definitívne porazený a jeho činnosť skončila. V nasledujúcej bitke sa zúfalo snažil vyhrať, ale jeho Germánia stratila slobodu. Germanicus definitívne vyhral a Arminia zavraždili samotní Germáni.

</doc>
<doc id="109097" url="https://sk.wikipedia.org/wiki?curid=109097" title="Digitalizácia (obraz)">
Digitalizácia (obraz)

Digitalizácia obrazu je vo všeobecnosti konverzia grafickej (analógovej) informácie do digitálneho tvaru (do zápisu pomocou čísel). Zosnímanému údaju sa priradí určitý počet bitov. Toto priradenie musí byť také, aby sa údaj z digitálnej podoby dal jednoznačne, alebo s určitým priblížením transformovať späť do analógového tvaru.
 - dpi (dot per inch) - počet pixelov na palec
 - dpcm (dot per centimeter) - počet pixelov na centimeter
 - lpi (lines per inch) - počet riadkov na palec
Typy digitalizácie obrazu.
Delenie podľa spôsobu snímania predlohy:
Delenie podľa priestorového vzťahu digitalizátora a predlohy:
Delenie podľa spôsobu získavania dát:
Zariadenie, ktoré slúži na digitalizáciu, sa nazýva digitalizátor, alebo digitizér, niekedy sa označuje nepresne ako skener.
Súbor metód pre získanie kartografických alebo geodetických súradníc, rozmerových súradníc stavieb, budov, miestností a jednotlivých objektov na základe analógovej, alebo digitálnej fotografie sa nazýva fotogrametria.

</doc>
<doc id="109105" url="https://sk.wikipedia.org/wiki?curid=109105" title="Raková (prítok Chvojnice)">
Raková (prítok Chvojnice)

Raková je potok na Záhorí, v Bielych Karpatoch. Je to pravostranný prítok Chvojnice s dĺžkou 5,7 km, preteká najvýchodnejšou časťou okresu Skalica a je tokom IV. rádu. 
Pramení pod hlavným hrebeňom pohoria, v podcelku Žalostinská vrchovina, na južnom svahu vrchu Machnáč (471,7 m n. m.) v nadmorskej výške okolo 422 m n. m., neďaleko slovensko-českej štátnej hranice. Preteká popri samote Tlstá hora, zľava priberá občasný prítok (402,5 m n. m.) spod Zrubenca (555,7 m n. m.) a tečie juhojuhozápadným smerom. Z pravej strany ďalej priberá prítok z juhovýchodného svahu vrchu Čupy (574,3 m n. m.) a na cca 800 metrov dlhom úseku je ľavý breh potoka spolu s priľahlou lokalitou chráneným územím (PP Raková), chránia sa zachovalé lúčne spoločenstvá. Potom sa koryto výrazne vlní, stáča sa na juhojuhovýchod a pri osade Hanzlovka sa v nadmorskej výške okolo 290 m n. m. vlieva do Chvojnice.

</doc>
<doc id="109106" url="https://sk.wikipedia.org/wiki?curid=109106" title="Radimovský potok">
Radimovský potok

Radimovský potok je potok na Záhorí, na Záhorskej nížine, preteká územím okresu Skalica. Je to pravostranný prítok Unínskeho potoka, meria 7,1 km a je tokom IV. rádu. 
Pramení v Chvojnickej pahorkatine, v podcelku Zámčisko, na severnom svahu vrchu Zámčisko (434,1 m n. m.), v lokalite Radimovský les, v nadmorskej výške cca 355 m n. m. Najprv tečie západným smerom cez podcelok Unínska pahorkatina, preteká obcou Radimov, zľava priberá prítok z oblasti V lieskach. Za obcou sa stáča na juh, z ľavej strany priberá ďalší krátky prítok (203,7 m n. m.) prameniaci severne od kóty 257,2 m a severne od obce Petrova Ves ústi v nadmorskej výške približne 194 m n. m. do Unínskeho potoka.

</doc>
<doc id="109107" url="https://sk.wikipedia.org/wiki?curid=109107" title="Búdkoviansky potok">
Búdkoviansky potok

Búdkoviansky potok je potok na Záhorí, preteká územím okresu Skalica. Je to ľavostranný prítok Chvojnice, má dĺžku a je tokom IV. rádu. 
Pramení v Chvojnickej pahorkatine, v podcelku Unínska pahorkatina, pod kótou severne od obce Radimov v nadmorskej výške okolo Najprv tečie severozápadným smerom popri osade Búdkovany na pravom brehu a vstupuje do močaristého územia chráneného areálu Búdkovianskych rybníkov s dvoma vodnými plochami a porastom tŕstia. Ochraňuje sa refúgium vodnej a močiarnej fauny, z juhu ústi občasný prítok z oblasti Holíčskych dielov. Z rybníkov vyteká pri osade Gombár a ďalej pokračuje na sever, popod vrch Hrebeň (), južne od mesta Holíč, kde sa stáča na východ. Preteká obcou Trnovec a na jej území sa v nadmorskej výške cca vlieva do Chvojnice.

</doc>
<doc id="109110" url="https://sk.wikipedia.org/wiki?curid=109110" title="Štefanovský potok">
Štefanovský potok

Štefanovský potok je názov niekoľkých vodných tokov na Slovensku:

</doc>
<doc id="109112" url="https://sk.wikipedia.org/wiki?curid=109112" title="Štefanovský potok (prítok Myjavy)">
Štefanovský potok (prítok Myjavy)

Štefanovský potok je potok na Záhorí, preteká územím okresov Skalica a Senica. Je to pravostranný prítok Myjavy, meria 7,6 km a je tokom IV. rádu. 
Pramení v Chvojnickej pahorkatine, v podcelku Unínska pahorkatina, na južnom úpätí Zámčiska (434,1 m n. m.) v nadmorskej výške približne 290 m n. m., juhovýchodne od obce Unín. Sprvu tečie juhozápadným smerom, na hornom toku je koryto sprevádzané porastom lužného lesa, esovito sa stáča, sprava priberá prítok z lokality Za humnami od Unína a stáča sa na juh. Z pravej strany priberá prítok z oblasti Sobotskej hory a preteká obcou Štefanov. Napokon sa na dolnom toku stáča viac na juhovýchod, preteká Myjavskou nivou (a južne od spomenutej obce ústi v nadmorskej výške cca 179 m n. m. do Starej Myjavy.

</doc>
<doc id="109114" url="https://sk.wikipedia.org/wiki?curid=109114" title="Smolinský potok">
Smolinský potok

Smolinský potok je potok na Záhorí, preteká územím okresov Skalica a Senica. Je to pravostranný prítok Myjavy, má dĺžku 9,5 km a je tokom IV. rádu. 
Pramení v Chvojnickej pahorkatine, v podcelku Unínska pahorkatina, južne od obce Petrova Ves v nadmorskej výške okolo 221 m n. m. Najprv tečie juhozápadným smerom, zľava priberá krátky prítok spod kóty 242,0 m a napája vodnú nádrž Smolinské. Potom sa stáča na juhojuhozápad, preteká obcou Smolinské, tu priberá sprava prítok z oblasti V jazerách a ďalej tečie viac juhozápadným smerom. Pokračuje v Borskej nížine, v časti Myjavská niva, okrajom obce Čáry, z ľavej strany priberá Čársku Kopánku a stáča sa na západ. Napokon sa stáča k svojmu ústiu na juh a severne od obce Kuklov ústi v nadmorskej výške cca 161 m n. m. do Myjavy.

</doc>
<doc id="109115" url="https://sk.wikipedia.org/wiki?curid=109115" title="Bitka v Teutoburskom lese">
Bitka v Teutoburskom lese

Bitka v Teutoburskom lese alebo Varova bitka () bola bitka medzi rímskou armádou pod vedením Publia Quinctilia Vara a alianciou germánskych kmeňov s hlavným slovom Cheruskov pod vedením Arminia („Hermann“). Bitka sa konala pravdepodobne medzi 8. až 11. septembrom roku 9. Rímska armáda bola v močaristom teréne počas pochodu prepadnutá Germánmi a boli takmer úplne zničené tri légie aj s pomocnými zbormi. Zahynul aj Varus, ktorý spáchal samovraždu. 
Päť storočí sa historici a laická verejnosť snažili nájsť v lesoch Teutoburg pri Bielefelde miesto bitky. Podarilo sa im to až v roku 1987. Ide o klin medzi vysýchajúcim močariskom a vrchom Kalkriese, ktorý sa nachádza pri venci pohoria Wiehengebirge neďaleko Osnabrücku a je vzdušnou čiarou asi 30 km vzdialený od Teutoburského lesa. 
Aj keď Rimania uskutočnili množstvo výprav do "Germanie Magny", táto bitka ukončila plány cisára Augusta ovládnuť a pripojiť k Rímskej ríši aj územia napravo od Rýna hlavne kvôli tomu, že v Teutoburskom lese stratil Rím viac ako desatinu celej armády.
Pozadie.
V roku 4, vstúpil do Germánie rímsky generál (a neskôr cisár) Tiberius a podmanil si Cananefates v provincií Germanského Inferiora, Chatti pri hornej rieke Weser a Bructeri južne od Teutoburského lesa. Po týchto bojoch viedol svoju armádu cez Weser.

</doc>
<doc id="109116" url="https://sk.wikipedia.org/wiki?curid=109116" title="Závesný klzák">
Závesný klzák

Závesný klzák (hovorovo rogalo, často iba krídlo, kedysi deltaplán) je jednoduchá konštrukcia zložená najčastejšie z kovovej kostry (duralové rúrky), spojenej kovaniami a oceľovými lankami, na ktorú je navlečený poťah (plachta) z pevnej syntetickej tkaniny (Mylar, Dacron) alebo igelitu. Pilot je zavesený na túto konštrukciu prostredníctvom postroja, v ktorom sedí alebo leží. Závesný klzák sa ovláda len zmenou ťažiska, čo je vyvolané pohybmi tela pilota. Aby mohol ovládať smer pohybu klzáka, zmenu ťažiska vyvoláva rukami – odtláčaním sa od riadiacej hrazdy, ktorá je pevne spojená s konštrukciou. V prípade motorového závesného klzáku, pilot najčastejšie sedí na ľahkej trojkolke s motorom, ktorá je zavesená na konštrukcii krídla.

</doc>
<doc id="109119" url="https://sk.wikipedia.org/wiki?curid=109119" title="Varusova bitka">
Varusova bitka



</doc>
<doc id="109120" url="https://sk.wikipedia.org/wiki?curid=109120" title="Čársky potok">
Čársky potok

Čársky potok je potok na Záhorí, preteká západnou časťou okresu Senica. Je to pravostranný prítok Myjavy, meria 8,3 km a je tokom IV. rádu. 
Prameň.
Pramení v Borskej nížine, v podcelku Gbelský bor, severne od obce Čáry v nadmorskej výške približne 177 m n. m. 
Opis toku.
Tečie západojuhozápadným smerom v blízkosti obce Čáry, zľava priberá občasný prítok a stáča sa na juhozápad. Z ľavej strany priberá bočné rameno Myjavy a značne rozširuje svoje koryto. Na dolnom toku ešte obteká menšiu vodnú plochu (štrkovisko) s rekreačným strediskom pri motoreste U Janíčkov a juhozápadne od obce Kúty ústi v nadmorskej výške cca 153 m n. m. do Myjavy.

</doc>
<doc id="109122" url="https://sk.wikipedia.org/wiki?curid=109122" title="Koválovský potok">
Koválovský potok

Koválovský potok je potok na Záhorí, preteká územím okresu Senica. Je to pravostranný prítok Myjavy, má dĺžku 8,1 km a je tokom IV. rádu. 
Prameň.
Preteká Chvojnickou pahorkatinou, pramení v podcelku Zámčisko, na juhovýchodnom svahu vrchu Zámčisko (434,1 m n. m.) v lokalite Medzi hájmi, v nadmorskej výške približne 292 m n. m.
Opis toku.
Od prameňa tečie sprvu na krátkom úseku na juh, tečie zalesneným územím v lokalite Bažantnica a postupne sa stáča juhovýchodným smerom. Následne vstupuje do podcelku Unínska pahorkatina, kde zľava priberá najprv prítok (229,8 m n. m.) z oblasti Koválovcov a následne z tej istej strany prítok z lokality Padelky. Potom sa stáča severojužným smerom a preteká intravilánom obce Koválov, v strede obce mení smer a prechodne tečie juhovýchodným smerom. Ďalej priberá ľavostranný Smrdácky potok, stáča sa na juhojuhozápad a preteká okolo samoty Melišovci na ľavom brehu. V lokalite Jazerské diely sa stáča a na krátkom úseku tečie na západojuhozápad, z pravej strany priberá Dojčiansky potok, stáča sa na juh a napája vodnú nádrž Koválov. Pod nádržou vstupuje do Borskej nížiny, do podcelku Myjavská niva, stáča sa juhozápadným smerom, podteká cestu II. triedy č. 500 a tečie v blízkosti obce Dojč. Tu sprava priberá krátky vodný kanál pritekajúci od miestneho poľnohospodárskeho družstva a sprava sa následne oddeľuje vedľajšie rameno, ktoré z juhu obteká Dojč a ústi do Dolinského potoka. Koryto sa napokon stáča severojužným smerom, križuje koryto Obradznovského potoka a juhojuhovýchodne od obce Dojč sa v nadmorskej výške cca 181 m n. m. vlieva do Myjavy.

</doc>
<doc id="109124" url="https://sk.wikipedia.org/wiki?curid=109124" title="Džiu-džicu">
Džiu-džicu

Džiu-džicu alebo džú džucu (staršie alebo nespisovne "jiu-jitsu"; po japonsky: 柔術 - "džú-džucu", čiže v anglickom prepise "ju-jutsu" alebo menej správne "j(i)u-jitsu") je staré japonské bojové umenie založené na technikách bez zbrane. Používa ale aj techniky malých zbraní, zahrňuje metódy kopov, úderov, použitia kolien, hádzania, škrtenia, blokovania kĺbov, držania a zviazania nepriateľa.
Z japonského džiu-džicu vzniklo niekoľko novších bojových umení, medzi ktoré patria brazílske džiu-džicu a nemecké džiu-džicu. 
Dejiny.
O spôsobe boja džiu-džicu existujú zmienky v starej japonskej mytológii už spred 2 000 rokov. Začiatok moderného džiu-džicu sa traduje medzi 8. až 16. storočím nášho letopočtu. V týchto časoch bolo Japonsko zmietané neustálymi občianskymi vojnami. Džiu-džicu bolo bojovým umením japonskej triedy bojovníkov Bushi, ktorá zahrňovala aj slávnych samurajov. Samuraji sa obracali k džiu-džicu, keď prišli o svoj meč v boji, alebo keď boli zastihnutí bez neho. Bol to spôsob neozbrojeného boja, ale využíval v prípade potreby aj zbrane (nôž, palicu a.i.).
Obdobie Edo, nazývané aj Tokugawské (16031868), nastolilo pevnú vojenskú vládu na čele so šógunom. V tomto období prestal mať boj taký silný vplyv na život v Japonsku a preto džiu-džicu prosperovalo aj ako umelecká forma. Toto obdobie je preto známe aj ako Zlatý vek džiu-džicu. Džiudžicu sa začalo presúvať viac smerom k neozbrojeným technikám. Niektoré z jeho hlavných smerov boli ovplyvnené čínskymi bojovými umeniami. Obdobím Mejdži (1868), ktoré prinavrátila moc z rúk šóguna späť do rúk cisára, započalo obdobie úpadku džiu-džicu. Väčšina samurajov bojovala po boku šóguna, a preto upadli po jeho porážke do nemilosti. Cisár im zakázal cvičiť ich formy boja. Niektorí majstri však naďalej pracovali v ilegalite, alebo preniesli svoje umenie do iných krajín. V tomto období sa džiu-džicu dostáva po prvýkrát aj do Európy.
V roku 1882 zakladá Džigoró Kanó (18601938) na základoch džiu-džicu džudo, ktoré sa stáva prostriedkom zdokonaľovania osobnosti. Počas príprav na 2. svetovú vojnu japonská vláda požiadala Kana, aby cvičil japonských vojakov. Kano, ako odpoveď na túto výzvu, začal skrývať techniky v džude.
Po porážke Japonska v 2. svetovej vojne nasledovala americká okupácia Japonska. Počas okupácie siahali Američania po všetkom, čo mohli z japonských vedomostí využiť, vrátane bojových umení. Aby sa tomuto zabránilo, bolo džudo pretvorené do formy zápasenia a mohlo sa naďalej praktikovať ako šport. Po ukončení americkej okupácie však už bolo džudo nenávratne zmenené. Napriek tomu mu džiu-džicu veľkou mierou vďačí za svoje pretrvanie.
Moderné džiu-džicu zahŕňa aj obranu proti súčasným improvizovaným zbraniam, ako rozbité fľaše, stoličky a podobne. Ako šport sa džiu-džicu veľmi neujalo, pretože neponúka také možnosti športového zápolenia ako napríklad džudo alebo karate. Nacvičujú sa síce kata, ale tie sú len formálnou prezentáciou techník.

</doc>
<doc id="109125" url="https://sk.wikipedia.org/wiki?curid=109125" title="Obrádznovský potok">
Obrádznovský potok

Obrádznovský potok je potok na Záhorí, v centrálnej časti okresu Senica. Je to pravostranný prítok Starej Myjavy, meria 11,3 km a je tokom V. rádu. 
Prameň.
Pramení v Chvojnickej pahorkatine, východne od obce Koválov v lokalite Obradznové lósy, v nadmorskej výške cca 225 m n. m. 
Smer toku.
Najprv tečie na juh, veľkým oblúkom obteká zo západnej strany Veľkú horu (247,9 m n. m.), stáča sa na juhovýchod a z ľavej strany priberá Kadlubkovský potok. Odtiaľ pokračuje na juh, dvakrát sa esovito stáča a tečie priamo na juh. Po pribratí Rehákovho kanála sa stáča na západ a výraznejšie rozširuje svoje koryto. Východne od obce Dojč sa stáča najprv na juhozápad, potom na západojuhozápad a križuje koryto Koválovského potoka. Na dolnom toku už tečie západným smerom súbežne s korytom Starej Myjavy na ľavom brehu. Pri osade Hornovci sa napokon stáča na juh a ústi do Starej Myjavy.
Ústie.
Do koryta Starej Myjavy sa vlieva juhovýchodne od obce Štefanov, pri osade Hornovci, v nadmorskej výške približne 175 m n. m.
Obce.
Nepreteká intravilánom žiadnej obce, tečie týmito katastrálnymi územiami:

</doc>
<doc id="109127" url="https://sk.wikipedia.org/wiki?curid=109127" title="Suprémum">
Suprémum

"Suprémum znamená aj všeobecne jav či prvok najbližší z ďalších nasledujúcich."
Suprémum množiny reálnych čísel formula_1 je číslo formula_2 také, ktoré je najmenším horným ohraničením. Horné ohraničenie je číslo väčšie alebo rovné ľubovoľnému prvku množiny formula_1. Supremum označujeme formula_4. 
Najväčšie dolné ohraničenie nazývame infimum.
Definičné vlastnosti superéma.
Príklad.
Majme množinu formula_13. Ukážeme, že formula_14 je jej suprémom.

</doc>
<doc id="109128" url="https://sk.wikipedia.org/wiki?curid=109128" title="Pasecký potok (prítok Teplice)">
Pasecký potok (prítok Teplice)

Pasecký potok je potok na Záhorí, na území okresu Senica. Je to pravostranný prítok Teplice, meria a je tokom V. rádu. Na hornom toku (cca ) v obdobiach bez zrážok vysychá. Na dolnom toku, v okolí obce Rybky, sa koryto výraznejšie vlní.
Prameň.
Pramení na juhozápadnom okraji Bielych Karpát juhozápadne od kóty v lokalite Kútiky, v nadmorskej výške približne , severovýchodne od obce Častkov.
Smer toku.
Od prameňa tečie na krátkom úseku najprv na juhojuhovýchod, potom na juhozápad, východne od Častkova tečie prechodne severojužným smerom. Po sútoku s Častkovským potokom pokračuje k obci Rohov juhozápadným smerom, za obcou sa stáča na juh. Na dolnom toku, od obce Rybky tečie najprv na juhojuhovýchod, vytvára výrazný ohyb na západ a potom už pokračuje k ústiu juhovýchodným smerom.
Ústie.
Do Teplice ústi na okraji mesta Senica (pri priemyselnej zóne) v nadmorskej výške cca 
Obce.
Pasecký potok preteká štyrmi katastrálnymi územiami:

</doc>
<doc id="109129" url="https://sk.wikipedia.org/wiki?curid=109129" title="Čaňov">
Čaňov

Čaňov je krátky potok na Záhorí, v okrese Skalica. Je to pravostranný prítok Kováloveckého potoka, meria 1,6 km a je tokom V. rádu. 
Preteká Chvojnickou pahorkatinou, pramení v lokalite Čaňov v nadmorskej výške približne 260 m n. m. Od prameňa tečie najprv na juh, vytvára oblúk prehnutý na západ a ďalej sa stáča juhovýchodným smerom. Bez pribratia významnejších prítokov sa severne od obce Radošovce vlieva v nadmorskej výške cca 228 m n. m. do Kováloveckého potoka.

</doc>
<doc id="109130" url="https://sk.wikipedia.org/wiki?curid=109130" title="Koválovecký potok">
Koválovecký potok

Koválovecký potok je potok na Záhorí, preteká východnou časťou okresu Skalica. Je to pravostranný prítok Chvojnice, má dĺžku 6,5 km a je tokom IV. rádu. 
Prameň.
Pramení na južnom okraji Bielych Karpát (podcelok Žalostinská vrchovina) na juhozápadnom úpätí vrchu Čupy (574,3 m n. m.), v lokalite Cerovina, v nadmorskej výške približne 380 m n. m.
Opis toku.
Najprv tečie juhozápadným smerom, vstupuje do Chvojnickej pahorkatiny, sprava priberá prítok z lokality Staré hory a zľava občasný tok spod Richtárky (509,0 m n. m.). Ďalej sa stáča na západ, preteká obcou Koválovec a ústi do vodnej nádrže Radošovce (235,0 m n. m.). Z pravej strany sa do nádrže vlieva Hlboký potok, Koválovecký potok následne vyteká z nádrže a na krátkom úseku pokračuje na juhozápad. Z pravej strany následne priberá Čaňov a ďalej už tečie smerom na juh. Na dolnom toku preteká intravilánom obce Radošovce, podteká štátnu cestu č. 51 a juhozápadne od centra obce sa v nadmorskej výške cca 213 m n. m. vlieva do Chvojnice.

</doc>
<doc id="109132" url="https://sk.wikipedia.org/wiki?curid=109132" title="Chropovský potok">
Chropovský potok

Chropovský potok je potok na Záhorí, vo východnej časti okresu Skalica. Je to pravostranný prítok Chvojnice, meria 6 km a je tokom IV. rádu. 
Pramení v Bielych Karpatoch, v podcelku Žalostinská vrchovina, na južnom svahu Richtárky (509,0 m n. m.) v nadmorskej výške okolo 440 m n. m. Tečie juhozápadným smerom tzv. Chropovskou stržou (rovnomenná PP na výmere 47,66 ha, vyhlásená v roku 1993 na ochranu skamenelín živočíchov z poslednej transgresie mora). Vstupuje do Chvojnickej pahorkatiny, tečie cez obec Chropov, sprava priberá prítok z oblasti Ciňačky a zľava prítok od osady Kamenec (spod kóty 271,9 m). Za obcou ďalej priberá dva ľavostranné prítoky, najprv z oblasti Pustých sadov, potom zo severozápadného úpätia Novej hory (317,4 m n. m.) a následne napája Radošovský rybník. Z rybníka vyteká západným smerom, z pravej strany ešte priberá krátky prítok, na okraji obce Radošovce sa stáča k svojmu ústiu na juh a podteká štátnu cestu č. 51. Do Chvojnice sa vlieva juhovýchodne od stredu obce v nadmorskej výške okolo 221 m n. m.

</doc>
<doc id="109133" url="https://sk.wikipedia.org/wiki?curid=109133" title="Dankácky potok">
Dankácky potok

Dankácky potok je potok na Záhorie, preteká územím okresov Myjava a Senica. Je to ľavostranný prítok Myjavy, má dĺžku 5,7 km a je tokom IV. rádu. 
Prameň.
Preteká Myjavskou pahorkatinou, pramení na západnom svahu Vrchhája (462,9 m n. m.), južne od obce Bukovec, v nadmorskej výške okolo 375 m n. m.
Opis toku.
Od prameňa tečie na severozápad k osade Dankovci, sprava priberá krátky prítok a oblúkom sa stáča na juhozápad. Ďalej tečie cez osadu Horné Paseky, kde sprava priberá prítok spod Záhumenice (415,8 m n. m.) a zľava od osady Brožkovci. Pokračuje cez osadu Dolné Paseky, z ľavej strany priberá najprv prítok od osady Zuščíkovci a následne z tej istej strany aj prítok spod Varákovej (441,6 m n. m.). Za osadou napája vodnú nádrž Prietrž, z nej vyteká na západ a južne od obce Prietrž sa v nadmorskej výške 222,7 m n. m. vlieva do Myjavy.

</doc>
<doc id="109135" url="https://sk.wikipedia.org/wiki?curid=109135" title="Sequoiadendron giganteum">
Sequoiadendron giganteum



</doc>
<doc id="109136" url="https://sk.wikipedia.org/wiki?curid=109136" title="Sekvoja obrovská">
Sekvoja obrovská



</doc>
<doc id="109137" url="https://sk.wikipedia.org/wiki?curid=109137" title="Ľudovít Kukorelli">
Ľudovít Kukorelli

Ľudovít Kukorelli (* 6. október 1914, Krásna Hôrka, dnes časť Tvrdošína – † 24. november 1944 Habura, okres Medzilaborce) bol slovenský dôstojník letectva, významný organizátor a veliteľ partizánskych jednotiek na východnom Slovensku počas druhej svetovej vojny.
Život.
Detstvo a mladosť.
Narodil sa 6. októbra 1914 v Krásnej Hôrke pri Tvrdošíne v rodine úradníka. Jeho matka bola učiteľka. Svoje neobvyklé priezvisko zdedil po starom otcovi, pôvodom z Talianska, ktorý v druhej polovici 19. storočia prišiel na Slovensko, ako odborník na stavbu železníc. Mal dvoch bratov a sestru. Jeho rodina sa roku 1924 presťahovala do Kuzmíc, kde skončil i meštiansku školu. Onedlho sa však presťahovali znovu, a preto v roku 1932 zmaturoval na reálnom gymnáziu v Košiciach.
Raná kariéra v armáde.
Následne nastúpil na prezenčnú vojenskú službu, ktorú ukončil v hodnosti podporučíka roku 1934. Na vlastnú žiadosť sa prihlásil do armády, aby sa mohol stať letcom. Bol pridelený k leteckému útvaru v Prešove. V roku 1937 sa stal dôstojníkom z povolania a bol povýšený na poručíka. Následne v máji 1938 absolvoval leteckú školu v Prostějove, slúžil v Hradci Králové. Po nemeckej okupácii začiatkom apríla 1939, dostal rozkaz na odchod do Piešťan, kde sa už 8. apríla 1939 hlásil na veliteľstve 3. leteckého pluku. Vzhľadom na to, že bol v tej dobe na Slovensku nedostatok leteckých dôstojníkov, črtala sa Kukorellimu sľubná vojenská kariéra. Od roku 1939 sa začal zapájať do konšpiračnej činnosti protifašistického odboja, bol členom odbojovej organizácie Flóra a Justícia.
Druhá svetová vojna.
Keď 10. marca 1940 dostal pamätnú medailu za Poľské ťaženie, napísal na Ministerstvo národnej obrany list, v ktorom uviedol, že neurobil nič, čím by si ju zaslúžil a preto ju vracia. V dôsledku toho sa následne musel zodpovedať nadriadeným za pohŕdanie národným vyznamenaním. Jeho raport sa skončil až pred ministrom obrany generálom Čatlošom. Jeho situáciu navyše skomplikovala havária pri jednom z cvičných letov blízko Piešťan. Nehľadiac na to, že skončil s ťažkými zraneniami, zostala mu jazva na tvári od líca až k brade, prišiel o niekoľko zubov, kvôli čomu dostal umelé zuby, okrem toho ešte musel splácať škodu 133 216 korún za zničenie lietadla.
V tej dobe začal pripravovať ilegálny odlet niekoľkých piešťanských letcov do Juhoslávie, akciu však Ústredňa štátnej bezpečnosti (ÚŠB) odhalila a Kukorelli sa vyhol zatknutiu len preto, že bol v tej dobe vo Vinnici na Ukrajine. Bol preto urýchlene stiahnutý späť na Slovensko, kde bol 20. augusta zatknutý. 19. októbra bol vojenským súdom v Bratislave odsúdený na 9 mesiacov väzenia, zbavený hodnosti a vylúčený z armády. Od marca 1942, po prepustení z väzby na základe amnestie začal znovu pracovať v odboji. 3 mesiace pracoval v sódovkárni Čekovský a spol., no bol prepustený, pretože ho nestále sledovala ÚŠB. Následne si ďalšie tri mesiace nemohol nájsť zamestnanie. Zamestnal sa nakoniec v Bratislave ako obchodný agent s písacími strojmi. To mu umožnilo cestovať po celom Slovensku a venovať sa odbojovej činnosti. ÚŠB ho však znovu vypátrala a bol preto opäť prepustený. Pod cudzím menom Martin Minarovič však ďalej pomáhal antifašistom pri útekoch do Juhoslávie. Neskôr utiekol do protektorátu. V Brne ho však čoskoro zatklo gestapo a transportovalo späť na Slovensko. 31. januára 1943 bol v Piešťanoch odovzdaný žandárom a zatknutý. Z väzby sa mu však podarilo utiecť kurióznym spôsobom cez okno WC. Bol naňho vydaný celoštátny zatykač a ÚŠB po ňom následne vyhlásila celoštátne pátranie. Kukorellimu sa zatiaľ podarilo dostať na Oravu, do oblasti Párnice a Zázrivej. Odtiaľ sa s pomocou miestneho učiteľa a odbojovej skupiny premiestnil na východné Slovensko, do oblasti Ostrej hory nad obcou Matiaška. Tam medzi drevorubačmi začal organizovať partizánsky oddiel. Pri zaobstarávaní potrebných prostriedkov pre svoju skupinu ho v novembri opätovne zatkli v Hlohovci. Spoznal ho totiž miestny žandársky veliteľ poručík Zuziak, ktorý sem bol preložený práve kvôli tomu, že mu Kukorelli utiekol v Piešťanoch. Počas transportu sa viackrát pokúsil o útek, ktorý sa mu podaril až v Bratislave, keď sa vytrhol v zlom počasí z rúk policajnej eskorte na Školskej ulici, na Palisádach sa mu po šiestich hodinách podarilo predrať retiazku pút. Následne kráčal tri dni hrebeňom Malých Karpát do Trnavy, kde sa ukryl u priateľov. Následne sa cez Oravu dostal opäť na východné Slovensko. Cestou sa stretol so sovietskym utečencom z koncentračného tábora Dachau Ivanom Kononovičom Baľutom-Jagupovom. Ten sa následne stal veliteľom partizánskeho oddielu Čapajev, ktorý sa už formoval nielen zo slovenských antifašistov, ale aj z utečencov z nemeckých zajateckých táborov. Kukorelli sa stal jeho náčelník štábu. V tejto funkcii zaobstarával výzbroj, muníciu, stravu i lieky pre skupinu. Pre jej príslušníkov tiež vybavoval občianske preukazy na falošné mená. Zaisťoval i kontakt s vojenskými posádkami. Prostredníctvom Mikuláša Markusa nadviazal kontakt s príslušníkmi dvoch pechotných divízií dislokovaných na východnom Slovensku. Jednotka sa potom premiestnila do Slanských vrchov za Harb a neskôr k hore Búč nad obcou Kríže. Asi po mesiaci absolvovali ešte jeden presun do oblasti obce Petrovce v Slanských vrchoch.
Jednotka, ktorú vytvorili sa v júni 1944 zlúčila s Bardejovskou partizánskou skupinou a o mesiac neskôr sa v regióne Medzilaboriec a Humenného spojila s oddielom Pugačov. Veliteľom tejto skupiny bol kapitán Červenej armády A. G. Jemľanov. Po tragickej smrti kapitána Jemľanova prešla jednotka organizačnými zmenami a zlúčila sa oddielom I. I. Kudriaceva, Ľudovít Kukorelli naďalej vykonával funkciu náčelníka štábu. V tej dobe sa už jednotka nazývala Čapajev a mala okolo 500 príslušníkov.
Napriek tomu, že oddiel v auguste 1944 ešte nemal spojenie s ukrajinským Hlavným štábom partizánskeho hnutia, ani informácie o pripravovanom povstaní jednotka okamžite začala svoju diverznú činnosť v prvom rade zameranú na poškodzovanie nemeckej dopravy a útoky na transporty. Od júla do augusta 1944 vykonali partizáni oddielu Čapajev 60 veľkých bojových akcii vrátane zničenia jedného nemeckého vojenského transportu s technikou na úseku Košice – Kysak a ďalšieho pri Kostoľanoch nad Hornádom.
V období Slovenského národného povstania jednotka Čapajev viedla ťažké boje s jednotkami 357. pechotnej divízie Wehrmachtu pod velením Josefa Rintelena. Partizáni v tej dobe disponovali niekoľkými stíhačmi tankov Marder III, ktoré pochádzali z výzbroje východoslovenských divízií. Nemci pri bojoch v Slanských vrchoch stratili 1 400 vojakov ako aj niekoľko tankov a samohybných diel. Nemci zatlačili partizánov do kritickej situácie a spôsobili im rovnako ťažké straty, niektoré časti oddielu sa rozpŕchli a partizáni navyše prišli o zásobovaciu základňu. No oddiel Čapajev sa dostal z obkľúčenia a z oblasti sa stiahol do Ondavskej vrchoviny. Tam sa brigáda zlúčila s ďalšími partizánskymi oddielmi a reorganizovala sa na partizánsky zväzok. Kukorelli naďalej zostal jeho náčelník štábu. 23. októbra 1944 (podľa niektorých prameňov to bolo 26. októbra alebo 28. októbra) partizáni zväzku Čapajev v obci Sukov prepadli a v boji zajali alebo zlikvidovali 73 nemeckých vojakov vrátane jedného generála tvoriacich štáb 97. divízie horských strelcov.
V tej dobe vzniklo podozrenie, že jednotku infiltrovali zradcovia. Toto podozrenie bolo v skutočnosti vykonštruovaným obvinením zo strany kapitána V. N. Kokina Veliteľ Ivan Baľuta bol následne na základe nepodložených obvinení odvolaný do ZSSR. 19. novembra 1944 (podľa iných údajov 18. novembra) sa konal v horách nad Závadou poľný súd nad takmer celým štábom zväzku Čapajev. Jediný Ľudovít Kukorelli dokazoval nevinu svojich spolubojovníkov, ktorých niektorí partizáni, ktorí sa hodlali chopiť moci v jednotke, nakoniec zlikvidovali. Na prevzatí moci v jednotke sa okrem Viktora Kokina podieľali aj veliteľ oddielu Pugačov I. Kudriavcov, nadporučík Tristan, nadporučík F. Uliczay, kapitán Kirpičenko a V. Filotov. Obvinení partizáni boli kruto mučení a k obvineniu sa následne priznali. A. Lunev, M. Cepkov, A. Miťajev, A. Kuriačev a K. Bachmutskij boli následne označení za vinných a 18. novembra 1944 popravení. Bývalý veliteľ Ivan Baľuta–Jagupov bol po priznaní transportovaný na sovietske územie, kde bol zadržaný vo vyšetrovacej väzbe až do 3. júna 1946, kedy bol uznaný nevinným a prepustený. Neskoršie vyšetrovanie vykonané orgánmi sovietskeho ministerstva vnútra v roku 1965 ukázalo, že nevinní boli aj ostatní partizáni. Niektorí autori poznamenávajú, že vykonštruované obvinenie kapitána Kokina a snaha o prebranie velenia partizánskej skupiny zrejme súvisela aj s neskoršou „záhadnou“ smrťou Ľ. Kukorelliho a partizána L. Polončáka.
V druhej polovici novembra 1944 jednotka čelila veľkému tlaku nemeckých jednotiek a bola nútená pred ich obchvatnými manévrami ustupovať. Padlo pre to rozhodnutie prebiť sa k 4. ukrajinskému frontu. Plán ústupu jednotky, po dohode so sovietskou stranou, vypracoval Kukorelli. 20. novembra 1944 sa vydal oddiel v počte asi 1 500 mužov, vrátane mnohých civilistov, pod Kukorelliho velením cez hory k sovietskym vojskám. 23. novembra tento oddiel zaujal postavenie pri Medzilaborciach, v tesnej blízkosti nemeckých postavení. Nad ránom ďalšieho dňa jednotka začala prekvapivý útok na nemecké postavenia medzi obcou Habura a Medzilaborcami, ktoré čoskoro premohli za značných strát (na obidvoch stranách padlo asi 500 partizánov a civilistov, ktorí unikali pred nemeckou pomstou). V tomto boji padol i Ľudovít Kukorelli. Prielom frontu uskutočnený partizánmi umožnil jednotkám 4. ukrajinského frontu preniknúť 6 km do hĺbky nemeckej obrany a ešte viac zhoršil situáciu nemeckých síl, ktoré boli v priebehu nasledujúcich dní nútené opustiť Medzilaborce. Išlo o jednu z najväčších bojových akcií tohto typu na území Slovenska.
Smrť.
Jednotka partizánov pri dvojhodinovom ústupovom boji prechádzala medzi sovietskymi a nemeckými postaveniami mínovým poľom, navyše v krížovej paľbe nemeckých mínometov a delostrelectva. Telo Ľudovíta Kukorelliho našli asi 25 m od brehu rieky Laborec, iba 150 metrov od sovietskych zákopov. Asi pol roka po pohrebe v Habure jeho telo exhumovali a v Košiciach vykonali súdnu pitvu, pri ktorej zistili, že ho usmrtila guľka kalibru 6,35 mm. Zbrane takéhoto kalibru neboli bežnou súčasťou výzbroje frontových jednotiek ani jednej zo strán. Presné okolnosti jeho smrti neboli dodnes objasnené, viaceré indície nasvedčujú, že súviseli s činnosťou kapitána Kokina v partizánskom zväzku Čapajev. Ako jediný účastník SNP mal Kukorelli pohrebný obrad v Dóme svätej Alžbety v Košiciach. Pochovaný bol pôvodne v Parku generála Petrova v Košiciach, kde sa teraz nachádza jeho pomník s bustou od Arpáda Račka (bronz 1958). V súčasnosti je pochovaný na vojenskej časti Verejného (tzv. južného) cintorína v Košiciach.
Ocenenia a vyznamenania.
In memoriam bol povýšený dňa 29. augusta 2018 počas štátnych osláv SNP v Banskej Bystrici do hodnosti brigádny generál. In memoriam vyznamenaný:
Sú po ňom pomenované ulice vo viacerých slovenských mestách: Piešťany, Bardejov, Giraltovce, Humenné, Hanušovce nad Topľou. V Bratislave v mestskej časti Ružinov, na ulici Bazová, je po ňom pomenovaný park, kde má aj pamätník s bustou. Bola po ňom pomenovaná aj Chata mjr. Kurelliho v Hermanovciach nad Topľou v Prešovskom kraji, ktorá sa dnes volá len Chata Hermanovce a stala sa z nej ubytovňa.
Kukorelli na filmovom plátne a v divadle.
Príbeh Ľudovíta Kukorelliho je vďaka režisérovi Jozefovi Režuchovi spracovaný aj filmovo. V roku 1975 vznikol prvý film s názvom "Život na úteku." ktorý zachytáva Kukorelliho ako vojenského pilota a súčasne organizátora úteku skupiny letcov do Juhoslávie a neskôr aj ďalších vlastencov do Maďarska, za čo bol súdne trestaný. Film bol natočený podľa knihy Emila Kadnára, ktorý vytvoril aj scenár k filmu.
V roku 1979 vzniklo voľné pokračovanie s názvom "Choď a nelúč sa", v ktorom sleduje divák Kukorelliho už ako náčelníka štábu partizánskej brigády Čapájev. V oboch filmoch si hlavnú úlohu zahral Milan Kňažko.
Matica slovenská si každoročne pripomína Kukorelliho a Slovenské národné povstanie divadelnou dramatizáciou "Kapitoly zo života Ľudovíta Kukorelliho - Vrátim sa živý!" (autor Marián Gešper), ktorú inscenuje prostredníctvom amatérskych hercov (dobrovoľníkov) a matičných zamestnancov.
V roku 2024 odhalila Matica slovenská busty Kukorellimu a Baľutovi v Hanušovciach nad Topľou po medzinárodnom vedeckom seminári venovanom 80. výročiu Slovenského národného povstania.

</doc>
<doc id="109138" url="https://sk.wikipedia.org/wiki?curid=109138" title="Debernícky potok">
Debernícky potok

Debernícky potok je potok na Záhorí, preteká územím okresov Myjava a Senica. Je to ľavostranný prítok Myjavy, meria 6,8 km a je tokom IV. rádu. 
Prameň.
Preteká Myjavskou pahorkatinou, pramení na juhovýchodnom svahu vrchu Starý hrad (454,6 m n. m.), v lokalite Krížnická úboč, v nadmorskej výške približne 350 m n. m.
Opis toku.
Od prameňa tečie najprv na juh, zľava priberá prítok z oblasti osady Tulákovci a stáča sa na juhozápad. Potok následne viackrát výrazne ohýba svoje koryto a na oboch brehoch sú viditeľné erózne ryhy, spôsobené tečúcou zrážkovou vodou. Potom preteká cez osady Horný Deberník a Dolný Deberník, pokračuje viac juhojuhozápadným smerom, esovito sa stáča a preteká intravilánom obce Prietrž. Na jej území ústi v nadmorskej výške cca 224 m n. m. do Myjavy.

</doc>
<doc id="109140" url="https://sk.wikipedia.org/wiki?curid=109140" title="Motorola 68020">
Motorola 68020

Motorola 68020 je 32-bitový mikroprocesor architektúry CISC zo série 680x0, ktorý vyrábala firma Motorola. Jej predchodcom bol procesor Motorola 68010, ďalší procesor z radu mal názov Motorola 68030.
Motorola 68020, ktorá obsahovala 190 000 tranzistorov, bola použitá v mnohých modeloch osobných (domácich) počítačov Amiga a Apple Macintosh II.
Motorola 68EC020 je lacným mikroprocesorom z radu Motorola 680x0. Hlavným rozdielom medzi originálnym procesorom 68020 a týmto obmedzeným variantom bola implementácia horšej 24-bitovej adresovej zbernice, ktorá dovoľovala adresovať len 16 MB RAM pamäti.
Procesor 68EC020 bol použitý ako hlavný CPU v populárnom domácom počítači Amiga 1200.

</doc>
<doc id="109141" url="https://sk.wikipedia.org/wiki?curid=109141" title="Motorola 68030">
Motorola 68030

Motorola 68030 je 32-bitový mikroprocesor architektúry CISC z radu 680x0, ktorý vyrábala firma Motorola. Jej predchodcom bol procesor Motorola 68020, ďalší procesor v rade mal názov Motorola 68040.
Motorola 68030, ktorá obsahovala 273 000 tranzistorov, ponúkala na čipe dve oddelené cache pamäte (inštrukčnú a dátovú), s veľkosťou 256 bajtov. Tiež mala dôležitú MMU jednotku a umožňovala pripojiť rýchlu matematickú FPU jednotku Motorola 68882. Motorola 68030 bola použitá v mnohých modeloch osobných (domácich) počítačov Amiga, Apple Macintosh II, Atari TT a hlavne Atari Falcon.
Motorola 68EC030 je lacným mikroprocesorom z radu Motorola 680x0. Hlavným rozdielom medzi originálnym procesorom 68030 a týmto obmedzeným variantom je úplná absencia dôležitej MMU jednotky. Procesor 68EC030, ktorý obsahoval 251 000 tranzistorov, bol použitý ako hlavné CPU v jednom z modelov populárneho domáceho počítača Amiga 4000.

</doc>
<doc id="109142" url="https://sk.wikipedia.org/wiki?curid=109142" title="Tančibocký potok">
Tančibocký potok

Tančibocký potok je potok na Záhorí, na území okresu Malacky. Je to významný ľavostranný prítok Maliny, meria 7,5 km a je tokom IV. rádu. V suchom marci prietok v ústi dosahuje 0,117 m³/s. 
Preteká Borskou nížinou, pramení v lokalite Slanisko, na území VVP Záhorie, v nadmorskej výške okolo 184 m n. m. Najprv tečie západným smerom cez borovicové lesy, napája rybník Tančibok, následne vytvára oblúk ohnutý na sever a napája malý rybník pri osade Valchovňa. Ďalej preteká cez rekreačnú osadu Vampil, pokračuje odlesnenou poľnohospodárskou krajinou a stáča sa na severozápad. Potom na krátkom úseku tečie na západ, opätovne sa stáča k severozápadu, preteká sústavou Jakubovských rybníkov a východne od obce Jakubov sa v nadmorskej výške okolo 148,5 m n. m. vlieva do Maliny.

</doc>
<doc id="109144" url="https://sk.wikipedia.org/wiki?curid=109144" title="Motorola 68040">
Motorola 68040

Motorola 68040 je mikroprocesor architektúry CISC z radu 680x0, ktorý vyrábala firma Motorola. Jej predchodcom bol procesor Motorola 68030, ďalší procesor v rade mal názov Motorola 68060. Najrýchlejší procesor 68040 mal frekvenciu 40MHz a bol použitý najmä v multimediálnom počítači Apple Quadra 840AV.
Motorola 68LC040 je lacným mikroprocesorom z radu Motorola 680x0. Hlavným rozdielom medzi originálnym procesorom 68040 a týmto obmedzeným variantom je úplná absencia dôležitej FPU jednotky. Procesor 68LC040 je však stále v mnohých prípadoch výrazne rýchlejší ako staršie procesory Motorola 68020 a Motorola 68030.

</doc>
<doc id="109145" url="https://sk.wikipedia.org/wiki?curid=109145" title="Motorola 68060">
Motorola 68060

Motorola 68060 je plne 32bitový mikroprocesor architektúry CISC z radu 680x0, ktorý vyrábala firma Motorola. Prišiel na trh v roku 1994 a jej predchodcom bol procesor Motorola 68040. Procesor 68060, ktorý obsahoval 2 400 000 tranzistorov a dve oddelené cache pamäte (inštrukčnú a dátovú) s veľkosťou 8 KB, bol posledným a jednoznačne najrýchlejším členom radu 680x0.
Motorola 68LC060 je lacným mikroprocesorom z radu Motorola 680x0. Hlavným rozdielom medzi originálnym procesorom 68060 a týmto obmedzeným variantom je úplná absencia dôležitej FPU jednotky. 
Architektúra.
Motorola 68060 rozhodne nie je vylepšením staršieho procesoru 68040, ale celkom nový procesor s dvoma celočíselnými pipeline, dvomi celočíselnými jednotkami pre násobenie, jasne rýchlejšie FPU jednotkou a logikou pre dynamické vykonávanie inštrukcií mimo poradia. Vďaka tomu dosahoval trikrát väčšieho výkonu ako čip 68040 na rovnakej frekvencii.

</doc>
<doc id="109146" url="https://sk.wikipedia.org/wiki?curid=109146" title="Balážov potok">
Balážov potok

Balážov potok je potok na Záhorí, preteká územím okresu Malacky. Je to ľavostranný prítok Maliny, meria 6,494 km a je tokom IV. rádu.
Prameň.
Pramení v Borskej nížine, na území VVP Záhorie v nadmorskej výške okolo , juhovýchodne od mesta Malacky.
Opis toku.
Tečie západným smerom cez oblasť borovicových lesov, zľava priberá dva krátke prítoky a napája sústavu 11 rybníkov v lokalite Marheček (Marhecký rybník) na južnom okraji Malaciek. Potom tečie prevažne odlesnenou krajinou a juhozápadne od osady Vinohrádok, na okraji sústavy Jakubovských rybníkov ústi v nadmorskej výške cca do Maliny.

</doc>
<doc id="109147" url="https://sk.wikipedia.org/wiki?curid=109147" title="Motorola 68EC020">
Motorola 68EC020



</doc>
<doc id="109149" url="https://sk.wikipedia.org/wiki?curid=109149" title="Motorola 68881">
Motorola 68881

Motorola 68881 bol matematický koprocesor (FPU), ktorý bol použitý v niektorých počítačových systémoch postavených na procesore Motorola 68020 alebo 68030.
Pridaním čipu 68881 sa síce značne zvýšila cena počítača, ale tiež rýchlosť vykonávania matematických výpočtov. To bolo užitočné najmä pre vedecký a matematický softvér.
68881 mal osem 80-bitových dátových registrov.
Motorola 68882 bola vylepšenou verziou 68881, s lepším prúdovým spracovaním, a neskôr dosiahnuteľný na vyšších taktovacích frekvenciách počítača. Jeho inštrukčný súbor bol celkom identický so staršou verziou 68881.

</doc>
<doc id="109151" url="https://sk.wikipedia.org/wiki?curid=109151" title="Viliam Žingor">
Viliam Žingor

Viliam Žingor (* 30. júl 1912, Bystrička – † 18. december 1950, Bratislava) bol počas Slovenského národného povstania významným organizátorom partizánskeho hnutia. Po vojne prenasledovaný za kritiku komunistickej strany, krivo obvinený z protištátnej činnosti a popravený obesením v roku 1950. Rehabilitovaný v roku 1968.
Život.
Detstvo a mladosť.
Narodil sa v Bystričke pri Martine 30. júla 1912. V rokoch 19181922 absolvoval ľudovú školu v Bystričke, 19221930 študoval na gymnáziu v Martine a dva roky 19301931 na Vysokej škole poľnohospodárskej v Brne. Oženil sa a s manželkou mal štyri deti dcéru Jelu (1934) synov Viliama, Dušana a Radomíra Žingora (* 1936).
Najprv pomáhal na rodinnom hospodárstve v Bystričke. V rokoch 19371939 pracoval ako úradník Roľníckej vzájomnej pokladnice v Martine,19391940 ako účtovník Družstva na predaj bryndze, 19401942 v bryndziarskom syndikáte v Martine. Od novembra 1942 do júna 1943 bol vedúcim kníhkupectva Ľudovíta Mistríka (Ľudo Ondrejov) v Bratislave po tom, čo ho tento v lete 1942 arizoval Steinerovcom.
Medzi týmito zamestnaniami absolvoval najprv základnú, potom činnú aj mimoriadnu činnú vojenskú službu. Vojenskú prezenčnú službu vykonal v r. 19341936 v delostreleckom pluku 11 v Žiline. V Bratislave absolvoval školu pre záložných dôstojníkov, po čom bol v máji 1939 povýšený na poručíka (v zálohe) slovenskej armády vojnovej Slovenskej republiky. V čase poľského ťaženia nacistického Nemecka 1. 9. – 22. 10. 1939 absolvoval mimoriadne vojenské cvičenie v zbrani ako aj cvičenie v zálohe 10. – 28. 6. 1940.
Pôsobenie v partizánskej skupine, SNP a po vojne.
4. júla 1943 odmietol nastúpiť na povolávací rozkaz do armády  podieľajúcej sa na vojenskom útoku proti Sovietskemu zväzu. Odišiel do hôr nad rodnou Bystričkou, kde založil na jar 1944 partizánsku skupinu a v auguste 1944 lesný výcvikový tábor, v ktorom sústreďoval zbrane, potraviny a cvičil partizánov. Od 25. augusta 1944 po spojení so skupinou Piotra Velička v Sklabini sa stal veliteľom slovenského oddielu 1. československej partizánskej brigády M. R. Štefánika. Bol spoluzodpovedný za partizánsky teror v okolí Sklabine a podieľal sa na odsúdení na trest smrti tzv. zradcov. Po zatlačení partizánov, nemecká komisia v novembri 1944 exhumovala pri Sklabine 140 mŕtvol…z ktorých minimálne sto bolo príslušníkov nemeckej menšiny a ďalších stúpencov a funkcionárov režimu (členovia alebo funkcionármi HSĽS alebo HG).
Jeho oddiel sa neskôr rozrástol na brigádu (2. československá partizánska brigáda M. R. Štefánika). Podieľal sa na podchytení francúzskych utečencov z Maďarska, z ktorých bol neskôr sformovaný oddiel pod vedením kpt. de Lannuriena. Žingorova brigáda pôsobila v Rajeckej doline, kde sa podieľala na obrane povstaleckého územia. V neskoršej fáze, po porážke povstania sa pre nedostatok vojenského materiálu sústredila iba na obranu vlastných táborov a nakoniec sa spojila so sovietskymi vojskami oslobodzujúcimi Slovensko. Žingorov brat Bohuš bol počas bojov zastrelený.
Po vojne bol vyznamenaný Radom SNP I. triedy a niekoľko krát povýšený. V roku 1945 vstúpil do KSS a v roku 1946 zvolený za poslanca SNR za KSS. V rokoch 19451947 v hodnosti majora bol zástupcom náčelníka ZNB pre stredné Slovensko. V  júli 1945 sa stal generálnym tajomníkom, od augusta 1946 úradujúcim predsedom Zväzu slovenských partizánov. Počas procesu s Jozefom Tisom bol vedúcim deputácie Zväzu slovenských partizánov, ktorá navštívila československú vládu v Prahe a deklarovala stanovisko, že ak Jozef Tiso dostane milosť, partizáni vyvolajú nepokoje. Túto funkciu sa však zdráhal prijať a zvolil až potom, ako bol označovaný za zradcu a špióna. Po návrate do Bratislavy požiadal o zbavenie funkcie v Zväze slovenských partizánov.
V roku 1947 nespokojný s politikou komunistickej strany, až z nej protestne vystúpil. Pôsobil ako správca štátnych majetkov v Petržalke.
Postupne sa stal kritikom politiky komunistickej strany. Otvorene hovoril i o mnohých falošných partizánoch, ktorí sa z rôznych príčin po vojne vydávali za partizánov, napriek tomu, že v skutočnosti sa do boja proti nacizmu v lepšom prípade vôbec nezapojili.
Nesúhlas s politikou KSČ po februári 1948 a prenasledovanie.
Po prevzatí moci komunistami v roku 1948 bol pozbavený funkcie poslanca (5. marca 1948 bol potom zbavený všetkých funkcií), perzekvovaný, vystavený existenčným problémom. Prepustili ho z práce v detských domovoch v Mošovciach a Hlohovci. Krátko potom pracoval v konzervárni v Dolnom Kubíne. Napokon sa nasťahoval do chaty spolubojovníka v Račkovej doline, čo sa stalo jedným z jeho hlavných previnení obžaloby v zinscenovanom procese.
Pavučinu konšpirácií okolo Žingora začala Štátna bezpečnosť (ŠtB) spriadať hneď po prevrate v roku 1948. Sústredila sa na zbieranie akýchkoľvek súvislosti medzi Žingorom a osobami rovnako klasifikovanými ako "„možní odporcovia nového režimu“". Prepojenia medzi Žingorom a Jozefom Kubíkom (veľkostatkár) alebo medzi Žingorom a Jánom Lichnerom (politik najprv Agrárnej strany potom Demokratickej strany) boli nezmyselné, ale pre ŠtB predstavoval Kubík muža schopného a ochotného zabezpečiť výzbroj pre ľudí pripravujúcich prevrat (u Kubíka sa počas domovej prehliadky našla početná vojenská výbava, zbrane a munícia). No v skutočnosti išlo o arzenál podobný tým, ktoré Komunistická strana ukrývala u svojich vytypovaných dôveryhodných osôb. Ak by totiž prevrat vo februári 1948 nevyšiel podľa scenára KSČ, existovala radikálnejšia verzia spôsobu, akým sa mal monopol moci sústrediť v rukách komunistov.
Mňačko odhalil v Žingorovi vnútorného nepriateľa.
Hľadanie „"vnútorných nepriateľov"“ súviselo s otvorenou kampaňou proti Titovi, ktorú v marci 1948 zahájil J. V. Stalin vylúčením Juhoslávie z Kominformy. Spájaním Žingora s Kubíkom, Lichnerom a ďalšími sa tak podarilo ŠtB aj splniť stranícku úlohu vydanú Stalinom, aj sa zbaviť svojich oponentov.
Roku 1948 Ladislav Mňačko napísal brožúru o Žingorovi, o jeho „zrade Povstania“ a o údajnej protištátnej činnosti po vojne. Neautorizovaný a nepodpísaný pamflet ("Červený Hemingway") vydalo vtedajšie Povereníctvo spravodlivosti a stal sa súčasťou nenávistnej kampane proti Žingorovi. Mňačko potom v roku 1950 sedel priamo v súdnej sieni a prostredníctvom svojej knihy "„Proces  proti velezradným fabrikantom, veľkostatkárom a zapredancom: Žingor a jeho spoločníci pred Štátnym súdom“" podal podrobné svedectvo o celom priebehu súdneho konania zo svojho pohľadu.
27. novembra 1949 bol zatknutý v Račkovej doline.
Od jari 1949 sa skrýval so svojou družkou Elenou Lamošovou a jej synom Ľuborom v chate svojho spolubojovníka Vladislava Kováča v Račkovej doline v Západných Tatrách. Elena Lamošová bola v tom čase tehotná (očakávala narodenie dvojičiek). Pôrod sa mal uskutočniť za asistencie pôrodnej baby a jej dcéry, cez ktorú ŠtB vypátrala Žingora. Po rozsiahlom záťahu bol v nedeľu 27. novembra 1949 zatknutý. Jeho pobyt v horách neskôr využilo ŠtB ako zámienku na vyfabrikované obvinenie, že plánoval znovu zhromaždiť svoju partizánsku skupinu a viesť tzv. protištátnu činnosť. V akcii ŠtB pod krycím označením "Turiec" bolo celkovo zaistených 77 osôb.
"Proces proti velezradným fabrikantom, veľkostatkárom a zapredancom".
V roku 1950 bol ako potenciálne nebezpečná osoba, a najmä kvôli svojim protikomunistickým názorom, obvinený z rozvratnej protištátnej činnosti a odsúdený na trest smrti. Proces, ktorý sa konal v 18. – 21. októbra 1950 v Bratislave bol jeden z najväčších vykonštruovaných politických procesov na Slovensku i v celom Česko-Slovensku. Súčasne zapadal do politickej línie boja proti „slovenskému buržoáznemu nacionalizmu“, „separatizmu“ a „titoizmu“. Už názov procesu „proti velezradným fabrikantom, veľkostatkárom a zapredancom“ mal dokazovať, že komunisti sa takto vysporiadajú so všetkými uvedenými skupinami. V procese išlo aj o presadenie historicko-ideologickej línie dvojakého odboja a výsledného povstania (SNP) – „pravého“, vedeného komunistickou stranou, a nepravého, vedeného a podporovaného „buržoáziou“, ktorá sa účasťou na odboji „vykupovala“ zo spolupráce s Nemeckom. Žingor bol v procese vykreslený ako symbol nepravej línie povstania, ktorá mala byť v procese demaskovaná a kompromitovaná. Nielen pracujúce kolektívy požadovali prísne potrestanie obžalovaných. 20. októbra 1950 bola doručená rezolúcia požadujúca prísny trest s podpismi bývalých partizánskych veliteľov Ernesta Bielika, Jána Zemana, Ladislava Kalinu, Antona Šagáta, Juraja Špitzera, Jána Frtúsa, Jána Zdražila, Karola Tomaščika, Samuela Falťana a Kazimíra Barlíka. Ladislav Kalina v roku 1968 tvrdil, že jeho podpis, ako aj podpis Ernesta Bielika boli sfalšované.
"„Okrem hlavného vinníka – Viliama Žingora, bývalého úradníka a funkcionára Zväzu slovenských partizánov, ktorý sa dopustil najhnusnejšej zrady na odkaze Slovenského národného povstania, na pamiatke padlých bojovníkov odboja, na Republike a na pracujúcich masách, budujúcich našu socialistickú vlasť, boli dnes štátnym prokurátorom postavení pred senát Štátneho súdu aj zločinní spolupáchatelia a to: bývalý fabrikant Samuel Bibza, správca veľkostatku Ladislav Nosák, bývalý veľkostatkár Jozef Kubík, prednosta železničnej stanice v Turanoch Alexander Havlis, bývalý fabrikant Jozef Hrušák, úderníčka Elena Balubášová a bývalý štátny tajomník pri MNO – známy reakcionár a argalášsky" (agrárnický) "exponent Ján Lichner. Štátny prokurátor ich žaluje pre kvalifikované zločiny veľzrady a vyzvedačstva.“ – A.Tarkoš, 18. októbra 1950"Žingor bol popravený obesením v skorých ranných hodinách 18. decembra 1950 v Bratislave. Spolu so Žingorom popravili aj Ladislava Nosáka a Samuela Bibzu a odsúdili ďalších takmer 30 ľudí, medzi nimi napr. Jána Lichnera, Elenu Bulubášovú (rod. Darulovú), Jozefa Kubíka, Jozefa Hrušáka a Alexandra Pavlisa. Jozefa Kubíka s Alexandrom Pavlisom na doživotie, Jozef Hrušák dostal 25, Ján Lichner 17 a Elena Bulubášová 12 rokov.
Rehabilitácia.
V roku 1968 bol rehabilitovaný, nie však v plnej miere, pretože proces prerušila normalizácia.
Do akcie proti žingorovcom (tzv. „žingoriáda“) nasadila ŠtB najmenej šesť agentov. "„Aktívne pracovali medzi nimi spolupracovníci (agenti) ŠtB, ktorí ich zámerne a intenzívne provokovali, čo bolo plne preukázané. Činnosť týchto agentov bola systematicky a zámerne usmerňovaná zrejme preto, že vlastná tzv. protištátna skupina nevyvíjala dosť aktívnu činnosť. Skutkové tvrdenia obžaloby treba považovať za umele vykonštruované, prípadne, pokiaľ z objektívneho hľadiska niektoré skutky sa aj stali, ich iniciátormi boli agenti ŠtB,“" uvádza sa v oslobodzujúcom rozsudku z roku 1968.
Prezident Václav Havel ho plne rehabilitoval a posmrtne povýšil na generála. V roku 1991 mu posmrtne udelil Rad M. R. Štefánika III. triedy, a na jeho rodnom dome v Bystričke mu odhalili pamätnú tabuľu.
Citáty.
"„Partizánska organizácia musí stáť nad všetkými politickými skupinami a v žiadnom prípade sa nemôže dať do výhradných služieb jednej politickej strany preto, lebo by tým svoje poslanie v základoch rozvrátila.“"  
- Viliam Žingor, generálny tajomník Zväzu slovenských partizánov na celoslovenskom kongrese partizánov v Bojniciach 1945 alebo 1946Žingor vydal niekoľko ďalších vyhlásení, ktoré sa rozmnožovali a rozširovali podpísané jeho menom. Tu je stručný citát z jedného vyhlásenia kritizujúci verejných predstaviteľov a socializmus:
V umení.
Z rehabilitačného procesu s Viliamom Žingorom pripravil slovenský novinár Roman Kaliský dvojdielny publicistický film "Žingorov proces" (STV Bratislava 1968).
Slovenský výpravný historicko-vojnový seriál "Povstalecká história" z roku 1984, kde na scenári s Jozefom Bobom spolupracoval aj prominentný historik Viliam Plevza, zobrazuje boj partizánov v „Údolí smrti“ a priamo odkazuje na boje v Rajeckej doline. Napriek tvorcami deklarovanej snahe zobraziť verne historické udalosti (v postave vystupujú desiatky historických osôb) sa seriál neubránil ideologickému tlaku komunistického režimu. Viliam Žingor v seriáli ako jedna z mála historických postáv nevystupuje pod vlastným menom, ale ako „"Bradáč"“.
O jeho živote a smrti rozpráva aj film Milana Varsíka a Fedora Bartku "Posledná noc Viliama Žingora", ktorý vyrobila STV Bratislava v roku 1991.
Scenárista Povstaleckej histórie Jozef Bob venoval v roku 2009 Žingorovi kapitolu vo svojej knihe "Generáli", no do beletristického spracovania Žingorovho osudu vsunul pasáž, kde vyšetrovateľ Žingorovej protištátnej činnosti vytýka Žingorovi, že žiadal o milosť pre odsúdeného Jozefa Tisa. V skutočnosti bol Žingor počas procesu s Jozefom Tisom vedúcim deputácie Zväzu slovenských partizánov, ktorá navštívila československú vládu v Prahe a deklarovala stanovisko, že ak Jozef Tiso dostane milosť, partizáni vyvolajú nepokoje.

</doc>
<doc id="109152" url="https://sk.wikipedia.org/wiki?curid=109152" title="Ju-jitsu">
Ju-jitsu



</doc>
<doc id="109153" url="https://sk.wikipedia.org/wiki?curid=109153" title="Nový Sad">
Nový Sad

Nový Sad (srb. "Нови Сад" alebo "Novi Sad", maď. "Újvidék") je druhé najväčšie mesto v Srbsku (po Belehrade), nachádzajúce sa na brehu rieky Dunaj. V roku 2011 v ňom žilo 341 625 obyvateľov. Je najväčším a hlavným mestom v autonómnom kraji Vojvodina.
Od zrútenia prístrešku na miestnej železničnej stanici v novembri 2024, v dôsledku čoho zahynulo 16 občanov, sa po celej krajine šíria protesty proti vláde a prezidentovi Vučičovi. Do marca 2025 sa protesty rozšírili do 400 miest a obcí po celom Srbsku a stále pokračujú. Demonštranti považujú katastrofu za dôsledok korupcie vo verejnom obstarávaní. Protesty vedené univerzitnými študentmi požadujú, aby vláda vyvodila zodpovednosť za nešťastie. Usilujú tiež o to, aby sa konali predčasné parlamentné voľby.
Názov.
V Novom Sade (ako i vo Vojvodine) sa používajú vedľa srbského jazyka ešte i maďarčina, slovenčina a rusínčina. Názov mesta v iných jazykoch je nasledovný:
Taktiež v iných jazykoch, ktoré sú (resp. ktoré boli) z historického hľadiska veľmi dôležité:
Slováci v Novom Sade.
Okrem toho, že mesto Nový Sad je administratívnym či "de facto" hlavným mestom Vojvodiny, je aj mestom, z ktorého sa riadi, koordinuje a prezentuje i kultúra Slovákov žijúcich v Srbsku. Slovenské obyvateľstvo Nového Sadu tvoria zväčša prisťahovalci z iných slovenských obcí vo Vojvodine, ktorí sem prichádzajú študovať či pracovať. I v minulosti prichádzalo k takýmto vlnám, avšak ojedinele sem prišli Slováci i z vtedajšieho Horného Uhorska (dnešného Slovenska). Keď hovoríme o Novom Sade ako o okrese, tak najväčšie zastúpenie Slovákov je v obci Kysáč, nachádzajúcej sa necelých 15 kilometrov od mesta Nový Sad a tvoriacej jedinú slovenskú obec v tomto okrese – zastúpenie Slovákov je totiž 82 % z celkového počtu obyvateľov.

</doc>
<doc id="109155" url="https://sk.wikipedia.org/wiki?curid=109155" title="Supremum">
Supremum



</doc>
<doc id="109156" url="https://sk.wikipedia.org/wiki?curid=109156" title="Novi Sad">
Novi Sad



</doc>
<doc id="109157" url="https://sk.wikipedia.org/wiki?curid=109157" title="Bitka v Teutoburgskom lese">
Bitka v Teutoburgskom lese



</doc>
<doc id="109162" url="https://sk.wikipedia.org/wiki?curid=109162" title="Arminius (rozlišovacia stránka)">
Arminius (rozlišovacia stránka)

Arminius môže byť:

</doc>
<doc id="109169" url="https://sk.wikipedia.org/wiki?curid=109169" title="Anton z Padovy">
Anton z Padovy



</doc>
<doc id="109171" url="https://sk.wikipedia.org/wiki?curid=109171" title="Miloš Uher">
Miloš Uher

Miloš Uher (* 27. júl 1914 Lubina – † 27. február 1945 Cetuna, dnes časť Bziniec pod Javorinou) v medzivojnovom období sa živil ako kováč a príležitostný robotník. Počas Slovenského národného povstania významný organizátor partizánskeho hnutia na západnom Slovensku.
Život.
Koncom roku 1939 sa pokúsil utiecť cez Maďarsko do Juhoslávie, bol však zatknutý a 3 mesiace väznený v Budapešti. Po návrate sa zapojil do protifašistického hnutia v Myjave. Udržiaval spojenie s utečencami zo zajateckých a koncentračných táborov. Roku 1943 založil spolu s V. Medvedevom sovietsko-česko-slovenskú partizánsku skupinu. Onedlho nadviazal spojenie s pionierskym (ženijným) práporom v Novom Meste nad Váhom, odkiaľ získal zbrane. V deň vypuknutia Slovenského národného povstania 29. augusta 1944 túto jednotku v Lubine vyzbrojil. Od septembra 1944 velil oddielu Hurban 2. československej partizánskej brigády J.V. Stalina. 12. októbra 1944 oddiel Hurban vykonal partizánsky prepad Starej Turej. 27. februára 1945 bola táto jednotka v Cetune napadnutá oddielom Abwehrgruppe 218-Edelweiss a POHG. Padlo aj najmenej 15 partizánov, medzi nimi aj Miloš Uher.
Podcast k teme: https://www.podbean.com/ei/dir-xht7y-1511c870
Ocenenie.
Na vrchu Roh neďaleko jeho rodiska Lubiny, mu po vojne vybudovali pomník.
Je po ňom pomenovaná ulica v Bratislave v mestskej časti Nové Mesto, v Košiciach v mestskej časti Západ (Terasa) a v Poprade v mestskej časti Juh III, v Martine v mestskej časti Stráne, taktiež v Novom Meste nad Váhom, Michalovciach, Myjave aj v Dolnom Kubíne. 
Na ulici Jána Bottu v Trnave pri Materiálovotechnologickej fakulte STU je po ňom pomenovaný Študentský domov https://www.mtf.stuba.sk/sk/ine-pracoviska/studentsky-domov-a-jedalen-m.uhra.html?page_id=1893
In memoriam vyznamenaný Radom SNP I. triedy a Radom červenej hviezdy.

</doc>
<doc id="109172" url="https://sk.wikipedia.org/wiki?curid=109172" title="SS-23 Pavúk">
SS-23 Pavúk



</doc>
<doc id="109174" url="https://sk.wikipedia.org/wiki?curid=109174" title="Svätý Gerard">
Svätý Gerard

Svätý Gerard môže byť:

</doc>
<doc id="109177" url="https://sk.wikipedia.org/wiki?curid=109177" title="Fokida (krajská jednotka)">
Fokida (krajská jednotka)

Fokida alebo Fókis (po novogrécky "Fokida"; po starogrécky "Fókis") je krajská jednotka v Grécku. Leží pri Korintskom zálive. Nachádzala sa tu známa delfská veštiareň. 
Dnes.
Fokida je dnes pomerne málo zaľudnený kraj, pretože sa veľa obyvateľov presťahovalo do neďalekých Atén. Celý kraj má okolo 50 000 obyvateľov. Najvýznamnejšie mestá sú Amfissa, Itea, Delfy a Galaxidi. Mestá sú veľmi malé, najväčšia Amfissa má okolo 7 000 obyvateľov. Moderní obyvatelia Fokidy sú potomkovia starovekých gréckych kmeňov, ktoré sa medzi sebou pomiešali a tvoria tak základ moderných Fokidčanov. Tí sú dnes označovaní aj ako Rumeliotes (Rumélioti), pretože sa stredné Grécko až do 19. stor. nazývalo Rumélia.

</doc>
<doc id="109178" url="https://sk.wikipedia.org/wiki?curid=109178" title="Veľká sfinga">
Veľká sfinga

 
Veľká sfinga (písané aj "Veľká Sfinga") alebo Sfinga je najznámejšia egyptská pamiatka. Nachádza sa v Gíze v blízkosti troch známych pyramíd.
Výška od dláždenia pod prednými labami až k temenu hlavy dosahuje 20 m, dĺžka sfingy je 73,5 m. Tvár má maximálnu šírku 4,15 m. 
Väčšina bádateľov je presvedčená, že ju do skaly dal vytesať Rachef (Chefrén, Chafre), ktorý vládol okolo 2500 pred Kr. Ide však len o domienku, pretože žiaden text zo Staršej ríše sa o Sfinge nezmieňuje a skutočnosť, že socha bola vytesaná do skaly prakticky znemožňuje objektívne datovanie. Geologické datovanie – takisto sporné – z konca 20. storočia vedie k domnienke, že socha vznikla medzi 7000 až 5000 rokov pred Kr., tomu však protirečí absencia akýchkoľvek nálezov vyspelejšej kultúry v Egypte z tohto obdobia.
Takisto sa väčšinou tvrdí, že rysy Sfingy predstavujú Rachefovu tvár, ale aj toto tvrdenie je veľmi sporné. Ak vychádzame z predpokladu, že socha vznikla ako súčasť gízskej nekropoly, mala azda úlohu strážcu tejto nekropoly. Neskoršie ju pokladali za zobrazenie boha Hóra a v Novej ríši za ázijského boha Aurona. 
Okolo roku 1279 pred Kr. dal sochu ako posledný rozsiahlo prepracovať Ramesse II.. Ďalšie zásahy na nej urobili stáročia neskôr Arabi. Socha bola v minulosti po stáročia úplne alebo prevažne zaviata pieskom.

</doc>
<doc id="109187" url="https://sk.wikipedia.org/wiki?curid=109187" title="Walletjes">
Walletjes



</doc>
<doc id="109189" url="https://sk.wikipedia.org/wiki?curid=109189" title="Rosse Buurt">
Rosse Buurt



</doc>
<doc id="109190" url="https://sk.wikipedia.org/wiki?curid=109190" title="Radzionków">
Radzionków

Radzionków je poľské mesto. V roku 2004 v ňom žilo 17 359 obyvateľov.

</doc>
<doc id="109191" url="https://sk.wikipedia.org/wiki?curid=109191" title="Motorola 68EC030">
Motorola 68EC030



</doc>
<doc id="109192" url="https://sk.wikipedia.org/wiki?curid=109192" title="Ą">
Ą

Ą je písmeno abecedy používané v abecedách rôznych jazykov (poľština, kašubčina, litovčina, creek, navaština, západná apaština, chiricahua, mescalero, gwich'in, tutchone a elfdaliánčina. Je zložené z písemna "a" a ogonek. Zvyčajne predstavuje "nosové (nazálne) a".

</doc>
<doc id="109193" url="https://sk.wikipedia.org/wiki?curid=109193" title="Motorola 68LC040">
Motorola 68LC040



</doc>
<doc id="109194" url="https://sk.wikipedia.org/wiki?curid=109194" title="Motorola 68LC060">
Motorola 68LC060



</doc>
<doc id="109195" url="https://sk.wikipedia.org/wiki?curid=109195" title="Motorola 68882">
Motorola 68882



</doc>
<doc id="109196" url="https://sk.wikipedia.org/wiki?curid=109196" title="Ć">
Ć

Ć je písmeno bosniackej, chorvátskej, srbskej, lužickosrbskej a poľskej abecedy. Vyslovuje sa ako mäkké č. Pre českých aj slovenských užívateľov nie je ľahké ju vysloviť, lebo v mnohých prípadoch ju môžu zameniť so známym č a rozdiely v používaní sú len gramatické.

</doc>
<doc id="109197" url="https://sk.wikipedia.org/wiki?curid=109197" title="Varova bitka">
Varova bitka



</doc>
<doc id="109198" url="https://sk.wikipedia.org/wiki?curid=109198" title="Ę">
Ę

Ę je písmeno litovskej a poľskej abecedy. Vyslovuje sa ako nosové e.

</doc>
<doc id="109199" url="https://sk.wikipedia.org/wiki?curid=109199" title="Ł">
Ł

Ł je písmeno poľskej, lužickosrbskej a wilamowickej abecedy. Vyslovuje sa ako anglické w.

</doc>
<doc id="109200" url="https://sk.wikipedia.org/wiki?curid=109200" title="Ś">
Ś

Ś je písmeno poľskej abecedy. Vyslovuje sa ako mäkké š.

</doc>
<doc id="109201" url="https://sk.wikipedia.org/wiki?curid=109201" title="Radio Maryja">
Radio Maryja

Radio Maryja je poľská rozhlasová stanica národno-katolíckeho charakteru. Bola založená 9. decembra 1991 v Toruni rádom redemptoristov. Časť verejnosti a médií považuje programovú líniu Radia Maryja za kontroverznú, xenofóbnu a nedemokratickú s občasnými antisemitskými výpadmi.
Rádio právne pôsobí ako cirkevná osoba (porovnaj právnická osoba, fyzická osoba), patriace k rímskokatolíckej cirkvi a je podriadené priamo pápežovi, podobne ako celý rád, ktorý vlastní koncesiu. Riaditeľom rádia je Otec Tadeusz Rydzyk, prezývaný aj "Otec riaditeľ" ("Ojciec Dyrektor"). V dokumentoch predložených poľskej Krajinskej rade pre rozhlasové a televízne vysielanie (KRRiTV) vystupuje P. Rydzyk ako „jednočlenný dozorný orgán, jednočlenný riadiaci orgán a jednočlenný kontrolný orgán“ Radia Maryja.
Radio Maryja má koncesiu platnú do roku 2008. Koncesia definuje program Radia Maryja ako program spoločensko-náboženského charakteru, ktorý sa zaoberá problematikou kresťanskej viery a problémami života spoločnosti z pohľadu viery a náuky katolíckej cirkvi.
Hlavnými prvkami programu sú evanjelizácia, modlitba, meditácia, náboženská hudba a spoločensko-politická publicistika. Najobľúbenejšie programy sú Nedokončené rozhovory (Rozmowy Niedokończone), v ktorých sa preberajú rôzne témy, Aktuality (Aktualności), odriekavanie breviára a Katechézy (Katechezy) založené na katechizme katolíckej cirkvi. V politických záležitostiach stanica reprezentuje kritickú líniu voči členstvu a podmienkam členstva Poľska v Európskej únii, ekonomickému liberalizmu, globalizácii a hospodárskym zmenám v Poľsku po roku 1989, najmä spôsobu privatizácie a samotnej možnosti predávať pôdu cudzincom. Nadväzuje tak na tradície poľskej medzivojnovej takzvanej "národnej demokracie".
Program stanice propaguje ekonomické zriadenie sociálneho štátu s dôrazom na národný charakter hospodárskej politiky. Ostro útočí na model liberálneho demokratického štátu.
V záležitostiach zvykov a dogiem nadväzuje na ľudovú zbožnosť. Je charakteristické silným konzervativizmom. Podľa kritikov chybne interpretuje ustanovenia 2. vatikánskeho koncilu, podľa zástancov ich dodržiava naopak veľmi dôkladne. Poľský episkopát ustanovil špeciálnu "skupinu pre pastiersku starostlivosť o Radio Maryja" ("Zespół ds. duszpasterskiej troski o Radio Maryja"), tá však neurobila žiadne podstatné kroky, ku ktorým má oprávnenie.
Podľa obhajcov, zmyslom stanice je evanjelizácia a kontroverzné výroky nenávistného alebo antisemitského charakteru sú vzácne, pochádzajú najmä od poslucháčov. Kritici Radia Maryja naopak tvrdia, že rádio zneužíva stereotypy, ľudskú ignoranciu, neznalosť a komplexy ľudí s nízkym vzdelaním. Radio Maryja krajne propaguje xenofóbiu, antisemitizmus, nahovára poslucháčom, že existujú údajné celosvetové židomurárske sprisahania a v mnohých udalostiach zo spoločensko-politického života Poľska vidí skryté "kutie sprisahaní".
Kritici rádio obviňujú aj z propagácie konšpiračných teórií dejín, šírenia nenávisti voči osobám s iným názorom, nedodržiavania novinárskej etiky (napr. dať priestor rôznym stranám v určitom konflikte). Objavili sa aj obvinenia z propagácie nepravdivých informácií (napr. falošných informácií poľskej komunistickej tajnej polície SB na tému Jana Nowaka-Jeziorańského a Bronisława Geremka, obvinenie Židov pracujúcich vo World Trade Center zo sprisahania, sfalšovaného výroku kancelára Gerharda Schrödera o Poľsku), z manipulácie citátov z tvorby nositeľa Nobelovej ceny Czesława Miłosza, rozdeľovania poľskej cirkvi, ako príklad mali byť použité rozdielne stanoviská k integrácii Poľska do Európskej únie, či zamlčania výrokov Jána Pavla II. na rovnakú tému, ktoré neboli v súlade s politickou líniou stanice. 
Rádio má tiež nejasné finančné zdroje, neodovzdáva zákonom predpísané finančné vyúčtovanie, nepredložilo tiež vyúčtovanie financií zo zbierky na záchranu gdanských lodeníc (kolíska Solidarity). Okrem toho sú niektorí pracovníci zamestnávaní načierno a porušujú pravidlá bezplatnej koncesie vysielaním reklám. Rádio, ako čisto náboženská činnosť redemptoristov, neplatí dane. Otcovi Rydzykovi sa vyčíta aj to, že nereagoval na niekoľkonásobné napomenutia predstaviteľov katolíckej cirkvi.
Počúvanosť rádia je podľa odhadu RadioTrack (MillwardBrown SMG/KRC) asi 2,4 %, čo stanicu radí na piate miesto v Poľsku. Podľa rôznych ďalších odhadov ju denne počúva 1–4,5 mil. ľudí. Celý rad poslucháčov sa s rádiom silno identifikuje. Asi 200 tisíc ľudí je združených v "Rodine Radia Maryja" (Rodzina Radia Maryja).
Na jeseň 2005 P. Rydzyk so svojou rozhlasovou stanicou podporil v prezidentských voľbách kandidáta PiS Lecha Kaczyńského a usudzuje sa, že to bola jedna z tých naozaj významných podpôr, ktorá umožnila Lechovi Kaczyńskému v druhom kole poraziť Donalda Tuska, kandidáta centristickej a umiernenej liberálnej Občianskej platformy.

</doc>
<doc id="109202" url="https://sk.wikipedia.org/wiki?curid=109202" title="Ź">
Ź

Ź je písmeno poľskej abecedy. Vyslovuje sa ako mäkké z.

</doc>
<doc id="109203" url="https://sk.wikipedia.org/wiki?curid=109203" title="Ż">
Ż

Ż (minuskula ż, teda "z" s bodkou) je znak latinky používaný v poľštine, kašubčine. Má podobnú funkciu ako Ж a Ž v iných slovanských jazykoch. V maltčine reprezentuje písmeno hlásku [z].
Poľština.
V poľštine znak reprezentuje hlásku [ʐ], respektíve [ʒ] (rovnakú hlásku reprezentuje tiež digraf "rz", tá má odlišný etymologický pôvod). V poľskom abecednom radení ide o posledné tridsiatedruhé písmeno, písmeno sa objavuje aj v podobe Ƶ z estetických dôvodov (keď sa znak vyskytuje ako majuskula).

</doc>
<doc id="109204" url="https://sk.wikipedia.org/wiki?curid=109204" title="Vavrinec Benedikt z Nedožier">
Vavrinec Benedikt z Nedožier

Vavrinec Benedikt z Nedožier alebo Vavrinec Benedikt Nedožerský (aj Laurenc Benedikt Nudožerský, M. Laurentius Benedictus Nudozierinus) (* 10. august 1555, Nedožery-Brezany, okres Prievidza, habsburská monarchia – † 4. jún 1615, Praha, Krajiny českej koruny, habsburská monarchia) bol slovenský humanista, básnik, pedagóg, klasický filológ, jazykovedec, matematik a hudobník.
Vavrinec Benedikt Nedožerský bol popredný slovenský humanistický vzdelanec, jedna z našich najvýraznejších a najvýznamnejších osobností z obdobia humanizmu a renesancie, a to nielen ako profesor, dekan Filozofickej fakulty a prorektor Karlovej univerzity v Prahe, ale aj ako pedagogický reformátor a autor diel obsahujúcich progresívne návrhy na reformu školstva, jazykovedec a tvorca po latinsky napísanej prvej systematickej gramatiky českého jazyka, humanistický básnik, prvý teoretický skúmateľ metra, tvorca prvého systému časomernej prozódie a autor kníh o poetike, autor žalmových parafráz celého žaltára a hudobník presadzujúci nové formy v jeho zhudobnení či matematik a autor učebnice o základoch aritmetiky.
Životopis.
Vavrinec Benedikt Nedožerský pochádzal zo Slovenska, ako desaťročný navštevoval školu v Prievidzi. Po otcovej smrti odišiel do Jihlavy ku svojmu strýkovi Samuelovi, kde mal možnosť ďalej sa vzdelávať. Uprostred štúdií však prechladol a na niekoľko rokov ťažko ochorel. Uzdravil sa až roku 1587, keď v Uhrách vypukli turecké boje. Po vyliečení a dokončení prípravných štúdií študoval na Karlovej univerzite v Prahe filozofiu a teológiu. V roku 1593 prijal miesto učiteľa v Moravských Budejoviciach a ďalšie dva roky bol rektorom v Uherskom Brode. V roku 1595 sa opäť vrátil do Prahy, aby ukončil štúdium na Karlovej univerzite: 16. septembra 1597 dosiahol na artistickej fakulte hodnosť bakalára za prácu na tému z vojenského umenia. Od 10. októbra 1599 krátko pôsobil ako rektor partikulárnej školy (gymnázia) v Žatci, ktorá bola vtedy po Karlovej univerzite najslávnejšou školou v Čechách. Dňa 4. júla 1600 rektor Karlovej univerzity Martin Bacháček promoval Benedikta ako licenciáta na magistra filozofie, čiže doktora, spolu s ďalšími ôsmimi kandidátmi. Od 20. júna 1602 do 3. júla 1603 bol Benedikt rektorom vyššej partikulárnej školy v Nemeckom Brode (dnes Havlíčkov Brod, Česko). V tom čase na Slovensku zúrili boje s Turkami. To, že Benedikt často myslel na svoju vlasť – rodné Slovensko, dokladá aj jeho pieseň "Píseň nová," v ktorej sa zamýšľa nad nebezpečenstvom hroziacom svetu od Turkov. V nej žalostí nad vraždením svojich krajanov, plienením slovenských dedín a miest a vyzýva svojich spolurodákov, aby zanechali vzájomné spory a vrhli sa na nepriateľa. 
Roku 1604 Vavrinca Benedikta Nedožerského prijali medzi členov profesorského zboru Filozofickej fakulty Karlovej univerzity, kde bol bol profesorom až do svojej smrti. Na univerzite prednášal klasickú filológiu, antických klasikov, matematiku a fyziku. Ako pedagóg sa usiloval zlepšiť vyučovací poriadok na partikulárnej škole. V roku 1609 sa stal prísediacim konzistória a podieľal sa s kolegami na vytvorení učebných osnov jednotlivých tried partikulárnych škôl. V roku 1610, keď sa profesori na vyzvanie defenzorov zišli na poradu o tom, kto bude čo prednášať, Benedikt si vybral aritmetiku a Iliadu. Dňa 28. júna 1611 – už ako prorektor – bol na audiencii u nového uhorského a českého kráľa Mateja II. Habsburského. V tom istom roku, keď sa profesori rozhodovali, kto bude prednášať ktorý odbor, Benedikt si zvolil matematiku. Roku 1612 sa stal dekanom artistickej (filozofickej) fakulty na Karlovej univerzite. V októbri 1613 ho zvolili za prepošta do Karolína. Roku 1614 Benedikt bol prepoštom i prorektorom. Ako prorektor učil aritmetiku a geometriu. 
Vavrinec Benedikt Nedožerský umrel ako slobodný 4. júna 1615 na pravé poludnie po dlhej chorobe (TBC). Celý svoj majetok venoval univerzite. Pochovali ho v Kostole Božieho tela na dnešnom Karlovom námestí v Prahe, hrob mu ozdobili nákladnou mramorovou tabuľou. Kostol a s ním aj Benediktov hrob tam už dnes, žiaľ, nie je. Odkaz Benediktovho života však zostáva uchovaný v jeho diele veľkého humanistu európskeho formátu, ktoré svojou pokrokovosťou a odbornou úrovňou v mnohých ohľadoch prekračuje svoju dobu a ktoré od svojho vzniku patrí k moderným základom slovenskej a českej vzdelanosti a kultúry. Jeho pamiatku si podnes uctievajú aj na rodnom Slovensku, v jeho rodisku v Nedožeroch-Brezanoch, kde má pamätnú tabuľu, sochu a kde jeho meno nesie základná škola.
Tvorba.
Vavrinec Benedikt Nedožerský bol nielen vynikajúcim pedagógom, ale aj jazykovedcom, filológom a matematikom – bol autorom viacerých pedagogických, jazykovedných a filozofických spisov, o. i. aj prvej systematickej gramatiky českého jazyka "Grammaticae Bohemicae (1603 ) ...," matematickej učebnice "Elementa arithmeticae...", literárnovedných prác i ďalších odborných diel. Bol aj vynikajúcim básnikom a hudobníkom – autorom príležitostnej poézie, parafráz žalmov s prevzatými i čiastočne vytvorenými nápevmi. Vo svojich filozofických, pedagogických, jazykovedných či iných odborných náhľadoch bol ovplyvnený nemeckým humanistickým učencom, reformačným teológom Philipom Melanchthonom a kritickým francúzskym filozofom a humanistom Pierre de la Raméem, ktorí boli aj autormi humanistických gramatík. Upozorňoval na potrebu „zvedečtenia“ výučby reálnymi predmetmi, medzi nimi aj matematikou, ktorú nechápal len ako súbor praktických poznatkov nevyhnutných pre kupcov a remeselníkov, ale ako exaktný základ vedeckých štúdií.
Literatúra, poetika a hudba.
Literárnu činnosť začal Vavrinec Benedikt Nedožerský príležitostnou poéziou. Svoju prvú latinskú príležitostnú báseň (42 hexametrov) zložil na počesť svojich dvanástich priateľov, povýšených 7. októbra 1596 na magistrov. Napísal asi sto formálne vyspelých oslavných, gratulačných a iných básní, ktorými prispel do spisov iných autorov. 
Svoju znalosť klasickej poetiky a obdiv k žalmom uplatnil v knihe "Žalmové někteří v písně české na způsob veršů latinských nově uvedeni a vydáni" (1606). Bol prvým slovenským literárnym autorom, ktorý sa rozhodol pre preklad celého žaltára (pred ním prvú ucelenú časť básnicky spracoval Ján Silván). Knihou obohatil osobnú, intímnu duchovnú lyriku o desať českých parafráz Dávidových žalmov, ktoré sú pomerne voľné, dobovo aktualizované (podobne ako u J. Silvána). Jeho predhovor v knihe o časomerných prozodických pravidlách predstavuje prvý systém časovej rýmovanej prozódie. Podobné ciele mala kniha "Žalmové devadesátý první a stý třetí na způsob latinských veršů vydáni" (1606). Pri parafrázovaní žalmov Benedikt používal výrazné ľudové prívlastky, dával prednosť ľudovej reči a niekde podľa svojho spôsobu a dobových spoločenských potrieb aktualizoval a dopĺňal základný text. Hoci žil Benedikt v Prahe, nezabúdal na svoje rodné Slovensko, neprestajne vyjadroval súcit a bolesť nad utrpením vlastného, slovenského ľudu, prenasledovaného morom, vojnami a tureckým plienením, poukazoval na dobové spoločenské rozpory a nabádal k svornosti.
Pri prvých ôsmich z desiatich (resp. dvanástich) žalmov, Benedikt uvádza štvorhlasové melódie (diskant, alt, tenor a bas), čiastočne prevzaté (zo súborného vydania Buchananových latinských parafráz Dávidových žalmov) a čiastočne samostatne vytvorené. Benedikt prvý vnášal do českej hudby v protiklade k polyfónii novú hudobnú formu, ktorá bola základom tvorby homofónnej a vytvoril novú cestu v českej vokálnej tvorbe v duchu humanistických zásad.
Benedikt bol aj autorom štvordielneho diela "Poetica" (Poetika), v ktorom sa zaoberal prozodickými vlastnosťami českého básnictva. 
Rukopis Benediktovej prozódie, ktorý tlačou mala vydať po jeho smrti Karlova univerzita, ani jeho štyri knihy Poetiky a pravdepodobne celý žaltár (sám uvádzal, že má preložených vyše sto žalmov) sa, žiaľ, nezachovali. Celé dielo, prichystané už do tlače, zahynulo pri plienení Prahy roku 1620. Jan Amos Komenský, želejúc za ním, chcel ho nahradiť vlastnými prekladmi, dokonalosť Benediktovho verša však nedosiahol, ako i vôbec časomerný verš Benedikta ostal dlho neprevýšený. Benedikt sa uvedomele zaradil do svetovej prekladovej i parafrázovanej žalmistiky. Vzhľadom na metrickú a prozodickú stránku je jeho výtvor najlepší i v porovnaní so 17. a 18. storočím, možno ho smelo nazvať vzorným, a znamená vrchol českej časomernej prozódie.
Jazykoveda.
Po dlhej prípravnej práci Vavrinec Benedikt Nedožerský napísal a vydal prvú systematickú gramatiku českého jazyka "Dve knihy českej gramatiky zostavenej podľa zásad prirodzenej metódy a osvetlenej poznámkami aj rozdelenej číslami" (Grammaticae Bohemicae ad leges naturalis methodi conformatae et notis numerisque illustratae ac distinctae libri duo, 1603). Na jej príprave a vydaní pracoval plných deväť rokov. Jeho práca je najlepším a najsamostatnejším gramatickým dielom takmer na dve storočia. V tomto zmysle ju hodnotili aj všetci významní českí lingvisti, z nich napr. Josef Dobrovský či Jozef Jungmann, ako aj slovenský jazykovedec Martin Hattala.
Benedikt svoju gramatiku venoval českej a slovenskej mládeži. V latinskom úvode vysvetľuje, že jeho slovenský pôvod mu nebráni napísať gramatiku češtiny. Svoju publikáciu venuje ctihodným správcom cirkevným, obecným pisárom, ale aj poctivej a dobre vzdelanej mládeži českej, moravskej a slovenskej a iných národov, dbajúc o český jazyk. V príhovore vyčíta svojim rodákom Slovákom nedbanlivosť v pestovaní materinského jazyka. V diele vychádza zo živého hovorového a z kultivovaného cirkevného jazyka. Všíma si rozdiely medzi spisovným a ľudovým jazykom a medzi českými, slovenskými a moravskými nárečiami. V prvej knihe sa zaoberal tvaroslovím a čiastočne hláskoslovím a v druhej knihe skladbou. V štyridsiatich ôsmich krátkych kapitolách dvojdielnej gramatiky napísanej podľa latinských, nemeckých a francúzskych vzorov rozviedol latinské pravidlá, po ktorých nasledujú české príklady, vysvetlenie a poznatky.
Pri hodnotení Benediktovej gramatiky treba vyzdvihnúť predovšetkým jeho humanistické vlastenectvo a význam pri normovaní českého spisovného jazyka a upevňovaní českého povedomia, ako aj jeho jedinečný prejav starostlivosti o pestovanie a kultivovanie vlastného, slovenského jazyka, čím sa stáva prvým výrazným podnecovateľom formovania spisovnej slovenčiny.
Pedagogická veda.
Význačným dokladom reformnej pedagogickej aktivity Vavrinca Benedikta Nedožerského je jeho rozsiahla latinská básnická skladba "Vnútorná školská sústava", resp. "Štruktúra nižšej školy" (1607, Penitioris scholae structura), ktorá je napísaná „vo forme 370 dokonalých hexametrov didaktického rázu podľa spôsobu Horatiovho“. Aj keď je jeho práca napísaná vo veršoch, ide o odborné dielo, ktoré obsahuje nový nepomerne zlepšený vyučovací poriadok (učebné osnovy) partikulárnej školy, rozbor príčin neúspechu pri vyučovaní a návrhy niektorých opráv. Predstavuje tak progresívne návrhy na reformu školskej výučby. Navrhované učebné osnovy sa riadia požiadavkami vývinovej psychológie, v ktorých sa zdôrazňovala potreba uplatniť vo výučbe princíp názornosti a systematickosti, nevyhnutnosť spájať teóriu s praxou, ako aj potreba vyučovania v materinskom jazyku. "Nápravný plán" a "Vnútornú školskú sústavu" Benedikt predniesol na slávnosti otvorenia partikulárnej školy u sv. Egídia v Prahe. V tomto príhovore predniesol zásadný reformný návrh na vyučovanie v mestských školách, aby sa jednak pozdvihla úroveň škôl, jednak aby sa zabezpečila rovnaká príprava žiakov na univerzitu. Vychádza z päťtriednej mestskej školy, no navrhuje ju rozšíriť o šiestu triedu, aby sa učebný plán mohol rozšíriť o nové učebné predmety, aby si žiaci mohli lepšie osvojiť učivo. Náboženstvo ponecháva, ale navrhuje presunúť ho na nedele a sviatky, odporúča obmedziť spev žiakov v kostoloch a takmer každodenné pohrebné sprievody. Vyučovanie v 1. – 3. triede sa sústreďuje na gramatické učivo, v 4. a 5. triede venuje pozornosť rétorike, logike a dialektike. V šiestej triede, ktorú navrhuje doplniť, by sa vyučovala najmä matematika, prírodné vedy, astronómia a etika. Veľkú pozornosť venoval vyučovaniu latinčiny a pri jej vyučovaní využíva aj materinský jazyk. Najväčšou prednosťou jeho vyučovacieho poriadku je sústavné zdôrazňovanie potreby vyučovať v materinskom jazyku vo všetkých piatich triedach partikulárnej školy. V básnickej skladbe "Štruktúra nižšej školy" Benedikt podal mnohé novátorské návrhy s dôrazom na materinský jazyk a objavovanie prírodných vied. V jeho úsiliach sa najlepšie ukazoval jeho humanizmus, vďaka čomu sa stal pedagogickou autoritou ešte pred Komenským.
Reformám sa Benedikt venuje aj v latinskom pedagogicko-reformačnom spise "Nápravná reč obsahujúca návod na ozdravenie Pražskej akadémie" (Oratio therapeutica continens modum curandae Pragensis academiae, 1612). V ňom vykladá a odôvodňuje svoje návrhy na nápravu a povznesenie univerzitného života, ktorými sú: 1. aby zo súkromných škôl schopní poslucháči boli pripustení na prednášky univerzitných profesorov, 2. aby sa presne a určite ustanovil poriadok a doba prednášok, 3. aby profesori boli pozbavení hmotných starostí o existenciu, 4. aby sa učiteľské miesta udeľovali len poslucháčom usilovným a riadne sa podrobujúcim skúškam. Okrem iného v tomto spise s ľútosťou konštatuje, že v tejto veci najviac prekáža nedostatok hmotných prostriedkov – chudoba.
Z reforiem Benedikta ako nového dekana treba uviesť predovšetkým myšlienku, ktorú vyslovil počas rektorskej voľby 17. októbra 1612 vo svojej slávnostnej reči, aby sa obyčaj o štyroch národoch na univerzite uviedla do života pri voľbe rektorových konziliárov (radcov) tak, aby traja boli Česi a jeden cudzí. V uvedenej reči podľa jeho argumentácie obnovenie tohoto starobylého privilégia bude znamenať zároveň rozkvet univerzity a pri väčšom počte poslucháčov sa zlepší aj postavenie Čechov, pretože budú mať proti cudzím hlasom prevahu. V marci 1612 taktiež presadil, aby bol volený notár a kvestor univerzitných majetkov.
Benedikt napísal i matematickú učebnicu "Základy aritmetiky" (Elementa arithmeticae e methodicis autoribus concinnatae et popularibus exemplis illustratae, 1612). V práci vyčleňuje dve základné aritmetické disciplíny: jednoduchú a porovnávaciu a podľa nich určuje aj rozdelenie svojho spisu na dve knihy; z nich prvá (aritmetika jednoduchá) obsahuje štyri základné počtové úkony a zlomky, druhá zasa (aritmetika porovnávacia) vysvetľuje pomery medzi číslami. Benedikt bol prvým naším matematikom, ktorý svoju aritmetiku začal stavať na exaktnom podklade pre vedecké štúdium, pretože všetky ostatné publikácie tohto druhu boli len praktickými príručkami pre kupcov, remeselníkov a pod.
Benedikt bol aj dobrým znalcom rečníctva. V roku 1605 mal akademickú dišputu "O rečníctve a rečníkovi," od ktorého vyžadoval filozofické vzdelanie.
Vďaka svojmu dielu a učeniu sa Vavrinec Benedikt Nedožerský zaraďuje medzi najvýznamnejšie osobnosti nášho humanizmu a renesancie.

</doc>
<doc id="109206" url="https://sk.wikipedia.org/wiki?curid=109206" title="Poľská abeceda">
Poľská abeceda

Poľská abeceda má dve verzie:
Skrátená verzia.
Aa • Ąą • Bb • Cc • Ćć • Dd • Ee • Ęę • Ff • Gg • Hh • Ii • Jj • Kk • Ll • Łł • Mm • Nn • Ńń • Oo • Óó • Pp • Rr • Ss • Śś • Tt • Uu • Ww • Yy • Zz • Źź • Żż
Rozšírená verzia.
Aa • Ąą • Bb • Cc • Ćć • Dd • Ee • Ęę • Ff • Gg • Hh • Ii • Jj • Kk • Ll • Łł • Mm • Nn • Ńń • Oo • Óó • Pp • Qq • Rr • Ss • Śś • Tt • Uu • Vv • Ww • Xx • Yy • Zz • Źź • Żż
Samohlásky.
Aa • Ąą • Ee • Ęę • Ii • Oo • Óó • Uu • Yy
Spoluhlásky.
Bb • Cc • Ćć • Dd • Ff • Gg • Hh • Jj • Kk • Ll • Łł • Mm • Nn • Ńń • Pp • Qq • Rr • Ss • Śś • Tt • Vv • Ww • Xx • Zz • Źź • Żż

</doc>
<doc id="109210" url="https://sk.wikipedia.org/wiki?curid=109210" title="Israel Joshua Singer">
Israel Joshua Singer

Israel Joshua Singer (* 30. november 1893, Biłgoraj, Poľsko – † 10. február 1944, New York) bol židovský spisovateľ píšuci jidiš, brat nositeľa Nobelovej ceny Isaaca Bashevisa Singera. Žil v Kyjeve, Moskve, od roku 1928 vo Varšave. Od roku 1916 prispieval do európskej jidiš tlače, v roku 1921 sa stal dopisovateľom amerických jidišských novín "Forverts" ("The Forward"). V roku 1934 emigroval do USA, kde newyorské Židovské umelecké divadlo s veľkým úspechom uviedlo jeho hru "Joše Kalb", ktorú napísal ešte v Poľsku. Vo svojom neskoršom románe "Di brider Aškenazi" verne, ale nie bez humoru a nadhľadu, opísal tragický údel židovského proletariátu v nepriateľsky naladenom prostredí lodžskej textilnej fabriky.

</doc>
<doc id="109212" url="https://sk.wikipedia.org/wiki?curid=109212" title="Jane Austen">
Jane Austen



</doc>
<doc id="109217" url="https://sk.wikipedia.org/wiki?curid=109217" title="Pýcha a predsudok">
Pýcha a predsudok

Pýcha a predsudok () je najznámejší román anglickej spisovateľky Jane Austenovej a jeden z najpopulárnejších románov anglickej literatúry vôbec. Prvú verziu románu Austenová napísala v rokoch 1796 – 1797 pod názvom "Prvé dojmy" ("First Impressions"), v tejto podobe ho však nikdy nevydala, pretože sa preň Austenovej nepodarilo nájsť vydavateľa. Po vydaní románu Rozum a cit sa k rukopisu Austenová vrátila, prepracovala ho, takže bol román nakoniec publikovaný 28. januára 1813 pod názvom „Pýcha a predsudok“.
Hlavné postavy románu sú mladá, dôvtipná a citlivá Elizabeth Benettová, stelesňujúca samu autorku, a inteligentný, ale neprístupný a navonok necitlivý pán Fitzwilliam Darcy. Román popisuje postupné prekonávanie vlastnej pýchy a zbavovanie sa predsudkov zo strany oboch hrdinov, ktoré - bez toho aby to sami vedeli - prekonáva predovšetkým ich vzájomná láska.

</doc>
<doc id="109224" url="https://sk.wikipedia.org/wiki?curid=109224" title="ABC (prvá pomoc)">
ABC (prvá pomoc)

ABC je skratka anglických slov Airway (dýchacie cesty), Breathing (dýchanie) a Circulation (cirkulácia-obeh). Je to pomôcka na zapamätanie priorít pri kontrole a liečbe mnohých akútnych situácií v medicíne od prvej pomoci až po nemocničnú liečbu. Dýchacie cesty, dýchanie a (krvná) cirkulácia sú životne dôležité a v tomto poradí ich treba riešiť.
A - Airway - Dýchacie cesty.
Ak sú dýchacie cesty pacienta blokované, kyslík sa nedostane do pľúc a tým ani do krvného obehu. Zaistenie voľných dýchacích ciest je prvý krok pri liečbe každého pacienta. Obvyklým problémom dýchacích ciest je ich blokovanie jazykom alebo dáveným jedlom.
Úvodné spriechodnenie dýchacích ciest sa často dosiahne „záklonom hlavy - povytiahnutím brady“ alebo technikou zvanou uvoľnenie čelustí; niekedy je však nutné pristúpiť aj k iným postupom - intubácii alebo koniotómii.
B - Breathing - Dýchanie.
Po zabezpečení priechodnosti dýchacích ciest pacienta sa pristupuje ku kontrole jeho dýchania. Obvykle sú zistené nasledovné stavy: normálne dýchanie, hlučné dýchanie, lapavé dýchanie (dýchavica) alebo kašľanie. Záchranca postupuje podľa natrénovaných inštrukcií. Obvykle v tomto bode sa ujasní, či pacient bude potrebovať záchrannú akciu - umelé dýchanie alebo stabilizovanú polohu.
C - Circulation - Cirkulácia (krvný obeh).
Ak môže byť kyslík dopravený do pľúc čistými dýchacími cestami a efektívnym dýchaním, potrebná je cirkulácia krvi na prenos kyslíka po organizme. Kontrola aktívnej cirkulácie krvi sa realizuje viacerými spôsobmi - zistením pulzu, analýzou EKG alebo zistením času pre znovunaplnenie kapilár (vlásočníc).
Diskusia.
Techniky aplikované v uvedených 3 krokoch sa budú líšiť podľa tréningu, praxe a často aj podľa národnosti záchrancu, pretože jednotlivé národné inštitúcie určujúce predpisy pre poskytovanie prvej pomoci môžu určiť priority odlišne.

</doc>
<doc id="109226" url="https://sk.wikipedia.org/wiki?curid=109226" title="Slnko aj vychádza">
Slnko aj vychádza

Slnko aj vychádza () z roku 1926 je prvý román Ernesta Hemigwaya. Skladá sa z troch kníh. Je aj Hemingwayovou reflexiou na zážitky v spisovateľskom prostredí Paríža 1920-tych rokov a v Španielsku v Pamplone v roku 1924. Hemingway sa tam zúčastnil na býčích zápasoch Fiesta Sanfermines v Pamplone. Prácu na románe začal koncom júla 1925 vo Valencii v auguste pokračoval v Madride, San Sebastián a v Hendaye a rukopis uzavrel 6. septembra v Paríži. Počas nasledujúcej zimy podnikol v rakúskom Montafon na rukopise obsiahle úpravy a krátenia, skôr ako ho v apríli 1926 poslal k Maxwellovi Perkinsovi z nakladateľstva Charles Scribner's Sons, New York.
Dej.
Dej románu vedie cez Paríž a San Sebastian do Pamplony. Tam sa 6. júla 1924 začnú býčie zápasy a fiesta Sanfermines, ktoré sú základom knihy. Pri procesiách obyvatelia baskického mesta na severe Španielska pri zvukoch bubnov hlasno tancujú ovešaní cesnakovými pletencami. Cez ulice a uličky mesta sa ženú býky, pred ktorými utekajú muži - domáci aj turisti.
Príbeh sa začína v Paríži a opisuje život tamojších amerických emigrantov, ktorý sa odohráva prevažne v kaviarňach a baroch. Ja-rozprávač "Jacob Barnes", svojimi priateľmi nazývaný "Jake", pracuje v Paríži ako korešpondent amerického časopisu. "Jake" pochádza z Kansas City a v 1. svetovej vojne utrpel ťažké zranenie, ktoré viedlo k impotencii. Vo vojenskom lazarete spoznal zdravotnú sestru "Brett". Jake bol do Brett, ktorá sa medzitým dvakrát vydala a teraz sa volá "Lady Ashley", kedysi zaľúbený.
"Robert Cohn" z New Yorku v Paríži píše svoju druhú knihu. Písanie mu nejako nejde. Okrem toho má na krku "Frances Clyne". Frances sa Jakovi sťažuje, že jej sľúbil manželstvo a potom od sľubu upustil. Jake sa Frances vyhýba lebo vie viac, ale jej nič nepovie. Brett mala s Robertom v San Sebastiane aféru.
Jake na fiestu cestuje cez Bayonne do Pamplony so spisovateľom "Billom Gortonom". Bill prišiel parníkom až z New Yorku, len aby si mohol pozrieť španielsku fiestu. Po ceste si zájdu na rybačku v Pyrenejach a táto časť je silnou stránkou príbehu i preto, že v nej jasne profiluje hlavnú postavu ako človeka bojujúceho so svojím trápením, no nevzdávajúceho sa. Jake je v Pamplone známy ako aficionado a preto jemu a jeho priateľom vydajú žiadané izby v hoteli Montoya. Medzi aficionadami (fanúšikmi) nie je veľa Američanov. Španieli si Jaka vážia tak, že mu prepáčia aj jeho pitia chtivých priateľov. Robert Cohn vie, že jeho aféra s Brett je známa a správa sa takým spôsobom, ktorý sa Jakovi a Billovi a potom aj Brett a Mikovi nepáčia. Brett pricestováva s "Michaellom Campbellom" až neskôr. Chce sa za toho Škóta, ktorý možno raz zbohatne, vydať. Ale nakoniec vysvitne, že Mike je bankrotár s náklonnosťou k alkoholu.
Aj keď pijanka Brett po ceste na fiestu skolabuje, užíva si fiestu plnými dúškami. V aréne sedí vpredu na bariérach a hľadí nepohnute na to, ako býk svojím rohom rozpára koňovi telo. Robert je z udalostí v aréne skôr zhnusený. Jakovi priatelia sa zamestnávajú priebežne sa opakujúcimi alkoholickými excesmi. Opitý Mike vyzýva Roberta aby opustil Pamplonu. Robert, ktorý však nepije, sa nenechá odradiť a ďalej si zastáva miesto pri Brett a tým dáva podnet k ďalším hádkam.
34-ročná Brett obdivuje o pätnásť rokov mladšieho toreadora "Pedra Romera" a donúti Jaka k tomu, aby ich zoznámil, aby s ním mohla začať pomer. Majiteľ hotela, "Señor Montoya", odsudzuje, že torero pije koňak a ukazuje sa s polooblečenými ženami na verejnosti. Jake o tom vie, a aj napriek tomu, že ho s Montoyom spája hlboké priateľstvo medzi mužmi založené na vášni k býčím zápasom, ignoruje Montoyove predsudky. Brett sa svojmu priateľovi Jakovi stále sťažuje na veci, za ktoré si sama môže, že nemôže zato a že ináč nevie, a chce aby ju Jake v tom podporil. Jake je plný porozumenia, aj keď je jednoznačné, že prameň problémov a hádok medzi Robertom a Mikeom spočíva práve v skutočnosti, že Brett mala aféru s Robertom napriek tomu, že je zasnúbená s Mikeom.
Robert, za univerzitných čias amatérsky boxer, nevie vystáť to, že Brett trávi čas v hotelovej izbe torera Romera. Vnikne do miestnosti a mladšieho a telesne slabšieho torera zbije. Potom udrie aj opitého Jaka. Nakoniec Robert uteká do Paríža - pravdepodobne k Frances Clyne.
Po poslednom Romerovom famóznom vystúpení v Pamplone hľadá Brett s mladým torerom izbu. Po fieste opúšťajú Jake, Mike a Bill Španielsko spoločne. Ich cesty sa rozdelia v Južnom Francúzku na pobreží Atlantického oceánu. Jake sa vráti naspäť do Španielska do San Sebastiana. Tam chce stráviť pár dní sám v pokoji predtým, než sa vráti do Paríža. To mu aj celkom vychádza, kým neobdrží od Brett naliehavý telegram, aby ju vyhľadal v Madride. Ako niekoľkokrát predtým, Jake nerozmýšľa a vydáva sa hneď na cestu nočným vlakom do Madridu a stretáva sa s Brett v hoteli. S dominantným, ale ešte primladým torerom Romerom sa rozišla. Opustil ju, lebo priveľa pila a jeho aficionados to neschvaľovali.
Brett a Jake podniknú po horúcej španielskej metropole zamyslenú jazdu taxíkom, navzájom sa opäť zblížia a Brett ako už predtým viackrát, si ťažká na osud, ktorý ich doviedol do tejto situácie: "Ach, Jake", povedala Brett, "mohlo nám byť spolu tak bohovsky." [...] "Veru tak" [...] "Nie je ohromné aspoň na to myslieť?" V tejto pasáži je zobrazené, že sa zdá, že Jake chápe svoju situáciu, že normálny vzťah k Brett by nikdy nebol možný a že Brett sa naňho obráti len v chvíľach núdze; že ho Brett zakaždým zraní mu stojí zato.
Ustredná téma románu.
Američania a Angličania žijúci v Paríži prekonávajú psychické sklamania po 1. svetovej vojne. Motto: „Vy všetci ste stratená generácia".
Autor o svojom diele.
Hemingway popísal svoju knihu v liste, ktorý písal Francisovi Scottovi Fitzgeraldovi ako "prekliate smutný príbeh, v ktorom sa poukazuje na to, ako ľudia klesajú na dno". Ide však aj o kritický náhľad na dobu po 1. svetovej vojne a na stratenú generáciu zbavenú ilúzií a ilustrovanie biblického slova "zem však ostane večná" (Šalamún). Poukazuje sa na protiklady medzi škodlivým (sparná, dusná atmosféra parížskeho nočného života) a zdravým spôsobom (rybačka v pyrenejských horských riekach) života a medzitým šport a jeho publikum. Hlavné postavy to ešte zosilňujú: Kirké - Lady Asleyová, ktorá klesla tak hlboko do alkoholického marazmu, že sa jej nedarí začať žiť nový život; Jake Barnes - typický hemingwayovský hrdina, ovláda sa, ľahostajný voči psychickým aj fyzickým bolestiam, a napriek účasti na deji románu ostáva ako nezúčastnený pozorovateľ; z bohatej rodiny pochádzajúci amatérsky boxer Robert Cohn, ktorý jediný rozpráva o citoch, ale kolíše medzi neistotou a agresiou; Pedro Romero, mužný torero, hrdý, vytrvalý, odvážny, statočný, prirodzený, pevnej vôle a dôstojnosti.
Sfilmovanie.
"The Sun Also Rises" bolo sfilmované v roku 1957 režisérom Henry Kingom, ktorý päť rokov predtým sfilmoval aj Hemingwayove "The Snows of Kilimanjaro". V hlavných úlohách hrali Tyrone Power, Ava Gardnerová, Mel Ferrer, Errol Flynn, Robert Evans a Juliette Gréco.

</doc>
<doc id="109230" url="https://sk.wikipedia.org/wiki?curid=109230" title="Ján Šimulčík">
Ján Šimulčík

Ing. PhDr. Ján Šimulčík, PhD. (* 1970, Šaľa) je slovenský historik a publicista.
Životopis.
V rokoch 19881993 vyštudoval bioinžinierstvo na Chemickotechnologickej fakulte Slovenskej technickej univerzity v Bratislave. V rokoch 19931994 absolvoval študijné pobyty v Rakúsku a v Spojenom kráľovstve. V roku 2001 ukončil diaľkové magisterské štúdium v odbore učiteľstvo všeobecnovzdelávacích predmetov na CMBF Univerzity Komenského v Bratislave. Na Katedre slovenských dejín Filozofickej fakulty Univerzity Komenského v Bratislave v roku 2003 vykonal rigoróznu skúšku v odbore história a následne v roku 2012 absolvoval doktorandské štúdium, odbor slovenské dejiny.
Vo svojej vedeckej tvorbe sa venuje problematike prenasledovania veriacich v období komunizmu a téme tajnej cirkvi v odpore proti komunistickému režimu.
Dielo.
Publikoval tiež niekoľko vedeckých štúdií a popularizačných článkov o pôsobení tajnej cirkvi na Slovensku (napríklad: Tajná cirkev v roku 1989; 291 284 odvážnych. Podpisová akcia za náboženskú slobodu v Československu v roku 1988; Pozvanie Silvestra Krčméryho na synodu v roku 1987; Sviečková manifestácia a Štátna bezpečnosť a iné).
Na jeho podnet bolo v obci Šintava v roku 2014 zriadené námestie a aj pamätník, ktoré boli venované osobnostiam protikomunistického odboja a katolíckeho disentu Silvestrovi Krčmérymu a Vladimírovi Juklovi.
V roku 2014 získal cenu Ústavu pamäti národa za prínos pre zachovanie pamäti národa.
Bol iniciátorom neoficiálneho "Dňa samizdatu" (12. október), ktorý bol pripomenutý stretnutiami disidentov – vydavateľov samizdatov v Prahe (2016) a v Bratislave (2017 - 2020). Národná rada SR schválila zákonom č. 325/2020 12. október – "Deň samizdatu" za pamätný deň Slovenskej republiky.
V roku 2018 mu Trnavský samosprávny kraj udelil ocenenie za jeho vedeckú a publicistickú činnosť.
Autorsky sa podieľal na vybudovaní "Edukačnej kocky – pamätníka obetiam totalitného komunistického režimu", ktorá bola odhalená v Šintave pri príležitosti 30. výročia Nežnej revolúcie.
Kniha "Zápas o svedomie" sa stala jednou z predlôh oceňovaného filmu "Služobníci" (2020). 
V roku 2021 spoluotváral Múzeum obetí komunizmu v Košiciach .
Zároveň je zakladateľ webových portálov venujúcich sa udalostiam z novodobej histórie:
Od roku 2014 je poslancom obecného zastupiteľstva v Šintave. S manželkou Jarkou vychovávajú štyri deti.

</doc>
<doc id="109232" url="https://sk.wikipedia.org/wiki?curid=109232" title="ABC">
ABC

ABC môže byť:

</doc>
<doc id="109233" url="https://sk.wikipedia.org/wiki?curid=109233" title="AMD K6-2">
AMD K6-2

K6-2 je mikroprocesor od spoločnosti AMD, ktorý bol taktovaný na frekvenciách od 233 do 550 MHz a bol priamou konkurenciou procesorov Intel Celeron a Pentium II. Disponoval 64 KiB L1 cache, jadro bežalo na napätí 2,2 V, bol vyrábaný 0,25-mikrónovou technológiou a obsahoval 9,3 milióna tranzistorov. Vyrábal sa pre základné dosky s architektúrou Socket 7 a Super Socket 7.

</doc>
<doc id="109234" url="https://sk.wikipedia.org/wiki?curid=109234" title="K6-2">
K6-2



</doc>
<doc id="109235" url="https://sk.wikipedia.org/wiki?curid=109235" title="Dauhá">
Dauhá



</doc>
<doc id="109236" url="https://sk.wikipedia.org/wiki?curid=109236" title="AMD K6-III">
AMD K6-III

K6-III je mikroprocesor architektúry x86 od spoločnosti AMD a súčasne posledný a najvýkonnejší mikroprocesor pre základné dosky Super Socket 7.
Koncepcia procesora bola jednoduchá, bol to upravený procesor K6-2 s pridanou L2 cache priamo na procesore. Obsahoval 21,4 milióna tranzistorov a vyrábal sa vo frekvenciách 400 a 450 MHz. 

</doc>
<doc id="109237" url="https://sk.wikipedia.org/wiki?curid=109237" title="K6-III">
K6-III



</doc>
<doc id="109240" url="https://sk.wikipedia.org/wiki?curid=109240" title="Arvo Pärt">
Arvo Pärt

Arvo Pärt (* 11. september 1935, Paide, Estónsko) je estónsky hudobný skladateľ, predstaviteľ minimalizmu, presnejšie tzv. "sakrálneho minimalizmu". Ďalšími predstaviteľmi tohto prúdu sú Henryk Górecki a John Tavener. 
Vo svojich kompozíciách Pärt využíva dodekafóniu, serializmus, aleatoriku, sonorizmus, algoritmickú kompozíciu a podobné kompozičné postupy. Od roku 1976 tiež používa vlastnú minimalistickú techniku zvanú "tintinnabuli" (z lat. „zvončeky“), ktorej hlavným elementom sú jednoduché harmónie, jednotlivé pomaly doznievajúce noty alebo trojzvuky v jednej tónine pripomínajúce zvuk zvonov. Prvou skladbou, v ktorej Pärt túto techniku použil, bola klavírna skladba "Für Alina". 
Od roku 1980 žije v Berlíne.

</doc>
<doc id="109245" url="https://sk.wikipedia.org/wiki?curid=109245" title="Nemezis">
Nemezis



</doc>
<doc id="109249" url="https://sk.wikipedia.org/wiki?curid=109249" title="Blitzkrieg">
Blitzkrieg

Blitzkrieg (z nemeckého "blitz" – blesk a "krieg" – vojna) alebo blesková vojna je vojenská teória založená na rýchlom prieniku motorizovaných, mechanizovaných v súčasnosti aj aeromobilných jednotiek do hĺbky obrany nepriateľa. Podstatnou myšlienkou tohto postupu je rýchle obsadenie veliteľských a zásobovacích uzlov nepriateľa, prerušenie jeho dôležitých komunikácií a narušenie komunikácie a zmysluplného usporiadania jeho bojových formácií. Hlavnú úlohu pri uskutočňovaní Blitzkriegu v minulosti zohrali vysoko mobilné tankové sily, ale aby boli skutočne účinné, vyžadovali si tanky podporu a zahrňujúcu spoluprácu s plne mechanizovanými jednotkami pechoty, motorizovaného delostrelectva a letectva.
Pôvodná myšlienka vznikla v Nemecku na začiatku 20. storočia. Termín prvýkrát použilo nemecké hlavné velenie pri plánovaní útoku na Francúzsko počas prvej svetovej vojny. Z vojenského hľadiska, však útok v konečnom dôsledku nespĺňal podstatu bleskového útoku a bol čoskoro zastavený. Doktrína nasadenia tankových a mechanizovaných vojsk bola prvýkrát podrobnejšie rozpracovaná britskými ozbrojenými silami (veľký vplyv mal najmä John F.C. Fuller a podľa niektorých názorov aj Basil Liddell Hart). Britské vojská na ňu ale nekládli zvláštny dôraz a v rámci malej pozemnej armády Spojeného kráľovstva, ktoré neviedlo vojny, v ktorých by mohla túto teóriu odskúšať v praxi, ju nebolo možné ani dôkladne rozpracovať. Británia viac uprednostňovala výstavbu námorných s leteckých síl. Okrem Britov sa touto teóriou zaoberali vo veľmi obmedzenej miere aj Francúzi, spomedzi nich najmä mladší dôstojníci, ako bol Charles de Gaulle (pozri jeho teoretický spis "Vers l'armée de Métier"), ich teórie sa však nepresadili prakticky vôbec.
V Nemecku sa tejto doktríny chopil budovateľ nemeckých tankových vojsk Heinz Guderian, ktorý ju rozvinul do použiteľnej podoby a presadil ako jednu z hlavných doktrín v nemeckých ozbrojených silách. Hrala primárnu úlohu v priebehu nemeckej invázie do Poľska a do Francúzska v rokoch 1939 až 1940, kedy sa nepripravení protivníci s touto taktikou nedokázali vyrovnať a boli porazení. Veľkú zásluhu na tom mal plán útoku vypracovaný gen. Erichom von Mansteinom.
Nemecká taktika sa spoliehala koncentrovaný útok, ktorý vytvorí nebránenú medzeru v nepriateľskej línii a následne na rýchly postup motorizovaných jednotiek, ktoré napádajú nepriateľské krídla a rozvracajú tylo. Blitzkrieg v nemeckom prevedení spoliehal na vyvedení nepriateľa z rovnováhy rýchlosťou postupu a prekvapením. Zároveň spoliehal na rýchle víťazstvo. Vo všetkých prípadoch, kedy k rýchlemu víťazstvu nedošlo, nebola nemecká blesková vojna úspešná (napr. bitka o Britániu, operácia Barbarossa).
Časom sa však protivníci Nemecka dokázali prispôsobiť, prijali túto koncepciu medzi svoje vlastné metódy a vyvinuli účinné spôsoby, ako sa jej brániť. Najúspešnejší sa ukázal Sovietsky zväz, ktorý síce za ťažkých ľudských a materiálnych strát, sa dokázal ubrániť. Nemci síce napadli nepriateľa prekvapivo, ale podcenili nepriateľskú protitankovú obranu, sovietske obrnené jednotky a boli nedostatočne logisticky pripravení na vedenie vojny v tak rozsiahlych priestoroch a náročných poveternostných podmienkach. Sovieti boli schopní viesť protiútoky, ktoré končili obkľúčením nemeckých vojsk. Postupne Nemcov vyčerpali a prinútili ich prejsť k statickej forme vedenia obrany. V neskorších fázach vojny uskutočnili vlastné hlboké ofenzívy, ktorými dosiahli rozhodujúcu strategickú porážku Nemecka.
Teória blitzkriegu je do dnešných dní dôležitou súčasťou bojových doktrín moderných armád (pozri asymetrická taktika). Za dokonale prevedenú operáciu podľa intencií bleskovej vojny je možné považovať napríklad šesťdňovú vojnu (v roku 1967) alebo operáciu iracká sloboda (2003).
Možnosť viesť bleskovú vojnu účinným spôsobom sa výrazne znižuje ak má protivník kvalitne vybudovanú hlbokú obranu a disponuje dostatočne silnými a mobilnými jednotkami a infraštruktúrou (spojenie, zásobovanie), ktoré mu umožňujú viesť efektívne protiútoky a alebo taktický ústup. V prípade, že dôjde k stretu dvoch porovnateľne silných mobilných armád v teréne umožňujúcom dobré manévrovanie akým je napr. púšť alebo step, sú pri správne uskutočnených akciách ciele bleskovej vojny nerealizovateľné, pretože sa len ťažko podarí vytvoriť dostatočne pevné obkľúčenie, okolo brániacich sa vojsk. Vedenie bleskovej vojny tiež sťažuje nepriechodný terén, napr. hory, husté lesy alebo rozsiahle zastavané oblasti a väčšie mestá.

</doc>
<doc id="109252" url="https://sk.wikipedia.org/wiki?curid=109252" title="Ježovka">
Ježovka

Ježovka môže byť:

</doc>
<doc id="109253" url="https://sk.wikipedia.org/wiki?curid=109253" title="Ježovka (potok)">
Ježovka (potok)

Ježovka je prirodzený vodný tok, pripomínajúci kanál na Záhorí, preteká územím okresu Malacky. Je to pravostranný prítok Maliny, má dĺžku 13,905 km a je tokom IV. rádu. 
Prameň.
Pramení v Borskej nížine, pod Jazerskými vŕškami (), v lokalite Zbroda, v nadmorskej výške okolo 
Opis toku.
Na hornom toku tečie západným smerom územím vojenského obvodu Záhorie, oblasťou borovicových lesov. V lokalite Polesie Táborisko opúšťa VO, podteká diaľnicu D2, tečie severne od mesta Malacky a pokračuje odlesneným územím. Sprava priberá významný Orlovský kanál pritekajúci z oblasti Padelka, stáča sa najprv na juhozápad a prijíma pravostranný Výhonský kanál. Tvorí vlnu smerujúcu na západ, obracia sa na juh, preteká obcou Kostolište a zľava sem ústi Mlynský náhon, prítok od Malaciek. Napokon sa opäť stáča na juhozápad a južne od spomenutej obce ústi na okraji sústavy Jakubovských rybníkov, v nadmorskej výške cca , do Maliny.

</doc>
<doc id="109254" url="https://sk.wikipedia.org/wiki?curid=109254" title="Myjavská Rudava">
Myjavská Rudava

Myjavská Rudava je vodný tok na Záhorí, na území okresu Senica. Je to ľavostranný prítok Myjavy, má dĺžku 14 km a je tokom IV. rádu. 
Preteká severovýchodnou časťou Borskej nížiny, vzniká v Podmalokarpatskej zníženine severozápadne od obce Prievaly v nadmorskej výške cca , v oblasti močarísk a rašelinísk. 
Tečie najprv severovýchodným smerom okrajom borovicových lesov na ľavom brehu, obteká sústavu piatich rybníkov na tom istom brehu a preteká okolo horárne Rudava, pri ktorej priberá pravostranný prítok zo severozápadného úpätia Vápenkovej skaly (). Potom priberá pravostranný prítok od obce Cerová a pri samote Pustý Mlyn ďalší pravostranný prítok spod hradu Korlátka. Následne sa stáča na sever, sprava priberá Čierny potok () a pokračuje súbežne s korytom Myjavy na pravom brehu. 
Stáča sa na severozápad, tečie po Myjavskej nive, pri samote Horný Šranek priberá ľavostranný prítok spod kóty a vzápätí pri samote Mlyn na Lúkach opäť ľavostranný prítok z lokality Polesie Myjava. Napokon tečie v blízkosti osady Vyrúbaná na ľavom brehu a senického letiska na pravom brehu a juhozápadne od mesta ústi v nadmorskej výške do Myjavy.
Približne na úseku Myjavská Rudava tvorí hranicu medzi okresmi Malacky na ľavom (zároveň hranica VVP Záhorie) a Senica na pravom brehu.

</doc>
<doc id="109255" url="https://sk.wikipedia.org/wiki?curid=109255" title="Taktika spálenej zeme">
Taktika spálenej zeme

Taktika spálenej zeme je vojenská taktika aplikovaná najmä počas ústupových bojov, ustupujúcou stranou, prípadne pri taktike rýchlych nájazdov na nepriateľské územie s cieľom úplne a v čo možno najväčšej miere zlikvidovať všetko užitočné, čo by nepriateľ mohol využiť v ďalšom boji. Možno ju spájať s cieleným použitím mín a výbušných nástrah, ako aj partizánskou vojnou, ktorej cieľom je narúšať nepriateľské vojnové úsilie.
Aplikácia taktiky spálenej zeme.
Zvláštny dôraz pri aplikácii tejto taktiky je kladený na potraviny, vojenský materiál a vojenskú, hospodársku a dopravnú infraštruktúru. Obvykle býva používaná na opustenom území nepriateľa či neveľmi cenených spojencov, na vlastnom území alebo území dôležitých spojencov býva jej použitie obmedzené politickými a ekonomickými dôsledkami. V moderných vojnách je použitie taktiky spálenej zeme výrazne obmedzené. Spôsobuje to najmä branie ohľadov na medzinárodnú verejnú mienku ako aj rýchlosť modernej vojny, ktorá spravidla nedáva dostatok času na uskutočňovanie dokonalého spustošenia. K použitiu tejto taktiky sú viac náchylné nedemokratické režimy a diktatúry, ktorých vojenskí činitelia sa nemusia za spôsobené zločiny, ktoré aplikáciu taktiky spálenej zeme nezriedka sprevádzajú, zodpovedať širokej verejnosti.
Použitie taktiky spálenej zeme v dejinách.
Taktika spálenej zeme, alebo jej príbuzné taktiky, sú známe už zo staroveku. V tejto epoche sa sústredili snahy vojakov na likvidáciu potravín, úrody a prípadne aj významných vojenských stavieb. Útok uskutočnený vo vhodnej chvíli, ktorý zničil, alebo ukoristil úrodu ešte na poliach, vtedy znamenal, že obliehané mesta nebudú mať dostatok zásob potravín. Systematické plienenie vidieka navyše tento jav podporilo ešte i tým, že zaháňalo na útek vidiečanov, ktorí hľadali úkryt v opevnených mestách a ukracovali tak o zásoby tamojších obyvateľov. Ak mestá či pevnosti vydržali do zimy, ktorá často znemožnila vedenie vojny a tým prerušila akúkoľvek vojenskú činnosť, nemusel to byť pre útočníka nevyhnutne problém. Nepriateľ mohol odtiahnuť aj s ulúpenými zásobami a nechal mestá cez zimu hladovať. Na jar sa znovu vrátil odpočatý a k úspechu už obyčajne nechýbalo veľa. Ale proti tomu existovali účinné obranné protiopatrenia. Krajiny mali pohraničné oblasti relatívne riedko osídlené ale zväčša dobre chránené pevnosťami so silnými posádkami. Počas vážnej hrozby nepriateľského útoku sa všetka nezožatá úroda systematicky likvidovala, aby nepadla do rúk nepriateľa. Ten si obvykle tiež nemohol dovoliť beztrestne prechádzať jednotlivými oblasťami krajiny, bez toho aby bol napádaný z tyla mestami a pevnosťami, ktoré ešte neobsadil, neobliehal či nezničil. Ak sa útočník predsa pustil do obliehania musel počítať s tým, že v relatívne pustej krajine bolo potrebné potraviny dovážať zo zázemia.
Rovnakú podobu mala metóda spálenej zeme aj v stredoveku a v ranom novoveku. Jej aplikácia mala katastrofické následky pre civilné obyvateľstvo Európy v Tridsaťročnej vojne. V 18. a 19. storočí sa od nej začalo v európskom vojenstve upúšťať. Bolo to najmä v dôsledku predošlých neblahých skúseností s dopadom na civilné obyvateľstvo a hlavne hospodárstvo krajín. V prvej svetovej vojne sa používala taktika spálenej zeme hlavne v oblastiach predpolia obranných pozícií a zeme nikoho. V dôsledku nevýrazných pohybov frontovej línie v západnej Európe intenzívne zasiahla iba pohraničné územia Francúzska, Belgicka a Nemecka.
Počas druhej svetovej vojny taktiku spálenej zeme použili obidve bojujúce strany hlavne na východnom fronte. Táto nová forma kládla väčší dôraz na ničenie komunikácií a priemyslu. Pokiaľ to bolo technicky možné, uprednostňovala sa evakuácia priemyselného zariadenia aj robotníkov do zázemia. Zvláštny variant predstavuje taktika spálenej zeme v boji proti partizánom. Jej cieľom je úplne zničiť ich zázemie. Zlikvidovať alebo rozohnať obyvateľstvo, ktoré ich podporuje. V oblastiach kontrolovaných partizánmi zničiť akékoľvek vhodné obytné i neobytné budovy, ktoré môžu potenciálne slúžiť ako základne partizánov.
Neuvážené použitie tejto metódy boja mohlo a často aj malo strašné ďalekosiahle následky. Jej použitie nemeckými vojskami napríklad v Laponsku viedlo k tomu, že do tej doby skôr fingovaná vojna medzi bývalými spolubojovníkmi prerástla do zúrivého konfliktu.

</doc>
<doc id="109257" url="https://sk.wikipedia.org/wiki?curid=109257" title="Hodonský potok">
Hodonský potok

Hodonský potok je potok na Záhorí, v juhovýchodnej časti okresu Senica. Je to ľavostranný prítok Myjavy, meria 5 km a je tokom IV. rádu. 
Prameň.
Pramení v Malých Karpatoch, v podcelku Brezovské Karpaty, v doline Gašparová v nadmorskej výške približne 275 m n. m. 
Opis toku.
Tečie prevažne severozápadným smerom, na hornom toku sa esovito stáča a sleduje štátnu cestu č. 51 na pravom brehu. Následne vstupuje do severovýchodného výbežku Borskej nížiny, do podcelku Podmalokarpatská zníženina a zľava priberá krátky prítok zo severoseverovýchodného úpätia Mníška (423,2 m n. m.). Ďalej pokračuje výraznejšie rozšíreným korytom, z pravej strany priberá Zrubanský jarok (218,0 m n. m.), stáča sa západoseverozápadným smerom a tečie okrajom obce Jablonica. Tu priberá zľava prítok zo severozápadného svahu Mníška a ďalej sa stáča viac-menej na sever, pričom na pravom brehu obteká celú Jablonicu. Napokon sa stáča na severozápad, podteká železničnú trať Kúty – Trnava a západne od obce Jablonica ústi v nadmorskej výške cca 201,5 m n. m. do Myjavy.

</doc>
<doc id="109263" url="https://sk.wikipedia.org/wiki?curid=109263" title="Čierny potok (prítok Myjavskej Rudavy)">
Čierny potok (prítok Myjavskej Rudavy)

Čierny potok je potok na Záhorí, v juhovýchodnej časti okresu Senica. Je to pravostranný prítok Myjavskej Rudavy, meria 6,7 km a je tokom V. rádu. 
Prameň.
Pramení v Malých Karpatoch, v podcelku Brezovské Karpaty, východne od obce Rozbehy, na juhozápadnom svahu Lipového vrchu (418 m n. m.) v nadmorskej výške cca 370 m n. m. 
Opis toku.
Od prameňa tečie najprv severozápadným smerom územím CHKO Malé Karpaty, zľava priberá krátky prítok prameniaci severne od Rozbehov a vytvára výrazný oblúk vypnutý na západ. Ďalej pokračuje smerom na sever, opúšťa Malé Karpaty a vstupuje do Borskej nížiny, do podcelku Podmalokarpatská zníženina. Tu sprava priberá prítok z osady Dúbrava, podteká železničnú trať Kúty – Trnava, následne aj cestu II. triedy č. 501 a neďaleko obce Jablonica sa stáča na západ. Pokračuje vlniacim sa korytom, zľava priberá najprv Škrípik, potom podteká nedobudovaný úsek železničnej trate Zohor – Plavecký Mikuláš a opäť zľava priberá aj vodný kanál vznikajúci severovýchodne od obce Cerová, koryto sa esovito ohýba a tečie k ústiu na severozápad. Severne od obce Cerová sa v nadmorskej výške 196,9 m n. m. vlieva do Myjavskej Rudavy.

</doc>
<doc id="109264" url="https://sk.wikipedia.org/wiki?curid=109264" title="Hrudky (potok)">
Hrudky (potok)

Hrudky je potok na západnom Slovensku, ktorý preteká územím okresov Trnava a Senica. Je to ľavostranný prítok Rudavy, meria 8,6 km a je tokom IV. rádu. 
Prameň.
Pramení v Malých Karpatoch, v podcelku Pezinské Karpaty, juhozápadne od obce Buková v nadmorskej výške 
Opis toku.
Potok tečie od prameňa k ústiu veľkým oblúkom ohnutým na juh. Najprv tečie na západ, sprava priberá prítok spod Osečníka (406,9 m n. m.) a ďalšie tri krátke občasné prítoky spod Hrubého kamenca (404,8 m n. m.), ktoré ústia v lokalite chránených zamokrených lúk (PR Buková), následne vteká do vodnej nádrže Buková. Do nádrže ústi zľava prítok zo severného svahu Veterlína (723,5 m n. m.). Z priehrady vyteká potok západojuhozápadným smerom, pričom sa esovito stáča, prerezáva sa územím PR Kamenec s ochranou lesných spoločenstiev na triasových vápencoch a vzápätí mení smer toku postupne až na severozápad. Vstupuje do Borskej nížiny, do podcelku Podmalokarpatská zníženina a preteká obcou Plavecký Peter. Zľava ešte priberá krátky prítok z lokality Trávniky a severozápadne od spomenutej obce ústi v nadmorskej výške okolo do Rudavy.

</doc>
<doc id="109265" url="https://sk.wikipedia.org/wiki?curid=109265" title="Sološnický potok">
Sološnický potok

Sološnický potok je potok na Záhorí, preteká východnou časťou okresu Malacky. Je to pravostranný, najvýznamnejší prítok Rudavky, má dĺžku 9,6 km a je tokom V. rádu.
Prameň.
Pramení v Malých Karpatoch, v podcelku Pezinské Karpaty, v časti Biele hory, na juhovýchodnom svahu Vápennej (Roštúna; 752,2 m n. m.) v nadmorskej výške okolo 530 m n. m.
Opis toku.
Od prameňa tečie oblúkom na juh, zľava priberá prítok spod Bukovej hory (541,7 m n. m.), stáča sa na západ a priberá viaceré prítoky: sprava spod Vápennej, zľava z oblasti Hrubcovej, ďalší pravostranný spod Vápennej, zľava spod Bielej skaly (561,3 m n. m.), sprava spod Malej Vápennej (Malého Roštúna; 573,2 m n. m.), stáča sa na severozápad a ďalej priberá ľavostranný prítok spod sedla Skalka a spod Veľkého Petrklína (586,6 m n. m.). Následne vstupuje do Borskej nížiny, do podcelku Podmalokarpatská zníženina, na krátkom úseku (cca 1 km) sa vetví na dve ramená a preteká obcou Sološnica. Zľava priberá krátky prítok, za obcou koryto križuje niekoľko vodných kanálov, napokon vteká na územie Boru a severozápadne od obce Sološnica ústi v nadmorskej výške okolo 184,5 m n. m. do Rudavky.

</doc>
<doc id="109266" url="https://sk.wikipedia.org/wiki?curid=109266" title="Rudavka (prítok Rudavy)">
Rudavka (prítok Rudavy)

Rudavka je potok na Záhorí, vo východnej časti okresu Malacky. Je to ľavostranný prítok Rudavy, meria 11,6 km a je tokom IV. rádu. 
Prameň.
Pramení v Borskej nížine, pod kopcom Nad krúžkom (232,1 m n. m.), severne od obce Kuchyňa.
Opis toku.
Preteká podcelkom Podmalokarpatská zníženina najprv severozápadným smerom, sprava priberá upravený vodný tok (202,3 m n. m.) a stáča sa na severovýchod. Koryto križujú ďalšie vodné kanály, sprava priberá Vývrat, na ľavom brehu obteká sústavu siedmich rybníkov a preteká obcou Rohožník. Tu priberá Rohožnícky potok sprava a pokračuje po hranici VVP Záhorie viac severoseverovýchodným smerom. Následne priberá niekoľko pravostranných prítokov, bezmenný (187,6 m n. m.), Vajar, prítok z oblasti Huštákov a po vstupe do oblasti Boru aj Sološnický potok. Ďalej sa stáča na severozápad, preteká cez borovicové lesy, zľava ešte priberá dva krátke prítoky a juhovýchodne od obce Studienka, na území VVP Záhorie, ústi v nadmorskej výške 179,8 m n. m. do Rudavy.

</doc>
<doc id="109267" url="https://sk.wikipedia.org/wiki?curid=109267" title="Rohožnícky potok">
Rohožnícky potok

Rohožnícky potok je potok na Záhorí, vo východnej časti okresu Malacky. Je to pravostranný prítok Rudavky, meria 6,7 km a je tokom V. rádu. 
Prameň.
Pramení v Malých Karpatoch, v podcelku Pezinské Karpaty, v časti Biele hory, na severnom svahu Horného vrchu (643,1 m n. m.) v nadmorskej výške okolo 425 m n. m. 
Opis toku.
Od prameňa sa najprv oblúkom stáča na severozápad, zľava priberá krátky prítok a stáča sa na západ. Z ľavej strany priberá prítok zo severného svahu Vysokej (754,3 m n. m.), potom sprava z juhozápadného úpätia Veľkého Petrklína (586,6 m n. m.) a ďalší krátky prítok ľavostranný prítok pri horárni Baďura. Ďalej pokračuje na severozápad, vstupuje do Borskej nížiny, do podcelku Podmalokarpatská zníženina, tečie popri samote Olšákov, zľava priberá prítok (217,4 m n. m.) spod Vinohradov (272,7 m n. m.) a preteká obcou Rohožník. Na jej okraji sa v nadmorskej výške približne 194 m n. m. vlieva do Rudavky.

</doc>
<doc id="109268" url="https://sk.wikipedia.org/wiki?curid=109268" title="Vývrat">
Vývrat

Vývrat môže znamenať:

</doc>
<doc id="109269" url="https://sk.wikipedia.org/wiki?curid=109269" title="Vývrat (potok)">
Vývrat (potok)

Vývrat je potok v regióne Záhorie v severnej časti územia obce Kuchyňa a v severozápadnej časti územia obce Rohožník v okrese Malacky v Bratislavskom kraji. Nachádza sa hornou časťou toku v geomorfologickom celku Malé Karpaty v geomorfologickom podcelku Pezinské Karpaty a dolnou časťou toku v geomorfologickom celku Borská nížina v geomorfologickom podcelku Podmalokarpatská zníženina. Je pravostranným prítokom Rudavky. Od sútoku oboch zdrojníc po ústie do Rudavky má dĺžku , spolu s dlhšou zdrojnicou od prameňa dlhšej zdrojnice po ústie do Rudavky má dĺžku . Plošný obsah povodia má . Je vodným tokom V. rádu.
Vznik.
Vzniká sútokom dvoch zdrojníc v v lesnom extraviláne, v geomorfologickom celku Malé Karpaty v geomorfologickom podcelku Pezinské Karpaty, preteká cez les "Hubalová" a úpätím vrchu "Hubalová" s , ľavým brehom obmýva severovýchodné a severné úbočie vrchu "Vysoký Rajd" s , na území obcí Kuchyňa a Rohožník v okrese Malacky v Bratislavskom kraji. Severná zdrojnica pramení v lesnom extraviláne na území obce Kuchyňa v vo vzdialenosti 100 m od obecnej hranice medzi Kuchyňou a Rohožníkom, v tvorí ako pravostranná zdrojnica potoka Vývrat. Južná, kratšia, zdrojnica pramení tiež na území obce Kuchyňa v v lesnom extraviláne, od prameňa tečie severozápadoseverným smerom, podteká miestnu účelovú komunikáciu, priberá jediný bezmenný pravostranný prítok, pokračuje stále rovnakým smerom až k sútoku oboch zdrojníc kde v tvorí ako ľavostranná zdrojnica potoka Vývrat.
Opis toku.
Po vzniku (po sútoku oboch zdrojníc) v preteká lesným extravilánom územia obce Kuchyňa, tečie západným smerom a vytvára oblúk vypnutý na sever, v priberá bezmenný pravostranný prítok z južného a juhozápadného úpätia vrchu Vysoká s , v priberá bezmenný ľavostranný prítok z úpätia vrchu "Vysoký Rajd" s , v priberá ďalší bezmenný pravostranný prítok tiež z južného a juhozápadného úpätia vrchu "Vysoká" s , v priberá už tretí v poradí bezmenný pravostranný prítok z južného a juhozápadného úpätia vrchu "Vysoká" s , priberá ďalší pravostranný bezmenný prítok, v obmýva úpätie lesa "Vývrat", v priberá bezmenný pravostranný prítok z úpätia západného svahu vrchu "Bučková" s a zároveň vteká do poľnohospodárskeho extravilánu, preteká geomorfologickým podcelkom Podmalokarpatská zníženina, priberá ľavostranný bezmenný krátky prítok, pravým brehom obteká dva rybníky a následne v napája vodnú nádrž Vývrat cez ktorú prebieha hranica medzi obcami Kuchyňa a Rohožník, opúšťa územie obce Kuchyňa a vteká na územie obce Rohožník, pokračuje severným smerom, v západne od intravilánu obce Rohožník ústi do Rudavky ako jej pravostranný prítok. Potok "Vývrat" nemá významnejšie prítoky.
Pôvod názvu.
Motivantom názvu vodného toku "Vývrat" na území obcí Kuchyňa a Rohožník v období pomenovacieho procesu bol názov lesa "Vývrat" prípadne názov samoty - horárne "Vývrat", cez územie ktorých vodný tok preteká. Pôvodným významom motivanta bola "topografická lokalita s charakteristickým výskytom vyvráteného a vyvaleného stromového porastu". Z jedného z týchto dvoch toponým bol prenesený názov do pozície hydronyma a tým bolo utvorené jednoslovné hydronymum v podobe "Vývrat" ako súčasť veľmi početnej skupiny názvov v slovenskej toponymii, najmä v hydronymii. Názov vodného toku "Vývrat" bol štandardizovaný v roku 1978. V priestore slovenskej hydronymie potokov hydronymum "Vývrat" nie je jedinečným hydronymom (máj 2022), máme aj homonymné hydronymum Vývrat.

</doc>
<doc id="109270" url="https://sk.wikipedia.org/wiki?curid=109270" title="Pernecký potok">
Pernecký potok

Pernecký potok je potok na Záhorí, na území okresu Malacky. Je to ľavostranný prítok Perneckej Maliny, meria 9,4 km a je tokom V. rádu.
Prameň.
Pramení v Malých Karpatoch, v podcelku Pezinské Karpaty, v časti Kuchynská hornatina, na severnom svahu vrchu Konské hlavy () v nadmorskej výške cca 
Opis toku.
Najprv tečie na sever, sprava priberá prítok z oblasti Zachelovej a následne ďalší spod sedla Baba (). Stáča sa na severozápad, preteká Podbanskou dolinou, preteká popri rekreačnej osade a zľava priberá Michalov jarok, prítok spod Gašparovej (). Ďalej tečie západoseverozápadným smerom, sprava priberá prítok spod Čmeľka (), zľava ďalší prítok spod Gašparovej a preteká obcou Pernek. Z pravej strany priberá Kostolný potok a vteká do Borskej nížiny, do podcelku Podmalokarpatská zníženina. Z ľavej strany priberá prítok, vzápätí časť vody odteká do oblasti Perneckých vŕškov a hlavné koryto pokračuje na severoseverovýchod. Už na území VVP Záhorie sa neďaleko vojenského letiska Kuchyňa vlieva v nadmorskej výške okolo do Perneckej Maliny.

</doc>
<doc id="109271" url="https://sk.wikipedia.org/wiki?curid=109271" title="Pernecká Malina">
Pernecká Malina

Pernecká Malina je potok na Záhorí, na území okresu Malacky. Je to ľavostranný prítok Maliny, má dĺžku 10,824 km, plochu povodia 42,457 km² a je tokom IV. rádu. 
Prameň.
Pramení v Malých Karpatoch, v podcelku Pezinské Karpaty, v časti Kuchynská hornatina, na severozápadnom svahu Červeného kopčeka (551 m n. m.) v nadmorskej výške okolo 448 m n. m. 
Opis toku.
Od prameňa tečie najprv na severozápad, vstupuje do Borskej nížiny, do podcelku Podmalokarpatská zníženina a stáča sa na západ. Sprava priberá prítok z podhoria Malých Karpát a následne významnejší ľavostranný Furtský potok (207,2 m n. m.). Pokračuje v blízkosti osady Nový Dvor, vstupuje na územie VVP Záhorie a podteká letovú dráhu vojenského letiska Kuchyňa. Stáča sa na severozápad, zľava priberá Pernecký potok, pokračuje oblasťou borovicových lesov a napája Prvý rybník. ďalej sa koryto výrazne vlní, až po vtok do Druhého rybníka, do ktorého sprava ústi Kuchynská Malina. Odtiaľ potom tečie viac-menej na sever a v nadmorskej výške okolo 182,5 m n. m. ústi do Tretieho rybníka, vybudovaného na Maline.

</doc>
<doc id="109272" url="https://sk.wikipedia.org/wiki?curid=109272" title="Porec">
Porec

Porec je potok na Záhorí, v severnej časti okresu Malacky. Je to ľavostranný prítok Lakšárskeho potoka, meria 8,7 km a je tokom V. rádu. 
Preteká Borskou nížinou, pramení v podcelku Bor, v lokalite Na lúčkach v nadmorskej výške okolo 179 m n. m. Tečie západným smerom, zľava priberá krátky prítok, na pravom brehu obteká osadu Šišulákov mlyn a z pravej strany priberá prítok (157,1 m n. m.) z oblasti Panského. Pokračuje cez Záhorské pláňavy, južným okrajom obce Závod, tu priberá pravostranný prítok z lokality Za Hlbokou mlákou. Ďalej preteká územím NPR Abrod cez slatinné a močiarne biocenózy s hniezdiskami vodného vtáctva. Severozápadne od obce Veľké Leváre ústi na okraji Dolnomoravskej nivy, v nadmorskej výške okolo 150 m n. m., do Lakšárskeho potoka.

</doc>
<doc id="109273" url="https://sk.wikipedia.org/wiki?curid=109273" title="Suchý potok (prítok Maliny)">
Suchý potok (prítok Maliny)

Suchý potok je potok na Záhorí, preteká územím okresu Malacky. Je to ľavostranný prítok Maliny, má dĺžku 17,774 km, plochu povodia 37,835 km² a je tokom IV. rádu. Na hornom toku napája najprv malú bezmennú vodnú nádrž a ďalej tiež vodnú nádrž Lipníky. Na styku Malých Karpát a Borskej nížiny bola vybudovaná vodná nádrž Lozorno.
Prameň.
Pramení v Malých Karpatoch na juhovýchodnom svahu Korenca (521,7 m n. m.) v nadmorskej výške okolo 430 m n. m.
Opis toku.
Potok tečie najprv na severozápad, potom vytvára výrazný oblúk vypnutý na severovýchod, ďalej pokračuje na západ, za obcou Lozorno tečie krátko na sever a po pribratí Ondriašovho potoka smeruje na západ
"Geomorfologické celky:" 1.Malé Karpaty, podcelok Pezinské Karpaty, časť Stupavské predhorie, 2.Borská nížina, podcelky Podmalokarpatská zníženina a Záhorské pláňavy
"Prítoky:" sprava z južného úpätia Spáleniska (503,5 m n. m.), zo severovýchodného svahu Spáleniska, spod Banského (531,1 m n. m.), Čertov jarok, prítok spod Líp (472,2 m n. m.), Ondriašov potok a zľava prítok z oblasti Lintáv
"Ústie:" do Maliny severozápadne od obce Zohor v nadmorskej výške okolo 143 m n. m.
"Obce:" osada Nový Mlyn, Lozorno
Prietok.
Priemerné mesačné prietoky sú veľmi podobné severnejšej Močiarke, s dažďovo-snehovým, nerovnomerným režimom odtoku vody. V ústí (stanica Zohor) má potok najväčší prietok v marci a najmenší v októbri. 

</doc>
<doc id="109276" url="https://sk.wikipedia.org/wiki?curid=109276" title="Bitka desiatich kráľov">
Bitka desiatich kráľov

Bitka desiatich kráľov je konflikt opísaný v Siedmej mandale Rigvédy (hymnus 18, 33 a 83.4-8), kde kráľ Sudas okolo roku 1500 pred Kr. porazil útočiacich kráľov Puru v Pandžábe. 
K. F. Geldner vo svojom preklade Rigvédy z roku 1951 považuje tieto texty za „zjavne založené na historickej udalosti“, hoci sa nezachovali žiadne ďalšie historické zápisky.

</doc>
<doc id="109277" url="https://sk.wikipedia.org/wiki?curid=109277" title="Studená voda (prítok Lakšárskeho potoka)">
Studená voda (prítok Lakšárskeho potoka)

Studená voda je potok na Záhorí, v západnej časti okresu Senica. Je to pravostranný prítok Lakšárskeho potoka, má dĺžku 6,7 km a je tokom V. rádu.
Prameň.
Pramení na Borskej nížine, v podcelku Lakšárska pahorkatina, západne od obce Lakšárska Nová Ves, v nadmorskej výške okolo 190 m n. m.
Opis toku.
Najprv tečie západným smerom oblasťou borovicových lesov, vteká do vodnej nádrže Horná Studená Voda, kde zľava ústi umelé bočné rameno Lakšárskeho potoka, na južných brehoch vznikla chatová osada Tomky. Následne vteká do vodnej nádrže Dolná Studená Voda, preteká územím Záhorských pláňav a postupne sa stáča na juhozápad. Západne od osady Húšky sa v nadmorskej výške 155,2 m n. m. vlieva do Lakšárskeho potoka.

</doc>
<doc id="109280" url="https://sk.wikipedia.org/wiki?curid=109280" title="Heterarchia">
Heterarchia

Heterarchia je sieť prvkov, ktoré majú spoločný cieľ a v ktorej je každý z prvkov na rovnakej „horizontálnej“ pozícii, má rovnakú silu a autoritu, rovnaký hlas. Heterarchia môže byť nezávislá alebo ako časť (jedna úroveň) hierarchie. Každá úroveň hierarchického systému je zložená z heterarchie rovnakých prvkov. 
Hierarchia aj heterarchia predstavujú rôzne typy sieťových štruktúr, ktoré umožňujú rôzne stupne prepojenosti. V hierarchii môže byť každý prvok spojený s najviac jedným nadriadeným prvkom a s niekoľkými podriadenými prvkami. V heterarchii môže byť prvok spojený s ktorýmkoľvek iným prvkom bez toho, aby na to potreboval oprávnenie od iného prvku.
V spoločenskom význame heterarchia poskytuje rozhodovacie právomoci všetkým zúčastneným, kým hierarchia poskytuje viac moci a práv vyššie umiestneným členom štruktúry.
V heterarchickej štruktúre sa väčšie množstvo informácií spracováva účinnejšie ako v hierarchickej štruktúre. Príkladom potenciálnej efektivity heterarchie môže byť napríklad prudký nárast heterarchického projektu Wikipedia v porovnaní s projektom Nupedia, ktorej rast sa zastavil. Heterarchia postupne víťazí nad hierarchiou v komplexnosti a v krivke rastu.
Heterarchická sieť môže byť použitá na vysvetlenie princípu neurónových sietí alebo demokracie. 
Termín heterarchia sa používa v súvislosti s konceptmi holónov a holarchie.
Heterarchia je jedným z princípov zámerne budovanej komunity.
Vznik pojmu.
Pojem heterarchia bol prvýkrát použitý Warrenom St. McCullochom v roku 1945 vo vedeckom článku “Heterarchia hodnôt stanovená na topológii nervových sietí”. Kde vysvetľuje spôsob fungovania neurónov v štruktúre bez nadriadených prvkov. Odvtedy sa termín “heterarchia” používa ako komplementárny pojem k hierarchii.
Dnes je tento termín znovu objavený po stránke organizačnej teórie. Takéto štuktúry sú pozorovaťeľné v žijúcich systémoch ako organizmy, alebo v sociálnych systémoch ako postindustriálne spoločnosti.

</doc>
<doc id="109283" url="https://sk.wikipedia.org/wiki?curid=109283" title="Hanzel (priezvisko)">
Hanzel (priezvisko)

Hanzel je slovenské priezvisko. Najčastejšie je v Žiline, Terchovej, Bratislave a Žiari nad Hronom.
Známi nositelia.
Pozri v článku Hanzel.

</doc>
<doc id="109285" url="https://sk.wikipedia.org/wiki?curid=109285" title="Pandžáb (historické územie)">
Pandžáb (historické územie)

 
Pandžáb (doslova "päťriečie"; anglicky Punjab, gurmukhí: ਪੰਜਾਬ, dévanágarí: पंजाब, šahmukhí: پنجاب) je historické územie rozdelené dnes medzi pakistanskú provinciu Pandžáb a indické štáty Pandžáb, Harijána a Himáčalpradéš a zväzové teritórium Čandígarh. Jeho historickou metropolou bolo mesto Láhaur v dnešnom Pakistane. 

</doc>
<doc id="109287" url="https://sk.wikipedia.org/wiki?curid=109287" title="Hegesias">
Hegesias



</doc>
<doc id="109290" url="https://sk.wikipedia.org/wiki?curid=109290" title="Trnové">
Trnové

Trnové je mestská časť Žiliny. Leží asi 5 km juhovýchodne od mesta. Susedí so Žilinou, na východe s mestskou časťou Mojšova Lúčka a s obcami Stráňavy, Višňové a Rosina. Žije tu 2 621 obyvateľov (stav k 30.6.2023).
Dejiny.
Spomína sa v roku 1393 ako Possessio Tarno (Dŕžava Trnové). Z tohto obdobia je aj názov Tharnow, z roku 1474 Thernowe a 1598 Trnowe a od roku 1951 Trnové pri Žiline. Obec patrila pod lietavské panstvo. Obyvateľstvo sa zaoberalo chovom oviec, včelárstvom a hrnčiarstvom. Obec používala nedatovanú pečať, v strede mala jednoposchodovú kostolnú vežu s baňatou strechou a ukončenú hrotom. V 18. storočí mala 56 domov a 423 obyvateľov a v 20. storočí už 432 domov a 1936 obyvateľov. V roku 1970 sa pripojila k Žiline.
Poloha.
Potočná radová dedina sa rozkladala pozdĺž cesty a potoka Trnovka. Neskoršie v hornej časti pribudla aj druhá ulica a vytvorila sa súvislá zástavba. Radová výstavba pokračovala z obce pozdĺž cesty vedúcej do Žiliny a postupne sa spojila s časťou Rosinky. Vznikla tak súvislá zástavba, ktorá sa tiahne od centra Žiliny cez Celulózku a Rosinky (susediace so sídliskom a mestskou časťou Vlčince) až do Trnového.
Vybavenosť.
V Trnovom je základná škola s materskou školou, kultúrny dom, pamätník obetiam vojny, drevený Kostol sv. Juraja, Kostol sv. Cyrila a Metoda a ako bývalá obec má vlastný cintorín. V kultúrnom dome je umiestená pobočka Žilinskej knižnice. Trnové sa v druhej polovici 17. storočia oddelilo od Višňového a stalo sa fíliou obce Rosina. Od 1. júla 2003 je Trnové samostatná rímskokatolícka farnosť.
Pamiatky.
Najvýznamnejšou historickou pamiatkou je drevený kostol. Gotický Kostol svätého Juraja je najzápadnejšie situovaná drevená sakrálna stavba na Slovensku. Stojí uprostred cintorína a tvorí s okolitou prírodou veľmi krásny harmonický celok. Kostol sv. Juraja bol postavený na prelome 15. a 16. storočia, v období neskorej gotiky.
Rozvojové aktivity.
1. marca 2010 sa v Trnovom a Rosinkách začala výstavba kanalizácie, koniec výstavby je naplánovaný na 29. februára 2012. Celkové náklady na stavbu sú v hodnote 6 297 185,15 €. Projekt je financovaný z Kohézneho fondu Európskej únie.
Doprava.
Mestskú hromadnú dopravu zabezpečuje Dopravný podnik mesta Žiliny s.r.o., autobusovou linkou číslo 24 v pracovných dňoch aj počas víkendu. 

</doc>
<doc id="109303" url="https://sk.wikipedia.org/wiki?curid=109303" title="Fotografický aparát">
Fotografický aparát

Fotografický aparát (iné názvy: fotografický prístroj, hovorovo fotoaparát, fotokamera, zriedkavo kamera, fotografická kamera, fotograf) je opticko-mechanické zariadenie slúžiace na vytváranie fotografií pomocou svetla.
Základom fotoaparátu je uzavretá svetlotesná komora s otvorom vybaveným šošovkami, ktorý sa nazýva objektív. V momente, keď je stlačená spúšť, uzávierka sa na určitý čas otvorí a umožní svetlu vniknúť dovnútra komory. V jej vnútri sa vždy nachádza určitý druh svetlocitlivej záznamovej vrstvy (film, polovodičové snímacie prvky), na ktorú dopadajúce svetlo kreslí obraz. Miesto, kam dopadá toto svetlo sa nazýva matnica.
Základné termíny spojené s fotoaparátom.
Uzávierka.
Dôležitým prvkom fotoaparátu je uzávierka, ktorej hlavnou úlohou je brániť dopadu svetla na citlivú vrstvu vo chvíli, keď sa nefotografuje. Dĺžka otvorenia uzávierky pri expozícii má tiež vplyv na snímku. Čím dlhšie je uzávierka otvorená (tento interval sa nazýva expozičný čas), tým viac svetla dopadne na citlivú vrstvu. Súčasne ale dlhší čas expozície spôsobuje pohybovú neostrosť, ktorá vyzerá ako rozmazanie objektov v smere ich zdanlivého pohybu voči fotoaparátu. Krátky expozičný čas naopak dokáže zachytiť i veľmi rýchle deje alebo iba jeden krátky okamih. Za najdlhší expozičný čas umožňujúci odfotografovať nepohnuté snímky z ruky sa považuje recipročná hodnota ohniskovej vzdialenosti použitého objektívu. Pri bežnom objektíve s ohniskom je tento čas 1/50 sekundy, no tento čas je už kritický, pretože pri ňom môže dôjsť k viditeľnej neostrosti i v dôsledku nepatrného pohybu fotografa.
Clona a ohnisková vzdialenosť.
Otvor pre vstup svetla do tmavej komory fotoaparátu je v dnes bežne vyrábaných fotoaparátoch vybavený irisovou clonou, umožňujúcou meniť jeho priemer a tým ovplyvňovať množstvo vnikajúceho svetla. Následkom týchto zmien je možné manipulovať s výslednou svetlosťou fotografovanej scény.
Medzi dôležité parametre fotoaparátov patrí tiež ohnisková vzdialenosť a svetelnosť. Od ohniskovej vzdialenosti závisí, aký veľký sa z určitej vzdialenosti premietne výsledný obraz na matnicu, a teda aj to aký veľký bude na výslednej fotografii. Svetelnosť objektívu informuje o množstve svetla, ktoré je prepustené na matnicu pri plnom otvorení clony.
Expozícia.
Základný princíp fotoaparátu, ktorý ho odlišuje od camery obscury je, že obraz je určitým spôsobom zaznamenaný. Presné množstvo svetla, ktoré je potrebné na zachytenie obrazu je závislé od veľkosti otvoru clony a expozičného času. Aby bol výsledný obraz optimálne osvetlený, je potrebné presné množstvo svetla. Čím je viac clona uzavretá, tým cez otvor preniká menej svetla a svetlocitlivú vrstvu je následne potrebné osvetľovať dlhšie. Naopak zväčšenie tohto otvoru skracuje potrebný čas osvetlenia. Súčasné fotoaparáty buď vyhodnocujú mieru osvetlenia a sami nastavujú optimálnu hodnotu parametrov clony a expozičného času, alebo majú pevnú clonu a korigujú iba čas expozície. Zariadenie, ktoré meria a vyhodnocuje množstvo svetla na fotografovanej scéne sa nazýva expozimeter. Moderné fotoaparáty majú expozimeter zväčša priamo zabudovaný vnútri.
Teoreticky je výsledný obraz závislý od vhodnej kombinácie veľkosti clony a expozičného času. To znamená, že tento výsledok má byť konštantný za akýchkoľvek svetelných podmienok, ak je vzhľadom na množstvo dopadajúceho svetla zvolený správny expozičný čas. To však platí v širokom rozmedzí expozičných časov iba pri čiernobielej fotografii. Pri svetlocitlivom materiáli, ktorý reaguje na široké spektrum farieb, spôsobuje dlhá expozícia farebný posun. To je do určitej miery možné kompenzovať použitím vhodných fotografických filtrov alebo vhodného fotografického materiálu. Pri digitálnej fotografii je možné farebný posun dodatočne ošetriť pomocou softvéru.
Citlivosť, rozlišovacia schopnosť a šum.
Jedným z technických predpokladov dobrej fotografie je správna expozícia. Tá je v praxi podmienená správnym nastavením clony a expozičného času, ktoré však musia zodpovedať citlivosti svetlocitlivej vrstvy, na ktorú sa fotografuje. Citlivosť je vo všeobecnosti nepriamo úmerná expozícii, teda čím je citlivosť fotografického materiálu väčšia, tým menší čas a väčšiu clonu je potrebné použiť. Citlivý fotografický materiál je potrebný pre fotografovanie za zlých svetelných podmienok a najmä v noci. Citlivosť sa vyjadruje v štandardizovaných jednotkách, zväčša stupňoch, ktoré rastú logaritmicky. Medzi najčastejšie používané jednotky vyjadrujúce mieru citlivosti fotografického materiálu patrila československá stupnica ČSN, ktorá bola zhodná s DIN. Alebo sovietska GOST zhodná s medzinárodnou ASA, ktorá je dnes známa ako štandard ISO.
Rozlišovacia schopnosť fotografického materiálu, je schopnosť zachytiť čo najmenšie podrobnosti a detaily za optimálnych podmienok. Kým v ére počítačov a digitálnej fotografie sa zvykne označovať počtom pixelov, čiže najmenších obrazových bodov, pri klasickej fotografii vyjadruje množstvo čiar viditeľných na diapozitívu alebo negatívu pomocou mikroskopu.
Zatiaľ čo sa zrnitosť pri klasickej fotografii bežne prejavovala iba pri veľkých zväčšeninách alebo nekvalitnom fotografickom materiáli, moderná digitálna fotografia s kremíkovými snímacími senzormi CCD, CMOS či Foveon X3 je podstatne menej dokonalá. Táto nedokonalosť sa prejavuje ako elektronický šum – drobné odchýlky nameraných hodnôt v jednotlivých snímacích prvkoch oproti skutočnosti. Šum rastie so zníženou mierou osvetlenia. Má naň však vplyv nielen rastúca teplota snímacích elementov, ale aj ich fyzická veľkosť. Vyššia teplota ovplyvňuje štruktúru kremíkových snímacích elementov a tým aj nimi namerané hodnoty, takže s rastúcou teplotou sa chyby tvoriace šum vyskytujú častejšie. Fyzická veľkosť jednotlivých najmenších snímacích prvkov polovodičových svetlocitlivých snímačov má vplyv na celkový šum pri prepočítavaní ich signálu a utváraní celkového obrazu. Preto snímacie čipy, ktorých „pixely“ sú fyzicky väčšie podávajú menej zašumený obraz ako snímacie čipy, ktorých elementy sú menšie. Súčasný vývoj digitálnych fotoaparátov speje k zmenšovaniu snímacích elementov, ktoré podávajú obraz s vyššou mierou digitálneho šumu, ale na druhej strane sú zdokonaľované aj algoritmy na jeho odstránenie.
Dynamický rozsah.
Každá fotografovaná scéna má svoje najtmavšie a najjasnejšie miesto. Ak rozdiel jasu ktorýchkoľvek dvoch rôzne jasných bodov nazývame kontrast, potom rozdiel jasu najjasnejšieho a najtmavšieho bodu na scéne sa nazýva dynamický rozsah. Fotoaparát však nemožno pri nastavovaní správnej expozície scény, ktorá zahŕňa jasne osvetlené i tmavé miesta nastaviť tak, aby exponoval správne tmavé i jasné miesta. V takom prípade je dôležitá schopnosť svetlocitlivej vrstvy zaznamenať čo najväčší dynamický rozsah v čo najväčšej miere. V tom zatiaľ stále vedú pred digitálnymi aparátmi klasické fotoaparáty.
Dejiny.
Prvé základy fotografie možno hľadať už v dielach Aristotela, ktorý okolo roku 350 pred Kr. opísal princíp camery obscury. Po ňom sa optickými princípmi ako aj ich praktickým použitím zaoberal v 11. storočí napríklad Abu Ali Alhazen či v 15. storočí Leonardo da Vinci. Veľký krok k prvým fotografiám boli tiež optické pokusy Isaaca Newtona a zistenia G.B. Beccaria, ktorý roku 1757 objavil citlivosť chloridu strieborného na svetlo.
Jozef Nicéphore Niépce so svojim bratom Claudiom, v roku 1793 boli prví, kto skombinovali použitie optického zariadenia – camery obscury a látok citlivých na svetlo. V roku 1816 spolu skonštruovali prvý jednoduchý fotoaparát so šošovkou a pokúšali sa o prvé fotografie. Medzitým vypracoval T.V. Grotthuss teóriu chemických reakcií na svetlo. Nicéphore Niépce 16. septembra 1824 vytvoril prvú fotografiu. O dva roky neskôr sa mu už podarilo vytvoriť stálejšiu fotografiu na bázi cínovej doštičky pokrytej vrstvou asfaltu. Tomuto procesu v tej dobe vravel heliografia. V ďalších rokoch Niépce uzavrel dohodu o spolupráci s ďalším priekopníkom fotografie Louisom Daguerreom. Daguerre v roku 1835 objavil spôsob ako možno vyvolať obraz zachytený na postriebrenej doštičke pomocou ortuťových pár. O ďalšie dva roky sa Daguerreovi podarilo tento obraz ustáliť pomocou roztoku kuchynskej soli, to bol záverečný objav, ktorý konečne umožnil vtedajšiu fotografiu prezentovať verejne. Trvalo však ešte ďalšie dva roky zdokonaľovania a poznávania, kým Doguerre a Niépceho syn svoj objav zverejnili. Citlivosť dosiek s jodidom strieborným už bola taká veľká, že bolo možné používať expozičný čas 1/70 sekundy, ten za bežných svetelných podmienok umožňuje fotografovanie aj pomalšie sa pohybujúcich predmetov. Tieto procesy však boli stále nedokonalé, obrazy boli zrkadlovo otočené, nedali sa rozmnožovať a boli náchylné na poškriabanie. Prvé fotografické prístroje sa skladali z dvoch do seba zapadajúcich debničiek, v ktorých bol pevne vmontovaný objektív. Prvý Dogguerrov objektív bol vyrobený v parížskej dielni Giroux. Iné fotoaparáty, ako napr. de Seguirov mali objektív a matnicu spojenú pomocou koženého skladacieho mechu. V tej istej dobe doplnil Charles Cehevalier k fotografickému prístroju systém šošoviek, ktorý odstraňoval farebnú chybu – tzv. achromatický objektív. Podobne ako Niépce a Grotthuss sa problematikou v tej istej dobe zaoberal nezávisle od nich William Henry Fox Talbot, ten v roku 1839 prišiel na spôsob ako získané obrázky rozmnožovať procesom negatív – pozitív. Tabot však zatiaľ zhotovoval negatívy na papier, ktorý neskôr napustil parafínom aby sa stal priehľadným. Až tento papier potom presvietil aby získal pozitívny obraz, to však spôsobovalo, že na výslednej fotografii zostala viditeľná aj štruktúra papiera negatívu, čím sa znižovala ostrosť fotografií. Tento proces sa stal známy ako talbotypia. V tomto období sa slovenský vedec pôsobiaci v Budapešti a Viedni Jozef Maximilián Petzval zaoberal optickými vlastnosťami rôznych druhov skiel a vytvoril prvý vysokosvetelný objektív s ohniskovou vzdialenosťou a svetelnosťou 1:3.5. Tento objektív neskôr začala s úspechom predávať firma Voigtländer.
V roku 1847 Niepceho vnuk Claude Felix Abel Niépce zdokonalil talbototypiu, tak že namiesto papierového podkladu pre negatív používal sklenenú dosku, na ktorej bolo nanesené vaječné bielko s jodidom draselným. Vývojkou bola kyselina galová. Podobný proces vynašiel i Angličan F.S. Archer v roku 1857. V tej istej dobe objavil škótsky fyzik James Clerk Maxwell, že každú farbu možno získať z troch základných farieb – červenej, zelenej a modrej. Cez takto sfarbené filtre zhotovil tri diapozitívy, ktoré premietol súčasne na bielu plochu do jedného obrazu a získal tak farebný obraz.
Významným pokrokom pre fotografiu bolo použitie bromidu strieborného – na svetlo najcitlivejšej soli, s ktorým začal v roku 1871 Richard Leach Maddox. K tomuto objavu sa pripojili aj ďalšie, keď Hermann Wilhelm Vogel a viacerí ďalší vedci objavili nové organické farbivá, s pomocou ktorých sa podarilo zvýšiť farebnú citlivosť fotografického materiálu. V roku 1866 založil v meste Jena Friedrich otto Schott sklárne na výrobu optického skla. V tom istom meste už 20 rokov sídlila dielňa Carla Zeissa na výrobu objektívov. V 80. rokoch vzniklo mnoho dôležitých objavov, bola to jednak štrbinová uzávierka, ktorú v rovnakej dobe vynašli S.A. Jurkovskij a O. Anschütz ako aj elastický celuloidový materiál, ktorý si dal patentovať Hannibal Goodwin a neskôr sa začal používať ako podklad pre citlivý negatívny materiál. Ako prvá s ním prišla na trh americká firma Estman Kodak, tá roku 1888 prišla s celuloidovým filmom navinutým na cievke vo fotoaparáte, ktorý mohol na 1 film urobiť 100 snímok. Čoskoro sa začal veľký rozvoj nielen týchto nových fotografických materiálov, ktorý priniesol zlepšovanie ich vlastností, ale umožnil aj vznik kinematografie, keď v roku 1896 bratia Auguste a Louis Lumière patentovali prístroj na zachytávanie pohyblivého obrazu. Vo fotografickej chémii malo veľký význam dielo rakúskeho profesora J.M. Edera, ktorý vo Viedni založil aj odbornú školu.
Tesne pred prvou svetovou vojnou prišiel nemecký mechanik Oskar Barnack s prvým prístrojom malého formátu, ktorý začala vyrábať roku 1913 firma Leitz pod názvom Leica (Leitz Camera), išlo o prvé fotoaparáty používajúce neskôr veľmi rozšírený film. V tomto období priekopník farebnej fotografie S.M. Prokudin-Gorskij na základe dávnejších Maxwellovych pokusov vytvoril vlastný fotoaparát, ktorý umožňoval vytvárať farebné snímky.
Koncom 20. rokov firma Franke &amp; Heidecke priniesla na trh dvojoké zrkadlovky stredného formátu. Objavili sa tiež nové kvalitné objektívy Doppel-Plasmat, Ernostar, Kino-Plasmat, ale hlavne Sonnar a Tessar firmy Zeiss a Elmar firmy Leitz.
V roku 1935 nastal prelom vo farebnej fotografii, keď firma Kodak uviedla na trh prvý inverzný farebný film Kodachrome a o rok neskôr ďalší označený Agfacolor. Rozvoj farebného filmu sa však naplno začal až po druhej svetovej vojne.
V 70. rokoch prišla firma Polaroid s fotoaparátom pre okamžitú fotografiu Polaroid SX-70, ktorý vytvorené snímky sám vyvolával na špeciálny papier so svetlocitlivým materiálom, ustaľovačom aj vývojkou.
V druhej polovici 20. storočia začal vývoj digitálnej fotografie, najprv hlavne na vedecké účely. Prvý digitálny fotoaparát vyrobil Steven Sasson pracovník firmy Eastman Kodak. Prvú snímku aparát vyhotovil v decembri 1975. Prístroj používal svetlocitlivý snímač CCD vyvinutý firmou Fairchild Semiconductor v roku 1973. Rozlíšenie čiernobieleho obrazu bolo 0,1 megapixela. S digitálnym záznamom svetla laborovali v nasledujúcom období viaceré veľké firmy ako Sony, či Canon.
Prvým použiteľným digitálnym fotoaparátom bol Fuji DS-1P z roku 1988, ktorý zaznamenaný obraz nahrával na 16 MB pamäť, ktorá musela byť neustále napájaná elektrickým napätím. Stále však išlo o veľmi drahé a komplikované prístroje. Vývoj digitálnych fotoaparátov v tej dobe urýchlil vznik štandardov JPEG a MPEG. V roku 1991 prišiel Kodak na trh s prvou digitálnou zrkadlovkou Kodak DCS-100. Mala rozlíšenie 1,3 megapixela a len samotný senzor stál v tej dobe 13 000 amerických dolárov.
Prvý digitálny fotoaparát vybavený LCD displejom na zadnej strane, pre prezeranie vyhotovených snímok bol Casio QV-10 z roku 1995. Prvý aparát, ktorý používal polovodičovú pamäť CompactFlash bol o rok starší Kodak DC-25. Výhoda digitálnej fotografie, najmä pre amatérov bola evidentná. Nebolo potrebné vyvolávať celý film, fotograf si mohol prezrieť záber ihneď po odfotení na displeji, nepodarené snímky vymazať prípadne okamžite zopakovať.
V roku 1996 sa na trhu objavila technológia Advanced Photo System (APS). Nový systém mal zjednodušiť a vylepšiť klasickú analógovú fotografiu, no vo vzrastajúcej konkurencii čoraz lepších digitálnych fotoaparátov neobstál.
V roku 2000 americká firma Foveon Inc. predstavila novinku CMOS senzor Foveon X3, ktorý je podstatne dokonalejší ako ostatné dovtedy používané snímače. Dodnes bol tento však snímač použitý hlavne v digitálnych zrkadlovkách firmy Sigma.
V roku 2002 firma Contax prišla na trh s prvým full frame digitálnym fotoaparátom Contax N Digital, ktorý mal snímač široký .

</doc>
<doc id="109305" url="https://sk.wikipedia.org/wiki?curid=109305" title="Bitka pri meste Opis">
Bitka pri meste Opis

Bitka pri meste Opis sa odohrala v na začiatku októbra roku 539 alebo 538 pred Kr., (iný údaj uvádza koniec septembra 539 pred Kr.). Armády Kýra II. Veľkého pod vedením Gubarua, guvernéra Gutie, zaútočili na mesto Opis na Rieke Tigris a porazili menšie povstanie Babylončanov. Dobytím Opisu získala Perzia kontrolu nad rozsiahlym systémom kanálov Babylonie.

</doc>
<doc id="109307" url="https://sk.wikipedia.org/wiki?curid=109307" title="Nabonid">
Nabonid

Nabonid (po akkadsky Nabú-na'id) bol posledný kráľ samostatného novobabylonského štátu. Vládol od roku 556 do 539 pred Kr..
Pôvod a vzostup.
Nakoľko je v súčasnosti známe, nepochádzal z kráľovského rodu. Jeho matka bola kňažnou mesačného boha Sína v Harrane. Na trón ho pravdepodobne dosadili priaznivci z kňazských a úradníckych kruhov po zavraždení mladého kráľa Lábaši-Marduka. Pokračoval vo výbojoch do Sýrie (554 - 553 pred Kr.) hlavne v oblasti Edómu a Chamátu.
Náboženstvo.
Pravdepodobne kvôli svojej matke podporoval rekonštrukciu chrámov boha Sína v Harrane a Ure a zanedbával hlavné babylonské božstvo - Marduka. Tým si voči sebe popudil jeho vplyvné kňazstvo a došlo k výraznému politickému napätiu. Snáď aj preto opustil Babylon a v oáze Tajmá, ktorou prechádzali dôležité obchodné cesty postavil viacero kráľovských budov. Zdržiaval sa tam približne 10 rokov. V Babylone ho zatiaľ zastupoval jeho najstarší syn Bél-šar-usur (=biblický Bélšaccar). V ríši vypukol hladomor, čo spôsobilo ešte väčšiu nespokojnosť s jeho panovaním. Ďalším dôvodom jeho dlhého pobytu v Arábii mohla byť snaha zorganizovať odpor voči na severe vznikajúcej Perzskej ríši, resp. pomoc pri zásobovaní hladujúceho Babylonu (cesty na východ ovládala Perzia). 
Útok Peržanov a smrť.
Kráľ Médskej ríše vypovedal vojnu Novobabylonskej ríši. Toto využil roku 550 pred Kr. jeho dovtedajší perzský vazal Kýros II. z dynastie Achajmenovcov, ovládol Médsku ríšu a začlenil ju do Perzskej ríše. V roku 546 pred Kr. dobyl aj Lýdiu, a tým aj Malú Áziu. Nabonid sa rýchlo vrátil do Babylonu, ale už bolo neskoro. Na jeseň roku 539 pred Kr. samotní Babylončania vpustili Kýrove vojsko do Babylonu bez boja a Nabonid bol zajatý. Nie je isté, či bol zabitý alebo poslaný do vyhnanstva. Tým sa skončili vlastné dejiny Mezopotámie, ktorá odvtedy už bola len súčasťou mocnejších susedných útvarov.
Nabonid a Biblia.
Porovnaním historických záznamov v Biblii a v iných starovekých dokumentoch dochádza k problému rodokmeňu babylonských kráľov. Napríklad Daniel v biblickej knihe proroka Daniela oslovuje Bélšaccara akoby jeho otcom mal byť Nebúkadnecar II. a nie Nabonid: 
"„Pokiaľ ide o teba, kráľ, Najvyšší Boh dal tvojmu otcovi Nebúkadnecarovi kráľovstvo, veľkosť, vznešenosť a majestát.“" 
Slovenský ekumenický preklad, Dan 5:18 
Bélšaccar je súčasne v Biblii predstavovaný ako posledný babylonský kráľ pred porážkou Peržanmi. Tieto tvrdenia sú v rozpore so známymi starovekými kronikami, ktoré za posledného babylonského kráľa označujú Nabonida, ktorý dokonca ani nebol v (nám dosiaľ známom) príbuzenskom pomere s Nebúkadnecarom II.. Existuje niekoľko teórií ako zosúladiť biblický záznam s faktami iných historických prameňov. Lingvistická analýza dobovej aramejčiny ukazuje, že slovo „otec“ sa mohlo používať aj vo význame predok alebo predchodca, nemuselo označovať teda priamy vzťah. Pri archeologických vykopávkach sa podarilo objaviť hlinené tabuľky, ktoré dokladajú, že Bélšaccar - najstarší Nabonidov syn, panoval v Babylone ako spoluvládca svojho otca. 

</doc>
<doc id="109308" url="https://sk.wikipedia.org/wiki?curid=109308" title="Corvus monedula">
Corvus monedula



</doc>
<doc id="109309" url="https://sk.wikipedia.org/wiki?curid=109309" title="Gazeta Wyborcza">
Gazeta Wyborcza

Gazeta Wyborcza [gazeta vyborča] (po slovensky "Volebné noviny") sú celopoľské noviny, druhý najpredávanejší poľský denník, ktorý vydáva mediálny koncern Agora S. A. (akciová spoločnosť). Gazeta Wyborcza je považovaná za jeden z najvplyvnejších a navýznamnejších tlačových orgánov v Poľsku.
História.
Noviny vznikli na základe dohôd pri okrúhlom stole na jar 1989 ako denník reprezentujúci opozíciu (Solidaritu) v období predvolebnej kampane (preto ten názov). Prvé osemstránkové číslo vyšlo 8. mája 1989 v náklade 150 tisíc výtlačkov. Pripravovalo ho 20 novinárov spojených so samizdatovým týždenníkom "Tygodnik Mazowsze" [mazovše]. Po roku a pol bol priemerný náklad 500 tisíc výtlačkov. V roku 2005 sa pohyboval okolo 450 tisíc a odhaduje sa, že noviny číta okolo 5,5 milióna ľudí. Od začiatku existencie je šéfredaktorom Adam Michnik. Redakčný tým má asi 780 novinárov po celej krajine a 5 korešpondentov v zahraničí.
V septembri 1990 v dôsledku stále väčších rozdielov v bývalom tábore Solidarity odňal vtedajší predseda NSZZ „S“ (Nezávislý samosprávny odborový zväz Solidarita) právo používať logo odborov a heslo "Niet slobody bez Solidarity" ("Nie ma wolności bez Solidarności").
V roku 2003 obvinila Agora, vydavateľ Gazety Wyborczej, popredného filmového producenta
Lewa Rywina z pokusu vymámiť z Agory úplatok výmenou za zmenu takzvaného „mediálneho zákona“. Zmena zákona mala Agore umožniť kúpiť Polsat, jednu z celopoľských televíznych staníc. Prípad známy ako Rywinova aféra viedol k zriadeniu sejmovej vyšetrovacej komisie, ktorej vyvrcholením bolo odsúdenie Lewa Rywina za napomáhanie pri úplatnej protekcii Agory.

</doc>
<doc id="109310" url="https://sk.wikipedia.org/wiki?curid=109310" title="Nabonidus">
Nabonidus



</doc>
<doc id="109312" url="https://sk.wikipedia.org/wiki?curid=109312" title="Kýros II. Veľký">
Kýros II. Veľký



</doc>
<doc id="109313" url="https://sk.wikipedia.org/wiki?curid=109313" title="Mojšova Lúčka">
Mojšova Lúčka

Mojšova Lúčka je mestská časť Žiliny. Leží východne od centra mesta. Na západe susedí so Žilinou a s mestskou časťou Trnové, na juhu s obcou Stráňavy, na východe so Strečnom a severnú hranicu tvorí Váh a Vodné dielo Žilina, ktoré je prirodzenou hranicou s chotármi obcí Mojš a Nededza. Do obce Mojš vedie ponad vodné dielo lávka pre peších. Počet obyvateľov Mojšovej Lúčky sa dlhodobo pohybuje okolo 440.
História.
Mojšova Lúčka sa spomína v rokoch 1439 ako Gerova Lucska, 1598 ako Mogyssova Lwchka, 1773 ako Mois Lučka a 1808 ako Moyssowa Lúčka. Patrila hradnému panstvu Strečno. V erbe mala zo zeme vyrastajúci ker. V 18. storočí mala 33 domov a 196 obyvateľov a v 20. storočí 140 domov a 790 obyvateľov. V roku 1980 sa pričlenila k Žiline. Patrí pod Rímskokatolícku farnosť Stráňavy. Roku 1788 bola obec Strečno odlúčená od farnosti Varín a filiálky Stráňavy a Mojšova Lúčka boli odlúčené od farnosti Rosina.
Poloha starej obce.
Obec bola postavená v jednoradovej zástavbe na ľavej strane rieky Váh. Úzky priestor radovej zástavby hneď pod terasou oddeľovala od rieky Váh len stará cesta vedúca zo Žiliny do Vrútok. Cesta schádzala z terajšej cesty I/18 v Žiline na Šibeniciach prudko k rieke Váh a cez bývalé Hruštiny (zatopené pri výstavbe VD) do obce Mojšova Lúčka. Odtiaľ pokračovala ďalej popri Asanačnom a kafilérnom podniku smerom do Strečna. Z obce bola postavená drevená lávka ponad rieku Váh do obce Mojš. V prípade zvýšenej hladiny vody vo Váhu bola cesta a obec často zaplavovaná. Zvyšok pôvodnej cesty z jednej aj druhej strany je zachovalý a používa sa ako prístupové cesty k Vodnému dielu Žilina a na cykloturistiku.
V päťdesiatych rokoch, kedy padlo rozhodnutie o stavebnej uzávere pre budúcu výstavbu vodného diela, mala obec veľmi ďaleko od prijateľného komfortu. Niekoľko nasledujúcich desaťročí sa tam už nič nestavalo ani neopravovalo, a preto bola dlhotrvajúcou stavebnou uzáverou veľmi schátraná a zanedbaná na úrovni povojnových rokov. Obec bola určená na postupnú likvidáciu, čím sa hodnota majetku znížila na minimum. Mladí poodchádzali do Žiliny a v obci, neskoršie mestskej časti Žiliny, zostali bývať len starí ľudia. 
Presídlenie.
Koncom 80. rokov 20. storočia sa rozhodlo o výstave VD Žilina, a tým zániku starej zástavby. V roku 1994 sa začalo s výstavbou VD, ale aj nových domov pre obyvateľov v katastrálnom území obce nad cestou I/18. Malá časť obce a cintorín zostali neporušené v najvyššej časti a niekoľko nových domov je postavených aj v katastrálnom území mestskej časti Trnové. 
Ponad vodné dielo bol postavený aj nový most pre peších do obce Mojš. Na Rosinkách bolo postavených tiež niekoľko rodinných domov hlavne pre obyvateľov zatopenej časti Hruštiny, ktorá patrila do katastrálneho územia Žiliny. Pracovný názov výstavby bol "Nová Mojšova Lúčka", ktorý používal investor pri výstavbe. Pri napúšťaní vodnej hladiny roku 1997 (turbína bola spustená roku 1998) sa museli občania vysťahovať do ešte rozostavanej obce. Celkovo bolo postavených 136 nových domov. Novú časť oddeľuje od cesty I/18 protihlukový val.
Ulice.
Mesto Žilina pomenovalo názvy ulíc priliehavými názvami:
Na Rybnom námestí s kamenným krížom zo zatopenej obce je postavená základná škola s materskou školou a kultúrny dom. Ako bývalá samostatná obec má vlastný cintorín s domom smútku a pri hladine vodného diela stojí kaplnka.
Okolie obce.
V mestskej časti sa nachádza Kafiléria VAS spol. s r.o. Mojšova Lúčka a hydinársky spracovateľský závod HYZA. Nad rodinnými domami sa nachádza veľká záhradkárska osada. Vodné dielo Žilina sa využíva na letnú rekreáciu a cykloturistiku. Mojšova Lúčka má MHD a s centrom je spojená autobusovou linkou č. 31.

</doc>
<doc id="109314" url="https://sk.wikipedia.org/wiki?curid=109314" title="Solidarita">
Solidarita

Solidarita alebo solidárnosť môže byť:
Solidarity (po slovensky Solidarita) môže byť:

</doc>
<doc id="109315" url="https://sk.wikipedia.org/wiki?curid=109315" title="Solidarity">
Solidarity



</doc>
<doc id="109316" url="https://sk.wikipedia.org/wiki?curid=109316" title="Solidárnosť">
Solidárnosť



</doc>
<doc id="109317" url="https://sk.wikipedia.org/wiki?curid=109317" title="Proti prúdu (internetové noviny)">
Proti prúdu (internetové noviny)

Proti prúdu, Prop alebo Prop.sk je zaniknutá slovenská nacionálne orientovaná webová lokalita obsahujúca prevzaté, preložené a skrátené články tlačových agentúr, komentáre k takýmto článkom, vlastné články a diskusné príspevky. Podstatnú časť stránky tvoria konšpiračné teórie.
Na základe trestného oznámenia poslankyne za SaS Natálie Blahovej z mája 2010 začala polícia trestné stíhanie voči webovej lokalite. Skutok bol kvalifikovaný ako prečin hanobenia národa, rasy a presvedčenia 
Občianske združenie Proti prúdu, ktoré od roku 2001 vydáva mesačník NOTA BENE s týmto (anonymným) webom nemá nič spoločné.
Obsah stránky.
Články.
Pokrývané témy sa sústreďujú na spoločenské, politické ale aj vedecké témy. Články vo veľkej miere vyjadrujú názory ostro kritické voči politike USA a Izraela, voči gejom , liberalizmu a globalizácii.
Židia, holokaust, rasizmus.
Niektoré príspevky spochybňujú historický fakt holokaustu, prípadne presviedčajú o existencii sionistického sprisahania s cieľom ovládnuť svet. Časť príspevkov kritizuje obmedzovanie slobody slova v otázkach popierania holokaustu, aj keď v množstve iných príspevkov Prop.sk chváli diktátorské režimy so silnou cenzúrou.
Vznik totalitných režimov (fašizmus a komunizmus) v 20. storočí majú podľa prekladu článku od Henryho Makowa uverejnenom na webovej stránke Prop.sk na svedomí Židia, ktorí údajne „vytvorili Hitlera preto, aby mohli kontrolovať Stalina a začať s vojnou“. Pád komunistických režimov články na Prop.sk zdôvodňujú tiež tým, že za nimi stáli Židia. Rovnako aj holokaust majú podľa článkov uverejnených na Prop.sk na svedomí Židia, „aby bolo možné odôvodniť existenciu slobodomurárskeho "židovského" štátu“.
V preklade článku amerického neonacistu Harolda Covingtona „Čo je Nový svetový poriadok“ sa uvádza, že „biele krajiny zaplavuje teraz bahno tretieho sveta“, čo je spôsobené „slabosťou a zmätenosťou bieleho človeka“. 
Ekonomické názory.
Ďalšie príspevky zverejnené na webovej stránke Prop.sk vystupujú proti slobodnému trhu a kapitalizmu. Globalizáciu opisujú príspevky na Prop.sk ako koncentráciu moci v „rukách dvanástich super-bohatých dynastických rodín“ tvorených manželstvami Židov s anglo-americkou alebo európskou aristokraciou.
Zavŕšením vývoja kapitalizmu má byť svet „riadený málopočetnou, výnimočne bohatou, anglo-sionistickou elitou, ktorá bude celosvetovo vládnuť obyvateľstvu, pozostávajúcemu z priemyselných sluhov farby kávy, čo bude dôsledok zmiešania súčasných rás na tejto zemi“.
Prop.sk čerpala názory na ekonomiku aj z Česko-Slovenských učebníc spred Nežnej revolúcie, napríklad „Teória štátu a práva“ z roku 1977, podľa ktorej kapitalizmus mení svet na „vykorisťovateľov a vykorisťovaných, ale aj na svet modernej buržoáznej neslobody, politickej poroby a duševného otroctva“.
Slovenský štát a panslavizmus.
Napriek tomu, že niektorí autori na Prop.sk sa otvorene hlásia k rusofilstvu a volajú po vytvorení jednotného všeslovanského štátu, veľmi pozitívne je vykresľovaný aj vojnový slovenský štát, ktorý však spolu s Nemeckom zaútočil na slovanské Poľsko a Sovietsky zväz. Pri príležitosti 60. výročia od popravy Jozefa Tisa, Prop.sk zverejnil článok o „hanebnej poprave nášho prvého slovenského prezidenta, martýra slovenskej slobody“, spolu s Tisovým politickým vyhlásením pred popravou, kde sa označuje za „protiboľševického“ bojovníka. Napriek úcte k Tisovi sa Prop.sk stavia na iných miestach na stranu komunistických alebo ľavicových diktatúr. Rovnako, napriek panslavizmu sa v článkoch na Prop.sk prejavuje silná averzia voči Česko-Slovensku.
Diktatúry a totalitné režimy.
Časť textov zverejnených na tejto webovej stránke sa stavia veľmi pozitívne k súčasnému Rusku, alebo aj k ľavicovým diktatúram Alexandra Lukašenka v Bielorusku, prípadne Huga Cháveza vo Venezuele.
Projekt „Kto za koho kope“.
Súčasťou Prop.sk bol aj projekt „Kto za koho kope“, ktorý sa na stránke objavil v dvoch častiach. Snaží sa zmapovať údajnú „"veľmi úzku, dobre prepojenú skupinu"“ ľudí, ktorá sa „"výrazným spôsobom podieľa na rozklade (chode) Slovenska"“. Do skupiny sú bez ďalšieho zdôvodnenia zahrnutí známejší slovenskí analytici, politológovia alebo inštitúcie.
Autor projektu Prop.sk je neznámy, podpísaný len krstným menom.
Online knihy.
Prop.sk prinášal aj reklamu alebo celé znenie kníh, napríklad online verziu knihy komunistického ex-poslanca Karola Ondriaša "„Všeobecné kecy, fakty a nezodpovedané otázky“", ktorá tvrdí, že svet ovláda „koalícia globálnych investorov“ a ako jediné možné riešenie vidí komunizmus.
Kniha „Koniec sveta alebo nový začiatok?“ od autorky Márie Sepešiovej sa zaoberá najmä tajnými spoločnosťami, údajne utajovanými učeniami, hroziacimi celosvetovými krízami a vývojom sveta v budúcnosti. Autorka sa napríklad snaží presvedčiť o existencii jednotlivcov, „ktorí sú už od útleho veku krátkodobo unášaní inteligentnými bytosťami z UFO“. Rovnako ako Ondriaš odsudzuje kapitalizmus. Podľa autorky „nič nemôže zabrániť, aby sme sa v budúcnosti“ nevrátili ku komunizmu. Autorka tvrdí, že skutočný obraz komunistických režimov je skreslený tým, že utečenci a disidenti ho z vypočítavosti predstavovali v čo najčiernejších farbách, aby získali štatút utečencov alebo veľkorysé finančné podpory.
Citáty.
Stránka Prop.sk dávala veľký priestor citátom z novín, časopisov alebo kníh. Medzi často citované noviny a časopisy patrili:
Partneri a blízke skupiny.
Webová stránka Prop.sk mala blízko k združeniu Slovenská pospolitosť (neskôr transformované na politickú stranu, ktorú Najvyšší súd Slovenskej republiky rozpustil, pretože jej politická činnosť bola v rozpore s Ústavou SR) a združeniu Nové slobodné Slovensko. Zverejňovala napríklad pozvánky na akcie organizované týmito organizáciami.
Prop.sk zverejnil aj pozvánku na akciu organizovanú nacionalistickou Slovenskou ľudovou stranou a prosbu o „zapálenie svetielka v noci na 18. apríla“ pri príležitosti 60. rokov od popravy Jozefa Tisa. Prop-u je blízke aj nitrianske nacionálne orientované Slovenské Hnutie Obrody, pričom na svojich stránkach odporúča napríklad blog predsedu tohto hnutia a zároveň uverejňuje množstvo článkov od členov tohto občianskeho združenia.

</doc>
<doc id="109318" url="https://sk.wikipedia.org/wiki?curid=109318" title="Thomas Reiter">
Thomas Reiter

Thomas Arthur Reiter (*23. máj 1958, Frankfurt nad Mohanom, Nemecko) je nemecký kozmonaut Európskej vesmírnej agentúry.
Prvýkrát bol vo vesmíre na palube Sojuzu TM-22. Od 6. júla 2006 do 19. decembra 2006 bol na palube Medzinárodnej vesmírnej stanice ako člen "Expedície 13". Na Zem sa vrátil raketoplánom Discovery 21. decembra pri misii STS-116.

</doc>
<doc id="109319" url="https://sk.wikipedia.org/wiki?curid=109319" title="Pandžáb">
Pandžáb

Pandžáb (zastarano aj "Paňdžáb" alebo "Pandžab") môže byť: 

</doc>
<doc id="109321" url="https://sk.wikipedia.org/wiki?curid=109321" title="Pravé Spektrum">
Pravé Spektrum

Pravé Spektrum bolo slovenské internetové periodikum, politicko-spoločenský magazín, ktorý sa zameriaval na komentáre a úvahy o spoločnosti, ekonomike a politike. Jeho politickú profiláciu možno označiť ako spoločensky a kultúrne konzervatívnu a ekonomicky liberálnu (protrhový konzervativizmus). Šéfredaktorom bol Lukáš Krivošík a editorom Martin Hanus.
História.
Pravé Spektrum bolo založené v roku 2001 ako projekt bratislavskej organizácie Občiansko-demokratickej mládeže (ODM), tzv. politicko-spoločenský e-zin. Redakcia charakterizovala cieľ periodika nasledovne: "„Pravé Spektrum chce útočiť proti výstrelkom mravného relativizmu a povzbudzovať dobré a osvedčené konzervatívne hodnoty. Prosperita Slovenska sa dá vybudovať len na zásadách trhovej ekonomiky bez prívlastkov, občianskeho vlastenectva a s vedomím, že skutočná sloboda je predovšetkým silou charakteru.“" 
Rovnomenné občianske združenie, zaoberajúce sa prípravou periodika, bolo zaregistrované 30. septembra 2005. K decembru 2014 bol posledný príspevok na stránke publikovaný k dátumu 25. apríla 2011.

</doc>
<doc id="109323" url="https://sk.wikipedia.org/wiki?curid=109323" title="Tuniak modroplutvý">
Tuniak modroplutvý

Tuniak modroplutvý ("Thunnus thynnus") je ryba z triedy lúčoplutvovcov a patrí k čeľadi makrelovitých (Scombridae), je jednou z najväčších a najrýchlejších rýb na svete. Pláva bezproblémovo aj rýchlosťou 90 kilometrov za hodinu.
Stavba tela.
Má silné prúdnicovité telo, ostro zakončený rypák, kosákovité prsné plutvy a vysokú polmesiacovitú chvostovú plutvu. Prsné a brušné plutvy si môže uložiť do osobitných rýh, čím si ešte väčšmi znižuje odpor tela pri rýchlom plávaní.
Tuniaky sú považované za teplokrvné živočíchy, teplota niektorých častí tela tuniaka môže byť až 21 °C nad teplotou okolitej vody. 
Výskyt.
Tuniak sa vyskytuje v slaných, ale aj zmiešaných vodách tropického a subtropického pásma. Rozšírený je v Atlantickom oceáne, Stredozemnom mori a Čiernom mori a chovaný je tiež v chovných staniciach pri Japonsku. Pri migráciách, počas ktorých sa kŕmi pelagickými rybami, prekonáva vzdialenosť až 10 000 kilometrov.
Populácia tuniakov v Stredozemnom mori je vďaka výdatnému rybolovu na pokraji vyhynutia. Preto je zaradený na červený zoznam chránených živočíchov ICES.
Lov a použitie.
Z dôvodu veľkého komerčného lovu na tuniaky došlo k preloveniu. Komerčný lov je obmedzený kvótami a športový lov je zakázaný.
Lovné kvóty :
Zo surového mäsa sa pripravuje japonské jedlo suši.
5.1.2009 na rybom trhu v Tokiu bolo zaplatených 9,63 milióna jenov (vyše 100 000 USD) za 128-kilogramového tuniaka, uloveného v japonských vodách. V prepočte to je 817 USD za kilogram ryby.

</doc>
<doc id="109325" url="https://sk.wikipedia.org/wiki?curid=109325" title="Fókaia">
Fókaia

Fókaia alebo Fokaia (dnes (tur.) "Foça" alebo hovorovo "Eski Foça" na odlíšenie od Yenifoça; gr. Φώκαια - Fókaia, lat. Phocaea) bolo starogrécke mesto na pobreží Malej Ázie. Obývali ho Iónovia. Bolo to prístavné mesto, pred ktorým ležal ostrov Bakchion s palácmi a chrámami.
Založili ho asi obyvatelia Fokidy. Obyvatelia Fókaie podnikali ďaleké cesty až do Španielska, založili mnohé kolónie, napr. Massiliu (=Marseille), Lampsakos a Eleu (=Elaia, Velia). Keď mesto obľahli Peržania, veľa obyvateľov mesta sa vysťahovalo na Korziku, kde založili kolóniu Alalia (Aleria). Väčšie osídlenie malo mesto až do 14. storočia (koniec byzantského obdobia).
V roku 1923, po výmene obyvateľov medzi Gréckom a Tureckom sa miestni Gréci vysťahovali do Grécka a založili mesto v kraji Atika, Palea Fokea.

</doc>
<doc id="109326" url="https://sk.wikipedia.org/wiki?curid=109326" title="Velia">
Velia



</doc>
<doc id="109327" url="https://sk.wikipedia.org/wiki?curid=109327" title="Elaia">
Elaia



</doc>
<doc id="109329" url="https://sk.wikipedia.org/wiki?curid=109329" title="Predattická filozofia">
Predattická filozofia



</doc>
<doc id="109331" url="https://sk.wikipedia.org/wiki?curid=109331" title="Raná grécka filozofia">
Raná grécka filozofia



</doc>
<doc id="109332" url="https://sk.wikipedia.org/wiki?curid=109332" title="Erech">
Erech



</doc>
<doc id="109333" url="https://sk.wikipedia.org/wiki?curid=109333" title="Varka">
Varka



</doc>
<doc id="109337" url="https://sk.wikipedia.org/wiki?curid=109337" title="Proti prúdu">
Proti prúdu

Proti prúdu môže byť:

</doc>
<doc id="109341" url="https://sk.wikipedia.org/wiki?curid=109341" title="Diabáz">
Diabáz

Diabáz môže byť:

</doc>
<doc id="109342" url="https://sk.wikipedia.org/wiki?curid=109342" title="Melafýr">
Melafýr



</doc>
<doc id="109344" url="https://sk.wikipedia.org/wiki?curid=109344" title="Štefánia Pártošová">
Štefánia Pártošová

Štefánia Pártošová (* 28. október 1913, Trenčín – † 10. júl 1987, Bratislava) bola slovenská poetka a publicistka, autorka veršov o porozumení medzi ľuďmi a o humanistických ideáloch.
Životopis.
Narodila sa v rodine finančného radcu a vzdelanie získavala v Čadci, Opave, Žiline, v rokoch 19341935 študovala na Medzinárodnom agrárnom inštitúte v Moskve a v rokoch 19401945 na prírodovedeckej fakulte Slovenskej univerzity v Bratislave. V rokoch 19321933 pracovala ako administratívna pracovníčka, v rokoch 19351936 pôsobila v redakcii Ľudového denníka a Slovenských zvestí, v rokoch 19361938 bola tajomníčkou spolku Solidarita v Žiline, v rokoch 19381940 pracovala v lekárňach a laboratóriách. V roku 1944 sa aktívne zúčastnila Slovenského národného povstania a po jeho ústupe bola až do marca 1945 väznená. V rokoch 19451950 bola vedúcou lekárnického oddelenia a neskôr vedúca odboru na Povereníctve zdravotníctva. Zo zdravotných dôvodov prerušila zamestnanie a žila postupne v Lučivnej, Prednej Hore – Muráni, na Sliači, v Žiari nad Hronom a v roku 1973 sa natrvalo presťahovala do Bratislavy.
Tvorba.
Písať začala pomerne neskoro, prvé diela publikovala od roku 1953, knižne debutovala v roku 1956 zbierkou básní "Starým priateľstvám". Vo svojich dielach sa venovala témam Slovenského národného povstania, protifašistického odboja, ale tiež využívala motívy lásky, nádeje, priamočiarosti, úcty k človeku, viery v národ, písala tiež prírodnú lyriku a jej diela majú často ráz mravného apelu. Venovala sa písaniu poézie pre dospelých i pre deti a mládež a veľmi ojedinelo i prekladom.
Rodina.
Jej brat bol právnik Ernest Žabkay, ktorý obhajoval prezidenta vojnového Slovenského štátu Jozefa Tisa v procese z roku 1947.

</doc>
<doc id="109345" url="https://sk.wikipedia.org/wiki?curid=109345" title="Veľká Sfinga">
Veľká Sfinga



</doc>
<doc id="109346" url="https://sk.wikipedia.org/wiki?curid=109346" title="Bartolomej Urbanec">
Bartolomej Urbanec

Bartolomej Urbanec (* 12. november 1918, Krompachy; † 2. júl 1983, Bratislava) bol slovenský hudobný skladateľ a dirigent. Ťažisko jeho tvorby bolo v hudobno-dramatickej oblasti, je autorom mnohých opier.

</doc>
<doc id="109350" url="https://sk.wikipedia.org/wiki?curid=109350" title="Paul Hillier">
Paul Hillier

Paul Hillier (* 9. február 1949, Dorchester) je anglický dirigent a spevák (barytón). Špecializuje sa na ranú hudbu a súčasnú hudbu, hlavne na diela Arva Pärta a Steva Reicha. 
Študoval na Guildhall School of Music, svoju profesionálnu kariéru začal v londýnskej Katedrále sv. Pavla. V roku 1974 založil vokálny súbor Hilliard Ensemble, ktorý viedol až do roku 1989. V roku 1989 založil súbor Theatre of Voices, ktorý sa špecializuje hlavne na súčasnú vokálnu hudbu. V roku 2001 sa stal umeleckým riaditeľom a hlavným dirigentom "Estónskeho filharmonického komorného chóru" (Estonian Philharmonic Chamber Choir).

</doc>
<doc id="109351" url="https://sk.wikipedia.org/wiki?curid=109351" title="Dorchester">
Dorchester

Dorchester môže byť: 

</doc>
<doc id="109352" url="https://sk.wikipedia.org/wiki?curid=109352" title="Álmoš (Nitra)">
Álmoš (Nitra)

Álmoš alebo Almoš (maď. "Álmos") (* okolo 1075 – † 1127, Byzantská ríša), knieža Nitrianskeho kniežatstva v rokoch 10951108.
Rodina.
Rodičia: otec uhorský kráľ Gejza I., matka byzantská kňažná Synadené.
Súrodenci: brat Koloman, uhorský kráľ.
Manželka: Predslava, dcéra kyjevského veľkokniežaťa Sviatopolka II. Izjaslaviča.
Deti: Adelajda - manželka českého kniežaťa Soběslava I., Belo II., Hedviga.
Álmoš v Chorvátsku.
Keď začiatkom roku 1091 zomrel chorvátsky kráľ Štefan II., chorvátska kráľovná Helena, vdova po Štefanom predchodcovi Demeterovi Zvonimírovi, ktorá sa cítila ohrozená, povolala do krajiny svojho brata, uhorského kráľa Ladislava I. Ladislav I. na jar 1091 obsadil Chorvátsko a za chorvátskeho kráľa dosadil svojho synovca Álmoša. Ladislav sa v Chorvátsku zdržal do leta 1091. Pre vpád Kumánov do Uhorska sa však musel vrátiť späť do Uhorska. Tento moment využili Chorváti, aby si zvolili za kráľa Petra Svačiča. Ladislav udržal len posávske Slavónsko, ktoré pripojil k Uhorsku. Álmošovi ostal len titul chorvátskeho kráľa.
Nástupníctvo po Ladislavovi I..
Keďže Ladislav I. nemal synov, jeho nástupcom sa mal stať jeho brat, nitrianske knieža Lampert. Staršiemu synovcovi Kolomanovi predurčil Ladislav cirkevnú dráhu. Mal sa stať jágerským, neskôr varadínskym biskupom. Mladšiemu synovcovi Álmošovi pripadlo Chorvátsko.
Po smrti Lamperta roku 1095 ešte za života Ladislava I. sa však situácia zmenila. Ladislav rozhodol, že jeho nástupcom bude Álmoš. S tým sa však nechcel zmieriť Koloman, ktorý opustil Varadín a ušiel do Poľska.
Počas vojenskej výpravy do Čiech, určenej na pomoc jeho synovcovi, synovi jeho sestry Eufémie, Ladislav ťažko ochorel. Ešte pred smrťou vyslal za Kolomanom poslov s výzvou na návrat do Uhorska. Potom znova potvrdil ako svojho nástupcu Álmoša. 29. júla 1095 kráľ Ladislav I. zomrel. Po jeho smrti sa bratia dohodli. Koloman sa stal kráľom, Álmoš sa stal nitrianskym a biharským kniežaťom.
Nitrianske knieža Álmoš.
Roku 1096 tiahli cez Uhorsko križiaci prvej krížovej výpravy. V júni prišli križiaci vedení Folkmarom z Orleánsu, drancujúc cestou z Porýnia židovské obce, k Nitre. Tu sa stretli v boji s Álmošovým kniežacím vojskom a utrpeli porážku.
Vzťahy medzi Álmošom a Kolomanom boli aj po nástupe Kolomana na trón naďalej napäté. Rozdeľovala ich aj zahraničná politika, ktorú viedli. Kým Koloman stál na strane pápeža Urbana II., Álmoš stál na strane nemeckého kráľa a cisára Henricha IV.
K prvej vážnej roztržke medzi Álmošom a Kolomanom došlo roku 1098. Ich vojská sa stretli pri Várkonyi (dnes Tiszavárkony v Maďarsku). K bitke však nedošlo. Uhorskí veľmoži odmietli proti sebe bojovať a navrhli Álmošovi a Kolomanovi, aby medzi sebou zviedli súboj, s tým, že jeho víťaza potom uznajú za svojho pána.
Príčinou ďalšej roztržky mohla byť snaha kráľa Kolomana zabezpečiť trón pre svojho syna Štefana. Korunováciou malého syna na spolukráľa sa cítil Álmoš ako nitrianske knieža, ktoré podľa starého zvyku dedilo trón, poškodený. Preto sa Álmoš rozhodol hľadať pomoc v cudzine. V lete roku 1105 utiekol do Passau k nemeckému cisárovi Henrichovi IV. Henrich však bol zaneprázdnený a nemohol zasiahnuť v Álmošov prospech. Roku 1106 sa vrátil späť do Uhorska, ale s kráľom sa nedohodol. Preto ušiel do Poľska k švagrovi Boleslavovi III., s ktorého vojskom potom vpadol do Uhorska. Álmošovi sa podarilo preniknúť k hradu Abaújvár, ktorý obsadil. Po príchode Kolomana a krátkom obliehaní sa bratia zmierili. S poľským kniežaťom Koloman uzavrel mier a zbavil tak Álmoš spojenca.
O niekoľko mesiacov odišiel Álmoš na púť do Jeruzalema. Po návrate založil kláštor v Dömöši. V lete 1108 pozval na jeho slávnostné vysvätenie aj kráľa Kolomana, ktorý prišiel aj napriek podozreniu, že sa ho Álmoš bude chcieť počas slávnosti zbaviť. Chcel dať Álmoša zajať, ale na naliehanie biskupov a veľmožov sa nakoniec s bratom zmieril. 
Álmoš však opäť utiekol hľadať pomoc do cudziny. Ušiel k nemeckému kráľovi Henrichovi V. Ten mu priľúbil pomoc a na jeseň 1108 vyrazil s vojskom k Bratislave, ktorú začal obliehať. Henrichov spojenec, české knieža Svatopluk Olomoucký, medzitým pustošil Považie a nakoniec sa pripojil Henrichovi k obliehaniu Bratislavy. To medzitým využil Kolomanov spojenec, poľské knieža Boleslav III. k vpádu do Čiech. Viac ako mesačné obliehanie neprinieslo úspech a tak sa najskôr Svätopluk a neskôr aj Henrich dali na ústup. Henrich ešte predtým zmieril Kolomana s Álmošom. 
Koloman už Álmošovi nevrátil Nitrianske kniežatstvo a bol rozhodnutý Álmoša odstrániť. Ešte na jeseň 1108 dal Álmoša a jeho malého syna Bela zajať, prikázal ich oslepiť. 
Slepý Álmoš sa potom zdržiaval v dömöšskom kláštore. Tým moc nitrianskych kniežat definitívne skončila a nitrianske údelné kniežatsvo prestalo existovať.
Byzantský exil.
Slepému Álmošovi sa roku 1126 podarilo utiecť z Uhorska do Byzancie. Tu žil pod ochranou cisára Jána II. Komnena, ktorého ženou bola dcéra Ladislava I. Priska, Álmošova sesternica. V Byzancii žil pod menom Konštantín. Álmoš sa snažil využiť problémy uhorského kráľa Štefana II., do ktorých ho dostala jeho výbojná politika. Podporu našiel u cisára, ale v priebehu vojny, ktorá vznikla Álmoš zomrel. Roku 1137 nechal jeho syn Belo II. Slepý previesť jeho telesné pozostatky do Uhorska a pochovať ich do stoličnobelehradskej kráľovskej hrobky.
Aj keď Álmoš nedosiahol na uhorský trón, boli všetci arpádovskí králi počnúc Belom II. potomkami kniežaťa Álmoša.

</doc>
<doc id="109353" url="https://sk.wikipedia.org/wiki?curid=109353" title="Knieža Álmoš">
Knieža Álmoš



</doc>
<doc id="109356" url="https://sk.wikipedia.org/wiki?curid=109356" title="Steve Reich">
Steve Reich

Steve Reich [čítaj "stív rajč"] alebo Stephen Michael Reich (* 3. október 1936, New York) je americký hudobný skladateľ. Je považovaný za priekopníka minimalizmu, hoci ani zďaleka netvorí výlučne minimalistické skladby. Reich vyvinul niekoľko vplyvných kompozičných postupov, napr. "fázovanie" (technika, pri ktorej dva nástroje hrajú ten istý part, jeden v stálom tempe a druhý stále rýchlejšie, až napokon predbehne prvý nástroj o celú fázu a tým ho vlastne „doženie“) a použitie magnetofónových záznamov. Podľa denníka The Guardian je Reich jedným z mála skladateľov, ktorí „zmenili beh hudobných dejín“. 

</doc>
<doc id="109367" url="https://sk.wikipedia.org/wiki?curid=109367" title="Kronos">
Kronos

Kronos môže byť: 

</doc>
<doc id="109369" url="https://sk.wikipedia.org/wiki?curid=109369" title="Triklinická sústava">
Triklinická sústava

Triklinická (v staršom názvosloví aj trojklonná sústava) kryštálová sústava je jedna zo siedmich kryštálových sústav. Je to najmenej súmerná kryštálová sústava, existujú v nej len dva prvky súmernosti: jednonásobná os súmernosti (symbol 1), alebo stred súmernosti (symbol 1). Z Bravaisovych mriežok sa v triklinickej sústave vyskytuje len primitívna (P). Metrika tejto sústavy je nasledovná tri nerovnako dlhé osi, ktoré spolu zvierajú rôzne uhly. Znamienko ≠ tu však neznamená "a priori" nerovnosť, ale "nemusí sa rovnať", pretože o zaradení kryštálu do danej sústavy rozohoduje aj súmernosť.
Výber súradnicovej sústavy.
Vzhľadom na nízku súmernosť je výber súradnicových osí ľubovoľný. Ako osi sa vyberajú tie, v smere ktorých sú najkratšie translačné vektory. Uhly medzi osami sa vyberajú tak aby boli všetky tupé, alebo všetky ostré. Tento spôsob výberu sa označuje ako normálna prezentácia.
Kryštálové tvary.
V tejto najmenej súmernej sústave môžu existovať v ľubovoľnej orientácii len pedióny (v bodovej grupe 1), alebo len pinakoidy (v bodovej grupe 1). Všetky kryštálové tvary sú všeobecné (alebo limitné) a zároveň sú všetky otvorené, preto môžu vystupovať len v kombináciách.

</doc>
<doc id="109370" url="https://sk.wikipedia.org/wiki?curid=109370" title="Trojklonná sústava">
Trojklonná sústava



</doc>
<doc id="109371" url="https://sk.wikipedia.org/wiki?curid=109371" title="Jednoklonná sústava">
Jednoklonná sústava



</doc>
<doc id="109372" url="https://sk.wikipedia.org/wiki?curid=109372" title="Elbe">
Elbe



</doc>
<doc id="109374" url="https://sk.wikipedia.org/wiki?curid=109374" title="Santana">
Santana

Santana (skratka zo Santa Ana) môže byť:

</doc>
<doc id="109376" url="https://sk.wikipedia.org/wiki?curid=109376" title="Santos">
Santos

Santos je mesto v štáte São Paulo v juhovýchodnej Brazílii. Mesto bolo založené v roku 1543 a v súčasnosti má približne 420 000 obyvateľov.

</doc>
<doc id="109379" url="https://sk.wikipedia.org/wiki?curid=109379" title="Estuár">
Estuár

Estuár alebo zriedkavo estuárium je v užšom zmysle lievikovité vyústenie rieky do mora, ktoré je v dosahu slapových pohybov (prílivu a odlivu), v širšom zmysle časť ústia akejkoľvek rieky (alebo potoka), v ktorej sa prílivová vlna stretáva s riečnym prúdom. 
Počas prílivu vniká slaná voda hlboko do estuáru a zapríčiňuje zdvíhanie hladiny vody. Na severnej pologuli sa (vplyvom Coriolisovej sily) prílivový prúd pohybuje pri ľavom brehu rieky, odlivový pri pravom. Odlivová vlna odnáša nánosy, ktoré uložila rieka v estuári a tak ho vyprázdňuje a prehlbuje jeho dno. 
Estuáre (v užšom zmysle) sú časté v ústiach britských (Temža, Severn, Humber), francúzskych (Loira, Seina, Gironde) a severonemeckých riek (Labe, Vezera). Za najväčší estuár sa považuje ústie La Platy v Južnej Amerike. 

</doc>
<doc id="109383" url="https://sk.wikipedia.org/wiki?curid=109383" title="Monoklinická sústava">
Monoklinická sústava

Monoklinická (v staršom názvosloví aj jednoklonná) kryštálová sústava je jedna zo siedmich kryštálových sústav. Je pomerne málo súmerná, môže sa v nej vyskytovať rovina súmernosti (symbol m), alebo dvojnásobná os súmernosti (2), alebo ich kombinácia (2/m). Bravaisove mriežky môžu byť dve - primitívna (P), alebo bázicky centrovaná (C).
Výber súradnicovej sústavy.
Súmernosť monoklinickej sústavy ponúka nasledovné možnosti:
Zaužívaným postavením je druhé, pričom musí byť splnená podmienka, že uhol β &gt; 90°, tolerované ja aj prvé postavenie a výnimočne aj tretie. Ak je β &gt; 90°, tak sa pozičné body kryštálových tvarov ležicich v rovine [100] zobrazia inak, ako pri sústavách, kde α a β = 90°.
Kryštálové tvary.
V jednotlivých grupách sú možné nasledovné tvary:
Všetky kryštálové tvary sú otvorené, preto sa môžu vyskytovať len vo vzájomnej kombinácii.

</doc>
<doc id="109384" url="https://sk.wikipedia.org/wiki?curid=109384" title="Santos (rozlišovacia stránka)">
Santos (rozlišovacia stránka)

Santos môže byť:

</doc>
<doc id="109385" url="https://sk.wikipedia.org/wiki?curid=109385" title="Kosoštvorcová sústava">
Kosoštvorcová sústava



</doc>
<doc id="109386" url="https://sk.wikipedia.org/wiki?curid=109386" title="Ortorombická sústava">
Ortorombická sústava



</doc>
<doc id="109388" url="https://sk.wikipedia.org/wiki?curid=109388" title="Baktra">
Baktra



</doc>
<doc id="109389" url="https://sk.wikipedia.org/wiki?curid=109389" title="Chorasán">
Chorasán

Chorasán (iné názvy: Chorásán, Chorasan, Churásán; po perzsky "Chorásán") môže byť:
Chorasán je orientálny ručne viazaný koberec, pozri chorasán (koberec).

</doc>
<doc id="109390" url="https://sk.wikipedia.org/wiki?curid=109390" title="Veľký Chorasán">
Veľký Chorasán



</doc>
<doc id="109393" url="https://sk.wikipedia.org/wiki?curid=109393" title="Rombická sústava">
Rombická sústava

Rombická (alebo aj ortorombická, v staršom názvosloví aj kosoštvorcová) kryštálová sústava je jedna zo siedmich kryštálových sústav. Možné prvky súmernosti sú: maximálne tri dvojnásobné osi súmernosti (symbol 2), maximálne tri roviny súmernosti (m), stred súmernosti (1) a ich kombinácie (tri dvojnásobné osi + stred súmernosti a jedna dvojnásobná os + dve roviny súmernosti). Bravaisove mriežky sú zastúpené všetky štyri: primitívna (P), bázicky centrovaná (C), priestorovo centrovaná (I) a plošne centrovaná (F).
Výber súradnicovej sústavy.
Logický je výber súradnicových osí totožných s kryštalografickými, alebo ležiacich v rovinách súmernosti. Označovanie jednotlivých súradnicových osí sa robí na základe veľkosti jednotlivých vektorov na nich, podľa pravidla b &gt; a &gt; c.
Kryštálové tvary.
V jednotlivých grupách sú možné nasledovné tvary:

</doc>
<doc id="109394" url="https://sk.wikipedia.org/wiki?curid=109394" title="Mari">
Mari

Mari môže byť:

</doc>
<doc id="109395" url="https://sk.wikipedia.org/wiki?curid=109395" title="Asana">
Asana



</doc>
<doc id="109396" url="https://sk.wikipedia.org/wiki?curid=109396" title="Asána">
Asána



</doc>
<doc id="109397" url="https://sk.wikipedia.org/wiki?curid=109397" title="Tell Haríri">
Tell Haríri



</doc>
<doc id="109398" url="https://sk.wikipedia.org/wiki?curid=109398" title="Tell Charíri">
Tell Charíri



</doc>
<doc id="109400" url="https://sk.wikipedia.org/wiki?curid=109400" title="Autorita">
Autorita

Autorita môže byť:

</doc>
<doc id="109401" url="https://sk.wikipedia.org/wiki?curid=109401" title="Tetragonálna sústava">
Tetragonálna sústava

Tetragonálna (v staršom názvosloví aj štvorcová) sústava je jedna zo siedmich kryštálových sústav. Možné prvky súmernosti sú: štvornásobná os súmernosti (symbol 4), štyri dvojnásobné osi (2), maximálne päť rovín súmernosti (m), stred súmernosti (1) ako aj ich kombinácie. Bravaisove mriežky sú zastúpené dve: primitívna (P) a priestorovo centrovaná (I).
Výber súradnicovej sústavy.
Ako vertikála súradnicovej osi Z sa vyberá štvornásobná os (4), prípadne inverzná štvornásobná os (4). Ak sú na ňu kolmé dvojnásobné osi, dve z nich sú potom osami X a Y. Ak nie sú prítomné dvojnásobné osi súmernosti, je tu možnosť vybra tieto súradnicové osi X a Y, ležiace v rovinách súmernosti. V prípade, ak nie sú prítomné ani roviny, tak je výber osí X a Y neviazaný a štandardná orientácia je taká, aby mal dominantný kryštálový tvar Millerove symboly {hkl}, alebo {110}.
Kryštálové tvary.
V jednotlivých grupách sú možné nasledovné tvary:

</doc>
<doc id="109402" url="https://sk.wikipedia.org/wiki?curid=109402" title="Architektúra (rozlišovacia stránka)">
Architektúra (rozlišovacia stránka)

Architektúra môže byť:

</doc>
<doc id="109403" url="https://sk.wikipedia.org/wiki?curid=109403" title="Architektonika">
Architektonika

Architektonika môže byť:

</doc>
<doc id="109404" url="https://sk.wikipedia.org/wiki?curid=109404" title="Analýza">
Analýza

Analýza môže byť:

</doc>
<doc id="109405" url="https://sk.wikipedia.org/wiki?curid=109405" title="Lingvistická analýza">
Lingvistická analýza

Lingvistická analýza môže byť:

</doc>
<doc id="109406" url="https://sk.wikipedia.org/wiki?curid=109406" title="Jazyková analýza">
Jazyková analýza



</doc>
<doc id="109407" url="https://sk.wikipedia.org/wiki?curid=109407" title="Jazykový rozbor">
Jazykový rozbor



</doc>
<doc id="109408" url="https://sk.wikipedia.org/wiki?curid=109408" title="Algoritmická analýza">
Algoritmická analýza

Algoritmická analýza môže byť:

</doc>
<doc id="109415" url="https://sk.wikipedia.org/wiki?curid=109415" title="Karajmovia">
Karajmovia



</doc>
<doc id="109416" url="https://sk.wikipedia.org/wiki?curid=109416" title="Beatrix Aragónska">
Beatrix Aragónska

Beatrix Aragónska (* 14. november 1457, Neapol, Taliansko – † 23. september 1508, tamže) bola aragónska princezná z rodu Trastámarovcov, česká a uhorská kráľovná ako druhá manželka uhorského kráľa Mateja Korvína a druhá manželka českého a uhorského kráľa Vladislava II. Jagelovského.
Životopis.
Narodila sa na hrade Castel Nuovo, jednom z troch neapolských hradov, ako dcéra neskoršieho neapolského kráľa Ferdinanda I. zv. Ferrante a grófky Isabelly della Chiaramonte. Jej otec bol nemanželským synom Alfonsa I. a neznámej ženy z Valencie. Beatrix bola vychovávaná v humanistickom prostredí neapolského dvora v kresťanskom duchu. Už od raného detstva ju jej otec plánoval vydať za niektorého z európskych panovníkov a preto i jej výchova bola cieľavedome zameraná k všestrannej príprave budúcej vladárky. Všeobecné a duchovné vzdelanie dopĺňalo utužovanie telesnej zdatnosti a umenie diplomacie. 
Ako šesťročnú ju prvý raz vydali za o rok mladšieho bratranca Jána Marzana. Manželstvo, uzatvorené s cieľom majetkového prospechu, skončilo už o rok, keď Beatricin otec prepadol hrad svojho zaťa a dcéru odviedol späť. Zať so svojou rodinou skončili vo väzení. 
Manželka Mateja Korvína.
V roku 1473 sa na hrade otca šestnásťročnej Beatrix začali objavovať nápadníci. Po odmietnutí niekoľkých z nich (savojský princ Filibert, francúzsky následník trónu Karol VIII.) bolo v roku 1474 rozhodnuté o jej vydaji za uhorského kráľa Mateja Korvína, už desať rokov ovdovelého panovníka (po smrti prvej manželky Kataríny Poděbradskej). K sobášu v zastúpení prišlo v lete roku 1475. Novomanželia sa osobne prvý raz stretli až po poldruha roku.
Korvín od počiatku prejavoval Beatrici všestrannú pozornosť a lásku. Nová kráľovná priniesla na uhorský kráľovský dvor taliansku kultúru a civilizáciu (jej zásluhou sa Uhorsko zoznámilo s tvorbou humanistických spisovateľov, napr. Antonia Bonfiniho či Pietra Ranzana). I kráľ Matej podľahol jej vplyvu. Beatrix sa významnou mierou zaslúžila o budovanie knižnice na budínskom hrade. Všetko nasvedčovalo tomu, že vzťah bude zavŕšený narodením potomka. K naplneniu manželstva však neprichádzalo. Vtedy vyšla na povrch existencia Korvínovho nemanželského syna Jána, ktorému v roku 1479 dokoca udelil grófsky titul. Tento moment možno považovať za kameň úrazu ich manželského súžitia.
Beatrix s veľkou nevôľou znášala prítomnosť kráľovho ľavobočka na uhorskom dvore, zvlášť keď jeho matka, Barbora zo Steimu, prijala pozvanie k dvoru od Matejovej matky Alžbety Siládi. 
Ako kráľovná sa snažila aktívne zasahovať do politických záležitostí krajiny. Po manželovom boku sa zúčastnila jeho vpádu do Rakúska v roku 1477, v roku 1479 bola v Olomouci prítomná uzatvoreniu mierovej zmluvy medzi Matejom Korvínom a českým kráľom Vladislavom II. Jagelovským. Tu sa prvý raz stretla so svojím neskorším manželom. 
Na sklonku života Mateja Korvína vyvrcholil jej konflikt s Jánom Korvínom v súvislosti s otázkou nástupníctva na uhorskom tróne. Absenciu legitímneho potomka a dediča riešil Matej Korvín ustanovením mimomanželského syna za svojho nástupcu. Toto rozhodnutie bolo iba vyvrcholením už roky pretrvávajúcich nezhôd medzi oboma manželmi. Beatrix sa nepodarilo presvedčiť Mateja, aby zmenil svoje rozhodnutie.
Po Korvínovej smrti.
Po Korvínovej smrti (6. apríl 1490) sa rozpútal tuhý boj o svätoštefanskú korunu, do ktorého vstúpila i kráľovná-vdova Beatrix. Už 16. apríla dala zvolať zemský snem, od ktorého očakávala svoje zvolenie za uhorskú panovníčku. No o svätoštefanskú korunu okrem nej prejavili záujem i ďalší traja uchádzači: rímsky kráľ Maximilián I. Habsburský, ktorý si nárokoval uhorský trón z titulu rodového dedičstva po predchádzajúcom kráľovi Ladislavovi V., poľský princ Ján Albrecht, mladší brat českého kráľa Vladislava II. Jagelovského i samotný český panovník, ktorého vyhliadky na zisk svätoštefanskej koruny boli spomedzi všetkých uchádzačov najslabšie. V ústraní všetkých svoje ambície neskrýval i Ján Huňady, ktorého však z hry vyradila malá podpora medzi uhorskými magnátmi. 15.7.1490 mohli zástupcovia uhorských magnátov oznámiť, že v Budíne bol uhorským snemom za kráľa zvolený český kráľ Vladislav II. 
Beatrix, ktorá si i po Korvínovej smrti udržala značný vplyv medzi uhorskými magnátmi, vymohla si od nich sľub, že ak sa sama nestane panovníčkou aspoň ju vydajú za novozvoleného uhorského kráľa. Vladislav sobáš, o príprave ktorého v čase svojej voľby nemal ani potuchy, spočiatku odmietal, napokon však podľahol nátlaku uhorských stavov a na manželstvo s Beatrix pristúpil. Podľa kanonického práva bolo však toto manželstvo od samého počiatku neplatné, pretože novomanžel bol v dobe sobáša stále ženatý so svojou prvou manželkou Barborou Hohenzollernskou. 
Od počiatku dával Vladislav Beatrix najavo, že manželstvo s ňou uzavrel nedobrovoľne a sám by s ním nikdy nesúhlasil. Sústavne sa jej vyhýbal, čo onedlho vyvolalo ohlas i na medzinárodnej scéne. V riešení situácie sa osobne angažovala i Beatricina rodina. To Vladislava primälo k rozhodnutiu Beatrix nadobro opustiť. Napriek jej hnevu a vyhrážkam i apelom na pápežskú kúriu (pod hrozbou cirkevných trestov žiadala manželské súžitie s Vladislavom) kráľ nezmenil svoje stanovisko. Argumentoval existenciou prvého manželstva, ba dokonca i tým, že sám bol do oboch zväzkov nešťastne zapletený a z politických dôvodov prinútený súhlasiť s nimi. Z tohto dôvodu sa osobne cítil slobodným mužom. Súčasne manželstvo s Beatrix nenaplnilo svoje poslanie – narodenie dediča a nástupcu na tróne. Problém mohlo rozriešiť iba pápežské konzistórium zvolané 8.1.1493. Sedem rokov trvalo vyriešenie tohto prípadu až nakoniec po mnohých prieťahoch (ovplyvnených meniacou sa mocenskopolitickou situáciou) pápež Alexander VI. 3. apríla 1500 rozhodol o anulovaní oboch Vladislavových manželských zväzkov. Okrem toho Beatrix zaviazal vyplatiť trovy procesného konania vo výške 25 tisíc zlatých.
Návrat domov.
Rozhodnutie pápežskej kúrie prijala sklamaná Beatrix s hrdosťou. Odmietla Vladislavovu ponuku, aby ostala v Uhorsku. Po dvadsiatich piatich rokoch strávených v cudzine sa 16. marca 1501 vrátila do rodného Neapola. Ani tu však nenašla pokoj. Už v novembri 1500 Neapolsko, tvoriace strategicky významné územie, pripadlo Francúzsku Ľudovíta XII. Krajina bola vystavená nesmiernemu pustošeniu. Čoskoro po príchode, v lete 1501, bola Beatrix nútená utiecť na ostrov Ischiu. Tu bola nútená prežiť mesiace trvajúcu francúzsku okupáciu. 
V júni 1504, už opäť v rodnom meste, začala vymáhať na bývalom manželovi svoje veno. Jej požiadavky však neboli nikdy uspokojené. Zomrela v rodnom Neapole, kde bola pochovaná so všetkými kráľovskými poctami.

</doc>
<doc id="109418" url="https://sk.wikipedia.org/wiki?curid=109418" title="Arché (filozofia)">
Arché (filozofia)

Arché (gr. ἀρχή, lat. "principium") alebo pralátka je v starovekej gréckej filozofii prvotný princíp sveta, prapôvodná látka, z ktorej svet povstal.
Táles.
Ako prvý prišiel s konceptom "arché" Táles z Milétu, ktorý tvrdil, že prvotný princíp všetkého je voda ("hydór"); zvláštna látka, ktorá má prirodzenú schopnosť stávať sa pevnou "zemou" (ľad) i plynným "vzduchom" (pary). Hlavným dôvodom, prečo pokladal Táles za pralátku práve vodu, bola však asi poznanie, že voda je základná podmienka života človeka, všetkého tvorstva, rastlín, pohybu ovzdušia, života - pohybu prírody. 
V Tálesovom pojme vody sa stotožňoval pojem základu s pojmom počiatku a príčiny. Vodou chcel vysvetľovať vznik celého sveta a každej jednotlivej veci. Bol to prvý krok k vysvetľovaniu sveta z neho samého, a nie pomocou mimoobjektívnych činiteľov.
Táto pôvodná látka je látka pohybujúca sa, látka živá (ešte Aristoteles presne nerozlišuje pojmem pohybu, života, duše a p.). Táto teória súvisela aj s jeho údajným presvedčením, že zem je disk, ktorý pláva na vode. Tálesovo učenie - podobne ako učenie Anaximandra a Anaximena - označujeme ako hylozoizmus.
Tálesov žiak Anaximandros túto teóriu odmietol. Podľa Anaximandra voda nemohla byť pralátkou, pretože z nej nemôže vzniknúť jej protiklad – oheň. Anaximadros tvrdil, že z tohto dôvodu žiaden zo štyroch živlov (zem, voda, vzduch, oheň) nemôže byť "arché". Sám uvažoval o existencii pralátky zvanej apeirón (neohraničené), z ktorej sa všetky veci rodia a do ktorej sa navracajú. Anaximadrov žiak Anaximenes zasa navrhol ako pralátku vzduch. Zo vzduchu podľa neho môže povstať voda, oheň aj zem.
Aristoteles o arché.
"„Väčšina tých, čo sa prví zaoberali filozofiou, si myslela, že počiatky vecí sú iba v podobe hmoty. Lebo to, z čoho sú všetky veci a z čoho ako z prvého vznikajú a do čoho ako posledného zanikajú, pričom podstata ostáva a menia sa len jej stavy, vyhlasujú za prvok a počiatok (arché) vecí, a to, že nič nevzniká, ani nič nezaniká, veria preto, lebo sú tej mienky, že sa takáto podstata (fysis) vždy zachováva ... Teda musí byť určitá podstata, buď jediná, alebo viaceré, z ktorých všetko ostatné vzniká, zatiaľ čo ona sama ostáva zachovaná. Pravda, pokiaľ ide o počet a druh takého počiatku, nie sú všetci rovnakej mienky, Táles však, pôvodca takejto filozofie, hovorí, že je to voda (preto tiež hlásal, že zem spočíva na vode). Možno čerpal túto domnienku z pozorovania, že potrava všetkých vecí je vlhká a že z vlhka vzniká a ním sa živí aj samo teplo (to však, z čoho všetko vzniká, je počiatkom všetkého); túto domnienku mal teda z tohto i z toho, že semená všetkých vecí majú vlhkú podstatu.“" 
Arché a mytológia.
"Arché" je jeden z ústredných pojmov gréckej filozofie, zvlášť v jej presokratickom kozmologickom období. Je to pojem, ktorý je pevne spojený s počiatkami racionálneho a filozofického bádania v európskej civilizácii. Nie je vôbec náhodou, že práve hľadanie "arché" započalo emancipáciu filozofie a vznik filozofickej alternatívy voči mytológii. Ľudské myslenie sa vo svojich archaických časoch sústredilo na špecifickú náboženskú kultúru, ktorá vyústila do povestí, legiend a mýtov. Tie objasňovali záhady mnohotvárnosti a komplikovanosti svetového univerza, pričom mali aj rozličné etické aspekty a dôsledky. Prostredníctvom mýtov sa človek vyrovnával s otázkami o pôvode sveta a seba samého. To bolo ich kľúčovou úlohou, preto neprekvapuje, že pri vzniku filozofie ako racionálneho bádania stojí záujem o pôvod a akúsi „podstatu“ sveta resp. jednotlivých jestvujúcien. Možno tiež dodať, že takýto záujem pretrváva až dodnes, keď sa fyzici snažia odhaliť univerzálne elementárne zákony, z ktorých by bolo možné vysvetliť vesmír čistou dedukciou.
Myšlienka o "arché" sa teda stala rozumovou obdobou mytologického vysvetľovania univerza. 
Arché ako počiatok a podstata.
Ako bolo uvedené v časti "Arché a mytológia", prví filozofi čelili otázke o pôvode a povahe toľkej rozmanitosti a mnohotvárnosti sveta. Grécke myslenie si pôvodne nedokázalo predstaviť, že by sa kvalitatívne a kvantitatívne špecifiká jestvujúcien mohli spájať s niečím nestálym alebo premenlivým (ako napr. energia). To, čo má byť podstatou vysvetľujúcou súcna, môže byť podľa neho len pevné, nezanikajúce, ani nevznikajúce. Z toho vyplýva, že všetky veci sú vlastne len metamorfózami a zmenami tej istej podstaty alebo tých istých podstát, elementov, alebo toho istého "arché". Takto sa pluralita zjednocuje a vyúsťuje do predstavy jediného prazákladu všetkého bytia. V európskej filozofii sa takéto poňatie označuje ako „ontologická jednota mnohotvárnosti“. 
Arché u predsokratikov.
Milétska iónska škola.
"Hlavný článok": Milétska škola
Pytagoras.
"Hlavné články": Pytagoras, pytagoreizmus
Eleatská škola.
"Hlavný článok": Eleatská škola
Herakleitos z Efezu.
"Hlavný článok": Herakleitos 
Empedokles a Anaxagoras.
"Hlavné články": Empedokles, Anaxagoras
Atomizmus.
"Hlavné články": Atomizmus, Demokritos
Arché u Aristotela.
Arché je:
Všetky príčiny sú počiatkami.
Teda všetky počiatky majú toto spoločné, sú čímsi prvým, z čoho vec alebo je, alebo vzniká, alebo sa poznáva; niektoré počiatky sú vo veciach, niektoré mimo nich. Preto je počiatkom príroda, prvok, myslenie, vôľa, podstata i účel; lebo pre mnohé veci je počiatkom poznania i pohybu dobro a krásno.
Arché u Anaxiména.
Pralátka je termín, ktorý filozof Anaximenes opisuje ako neustále sa pohybujúci, nekonečný, nediferencovaný, nevymedzený, neurčitý vzduch, z ktorého zriedením vznikol oheň a zhustením zasa vetry, mraky, voda, zem, kamene, bohovia. Prapodstata všetkého.

</doc>
<doc id="109421" url="https://sk.wikipedia.org/wiki?curid=109421" title="Bél-šar-usur">
Bél-šar-usur

Bél-šar-usur (iné názvy:Bél-šarru-usur, Bél-šarra-usur, Balát-šar-usur; Bélšaccar, Balsazár, Baltazár, Belšasar, Balsazar, Belsazar, Belšazar; po hebrejskyבֵּלְשַׁאצַּר - prepis podľa tiberiadskej hebrejčiny: Bélša’ccar/presnejšie:Bélša’ṣṣar; po akkadsky: Bél-šar-uṣur, Bél-šarru-uṣur, Balát-šar-uṣur , Bél-šarra-uṣur; po latinsky "Baltas(s)ar", po grécky "Baltasar") bol korunný princ a syn kráľa Nabonida, posledného kráľa Babylonu v 6. storočí pred Kr., s ktorým spoločne vládol až do porážky Perzskou ríšou. 
Dlho bol známy len vďaka slávnemu príbehu o ruke píšucej na stenu zaznamenanému v Biblii v knihe proroka Daniela. Až v 19. storočí bol objavený ďalší dôkaz jeho existencie - Nabonidov valček, ktorý obsahuje modlitbu Nabonida za svojho syna Bélšaccara. 
Vláda.
V ríši panovali napäté vzťahy. Jeho otec Nabonid zanedbábal kult Marduka - hlavného babylonského božstva. Tým si voči sebe popudil jeho vplyvné kňazstvo. V ríši navyše vypukol hladomor, čo spôsobilo ešte väčšiu nespokojnosť s jeho panovaním. Snáď aj preto opustil Babylon a v oáze Tajmá, ktorou prechádzali dôležité obchodné cesty postavil viacero kráľovských budov. Zdržiaval sa tam približne 10 rokov. V Babylone ho zatiaľ zastupoval jeho najstarší syn Bél-šar-usur (=biblický Bélšaccar). Zatiaľ Kýros II. z dynastie Achajmenovcov, ovládol Médsku ríšu a začlenil ju do Perzskej ríše. V roku 546 pred Kr. dobyl aj Lýdiu, a tým aj Malú Áziu. Na jeseň roku 539 pred Kr. samotní Babylončania vpustili Kýrove vojsko do Babylonu bez boja. Nie je známe čo sa stalo s Bélšaccarom, podľa biblickej knihy Daniel bol zabitý počas dobytia mesta. 
Historicita Bélšaccara.
Storočia bol pre historikov záhadou, keďže bol známy prakticky len z biblickej knihy Daniel. Niekoľko stručných zmienok o ňom existovalo aj v iných starovekých spisoch, napríklad v deuterokanonickej knihe Barucha a Židovských starožitnostiach od Jozefa Flavia, ale aj oni čerpali z knihy Daniel. Iní starovekí historici, napríklad Hérodotos alebo Xenofón udávajú ako posledného babylonského kráľa pred perzskou porážkou Nabonida a Bélšaccara vôbec nespomínajú.
Až v 19. storočí bol objavený nový, nezávislý a spoľahlivý dôkaz jeho existencie - Nabonidov valček. Obsahuje modlitbu Nabonida za svojho syna Bélšaccara. Z ďalších nájdených zdrojov sa dozvedáme, že vládol v Babylone počas Nabonidovho pobytu v oáze Tajmá. Zároveň je tak možné dobre objasniť zvláštny fakt, prečo je Danielovi sľúbené, že bude vládnuť ako tretí v kráľovstve (Daniel 5:7). Prvé a druhé miesto patrilo Nabonidovi a Bélšaccarovi. 
Bélšaccar v Biblii.
Uvádzanie Bélšaccara ako kráľa Babylonu v dobe jeho dobytia Peržanmi (Daniel 5:1,11,18) bolo jednou z najčastejšie uvádzaných historických nepresností knihy Daniel. Navyše Biblia (sám Daniel) ho nazýva Nebúkadnecarovým synom (nie Nabonidovým). 
V súčasnosti existuje niekoľko teórií, ktoré uspokojivo vysvetľujú tieto v minulosti nepochopené biblické miesta. Hlbšia lingvistická analýza dobového aramejského jazyka naznačuje, že slová, ktoré sú prekladané ako „otec“ respektíve „syn“, sa v aramejčine používali aj vo významoch „prechodca“, „predok“ respektíve „následník“, „potomok“. Napríklad v Dan 2:23 ho používa sám Daniel a zjavne ho je potrebné preložiť ako „predkovia“ alebo „predchodcovia“:
Podľa inej hypotézy založenej na spisoch Hérodota a Jozefa Flavia je veľmi pravdepodobné, že Nabonid mohol byť ženatý s niektorou Nebúkadnecarovou dcérou. 

</doc>
<doc id="109422" url="https://sk.wikipedia.org/wiki?curid=109422" title="Belšasar">
Belšasar



</doc>
<doc id="109425" url="https://sk.wikipedia.org/wiki?curid=109425" title="Bitka pri Paj-ťü">
Bitka pri Paj-ťü

Bitka pri Paj-ťü sa odohrala v roku 506 pred Kr. medzi štátmi Wu a Čchu. Víťazné vojsko štátu Wu bolo vedené legendárnym Sun-c’.
Pozadie.
Štáty Wu a Čchu boli vo vojne už 50 rokov. Boli to časy nebezpečného napätia, ktoré vyvrcholili touto bitkou a skončili až v roku 221 pred Kr.
Bitka a jej dôsledky.
Bitku naplánoval kráľ Che Lu z Wu a viedol Wu Tzu-hsu(?) a Sun-c’. Kráľ Ťing z Čou s „mäsiarom“ Jüe, boli dočasne vyhnaní z hlavného mesta štátu Čchu, Jing, útočníkmi z Wu. Táto bitka skončila jeho zničením.
Po ústupe štátu Wu v roku 505 pred Kr. sa kráľ i „mäsiar“ do mesta vrátili.

</doc>
<doc id="109428" url="https://sk.wikipedia.org/wiki?curid=109428" title="Kronos Quartet">
Kronos Quartet

Kronos Quartet je americké sláčikové kvarteto, ktoré sa systematicky venuje interpretácii súčasnej klasickej hudby. Špeciálne pre kvarteto bolo skomponovaných asi 600 skladieb. Stalo sa známym tiež vďaka úspešným filmovým soundtrackom (napríklad k filmu Requiem za sen). Medzi skladateľov, ktorí s Kronos Quartet spolupracovali, patria Arvo Pärt, Steve Reich, Philip Glass, Terry Riley a Kevin Volans. Súbor obdržal v roku 1999 od švédskej Kráľovskej hudobnej akadémie Schockovu cenu za hudbu. Je tiež držiteľom jednej ceny Grammy a deviatich nominácií.
Kvarteto založil v roku 1973 huslista David Harrington. V rokoch 1978–1999 boli jeho členmi ešte druhý huslista John Sherba, violista Hank Dutt a čelistka Joan Jeanrenaudová. V roku 1999 nastúpila na miesto čelistky Jennifer Culpová, ktorú v roku 2005 nahradil Jeffrey Ziegler. Od roku 1978 sídli kvarteto v kalifornskom San Franciscu.

</doc>
<doc id="109430" url="https://sk.wikipedia.org/wiki?curid=109430" title="Wu (štát)">
Wu (štát)

Wu bol štát v Číne v Období Jari a jesene. Jeho územie sa nachádzalo v oblasti ústia rieky Jang-c’-ťiang, východne od štátu Čchu. Čínskymi historikmi je považovaný za polobarbarský. Jeho hlavným mestom bolo Su-čou.

</doc>
<doc id="109431" url="https://sk.wikipedia.org/wiki?curid=109431" title="Stanmore (stanica metra)">
Stanmore (stanica metra)

Stanmore je jedna zo staníc Londýnskeho metra na Jubilee Line, v obvode ("London Borough") Harrow, konkrétne v časti Stanmore. Leží v tarifnej zóne č. 5 ("Travelcard Zone 5") a funguje ako západná konečná Jubilee Line (predchodzia stanica je Canons Park). Otvorili ju 10. decembra 1932 ako konečnú stanicu jednej z vetiev na Metropolitan Line. 
V roku 1939 sa táto vetva stala súčasťou Bakerloo Line a v roku 1979 ju prebrala Jubilee Line.
Poloha.
Stanica je umiestnená na južnej strane cesty A410, konkrétne London Road. Medzi hlavnou cestou (London Road) a stanicou sa nachádza nástupište, ktoré využívajú autobusy smer Barnet, Edgware, Harrow, Hendon a Watford. Cez London Road je takisto aj svetelná signalizácia.
Služby.
Napravo od vstupu sa nachádza stanovisko taxíkov a napravo od neho je novinový stánok. Po ľavici je tradičné holíčstvo. Výdajňa lístkov je nezvyčajne pre povrchovú stanicu umiestnená nie vo vstupnej hale, ale dolu na úrovni nástupišťa. V roku 2005 spoločnosť Transport for London začala výstavbu 3. nástupišťa.

</doc>
<doc id="109432" url="https://sk.wikipedia.org/wiki?curid=109432" title="Maďari na Slovensku">
Maďari na Slovensku

Maďari sú najväčšia národnostná menšina na Slovensku. Pri Sčítaní obyvateľov, domov a bytov v roku 2021 sa k maďarskej národnosti prihlásilo 456 154 obyvateľov - z toho iba maďarskú národnosť uviedlo 422 065 osôb (7,75% obyvateľstva) a 34 089 uviedlo kombináciu maďarskej a ďalšej národnosti. Maďarčina je materinský jazyk pre 462 175 osôb (8,48% obyvateľstva). 
Maďari bývajú primárne v južnej časti krajiny, pozdĺž hraníc s Maďarskom a tvoria väčšinu v okresoch Komárno a Dunajská Streda.
Vývoj počtu Maďarov na Slovensku.
Obce/mestá s najvyšším počtom Maďarov.
Údaje: "Sčítanie obyvateľov, domov a bytov 2021"
Obce/mestá s najvyšším percentuálnym zastúpením Maďarov.
Údaje: "Sčítanie obyvateľov, domov a bytov 2021"
Náboženské zloženie Maďarov.
Zastúpenie príslušníkov "Rímskokatolíckej cirkvi" (69,2 % Maďarov / priemer Slovenska = 62,0 %) a "Reformovanej kresťanskej cirkvi" (15,3 % Maďarov / priemer Slovenska = 1,8 %) je medzi obyvateľmi maďarskej národnosti nad celoslovenským priemerom, zatiaľ čo zastúpenie obyvateľov "bez vyznania" (8,1% Maďarov / priemer Slovenska = 13,4 %) bolo pod celoslovenským priemerom a poukazovalo tak na vyššiu religióznosť maďarského obyvateľstva oproti ostatným národnostiam. Vyššiu religiozitu vykazovali už iba príslušníci rusínskej národnosti. Nad celoslovenským priemerom majú svoje zastúpenie medzi obyvateľmi maďarskej národnosti aj "Svedkovia Jehovovi" (2 637 Maďarov - 0,58 % / priemer Slovenska = 0,32 %), príslušníci "Kresťanských zborov" (723 Maďarov - 0,16% / priemer Slovenska = 0,14 %) a "Starokatolíckej cirkvi" (165 Maďarov - 0,04 % / priemer Slovenska = 0,03 %).
Maďarské etnografické skupiny na Slovensku.
Spomedzi Maďarov žijúcich na Slovensku možno vydeliť niekoľko etnografických skupín:
Palóci.
Maďarské obyvateľstvo Gemerskej a Novohradskej župy, po maďarsky nazývaných "Palócok". Pomenovanie má posmešný charakter. Jedná sa o potomkov Kumánov, ktorí sa na tomto území usídlili v 13. storočí. Delia sa na východných a západných Palócov, podľa konfesionálneho zloženia (katolíci, kalvíni, luteráni) a podľa bývalého spoločenského postavenia (poddaní a zemania). 
Barkovia.
Maďarsky nazývaní "Barkók." Jedná sa o podskupinu Palócov. Väčšina žije v Maďarsku v kraji "Barkság," na Slovensku sa jedná o maďarské obyvateľstvo obcí na rieke Gortva. Pomenovanie je hanblivé a vzniklo podľa mena, pôvodom talianskeho veliteľa 40. uhorského husárskeho pluku Vinceho Barca, ktorí na konci 20. rokov 18. storočia táboril v južnom Gemeri a severnom Boršode. Na území Slovenska sa jedná o obce - Gemerský Jablonec, Petrovce, Dubno, Jestice, Hostice, Gemerské Dechtáre a Hajnáčka.
Podmedvešanci.
Po maďarsky "Medvesaljaiak," sú palócki obyvatelia piatich obcí Cerovej vrchoviny (maď. "Medves"). Vyznávajú katolicizmus. Do polovice 20. storočia boli uzavretí a endogamní. Ide o obce - Večelkov, Studená, Tachty, Stará Bašta a Nová Bašta.
Handrbulci.
Pomaďarčené nemecké obyvateľstvo Trhyne (dnes súčasť obce Sikenica), ktoré prišlo do obce v roku 1816 z Handlovej. Odlišujú sa katolíckym náboženstvom a nemeckými priezviskami.
Podzoborania.
Obyvatelia najsevernejšieho kompaktného maďarského osídlenia na Slovensku - Podzoboria (maď. "Zoborvidék)", nachádzajúceho sa severne a severovýchodne od Nitry. Pomenovanie (maď. "Zoborljiak)" dostali podľa zoborskej časti pohoria Tribeč. Ide o obce Bádice (4,66 % obyvateľov - "pri sčítaní v roku 2011 udalo maďarskú národnosť" / 15,22 % "udalo maďarský materinský jazyk") Dolné Obdokovce (58,84 % / 62,21 %), Štitáre (27,02 % / 29,42 %), Nitrianske Hrnčiarovce (21,55 % / 22,23 % ), Hosťová (67,04 % / 69,53 %), Jelenec (26,66 % / 29,91 %), Jelšovce (4,85 % / 10,30 %), Kolíňany (49,68 % / 52,04 %), Ladice (31,85% / 34,28 %), Mechenice (3,25 % / 8,72 %), Pohranice (46,93 % / 51,02 %), Výčapy-Opatovce (2,74 % / 7,84 %) a Žirany (46,94 % / 52,10 %). Voči okolitému slovenskému obyvateľstvu sú endogamní. 
Obyvatelia "Matúšovej zeme".
Maďarské obyvateľstvo (maď. "Mátyusföldiek") žijúce severne od Žitného ostrova až po Zobor. Meno majú podľa Matúša Čáka. Ich súčasťou sú obyvatelia tzv. Medzivodia (maď. "Vizköz"), územia medzi Malým Dunajom a Dudváhom. 
Obyvatelia "Šiestich dedín krátkych sukní".
Maďarské obyvateľstvo obcí Bíňa, Bruty, Kamenín, Kamenný Most, Sikenička a Pavlová, ležiacich na dolnom toku Hrona, po maďarsky nazývané ""Kurtaszoknýás hatfalu"." 
Žitnoostrovčania.
Maďarské obyvateľstvo Žitného ostrova (maď. "Csallóköziek") najväčšieho riečneho ostrova v Európe, ležiaceho medzi Malým Dunajom a Dunajom. Zaberá juhovýchodnú časť okresu Bratislava II (Podunajské Biskupice, Vrakuňa), južnú časť okresu Senec (Malinovo, Tomášov, Dunajská Lužná, Hamuliakovo, Kalinkovo, Vlky, Most pri Bratislave a Rovinka), prevažnú časť okresu Dunajská Streda a Komárno. Posmešne je obyvateľstvo nazývané aj "Golyvások" a "Kukkók." Názov etnografickej skupiny vznikol podľa maďarského pomenovania rieky Malý Dunaj - "Csalló". 
Slávni Maďari.
Súčasné slovenské osobnosti maďarskej národnosti.
Športovci: 
Herci: 
Speváci: 

</doc>
<doc id="109435" url="https://sk.wikipedia.org/wiki?curid=109435" title="Olešnianka">
Olešnianka

Olešnianka je potok na Kysuciach, na území okresu Čadca. Je to ľavostranný prítok Kysuce, meria 10,8 km a je tokom IV. rádu.
Prameň.
Pramení v Moravsko-sliezskych Beskydách na severovýchodnom svahu Uhorskej (1 028,6 m n. m.) v nadmorskej výške približne 940 m n. m., v blízkosti štátnej hranice s Českom.
Opis toku.
V pramennej oblasti tečie najprv na juh, následne sa stáča a pokračuje juhovýchodným smerom cez osadu Hrubý Buk, po pribratí Čierneho potoka pri osade Bazgerka sa prechodne stáča viac na juhojuhovýchod. Medzi osadami Jelitov a Kožákovci tečie severojužným smerom a sprava priberá Chotárny potok. Od osady Kožákovci už tečie k ústiu na juhovýchod, pričom sa z pravej strany oddeľuje vedľajšie rameno tečúce cez intravilán obce Olešná, spoločne podtekajú železničnú trať Čadca – Makov a tesne pred ústím do Kysuce sa opätovne spájajú.
Ústie.
Do Kysuce sa vlieva medzi obcami Olešná a Staškov v nadmorskej výške cca 442 m n. m.

</doc>
<doc id="109436" url="https://sk.wikipedia.org/wiki?curid=109436" title="Trojačka">
Trojačka

Trojačka môže byť:

</doc>
<doc id="109437" url="https://sk.wikipedia.org/wiki?curid=109437" title="Trojačka (potok)">
Trojačka (potok)

Trojačka je potok na Kysuciach, v najzápadnejšej časti okresu Čadca. Je to ľavostranný prítok Kysuce, meria 5,1 km a je tokom IV. rádu. 
Prameň.
Pramení v Turzovskej vrchovine, v podcelku Zadné vrchy, pod sedlom Bumbálka () v nadmorskej výške približne 
Opis toku.
Tečie juhovýchodným smerom, na hornom toku priberá krátky ľavostranný prítok zo západného svahu Beskyda (), prechodne tečie smerom na juh, sprava priberá prítok spod Makovského priesmyku (), z juhovýchodného svahu Beskydka (), následne z tej istej strany prítoky z lokality U tabulí a spod Dupačky () a stáča sa znovu na juhovýchod. Ďalej tečie po hranici medzi Turzovskou vrchovinou na severe a Javorníkmi na juhu. Preteká osadou Trojačka, zľava priberá prítok z oblasti osady Hlboké, prameniaci na južnom svahu vrchu Korytové (), ďalej z pravej strany prítok z juhovýchodného svahu Oselnej (), nasleduje pravostranný prítok prameniaci SSZ od kóty 862,8 m a ľavostranný z osady Riečky. Na dolnom toku ešte priberá krátky pravostranný prítok vznikajúci východne od kóty 862,8 m, stáča sa na východ a do Kysuce sa vlieva na okraji obce Makov (západne od jej centra) v nadmorskej výške cca 

</doc>
<doc id="109440" url="https://sk.wikipedia.org/wiki?curid=109440" title="Dlžiansky potok">
Dlžiansky potok

Dlžiansky potok je potok na horných Kysuciach, na území okresu Čadca. Je to pravostranný prítok Kysuce, meria 6 km a je tokom IV. rádu. 
Pramení v Javorníkoch, v podcelku Vysoké Javorníky, na severnom svahu Capovej (869,4 m n. m.), pri osade Mračkov, v nadmorskej výške cca 740 m n. m. Najprv tečie severoseverozápadným smerom, z pravej strany priberá prítok spod Jakubovského vrchu (874,9 m n. m.) a ďalšie dva pravostranné prítoky (spod kót 758,3 m a 799,6 m) pri osade Hľubov. Ďalej pokračuje severozápadným smerom, preteká osadou Majtánovci, zľava priberá dlhší prítok zo severozápadného úpätia Capovej a preteká ústredím obce Dlhá nad Kysucou. Tu priberá ľavostranný prítok spod kóty 834,0 m v hlavnom hrebeni pohoria a pri osade Valčuhovci vstupuje do Turzovskej vrchoviny, do podcelku Hornokysucké podolie. Preteká okrajom mesta Turzovka a na jeho území ústi v nadmorskej výške približne 470 m n. m. do Kysuce.

</doc>
<doc id="109441" url="https://sk.wikipedia.org/wiki?curid=109441" title="Stanmore">
Stanmore



</doc>
<doc id="109442" url="https://sk.wikipedia.org/wiki?curid=109442" title="Smotana">
Smotana

Smotana je výrobok z mlieka s vysokým obsahom tuku. Smotana môže byť určená na priamu spotrebu alebo je surovinou na výrobu masla alebo iných výrobkov. 
Smotana je časť mlieka, ktorá obsahuje najviac tuku, a zráža sa na jeho povrchu. Získava sa zbieraním, alebo odstreďovaním.
Druhy smotany:
Požiadavky na priemyselný postup výroby smotany a jej kvalitatívne ukazovatele upravuje norma STN 57 0660.
Šľahačková smotana (30 - 33% tuku)
Zo smotany na šlahanie sa vyrába šlahačka, alebo sa používa aj na varenie. Na výrobu základnej šlahačky je potrebná pol litra šlahačky a jeden vanilínový cukor. Spolu tieto dve suroviny zmiešame. Má vyšší obsah tuku.
Kyslá smotana (18% tuku)
V praktickom živote sa používa kyslá smotana najviac na varenie. Používa sa napríklad pri výrobe sviečkovice - veľmi známeho jedla z hovädzieho mäsa. Smotana sa používa na omáčku. Má priemerný obsah tukov.
Sladká smotana (12% tuku)
Aj tento druh smotany sa používa na varenie a pečenie. Má veľmi nízky obsah tukov. 
Vysokokyslá smotana (40% tuku)
Vysokokyslá smotana, ako vidíme v názve má vysoký obsah tuku a to niekedy viac než 40%.

</doc>
<doc id="109444" url="https://sk.wikipedia.org/wiki?curid=109444" title="Maslo">
Maslo

Maslo je výrobok z mlieka zložený z mliečneho tuku, vody a netukov. 
Definícia.
Presná definícia znie: potravinársky výrobok "vo forme tuhej, tvárnej emulzie v zásade typu voda v oleji, získanej výlučne z mlieka a/alebo určitých mliečnych výrobkov, v ktorých predstavuje tuk hlavnú hodnotovú zložku" ("môžu sa však pridať aj iné látky potrebné na ich výrobu, za predpokladu, že tieto látky sa nepoužijú za účelom nahradenia, či už úplne alebo sčasti, akýchkoľvek mliečnych komponentov"), pričom v tomto výrobku musí byť:
Ak je vo výrobku s vyššie uvedenou definíciou množstvo mliečneho tuku iné než 80 - 90 % alebo 60 - 62 % alebo 39 - 41 %, nazýva sa mliečna nátierka.
Druhy.
Druhy masla:
Výroba.
Maslo sa vyrába zo sladkej, polokyslej a kyslej smotany. Postup priemyselnej výroby masla a požiadavky na jeho kvalitu upravuje STN 58 0310.

</doc>
<doc id="109445" url="https://sk.wikipedia.org/wiki?curid=109445" title="Kornianka">
Kornianka

Kornianka je potok na horných Kysuciach, preteká územím okresu Čadca. Je to pravostranný prítok Predmieranky, má dĺžku a je tokom V. rádu. 
Preteká Turzovskou vrchovinou, podcelkom Zadné vrchy, pramení pod hlavným hrebeňom, pod vrchom Lukavice () v nadmorskej výške cca , neďaleko slovensko-českej štátnej hranice. Od prameňa tečie juhovýchodným smerom k osade Zátoka, sprava priberá prítok spod Kelčova (), stáča sa na východ a preteká osadou Ďurkáčovci, kde zľava priberá prítok () z východného svahu vrchu Bobek (). Ďalej priberá z pravej strany prítok od osady Zlámaná a potom prítok z osady Komaníková. Následne preteká ústredím obce Korňa, z ľavej strany priberá Sobčákov potok (), ďalej sprava prítok spod Okrúhlej () a zľava z osady Srničkovci. Pokračuje časťou Nižná Korňa, tu priberá ľavostranný Dáždený potok a dva pravostranné prítoky, najprv z osady Zelenkovci, potom z osady Živčáková. Na území mesta Turzovka, v časti Predmier, ústi v nadmorskej výške približne do Predmieranky.

</doc>
<doc id="109446" url="https://sk.wikipedia.org/wiki?curid=109446" title="Trstená (rozlišovacia stránka)">
Trstená (rozlišovacia stránka)

Trstená môže znamenať:

</doc>
<doc id="109451" url="https://sk.wikipedia.org/wiki?curid=109451" title="Brodno">
Brodno

Brodno je mestská časť Žiliny, ležiaca severne od mesta na ľavom brehu rieky Kysuca.
Poloha.
Mestská časť Brodno leží v severnej časti okresu Žilina, v údolí rieky Kysuca a jej prítoku Brodnianka. Od mestskej časti Vranie ho oddeľuje rieka Kysuca, na juhu susedí so žilinskými mestskými časťami Budatín a Zádubnie. Zo severu susedí s obcou Rudinka a kysuckou mestskou časťou Oškerda a z východu s obcou Snežnica. Niekdajšie samostatné obce Brodno a Vranie vznikli v rozšírenom priestore údolia rieky Kysuce, tesne pred Kysuckou bránou, ktorú tvoria vrchy Rochovica (640 m n. m.) a Brodnianka (720 m n. m.). Údolím rieky Kysuca prechádza Košicko-bohumínska železnica a štvorpruhová cestná komunikácia, budúca diaľnica D3. 
Dejiny.
Archeologické nálezy z chotára obce v miestnej lokalite "Sedliská" sú z mladšej doby kamennej so stopami osídlenia až do 15. storočia. Niektorí autori hľadajú prvú písomnú zmienku o obci v listine z roku 1244, ktorou uhorský kráľ Belo IV. daroval Bohumírovi, synovi Sebeslava, zem zvanú Kysuca. Najnovší výskum však potvrdil, že lokalita "Brodisew Lopata", teda "Brodišova lopata" ktorú niektorí mylne stotožňujú s Brodnom, sa v skutočnosti nachádzala v katastrálnom území dnešného Považského Chlmca. Brodno sa prvýkrát spomína v listinách až v roku 1438 pri metácii (ohraničení) Budatínskeho panstva, kam obec patrila.
V roku 1784 malo Brodno 327, v roku 1980 už 1341 a v roku 2023 1311 obyvateľov. Územnosprávne bola obec do roku 1960 začlenená v okrese Kysucké Nové Mesto. Obec používala v minulosti pečať s postavou pltníka, ktorý stojí na plti s veslom v ruke, podľa ktorej vznikol aj jej súčasný erb. V roku 1980 bolo Brodno pričlenené k mestu Žilina.
Zástavba.
Pôvodne bola obec postavená v okolí potoka Brodnianka, kde je postavený kostol. Zástavba postupne pokračovala v potočnej zástavbe v smere potoka a neskoršie zástavba do vytvorených bočných ulíc, čím sa vytvorila súvislá zástavba. Najnovšia výstavba je sústredená na Zábreží okolo novej prístupovej ceste do obce. Od severu bolo Brodno chránená vrchom Brodnianka, ktorý bol vyhlásený za prírodnú rezerváciu. Uprostred sa nachádza malé námestie, do ktorého prichádzajú štyri cesty. Tu končí aj MHD autobusová linka č. 22 zo Žiliny.
Z námestia vidieť Kostol Všetkých svätých. Brodno je samostatná rímskokatolícka farnosť Žilinskej diecézy, pod ktorú patrí filiálka Vranie. Je tu postavená základná škola s materskou školou, pošta, kultúrny dom, knižnica a ako bývalá samostatná obec má vlastný cintorín. Pôsobí tu aktívne Dobrovoľný hasičský zbor, ktorý má vybudovanú vlastnú hasičskú zbrojnicu, Dychový súbor Brodňanka a Klub dôchodcov. 
Na začiatku pri vstupe od Žiliny je postavený Motel Anita a v smere do Čadce Ranč Oškerda, ktorý ponúka okrem športovo-oddychových aktivít aj zaujímavé pešie a cykloturistické trasy do okolitej prírody. Okolie Brodna aj s priľahlou mestskou časťou Vranie ponúka zaujímavé turistické miesta a cykloturistické trasy okolo rieky Kysuca. Pri rieke je vybudovaný rybník.
Doprava.
Cez mestskú časť prechádza Košicko-bohumínska železnica a štvorpruhová cesta I/11, ktorá bude prebudovaná na diaľnicu D3. Po dobudovaní diaľnice D3 bude celá oblasť prestavaná. Cez Brodno bude vybudovaná nová cesta do Kysuckého Nového Mesta namiesto terajšej I/11. Vybuduje sa nová prístupová komunikácia do Žiliny cez železnicu, jestvujúci nadjazd ponad budúcu diaľnicu D3 a cez rieku Kysuca na cestu z Vrania. Zároveň bude zrušené terajšie prepojenie s budúcou diaľnicou D3 a zruší sa cestný priechod cez železnicu.
Autobusové spojenie zabezpečuje linka MHD č. 22 premávajúca každodenne na trase Brodno - Budatín - centrum - Bytčica a späť.
Ochrana prírody.
V mestskej časti Brodno sa nachádza prírodná rezervácia Brodnianka, ktorá s náprotivnou Rochovicou vytvárajú známu Kysuckú bránu. Brodnianka má vápencové zloženie bradlového pásma. Na južnej strane sú charakteristické typy bučín a dubových porastov s drieňom. Chránené územie sa rozprestiera na ploche 25,94 ha a ochranné pásmo na 33,30 ha.
Symboly mestskej časti.
Mestská časť Brodno má od roku 2017 svoje vlastné heraldické symboly – erb a vlajku. Erb je registrovaný v tejto podobe: v modrom štíte striebroodetý pltník v zlatom klobúku a veste, držiaci zlaté veslo a stojaci na zlatej plti vyrastajúcej zo strieborného zvlneného pruhu. Vlajka pozostáva zo štyroch pozdĺžnych pruhov vo farbách modrej (3/10), žltej (2/10), bielej (2/10) a modrej (3/10). Vlajka má pomer strán 2:3 a ukončená je tromi cípmi, t. j. dvomi zástrihmi, siahajúcimi do tretiny jej listu. 
Mesto Žilina požiadalo Heraldický register Slovenskej republiky, vedený Ministerstvom vnútra Slovenskej republiky, o zaregistrovanie dvoch symbolov mestskej časti Brodno (erbu a vlajky), pričom tieto symboly sú zapísané v registri pod signatúrou HR B-260/2017.
Slávnostné odhalenie symbolov sa konalo v nedeľu 3. septembra 2017 v kultúrnom dome v Brodne.

</doc>
<doc id="109455" url="https://sk.wikipedia.org/wiki?curid=109455" title="AMD K5">
AMD K5

AMD K5 bol x86 mikroprocesor od spoločnosti AMD uvedený v roku 1995. Obsahoval 4,3 milióna tranzistorov. Vyrábal sa na frekvenciách od 75 do 133 MHz a dosahoval výkony podobné ako Intel Pentium a Pentium Pro.

</doc>
<doc id="109456" url="https://sk.wikipedia.org/wiki?curid=109456" title="K5">
K5

K5 môže byť:

</doc>
<doc id="109463" url="https://sk.wikipedia.org/wiki?curid=109463" title="Národní tisková agentura">
Národní tisková agentura

Národní tisková agentura (NTA) je české webové politicko-spoločenské periodikum. Jeho orientácia je konzervatívna a národná.
Periodikum uverejňuje domáce i zahraničné správy, komentáre, vyhlásenia politických strán a pozvánky na spoločenské udalosti. Autormi článkov sú predovšetkým členovia českých národne orientovaných strán (Právo a spravedlnost, Národní sjednocení, Dělnická strana). Okrem pôvodných príspevkov portál preberá články z iných periodík (zvlášť z názorovo príbuzných ako Národní myšlenka).

</doc>
<doc id="109472" url="https://sk.wikipedia.org/wiki?curid=109472" title="Trstená (prítok Kysuce)">
Trstená (prítok Kysuce)

Trstená je potok na Kysuciach, na území okresu Čadca. Je to ľavostranný prítok Kysuce, má dĺžku 7,7 km a je tokom IV. rádu. 
Pramení v Moravsko-sliezskych Beskydách, v podcelku Zadné hory, na južnom svahu vrchu Veľký Polom (1 067,3 m n. m.), v lokalite Na skale, v nadmorskej výške okolo 930 m n. m. Od prameňa tečie juhovýchodným smerom, vzápätí vstupuje do Turzovskej vrchoviny, do podcelku Kornická brázda, pri osade Kopčisko sa stáča a na krátkom úseku tečie na juh. Sprava priberá prítok spod osady Hromadová a následne sa opäť stáča na juhovýchod. Z pravej strany priberá prítok z lokality Potok, preteká osadou Križkovci, pričom vstupuje do podcelku Predné vrchy a priberá niekoľko krátkych prítokov z oboch strán. Pokračuje cez osadu Mičkové, zľava priberá prítok spod Prielačského vrchu (649,6 m n. m.), preteká osadou Smrečkovci a z pravej strany priberá prítok spod kóty 648,6 m n. m. Tečie ešte osadou Trstená, priberá ľavostranný prítok spod Sihelníka a už v Hornokysuckom podolí, na území obce Raková, ústi v nadmorskej výške okolo 419,5 m n. m. do Kysuce.

</doc>
<doc id="109473" url="https://sk.wikipedia.org/wiki?curid=109473" title="Nkosi sikele li’Africa/Die Stem van Suid-Afrika">
Nkosi sikele li’Africa/Die Stem van Suid-Afrika



</doc>
<doc id="109474" url="https://sk.wikipedia.org/wiki?curid=109474" title="Slezinová sneť">
Slezinová sneť

Slezinová sneť (bežné názvy: antrax, modré kiahne) je infekčné ochorenie teplokrvných zvierat prenosné na človeka. Pôvodcom je "Bacillus anthracis". Názov je odvodený od gréckeho slova antrakis, čo znamená uhlie, pretože kožná forma ochorenia sa väčšinou prejavuje čiernymi rankami na koži.
Na ochorenie sú vysokovnímavé bylinožravce, menej ošípané, mäsožravce a hydina. Infekcia má obvykle akútny priebeh a končí septikémiou, antrax je smrteľný do 2-3 dní. Vzácne sa vyskytuje chronická forma.
Pre človeka je antraxová infekcia životu nebezpečná, vyžaduje okamžité liečenie antibiotikami. Antrax možno použiť ako biologickú zbraň. Antrax sa v krajinách západnej, strednej Európy a v Spojených štátoch objavuje len málokedy. Oveľa častejšie sa vyskytuje v Latinskej a Strednej Amerike, na Balkánskom polostrove, v Ázii a Afrike. Najviac sú ohrození ľudia, ktorí pracujú s hospodárskymi zvieratami alebo v odvetviach spracúvajúcich mäso a vlnu. Antrax však nie je nákazlivý. Jediný spôsob, ako ním možno človeka nainfikovať, je vystaviť ho veľkému množstvu spór.
Liečba.
Liečba musí byť začatá čo najskôr po zistení možnej nákazy. Odporúčané sú vysoké dávky liečiv (2 x 500 mg denne počas 60 dní) s účinnou látkou Ciprofloxacín. Predáva sa ako Ciphin alebo Ciproglaxocain, v zahraničí aj ako Ciprobay a Ciproxin. Možná je aj alternatívna liečba penicilínom, tetracyklínom a pod.
Akékoľvek narušenie kožných vyrážok môže spôsobiť sepsu a rozšíriť ochorenie. Pacienta je tiež vhodné izolovať, aby ďalej nešíril nákazu.
Prevencia.
Najúčinnejšia forma prevencie je vyhýbanie sa kontaktu s infikovanými zvieratami a ľuďmi. Ak nie je možné vyhnúť sa kontaktu s nimi, odporúčajú sa ochranné pomôcky: odev, rukavice, špeciálne rúško na tvár a nos, prípadne filter.
Vakcína bola testovaná iba na vojakoch, jej účinky však nie sú celkom overené. Podľa niektorých názorov môže vakcína za tzv. syndróm vojny v Perzskom zálive.

</doc>
<doc id="109475" url="https://sk.wikipedia.org/wiki?curid=109475" title="Rieka (prítok Kysuce)">
Rieka (prítok Kysuce)

Rieka je potok na Kysuciach, v okrese Čadca, ktorý preteká výhradne územím mesta Čadca. Je to pravostranný prítok Kysuce, meria 5,2 km a je tokom IV. rádu. Priemerný sklon toku je 50 ‰. 
Prameň.
Pramení v Javorníkoch, v podcelku Vysoké Javorníky, na severozápadnom svahu Vojtovho vrchu (840,3 m n. m.) v nadmorskej výške približne 800 m n. m. 
Opis toku.
Tečie výlučne severným smerom, na hornom toku priberá ľavostranný prítok od osady Burdovci (spod kóty 788,2 m), preteká osadou Vojty, kde zľava priberá prítok od osady Ivorovci. Následne pokračuje cez osady Jamky a Belajka, tu sprava priberá prítok zo severného svahu Kýčerky (760,2 m n. m.). Na hornom toku vytvára úzke, hlboko zarezané údolie medzi svahmi Briavy na západe a Vrchkonca, resp. Kýčerky na východe. Ďalej vstupuje do celku Turzovská vrchovina (podcelok Hornokysucké podolie), preteká mestskou časťou Rieka, kde priberá najprv sprava prítok vznikajúci južne od kóty 567 m, potom zľava dva krátke prítoky od osady Krkoškovci a upraveným korytom vedeným pod povrchom tečie centrálnou časťou mesta Čadca. Podzemné koryto končí pri kostole svätého Bartolomeja a po krátkom úseku na povrchu na severnom okraji centra mesta ústi v nadmorskej výške cca 408 m n. m. do Kysuce.

</doc>
<doc id="109476" url="https://sk.wikipedia.org/wiki?curid=109476" title="Rieka (prítok Čierňanky)">
Rieka (prítok Čierňanky)

Rieka je potok na Kysuciach, v severnej časti okresu Čadca. Je to pravostranný prítok Čierňanky, má dĺžku 3,9 km a je tokom V. rádu. 
Preteká Jablunkovským medzihorím, pramení na západnom svahu Kykule (844,9 m n. m.) v nadmorskej výške okolo 720 m n. m., neďaleko slovensko-poľskej štátnej hranice. Najprv tečie západojuhozápadným smerom, na dolnom toku sa stáča na juhojuhozápad. Z ľavej strany priberá dva krátke prítoky (spod Kykule a spod Grúňa), sprava tri prítoky spod Slivkule (717,8 m n. m.). Na dolnom toku sú na oboch brehoch sformované výmole. Do Čierňanky ústi v blízkosti centra obce Skalité v nadmorskej výške okolo 515 m n. m.

</doc>
<doc id="109479" url="https://sk.wikipedia.org/wiki?curid=109479" title="Antrax">
Antrax

Antrax môže byť:

</doc>
<doc id="109481" url="https://sk.wikipedia.org/wiki?curid=109481" title="Modré kiahne">
Modré kiahne



</doc>
<doc id="109482" url="https://sk.wikipedia.org/wiki?curid=109482" title="Karait">
Karait



</doc>
<doc id="109483" url="https://sk.wikipedia.org/wiki?curid=109483" title="Karaim">
Karaim



</doc>
<doc id="109484" url="https://sk.wikipedia.org/wiki?curid=109484" title="Karaimovia">
Karaimovia



</doc>
<doc id="109485" url="https://sk.wikipedia.org/wiki?curid=109485" title="Karajm">
Karajm



</doc>
<doc id="109489" url="https://sk.wikipedia.org/wiki?curid=109489" title="Mohérové barety">
Mohérové barety

Mohérové barety () je označenie určitej kategórie účastníkov manifestácií spojených s politickými, spoločenskými alebo kultúrnymi udalosťami v Poľsku. Za typického predstaviteľa „mohérových baretov“ sa považuje postaršia osoba, najmä žena, názorovo neochvejná, ktorá prezentuje konzervatívne katolícko-národné názory a ktorá je uzavretá voči iným názorom a myšlienkám. 
Označenie „mohérové barety“ má pripomínať pokrývku hlavy rozšírenú medzi staršími ženami (vlnený baret, upletený často práve z mohéru), ako aj rôzne vojenské oddiely (napríklad modré barety, červené barety, zelené barety). Spojenie týchto dvoch značne odlišných asociácií je príčinou, že toto označenie má posmešný charakter, ale môže sa stať aj neutrálnym až žartovným termínom, ktorý používajú samotné osoby takto označované. 
Ľudia, ktorí používajú termín „mohérové barety“ ním aj naznačujú, že príslušníci tejto skupiny patria k verných poslucháčom Radia Maryja, čitateľom novín Nasz Dziennik, respektíve iných médií podobného politického profilu, teda národno-(ultra)katolíckeho, s častými prejavmi xenofóbie, antiglobalizmu a neraz dokonca aj so znakmi antisemitských názorov.
Ako pohodlná myšlienková skratka sa toto označenie dostalo do bežného jazyka aj do masovokomunikačných prostriedkov. V Poľsku sa označenie rozšírilo na jeseň roku 2005 prostrednictvom diskutérov internetového fóra denníka Gazeta Wyborcza a následne ho začali používať aj novinári. 
Podnetom na vznik tohto označenia bola predvolebná, volebná a povolebná situácia (v priebehu jedného mesiaca sa konali voľby do oboch komôr poľského parlamentu a dve kolá priamych prezidentských volieb), kedy víťaz všetkých volieb PiS sa uchádzal práve o túto početnú voličskú skupinu a neskôr v parlamente začal úzko spolupracovať s kontroverznou stranou LPR, ktorá sa tiež spolieha práve na týchto voličov. Pôvodne všetci očakávali, že PiS vytvorí koalíciu so stredovou a trocha liberálnejšou PO, ktorá sa vo voľbách umiestnila na druhom mieste, a nie že PiS zostaví menšinovú vládu, pre ktorú získa podporu u LPR a Sebeobrany. 
Označenie "mohérové barety" používajú aj niektorí politici ("„Poľsko nie je odkázané na mohérovú koalíciu,“" uviedol Donald Tusk pri debate v Sejme o vládnom programovom vyhlásení premiéra Kazimierza Marcinkiewicza o koalícii PiS s LPR). 
Sociálny fakt.
Výskum fenoménu mohérových baretov uskutočnila agentúra Axciom Polska. Podľa jej zistenia tvoria mohérové barety zhruba 3.1% poľskej populácie. Sú to prevažne manželia, ktorí majú viac ako päťdesiat rokov, ich deti už žijú samostatne. Zhruba 80% týchto ľudí má iba základné vzdelanie, 36% z nich (ešte) fyzicky pracuje. Zhruba jedna štvrtina z nich používa mobilný telefón, pevnú linku má zavedenú 84% z nich a asi polovia má bankové konto. Vo voľnom čase lúštia krížovky, alebo chodia na ryby. Na dovolenku nechodia. 73% z nich zostáva doma. (Upozornenie: odkaz zahrňuje niekoľko štúdií v PDF a HTML, ktoré majú dohromad niekoľko sto strán.)

</doc>
<doc id="109493" url="https://sk.wikipedia.org/wiki?curid=109493" title="NTA">
NTA

NTA môže byť:

</doc>
<doc id="109494" url="https://sk.wikipedia.org/wiki?curid=109494" title="Toxémia dobytka">
Toxémia dobytka



</doc>
<doc id="109495" url="https://sk.wikipedia.org/wiki?curid=109495" title="Abortus">
Abortus



</doc>
<doc id="109497" url="https://sk.wikipedia.org/wiki?curid=109497" title="Bitka pri Paj ťü">
Bitka pri Paj ťü



</doc>
<doc id="109500" url="https://sk.wikipedia.org/wiki?curid=109500" title="Ester Šimerová-Martinčeková">
Ester Šimerová-Martinčeková

Ester Šimerová-Martinčeková (* 23. január 1909, Bratislava – † 7. august 2005, Liptovský Mikuláš) bola svetoznáma a popredná slovenská maliarka, výtvarníčka a scénografka, predstaviteľka moderny. Často ju nazývali prvou dámou slovenského maliarstva.
Vzdelanie.
Počas 1. svetovej vojny navštevovala evanjelickú školu, potom gymnázium. Už v posledných rokoch gymnaziálneho štúdia súkromne navštevovala maliarsku školu Gustáva Mallého. Po maturite odišla do Paríža, kde študovala maliarstvo na dvoch akadémiách, okrem iného na Académii Julian, ale aj v súkromnej škole Alexandry Exter.
Životopis.
Už v roku 1931 samostatne vystavovala v Prahe. Tam sa stala členkou výtvarného odboru Umeleckej besedy. V roku 1932 sa vydala za profesora Dr. Františka Šimera a spolu s ním žila v Bratislave. Po rozpade prvej Československej republiky odišla s manželom do Protektorátu Čechy a Morava a usadili sa v Plzni. 
V období atentátu na Heydricha jej manžel, ako primár v nemocnici, ukrýval československých parašutistov z Anglicka. Po prezradení ho Gestapo zatklo, uväznilo a popravilo. V roku 1947 sa opäť vydala. Po obnovení spoločnej republiky, v roku 1945, sa vrátila späť na Slovensko a tu ju zvolili za predsedníčku Bloku slovenských výtvarníkov. Jej manželom sa stal právnik Martin Martinček, v tom čase prezidiálny šéf Úradu predsedníctva SNR, neskôr významný slovenský fotograf. V čase komunistickej diktatúry, v roku 1952 v rámci Akcie B bola nasilu vysťahovaná s manželom (Martin Martinček, ktorého označili za „buržoázneho nacionalistu“) z Bratislavy, do dediny pri Liptovskom Mikuláši, do ktorého sa neskôr presťahovali a žila tam až do svojej smrti.
V roku 1966 jej udelili titul zaslúžilej umelkyne. Vystavovala vo viacerých galériách doma i v zahraničí a je držiteľkou mnohých ocenení a vyznamenaní. Popri maľbe sa venovala aj návrhom divadelných kostýmov pre Novú scénu v Bratislave.
Ester Šimerová-Martinčeková sa ako jediná zo slovenských umelcov inšpirovala priamo u parížskej školy a do Paríža sa často vracala.
Ocenenia.
V roku 1991 Rad T. G. Masaryka IV. triedy (v Prahe) 
V roku 1992 Cena Martina Benku 
Od roku 1966 bola zaslúžilou umelkyňou 
V roku 2001 v Paríži obdržala vyznamenanie Francúzskej republiky "Rytier rádu kultúry a literatúry."
V roku 2002 jej prezident Rudolf Schuster prepožičal štátne vyznamenanie Rad Ľudovíta Štúra I. triedy.
V roku 2001 - dostala Cenu Nadácie Tatra banky za výtvarné dielo
Slovenská pošta vydala roku 2016 reprodukciu obrazu "Šachová kompozícia" Ester Šimerovej-Martinčekovej vo forme poštovej známky
Československá pošta vydala v roku 1987 reprodukciu obrazu "Tulipány" ako poštovú známku.

</doc>
<doc id="109501" url="https://sk.wikipedia.org/wiki?curid=109501" title="Sun Wu">
Sun Wu



</doc>
<doc id="109503" url="https://sk.wikipedia.org/wiki?curid=109503" title="Majster Sun">
Majster Sun



</doc>
<doc id="109507" url="https://sk.wikipedia.org/wiki?curid=109507" title="Ind">
Ind



</doc>
<doc id="109508" url="https://sk.wikipedia.org/wiki?curid=109508" title="Bháratovia">
Bháratovia



</doc>
<doc id="109509" url="https://sk.wikipedia.org/wiki?curid=109509" title="Bhárat">
Bhárat

Bhárat môže byť:

</doc>
<doc id="109510" url="https://sk.wikipedia.org/wiki?curid=109510" title="Beatrica Aragónska">
Beatrica Aragónska



</doc>
<doc id="109511" url="https://sk.wikipedia.org/wiki?curid=109511" title="Národní myšlenka">
Národní myšlenka

Národní myšlenka je české webové periodikum, spravované občianskym združením s rovnakým názvom. Uverejňuje články s politickou, spoločenskou a ekonomickou tematikou. Je orientované konzervatívne a národne.

</doc>
<doc id="109516" url="https://sk.wikipedia.org/wiki?curid=109516" title="Amerindovia">
Amerindovia



</doc>
<doc id="109517" url="https://sk.wikipedia.org/wiki?curid=109517" title="Indián">
Indián

Indián môže byť:

</doc>
<doc id="109521" url="https://sk.wikipedia.org/wiki?curid=109521" title="Niacín">
Niacín

Niacín alebo vitamín B3 (staršie vitamín PP, vitamín P, antipelagrový faktor, faktor) je jeden z vitamínov B. Medzi jeho vitaméry patria:
Názov niacín (z anglického nicotinic acid vitamin, teda vitamín kyseliny nikotínovej) všeobecne označuje deriváty kyseliny nikotínovej.
Všetky tieto látky sa premieňajú na nikotínamidadeníndinukleotid (NAD), ktorý sa účastní mnohých redoxných procesov v ľudskom tele.
Funkcia.
Vitamín B3 je nevyhnutne potrebný pri tvorbe energie v bunkách a je dôležitý pri srdcovej, nervovej a svalovej činnosti a pri udržiavaní zdravej kože a dobrého fungovania tráviaceho traktu.
Výskyt.
Nachádza sa v každej zelenine a mäse, taktiež v slanine, no najmä v pečeni, sušenom ovocí a orechových jadrách, káve a čaji.
Odporúčaná dávka.
Odporúčaná denná dávka:

</doc>
<doc id="109522" url="https://sk.wikipedia.org/wiki?curid=109522" title="Vitamín B3">
Vitamín B3



</doc>
<doc id="109523" url="https://sk.wikipedia.org/wiki?curid=109523" title="Vitamín Bc">
Vitamín Bc



</doc>
<doc id="109525" url="https://sk.wikipedia.org/wiki?curid=109525" title="Nikotínamid">
Nikotínamid

Nikotínamid je jeden z vitamérov vitamínu B3 (niacínu). Je odvodený od kyseliny nikotínovej, z ktorej vzniká amidáciou. Je to vo vode rozpustný vitamín. V tele sa premieňa na nikotínamidadeníndinukleotid (NAD) a nikotínamidadeníndinukleotidfosfát (NADP). 
Nikotínamid sa bežne nachádza v potrave, napríklad v droždí, mäse, mlieku a listovej zelenine a praženej káve a takisto sa používa ako doplnok stravy. Pri jeho použití ako doplnok stravy sa podáva perorálne, aby sa predišlo chorobe menom pelagra (nedostatok vitamínu B3). Nikotínamid i kyselinu nikotínovú možno obe použiť na liečbu pelagry, ale nikotínamid nespôsobuje červenanie pokožky. V podobe krému možno nikotínamid použiť na liečbu akné.
Pri podaní vznikajú len minimálne vedľajšie účinky. Pri vyšších dávkach môže dôjsť k ochoreniam pečene. Normálne dávky sú bezpečné i počas tehotenstva. 
Nikotínamid bol objavený medzi rokmi 1935 a 1937. Je zaradený na zoznam esenciálnych liečiv WHO. Nikotínamid je dostupný ako generikum a predáva sa bez receptu. Komerčne sa nikotínamid vyrába z kyseliny nikotínovej alebo nikotínonitrilu. V niektorých krajiných sa pridáva do zŕn.

</doc>
<doc id="109526" url="https://sk.wikipedia.org/wiki?curid=109526" title="Vitamín PP">
Vitamín PP



</doc>
<doc id="109527" url="https://sk.wikipedia.org/wiki?curid=109527" title="Antipelagrový faktor">
Antipelagrový faktor



</doc>
<doc id="109528" url="https://sk.wikipedia.org/wiki?curid=109528" title="Vitamín P">
Vitamín P

Vitamín P môže byť:

</doc>
<doc id="109529" url="https://sk.wikipedia.org/wiki?curid=109529" title="Kyselina foliková">
Kyselina foliková



</doc>
<doc id="109530" url="https://sk.wikipedia.org/wiki?curid=109530" title="Kyselina folová">
Kyselina folová



</doc>
<doc id="109531" url="https://sk.wikipedia.org/wiki?curid=109531" title="Vitamín M">
Vitamín M



</doc>
<doc id="109535" url="https://sk.wikipedia.org/wiki?curid=109535" title="Vitamín I">
Vitamín I



</doc>
<doc id="109537" url="https://sk.wikipedia.org/wiki?curid=109537" title="Vitamín G">
Vitamín G



</doc>
<doc id="109538" url="https://sk.wikipedia.org/wiki?curid=109538" title="Ovoflavín">
Ovoflavín



</doc>
<doc id="109539" url="https://sk.wikipedia.org/wiki?curid=109539" title="Laktoflavín">
Laktoflavín



</doc>
<doc id="109540" url="https://sk.wikipedia.org/wiki?curid=109540" title="Vitamín B6">
Vitamín B6

Vitamín B6 je spoločné označenie pre tri pyridínové deriváty:
Všetky tieto látky, spolu so svojimi fosfátmi, sú účinné ako vitamíny. Ich deriváty sa podieľajú na metabolizme aminokyselín a sacharidov. Aktívnou formou pyridoxalu je pyridoxalfosfát, ktorý vystupuje ako koenzým mnohých enzýmových reakcií.
Vitamín B6 je rozpustný vo vode.

</doc>
<doc id="109543" url="https://sk.wikipedia.org/wiki?curid=109543" title="Vitamín B4">
Vitamín B4



</doc>
<doc id="109544" url="https://sk.wikipedia.org/wiki?curid=109544" title="Axeroftol">
Axeroftol



</doc>
<doc id="109548" url="https://sk.wikipedia.org/wiki?curid=109548" title="Aneurín">
Aneurín



</doc>
<doc id="109553" url="https://sk.wikipedia.org/wiki?curid=109553" title="Predatická filozofia">
Predatická filozofia



</doc>
<doc id="109555" url="https://sk.wikipedia.org/wiki?curid=109555" title="Asfalt">
Asfalt

 
 
Asfalt (staršie: "tér", "smola", "židovská smola") je druh umelého alebo prírodného živicového bitúmenu. Predstavuje zmes zoxidovaných uhľovodíkov s určitou prímesou ropy, vody, minerálnych látok, hlavne ílov a karbonátov. Prvýkrát bol použitý, keď sa zistilo, že neprchavé látky po varení ropy sa môžu použiť ako lepidlo, izolácia alebo stavebný materiál.
Ako asfalt sa hovorovo označuje aj asfaltová dlažba (t.j. asfaltová vozovka, asfaltový chodník a pod.).
Vlastnosti a zloženie.
Je hnedočierny až čierny a má tuhú alebo polotuhú konzistenciu. Jeho hustota sa pohybuje v rozmedzí 0,9 až 1,3 kg.dm³. Rozpúšťa sa v petroleji, chloroforme a éteri. Vo vode je nerozpustný. Taví sa pri 110 až 130 °C. V prípade jeho úplného spevnenia tvorí tzv. asfaltit, tmavú lesklú horninu s lastúrnatým lomom.
Použitie.
Používa sa najmä pri výstavbe ciest ako vrchná vrstva vozovky (pozri aj liaty asfalt alebo asfaltový betón) alebo na izoláciu. Umelý asfalt je vedľajší produkt pri spracovaní ropy.
Spevnené plochy.
Pri výstavbe spevnených plôch (vozovky, parkoviská) sa používajú asfaltom obaľované zmesi. Má ľahkú spracovateľnosť, rýchlu montáž a nižšiu cenu ako betónové plochy. Nevýhodou je, že pri vyššej teplote znižuje svoju tuhosť a vozidlá na vozovke tlakom kolies vytvárajú tzv. „koľaje“. 
Druhy asfaltom obaľovaných zmesí:
Izolácie.
Asfaltové izolačné pásy sa používajú ako izolácia stavieb proti vode (strecha, základy, mostovka) a radónu (spodná stavba). Aplikujú sa na povrch natretý penetračným náterom (asfaltovým) natavením pomocou plameňa.

</doc>
<doc id="109557" url="https://sk.wikipedia.org/wiki?curid=109557" title="Anna Gavalda">
Anna Gavalda

Anna Gavalda (* 9. december 1970, Boulogne-Billancourt, Francúzsko) je francúzska žurnalistka a spisovateľka. Magazín "Voici" ju označil za "vzdialeného potomka Dorothy Parkerovej".
Tvorba.
Zbierka jej krátkych poviedok bola vydaná prvýkrát v roku 1999 pod názvom "Je voudrais que quelqu´un m´attende quelque part" ("Chcel by som, aby ma niekto niekde čakal"). Táto jej prvá zbierka sa stretla s výborným ohlasom u kritikov a úspechom u čitateľov. Vo Francúzsku sa jej predalo viac ako trištvrte milióna výtlačkov. V roku 2000 jej udelili "Grand Prix RTL-Lire". Knihu preložili do mnohých jazykov vrátane angličtiny, predávala sa v 27 krajinách sveta.
Prvý román Anny Gavaldovej, "Je l´aimais" ("Miloval som ju"), vyšiel vo Francúzsku vo februári 2002 a ešte v tom istom roku aj po anglicky. Spisovateľka sa inšpirovala vlastným nevydareným manželstvom. Román sa stal bestsellerom.
Druhý román vyšiel pod názvom "35 Kilos d´espoir" ("35 kíl nádeje"). Tento vyšiel vo vydavateľstve SOFA v dvojjazyčnom francúzsko-slovenskom vydaní.
V roku 2004 vyšiel jej tretí román "Ensemble, c´est tout" ("Jednoducho spolu"), ktorý sa zaoberá životom štyroch ľudí žijúcich v jednom byte – postavami sú mladá umelkyňa Camille, ktorá pracuje ako nočná upratovačka v kancelárii, mladý aristokrat Philibert, kuchár Franck a jeho starká Paulette. Kniha má 600 strán a vo Francúzsku sa stala ďalším bestsellerom. Anna Gavaldová takisto prispieva do ženského magazínu Elle.
Život.
Rozvedená matka dvoch detí. Anna Gavaldová žije v malom meste Melun, asi 50 kilometrov od Paríža. 
V roku 2004 navštívila Bratislavu a zúčastnila sa na viacerých podujatiach organizovaných "Francúzskym inštitútom".

</doc>
<doc id="109558" url="https://sk.wikipedia.org/wiki?curid=109558" title="Halloween">
Halloween

Halloween je americký sviatok, predvečer a noc z 31. októbra na 1. novembra pred Sviatkom všetkých svätých.
Pôvod.
Svôj pôvod má v keltskom sviatku Samhain, ktorý oslavovalo keltské obyvateľstvo Britských ostrovov. Zostal významným sviatkom aj po prieniku kresťanstva na toto územie. Duchovenstvo malo záujem, aby sa pôvodne pohanský sviatok, kde sa slávili rôzne sily, ktoré mali počas tohto sviatku možnosť pôsobiť vo svete ľudí, zmenil na oslavu sviatku Všetkých svätých – kde by sa oslavovali všetci známi aj neznámi svätci kresťanskej cirkvi. Šírením kresťanstva začalo na Britských ostrovoch prichádzať k splynutiu pôvodného keltského sviatku a zvykov s ním spojeným s kresťanským sviatkom Všetkých svätých (ang. "All Hallows"). Keďže sviatok Všetkých svätých sa oslavoval 1. novembra, sviatku oslavovanému deň predtým sa začalo hovoriť „All Hallows’ Eve“, z čoho skrátením vzišlo slovo „Halloween“.
Do Spojených štátov Halloween priniesli najmä írski katolícki a škótski prisťahovalci, ale až po 1845 – 1846 (Veľký írsky hladomor) sa zoň stala celonárodná udalosť. V Amerike sa postupne z kresťanského sviatku stal sviatok so sekulárnym a karnevalovým charakterom, ktorý sa počas 90. rokov 20. storočia rýchlo rozšíril do Európy prostredníctvom reemigrantov, tlače, filmov a iných médií. Toto masívne rozšírenie Halloweenu do sveta sa pokladá za prejav globalizácie.

</doc>
<doc id="109561" url="https://sk.wikipedia.org/wiki?curid=109561" title="Bitka pri Efeze (498 pred Kr.)">
Bitka pri Efeze (498 pred Kr.)

Bitka pri Efeze v roku 498 pred Kr. bola konfliktom medzi Perziou a vzbúrenými Iónmi počas tzv. Iónskeho povstania. Satrapa Artafernes porazil vojsko Iónskych vzbúrencov ako odvetu za vyplienenie Sardisu.
Pozadie.
Ióni, v tom čase pod nadvládou silnej Perzskej ríše, sa vzbúrili na podnet Aristagora z Milétu. Po vyvolaní iónskeho povstania Aristagoras navštívil viacero gréckych miest so žiadosťou o pomoc. Sparta pomoc odmietla, no Atény mu poskytli 20 a Eretria, ktorá mala voči Milétu čestný dlh, 5 lodí. Spojená armáda Iónov, Aténčanov a Eretrijčanov vyplienila a vypálila Sardis. Aristagoras sa k armáde pri tejto výprave nepridal; zostal v Miléte a poveril velením svojho brata Charopina a človeka menom Hermofantos. Vzhľadom k odporu miestneho obyvateľstva sa armáda následne stiahla do Efezu.
Bitka pri Efeze.
Po zničení Sardisu Artafernes, ktorý sa ukryl počas boja so silnou ochrankou na akropole mesta, zozbieral perzskú armádu a vydal sa prenasledovať rebelov. Postupoval s ňou hneď za ustupujúcimi Grékmi až k Efezu, ktorý bol vzdialený zhruba tri dni pochodu od Sardisu. Grécka armáda sa sformovala pred hradbami s úmyslom nedopustiť obliehanie, no Peržania v priamom strete zvíťazili. Mnoho Grékov padlo, vrátane Eualkida, ktorý velil Eretrijským silám.
Dozvuky.
Iónske povstanie táto bitka nezlomila a pokračovalo ešte ďalšie štyri roky, než bolo nakoniec Peržanmi potlačené. Bitka pri Efeze však znamenala koniec angažovanosti Atén v povstaní - mesto odmietlo všetky ďalšie Aristagorove prosby o podporu. To však Atény nezachránilo pred pomstou Peržanov (Dareios I.), ktorí zničenie Atén (spolu s Eretriou) vyhlásili za svoj vojenský cieľ.

</doc>
<doc id="109564" url="https://sk.wikipedia.org/wiki?curid=109564" title="Ióni">
Ióni

Ióni alebo Iónovia gr. Ίωνες (Íones), boli podľa tradície jeden zo štyroch hlavných starogréckych kmeňov (Achájci, Aiolovia, Dóri).
Tradične sa pokladajú za najstarší zo starogréckych kmeňov. Za tohto predpokladu museli do Grécka prísť začiatkom 2. tisícročia pred Kr. Hoci sa niekedy tvrdí, že sú potomkami mykénskych Achájcov, v skutočnosti ich vzťah k Achájcom nie je vôbec jasný a ich úloha v mykénskom Grécku je nejasná. 
Osídlili predovšetkým stredné Grécko (Atika) a ostrov Euboiu a väčšinu ostrovov v Egejskom mori, neskôr, počas gréckej kolonizácie osídlili polostrov Chalkidiki, časť Sicílie, a časť južnej Itálie, Krym a Pontos. Po zničení mykénskej civilizácie sa spolu s Dórmi sťahovali na východ. Južnú časť Malej Ázie (tzv. Ióniu) osídlili Ióni z Atiky (podľa tradície z Atén), čo možno archeologicky doložiť od konca 11. storočia pred Kr. 
Iónia v 5. storočí pred Kr. pozostávala zo zväzku 12 mestských štátov (Fokaia, Klazomenai, Erythrai, Teos, Lebedos, Kolofón, Efezos, Priené, Myus, Milét, ostrovy Chios a Samos). Územie Iónie bolo kultúrne a intelektuálne mimoriadne vyspelé. Ich výhodou bolo susedstvo s vyspelými maloázijskými civilizáciami, od ktorých prebrali mnohé poznatky. V iónskych mestách vznikli literárne žánre, ktoré sa rozšírili v celom grécku (epos, elégia, jambická poézia, prírodná filozofia, zemepis, dejepisectvo). V 8./7. storočí pred Kr. tu vznikli homérske básne, v 6. storočí pred Kr. tzv. milétska škola. Miestne osobnosti ako Tales, Anaximandros a Anaximenes boli prví známi európski vedci.
V polovici 6. storočia pred Kr. ovládli Ióniu a jej mestá najprv Frýgovia, potom Peržania, proti ktorým prepuklo v roku 500 (alebo 499 pred Kr.) iónske povstanie. Peržania povstanie potlačili a pomoc, ktorú povstalcom poskytli niektoré mestá v materskom Grécku – Atény, dala Peržanom zámienku pre vpád do Grécka a začatie grécko-perzských vojen. 
Legendárny pôvod Achájcov pochádza od Ióna, ktorý bol Xúthovým synom a vnukom mýtického predka všetkých Grékov Helléna.
Iónske kmene sa delili tradične na štyri menšie jednotky – fýly, ktoré sa nazývali Geleontes, Hoplétes, Argadeis a Aigikoreis (v Aténach), pričom prvé dve fýly sú známe aj v iónskych mestách na maloázijskom pobreží, kde k prvým dvom pristupujú ešte dve ďalšie fýly: Bóreis, Oinópes. Dóri sa delili tradične na tri fýly: Dymánes, Hylleis, Pamfýloi. Toto rozdelenie je doložené na Kréte, Rode a v Sparte.
Jazyk.
Ióni hovorili iónskou formou starogréčtiny, ktorá sa stala jazykom kultúry a vzdelancov, z nej sa vyvinula aténska (attická) gréčtina, ktorá bola prijatá za jazyk gréckej kultúry a z ktorej sa vyvinula aj moderná gréčtina. 

</doc>
<doc id="109567" url="https://sk.wikipedia.org/wiki?curid=109567" title="Považský Chlmec">
Považský Chlmec

Považský Chlmec je mestská časť Žiliny.
Poloha.
Leží na pravom brehu rieky Kysuca, pred jej vyústením do Váhu. Z južnej strany cez rieku Váh susedí so Žilinou a mestskou časťou Strážov, z východnej strany ho oddeľuje rieka Kysuca od mestskej časti Budatín a na severe susedí s mestskou časťou Vranie. Na západe susedí s obcou Divinka. Nachádza sa v zúženom priestore medzi výbežkami Javorníkov a osamotene vystupujúcim vrchom Chlmce (tzv. Kysucká brána). Z východnej strany preteká rieka Kysuca, od ktorej je mestská časť chránená ochrannou hrádzou, tá ju zároveň chráni aj pred vysokou hladinou rieky Váh. Váh preteká až za vrchom Chlmce, kde vteká do vodnej nádrže Hričov, ktorá ohraničuje mestskú časť zo západnej strany.
Dejiny.
Považský Chlmec sa spomína v rokoch 1438 ako Hlumecz a 1504 ako Chumecz. V rokoch 1927 – 1948 sa nazýval Chlmec nad Váhom. Patril blízkemu panstvu Budatín. Obyvatelia sa zaoberali pltníctvom a rybárstvom. V erbe mal dve v protismere nad sebou postavené ryby, umiestené nad symbolicky znázornenou tečúcou vodou. V roku 1784 mal 449 a roku 1980 už 1 454 obyvateľov. V polohe Zábrehy sa v hĺbke 6 metrov našiel mamutí kel a zistilo sa osídlenie od mladšej doby kamennej až po slovanské obdobie. K Žiline bol pričlenený v roku 1970.
Zástavba.
Obec bola pôvodne postavená v blízkosti Budatínskeho zámku, na druhej strane rieky Kysuce. Výstavba bola dlho sústredená v zúženom priestore medzi výbežkami Javorníkov a vrchom Chlmce. V starej časti sú ešte aj dnes dlhé úzke uličky so súvislou radovou zástavbou a úzkymi dvormi. Výstavba pokračovala aj v kopcovitom teréne nad obcou a popri rieke Kysuci. V druhej polovici 20. storočia začala výstavba postupovať aj západným smerom. Medzi starou a novou časťou bol postavený kultúrny dom, pred ktorým sa vytvorilo parkové námestie. Na jeho okraji pri ceste sú dve malé prícestné kaplnky. Je tu postavený kultúrny dom, kaplnka, materská škola, Stredná škola požiarnej ochrany a čerpacia stanica pohonných hmôt. Základná škola bola zrušená pre nedostatok detí. Ako bývalá samostatná obec má vlastný cintorín. 
Považský Chlmec bol svojou polohou predurčený na individuálnu a komplexnú bytovú výstavbu. Výhodou bola blízkosť centra mesta, riek Kysuca a Váh, otvorený priestor k vodnej hladine Hričovskej priehrady, chránený od severu pohorím Javorníky a samostatne stojacim pretiahnutým vrchom Chlmce. V druhej polovici minulého storočia však v západnej časti na okraji Hričovskej priehrady postavili centrálnu skládku odpadov, a tým znehodnotili tento cenný urbanistický priestor.
Doprava.
Cez Považský Chlmec viedla od Trenčína po pravom brehu Váhu prastará cesta, spájajúca uhorské kráľovstvo so Sliezskom a Poľskom. Táto dôležitá cesta prechádza aj dnes cez Považský Chlmec po pravom brehu Váhu smerom do Bytče. Po jej pravej strane sa za obytnou zónou začali v minulom storočí budovať priemyselné podniky. V západnej časti pri Vodnej nádrži Hričov spoločnosť T+T, a.s. prevádzkuje centrálnu skládku odpadov. 
Považským Chlmcom prechádza cesta II/507, ktorá sa na ľavom brehu Kysuce napája na cestu I/11.
Diaľnica D3 z Hričovského Podhradia pokračuje ponad Vodnú nádrž Hričov a tunelom dlhým 2 218 metrov smeruje do Čadce.

</doc>
<doc id="109568" url="https://sk.wikipedia.org/wiki?curid=109568" title="Štúr, s.">
Štúr, s.



</doc>
<doc id="109569" url="https://sk.wikipedia.org/wiki?curid=109569" title="Ludevít Velislav Štúr">
Ludevít Velislav Štúr



</doc>
<doc id="109571" url="https://sk.wikipedia.org/wiki?curid=109571" title="Krzysztof Kieślowski">
Krzysztof Kieślowski

Krzysztof Kieślowski (* 27. jún 1941, Varšava – † 13. marec 1996, Varšava) bol významný poľský filmový režisér a scenárista. Preslávil sa svojimi filmovými cyklami "Tri farby" a "Dekalóg". Za film "Červená" z trilógie "Tri farby" získal tri nominácie na Oscara. Hudbu pre jeho filmy komponoval Zbigniew Preisner.

</doc>
<doc id="109573" url="https://sk.wikipedia.org/wiki?curid=109573" title="Zbigniew Preisner">
Zbigniew Preisner

Zbigniew Preisner, rod. Zbigniew Antoni Kowalski (* 20. máj 1955, Bielsko-Biała, Poľsko) je poľský hudobný skladateľ.
Stal sa známym hlavne vďaka spolupráci s režisérom Krzysztofom Kieślowskim. Spolu s Wojciechom Kilarom je najznámejším poľským skladateľom filmovej hudby.
Študoval filozofiu a históriu v Krakove, nikdy nenavštevoval hodiny hudby. Komponovať sa naučil ako samouk.

</doc>
<doc id="109574" url="https://sk.wikipedia.org/wiki?curid=109574" title="Iónovia">
Iónovia



</doc>
<doc id="109575" url="https://sk.wikipedia.org/wiki?curid=109575" title="Fokaia">
Fokaia



</doc>
<doc id="109576" url="https://sk.wikipedia.org/wiki?curid=109576" title="Nadácia Milana Šimečku">
Nadácia Milana Šimečku

Nadácia Milana Šimečku (NMŠ) je nezisková organizácia, ktorej cieľom je iniciovať a podporovať aktivity na podporu rozvoja demokracie, kultúry, humanity a občianskej spoločnosti v duchu filozofického odkazu Milana Šimečku. 
Zameriava sa hlavne na informovanosť a vzdelávanie v oblasti demokracie najmä mladej generácie, podporuje v prvom rade vzdelávanie, publikovanie, tréningy a poradenstvo, ktoré napomáhajú rozširovať demokratické hodnoty v spoločnosti a uplatňujú etické prístupy v politike. Nadácia podporuje aktivity zamerané na vzájomné porozumenie a spoluprácu medzi štátmi, národnosťami a etnickými skupinami. 

</doc>
<doc id="109577" url="https://sk.wikipedia.org/wiki?curid=109577" title="Milan Šimečka">
Milan Šimečka

Milan Šimečka (* 6. marec 1930, Nový Bohumín, dnešný Bohumín – † 24. september 1990, Praha) bol česko-slovenský filozof, disident, politický spisovateľ, otec Martina M. Šimečku. Po ňom je pomenovaná Nadácia Milana Šimečku.
Životopis.
V roku 1949 začal študovať na brnianskej univerzite ruskú a českú literatúru a filozofiu. Po skončení fakulty v roku 1953 učil rok češtinu na jedenásťročenke v Kroměříži a v roku 1954 prišiel do Bratislavy. Dráhu vysokoškolského učiteľa začal na katedre marxizmu-leninizmu, kde prednášal študentom medicíny a farmácie základy marxizmu. V roku 1957 zmenil pôsobisko a začal učiť na Vysokej škole múzických umení. Nasledujúcich desať rokov bolo asi obdobím jeho najintenzívnejšieho štúdia filozofie, kedy sa znovu a dôkladnejšie zoznamoval s obsahom všetkých filozofických škôl a systémov minulosti. Je autorom dvoch systematických kníh o dejinách sociálnych utópii. Téma kníh nebola spracovaná striktne marxisticky, preto aj napriek odmäku 60-tych rokov čelil problémom. 
Od jesene 1967 do februára 1968 strávil Šimečka pol roka v Mainzi ako štipendista tamojšieho Ústavu európskych dejín. Po okupácii Česko-Slovenska v roku 1968 bol vylúčený z komunistickej strany a 1970 dostal výpoveď z Univerzity Komenského. Od jesene roku 1970 až do svojho zatknutia v máji 1981 pracoval v rôznych robotníckych povolaniach. Od 6. mája 1981 bol ako jeden z mála kritikov posttotalitnej moci trinásť mesiacov vo väzení. 
V novembri 1989 i v nasledujúcich mesiacoch patril ako predstaviteľ Verejnosti proti násiliu v Bratislave medzi hlavných intelektuálnych protagonistov revolúcie. Svoju politickú činnosť bral ako službu rodiacej sa demokracii v Československu. Po novembri 1989 bol desať mesiacov až do svojej smrti poradcom prezidenta ČSFR Václava Havla. Bol držiteľom niekoľkých literárnych cien, v roku 1986 mu bola udelená cena Jana Palacha, v roku 1990, mesiac pred jeho smrťou, mu International Press Institute udelil cenu IPI Press Freedom Award za najlepší článok roku. Dňa 28. októbra 1991 mu bol udelený prezidentom ČSFR Václavom Havlom Rad T. G. Masaryka 1. triedy in memoriam.
Tvorba.
Zaoberal sa dejinami filozofie, v päťdesiatych a šesťdesiatych rokoch písal tiež literárne recenzie, kultúrnopolitické a politické eseje. Na prelome päťdesiatych a šesťdesiatych rokov našiel tému sociálna utópia, ktorej zostal verný až do konca života. V šesťdesiatych rokoch vyšli dve jeho knižné práce "Sociálne utópie a utopisti" a "Kríza utopizmu". V knihách približuje odkaz Thomasa Mora, Tommasa Campanellu, Francisa Bacon, Morellyho, Mablyho, Saint-Simona, Fouriera a Owena, vníma ako proces vývoja myšlienok o hľadaní návodu na nastolenie spravodlivej spoločnosti, ktorý vrcholí až prínosom Karla Marxa a Friedricha Engelsa, ktorí dali myšlienke nastolenia univerzálnej komunistickej spoločnosti vedecký charakter: ""Táto kniha chce predovšetkým upozorniť na to, že nepretržite, po celé stáročia udržiavala sociálne utópie vo vedomí ľudí veľké pojmy, ktoré sú obsahom aj moderného komunizmu a ktoré nájdeme v úvode k Programu komunistickej strany Sovietskeho zväzu:" "Komunizmus plní historické poslanie - zbaviť všetkých ľudí sociálnej nerovnosti, všetkých foriem útlaku a vykorisťovania a vojnových hrôz - a nastoľuje na svete Mier, Prácu, Slobodu, Rovnoprávnosť, Bratstvo a Šťastie všetkých národov."" 
Jeho práce zo sedemdesiatych a osemdesiatych rokov analyzujú politickú kultúru a porušovanie ľudských práv komunistickým režimom v Československu. Vychádzali knižne v exilových vydavateľstvách, v samizdatoch a v prekladoch do cudzích jazykov. Niektoré diela vydal spolu so svojim priateľom Miroslavom Kusým. 
Jeho kniha "Obnovenie poriadku" (1978) je analýzou procesu normalizácie, kde normalizáciu rozoberá nielen ako súbor sociálnych a politických procesov, ale aj ako proces kafkovskej depersonalizácie u normalizujúceho jedinca. 

</doc>
<doc id="109578" url="https://sk.wikipedia.org/wiki?curid=109578" title="Kastrácia (zoológia)">
Kastrácia (zoológia)

Kastrácia je zákrok, ktorým sa zastaví germinatívna (??) a hormonálna činnosť pohlavných žliaz. Fyzické vyrezanie pohlavných žliaz sa nazýva aj miškovanie. Vykastrovaný jedinec sa nazýva kastrát.
Obvykle sa kastrujú samce (orchiektómia), ale v súčasnosti sa kastrujú aj samice, najmä feny a mačky (ovariohysterektómia).
Kastrácia mužov.
Kastrácia mužov sa vykonávala hlavne v minulosti, napríklad u strážcov háremov - nazývali sa eunusi. V niektorých krajinách pre istotu odstraňovali aj pohlavný úd. Vykonávala sa tiež u chlapcov spevákov pred nástupom puberty, aby u nich nedošlo k zmutovaniu hlasu. V súčasnosti sa v niektorých krajinách vykonáva u sexuálnych delikventov na vlastnú žiadosť, ak je to podmienkou prepustenia na slobodu.
Kastrácia sa môže vykonať aj zo zdravotných dôvodov, napríklad pri rakovine semenníkov alebo aj pri rakovine prostaty z dôvodu zníženia hladiny testosterónu. Kastrácia sa vykonáva prístupom cez slabiny alebo cez miešok v celkovej, čiastočnej alebo lokálnej anestézii.
Kastrácia žrebcov.
Teplokrvné žrebce sa kastrujú vo veku 2 - 3 rokov, chladnokrvné vo veku 1 - 2 rokov. Kastrujú sa žrebce nevhodné na plemenitbu. Znižuje sa tak ich temperament a sú ľahšie ovládateľné. Vykastrovaný kôň sa nazýva valach. Pred kastráciou by kôň aspoň 12 hodín nemal žrať.
Kastrácia kancov.
Kastrácia kancov sa robí z hospodárskych dôvodov. Mäso nekastrovaných kancov je totiž podmienečne poživateľné. Kastruje sa obvykle vo veku 2 - 4 týždňov. Kance vyradené z plemenitby treba vykastrovať 3 až 6 mesiacov pred usmrtením, aby mäso stratilo kančí zápach. Kastrovaný kanec sa nazýva brav.
Kastrácia býkov.
Býkov možno kastrovať nekrvavými alebo krvavými metódami. Nekrvavou metódou je napr. perkutánne rozmliaždenie semenných povrazcov kliešťami podľa Burdizza. Nevýhodou tejto metódy je, že môže dôjsť k recidíve pri nedôslednom rozmliaždení semenného povrazca. Ďalšie nevýhody: pomalé vstrebávanie semenníkov, nekróza kože na miešku. Kastrovaný býk sa nazýva vôl.
Kastrácia mäsožravcov.
Psy a kocúry sa kastrujú kvôli obmedzeniu nežiaducich povahových vlastností, súvisiacich so sexuálnym pudom.
Kastrácia kohútov.
V minulosti sa zvykli kastrovať aj kohúty. Kastrovaný kohút sa nazýva kapún. Kapúnie mäso má lahodnejšiu chuť.

</doc>
<doc id="109579" url="https://sk.wikipedia.org/wiki?curid=109579" title="Liaty asfalt">
Liaty asfalt

Liaty asfalt je druh povrchovej úpravy cestných vozoviek. Nanáša sa za horúca. Skladá sa z asfaltu, vápencovej múčky (fileru) a čadičovej drte. 

</doc>
<doc id="109582" url="https://sk.wikipedia.org/wiki?curid=109582" title="Kastrácia">
Kastrácia

Kastrácia môže byť:

</doc>
<doc id="109583" url="https://sk.wikipedia.org/wiki?curid=109583" title="Miškovanie">
Miškovanie



</doc>
<doc id="109585" url="https://sk.wikipedia.org/wiki?curid=109585" title="Trigonálna sústava">
Trigonálna sústava

Trigonálna (alebo romboédrická v staršom názvosloví aj klencová) sústava je jedna zo siedmich kryštálových sústav. Možné prvky súmernosti sú: trojnásobná os súmernosti (symbol 3), tri dvojnásobné osi (2), tri roviny súmernosti (m), stred súmernosti (1) ako aj ich kombinácie. Romboédrická základná bunka nemôže mať rovinu súmernosti kolmú na trojnásobnú os súmernosti, preto sú grupy 3/mm a 3/m uvádzané v hexagonálnej sústave ako 6m2 a 6. Bravaisova mriežka je zastúpená jedna: špeciálna romboédrická (R).
Výber súradnicovej sústavy.
Pre morfologické štúdium sa využívajú hexagonálne súradnicové osi. Ak sú na trojnásobnú os súmernosti kolmé dvojnásobné osi, potom tieto definujú súradnicové osi X1, X2 a X3. Ak dvojnásobné osi chýbajú, je možnosť vybrať súradnicové osi X1 až X3 v ich predpokladanom smere, alebo v rovinách súmernosti. V prípade nízkej súmernosti nie je výber týchto osí ničím viazaný.
Kryštálové tvary.
V jednotlivých grupách sú možné nasledovné tvary:

</doc>
<doc id="109586" url="https://sk.wikipedia.org/wiki?curid=109586" title="Onemovanie">
Onemovanie

Onemovanie alebo devokalizácia je veterinárny zákrok na pozbavenie alebo aspoň obmedzenie hlasu najmä psov a mačiek. Používa sa v mestách, aby hlasité prejavy zvierat nerušili susedov. Používa sa aj na vojenské účely. Devokalizácia sa dosahuje čiastočným alebo úplným odstránením hlasiviek.

</doc>
<doc id="109587" url="https://sk.wikipedia.org/wiki?curid=109587" title="Devokalizácia">
Devokalizácia

Devokalizácia môže byť:

</doc>
<doc id="109589" url="https://sk.wikipedia.org/wiki?curid=109589" title="Trojuholníková sústava">
Trojuholníková sústava



</doc>
<doc id="109590" url="https://sk.wikipedia.org/wiki?curid=109590" title="Romboédrická sústava">
Romboédrická sústava



</doc>
<doc id="109591" url="https://sk.wikipedia.org/wiki?curid=109591" title="Šesťuholníková sústava">
Šesťuholníková sústava



</doc>
<doc id="109592" url="https://sk.wikipedia.org/wiki?curid=109592" title="Hexagonálna sústava">
Hexagonálna sústava

Hexagonálna (v staršom názvosloví aj šesťuholníková) sústava je jedna zo siedmich kryštálových sústav. Možné prvky súmernosti sú: šesťnásobná os súmernosti (symbol 6), trojnásobná os (3), maximálne šesť dvojnásobných osí (2), maximálne sedem rovín súmernosti (m), stred súmernosti (1) ako aj ich kombinácie. Ako Bravaisova mriežka vystupuje iba jedna. Existuje však nejednoznačnosť v označení centrácie, niekedy sa označuje ako bázicky centrovaná (C) a niekedy ako primitívna (P). Za elementárnu oblasť sa totiž považuje iba kosoštvorcový hranol v podstate akoby 1/3 bazálne centrovanej.
Typy mriežok.
Táto mriežka sa väčšinou označuje za primitívnu, aj keď je akože centrovaná. V skutočnosti je elementárnou mriežkou modrý kosoštvorcový hranol. Mriežka, ktorá by nemala akože centráciu nemôže existovať. Ak by bol v strede šesťuholníka vynechaný uzol tak výsledná mriežka by nebola mriežkou. Jednotlivé uzly by nemali totožné okolie - čo je neprípustné.
Výber súradnicovej sústavy.
Ako vertikála súradnicovej osi Z sa vyberá šesťnásobná os (6), prípadne inverzná šesťnásobná os súmernosti (6). Ak sú na ňu kolmé dvojnásobné osi, potom trojica z nich definuje súradnicové osi X1, X2 a X3, prípadne je možnosť vybrať tieto osi v smere rovín súmernosti, alebo v smere chýbajúcich dvojnásobných osí súmernosti a pri nízkej súmernosti nie je výber týchto osí ničím viazaný.
Kryštálové tvary.
V jednotlivých grupách sú možné nasledovné tvary:

</doc>
<doc id="109593" url="https://sk.wikipedia.org/wiki?curid=109593" title="Kocková sústava">
Kocková sústava



</doc>
<doc id="109594" url="https://sk.wikipedia.org/wiki?curid=109594" title="Izometrická sústava">
Izometrická sústava



</doc>
<doc id="109595" url="https://sk.wikipedia.org/wiki?curid=109595" title="Kastrát">
Kastrát

Kastrát (lat. "castratus") je samec zbavený orgánov, ktoré produkujú samčie pohlavné bunky, teda ktorý prišiel o semenníky a to buď úrazom, alebo kastráciou. U takýchto jedincov sa zväčša nevyskytuje pohlavný pud, chýba rozmnožovacia schopnosť a spravidla nie sú schopní pohlavného styku. Pokiaľ ku kastrácii dôjde pred dospievaním, kastrátovi chýbajú sekundárne pohlavné znaky.
Kastrát človeka je eunuch. Pokiaľ dôjde ku kastrácii muža v detstve, chýbajú mu fúzy a brada, viac vyrastie a máva typicky vyšší hlas. V Oriente sa využívali vykastrovaní jedinci ako strážcovia háremov a v Európe sa od 16. až do začiatku 20. storočia využívali ku spevu.
Kastráti v hudbe.
Hlas kastráta je rovnako vysoký ako ženský hlas (soprán a mezzosoprán), pritom je rovnako mocný ako mužský hlas. Podobá sa hlasu mladých chlapcov v puberte tesne pred nástupom mutovania hlasu.
Kastráti najčastejšie spievali v kostoloch, lebo dievčatá v kostolných zboroch spievať nesmeli. 
Najslávnejším kastrátom bol taliansky operný spevák Gaetano Majorano Caffarelli.

</doc>
<doc id="109596" url="https://sk.wikipedia.org/wiki?curid=109596" title="Kubická sústava">
Kubická sústava

Kubická (alebo izometrická, v staršom názvosloví aj kocková) sústava je jedna zo siedmich kryštálových sústav. Je to sústava s najvyššou symetriou, charakteristická je prítomnosť štyroch trojnásobných osí súmernosti, sledujúcich telesové uhlopriečky. Možné prvky súmernosti sú: tri štvornásobné osi súmernosti (symbol 4), štyri trojnásobné osi (3), šesť dvojnásobných osí (2), maximálne deväť rovín súmernosti (m), stred súmernosti (1) ako aj ich kombinácie. Bravaisove mriežky sú zastúpené tri: primitívna (P) a priestorovo centrovaná (I) a plošne centrovaná (F).
Výber súradnicovej sústavy.
Ako kryštalografické osi sa vyberajú tie osi súmernosti, ktoré sú tri a len tri (4, 4, alebo 2).
Kryštálové tvary.
V jednotlivých grupách sú možné nasledovné tvary:

</doc>
<doc id="109597" url="https://sk.wikipedia.org/wiki?curid=109597" title="Kockový poker">
Kockový poker

Kockový poker je nedeterministická hra, ktorá sa hrá so šiestimi kockami. Hru môže hrať neobmedzený počet hráčov, prakticky ju hrávajú dvaja až šiesti.
Stratégia.
Z počtu pravdepodobnosti možno vypočítať, či sa štatisticky ešte oplatí v hre pokračovať. Ak jeden z hráčov je veľmi blízko cieľa, súperom sa oplatí v hádzaní pokračovať, aj keď je to proti pravdepodobnosti. Ak už cieľ niekto dosiahol, oplatí sa pokračovať, aj pri veľkom riziku straty nahratých bodov.
Iná verzia.
Existuje aj iná verzia kockového pokru. Hrá sa so špeciálnymi kockami, na ktorých sú symboly kartových figúr (eso, kráľ, dáma, dolník, desiatka a deviatka) a hrá sa s piatimi kockami. Pravidlá sú podobné ako v kartovom pokri. 

</doc>
<doc id="109600" url="https://sk.wikipedia.org/wiki?curid=109600" title="Vývin človeka">
Vývin človeka



</doc>
<doc id="109605" url="https://sk.wikipedia.org/wiki?curid=109605" title="STS 115">
STS 115



</doc>
<doc id="109606" url="https://sk.wikipedia.org/wiki?curid=109606" title="Zoznam kozmických letov podľa roka">
Zoznam kozmických letov podľa roka

Toto je zoznam všetkých kozmických letov, pilotovaných a nepilotovaných, zoradených chronologicky podľa dátumu štartu. Pre svoju veľkosť je rozdelený do menších zoznamov, pre každý rok medzi 1957 a 2007 (vrátane) vlastný zoznam. Jeden zoznam je vyhradený pre kozmické lety pred rokom 1957.
Pre účely tohto zoznamu je kozmický let definovaný ako let, ktorý prekročí tzv. Kármánovu hranicu, oficiálne uznávanú ako "hranica vesmíru". Zoznam obsahuje všetky lety, ktoré ju prekročili, mali to v pláne, ale zlyhali, alebo sú plnánované v blízkej budúcnosti.

</doc>
<doc id="109607" url="https://sk.wikipedia.org/wiki?curid=109607" title="Zoznam pilotovaných vesmírnych letov">
Zoznam pilotovaných vesmírnych letov

"Pre zoznam pilotovaných vesmírnych letov organizovaný podľa vesmírneho programu pozri Zoznam pilotovaných vesmírnych letov podľa programu."
Tieto chronologické zoznamy zahŕňajú všetky pilotované vesmírne lety, ktoré dosiahli výšku aspoň (definícia vesmírneho letu podľa FAI), alebo to bolo plánované, ale nepodarilo sa. V Spojených štátoch je definícia vesmírneho letu trocha odlišná, vyžaduje výšku iba 50 míľ (~). V šesťdesiatych rokoch 20. storočia sa uskutočnilo 13 letov amerického raketového lietadla X-15, ktoré spĺňajú americké kritéria, ale iba dva, ktoré spĺňajú kritéria FAI. Tieto zoznamy zahŕňajú iba tieto dva lety, ostatné lety sú opísané v článku X-15.
K 31. máju 2008 sa celkovo uskutočnilo 264 pilotovaných letov, ktoré dosiahli výšku aspoň , z ktorých 256 úspešne dosiahlo obežnú dráhu.
Súhrn.
Vesmírne stanice Saľut, Skylab, Mir a ISS – ku ktorým sa pripojilo viacero z uvedených vesmírnych letov – nie sú uvedené samostatne. Pozri podrobné zoznamy (odkazy vyššie) pre ďalšie informácie.

</doc>
<doc id="109609" url="https://sk.wikipedia.org/wiki?curid=109609" title="Expozícia (prozaický žáner)">
Expozícia (prozaický žáner)

Expozícia (lat.) je interpretácia, vysvetlenie, výklad. Expozícia bola jedným zo stredovekých náboženských odobrných prozaických žánrov.

</doc>
<doc id="109611" url="https://sk.wikipedia.org/wiki?curid=109611" title="Bitka pri jazere Regillus">
Bitka pri jazere Regillus

Bitka pri jazere Regillus bola pravdepodobne legendárna víťazná bitka Rimanov nad Etruskami alebo latinským spolkom. Datuje sa rôzne: 509, 496 alebo 493 pred Kr..
Bitka môže byť len legendou, pre nedostatok záznamov z tohto včasného obdobia rímskej histórie. Podľa Tita Lívia sa odohrala v blízkosti mesta Tusculum a protivníkom bol latinský spolok, ktorému pomáhal Tarquinius Superbus, bývalý etruský kráľ Ríma. Rimanov viedli Aulus Postumius (rok Rímsky diktátor) a Titus Aebutius Helva (magister equitum). Octavius Mamilius, Tarquinius, a jeho syn Sextus viedli latinský spolok; prítomnosť Tarquiniov spôsobila, že Rimania bojovali s väčším odhodlaním, ako kedykoľvek predtým. Tarquinius bol zranený už na začiatku bitky, po útoku na Postumia; Aebutius medzitým zaútočil na Mamilia, ale dostal zásah do ramena, kým Mamilius utrpel menšie zranenie hrudníka. Tarquiniovi vojaci, sformovaní z vyhostených Rimanov, začali miestnych tlačiť späť, a Marcus Valerius bol zabitý oštepom, keď sa pokúsil zaútočiť na Sexta. Postumius potom zapojil do boja čerstvé sily svojej vlastnej osobnej stráže. Mamilius bol zabitý v následnom súboji s Titom Herminiom, ktorý následne padol po zásahu oštepom. Postumius prikázal svojim "equitom" zosadnúť z koní a zaútočiť ako pechota, a krátko nato boli vojaci latinského spolku nútení ustúpiť. Obsadený bol aj ich tábor. Postumius a Aebutius sa vrátili triumfálne do Ríma. (Titus Livius, "Ab Urbe Condita" 2.19)
Populárna rímska legenda hovorí, že víťazom pomohli Dioskurovia Kastor a Polydeukes, ktorí sa premenili na mladých jazdcov. Postumius na ich počesť prikázal postaviť chrám na Forum Romanum, na mieste, kde napájali svoje kone. V 19. storočí bola umelecky stvárnená v "Lays of Ancient Rome" Thomasa Macaulaya.

</doc>
<doc id="109613" url="https://sk.wikipedia.org/wiki?curid=109613" title="Veľký potok (prítok Bystrice)">
Veľký potok (prítok Bystrice)

Veľký potok je potok na Kysuciach, vo východnej časti okresu Čadca. Je to pravostranný prítok Bystrice, má dĺžku 5,6 km a je tokom V. rádu.
Prameň.
Pramení v Kysuckých Beskydách, v podcelku Rača, medzi vrchmi Orol (1 119,7 m n. m.) a Bugaj (1 140,0 m n. m.) v nadmorskej výške cca 970 m n. m., neďaleko slovensko-poľskej štátnej hranice.
Opis toku.
Tečie severojužným smerom, v pramennej oblasti priberá viaceré krátke prítoky z oboch strán, následne významnejšie prítoky, najprv zľava spod Bugaja a potom sprava z južného svahu Orla. Nasledujú prítoky sprava spod Kýčery (1 005,0 m n. m.), dva zľava spod Bryzgalky (972,0 m n. m.) a opäť sprava spod Grúnika (843,1 m n. m.). Následne vstupuje do Kysuckej vrchoviny, do podcelku Bystrické podolie, preteká osadou Veľký Potok a z ľavej strany priberá prítok spod Hričovského vrchu (728,5 m n. m.). Na území obce Nová Bystrica (západne od centra) ústi v nadmorskej výške okolo 515 m n. m. do Bystrice.

</doc>
<doc id="109614" url="https://sk.wikipedia.org/wiki?curid=109614" title="Ochodničanka">
Ochodničanka

Ochodničanka je potok na dolných Kysuciach, v severnej časti okresu Kysucké Nové Mesto. Je to pravostranný prítok Kysuce, meria 7 km a je tokom IV. rádu. 
Prameň.
Pramení v Javorníkoch, v podcelku Vysoké Javorníky, na západných svahoch Chotárneho kopca (906,2 m n. m.) v nadmorskej výške okolo 740 m n. m. 
Opis toku.
Najprv tečie juhojuhovýchodným smerom, zľava priberá prítok spod Chotárneho kopca, sprava spod Vrchrieky (861,2 m n. m.) a opäť zľava prítok (506,3 m n. m.) z južného svahu Chotárneho kopca. Stáča sa viac na juhovýchod, preteká obcou Ochodnica, z pravej strany priberá prítok z oblasti Žarnovky a z tej istej aj potok Suchá. Pokračuje smerom na východ, zľava priberá ešte prítok spod Belajok (Belajovský potok) a na okraji obce sa vlieva v nadmorskej výške okolo 364 m n. m. do Kysuce.

</doc>
<doc id="109615" url="https://sk.wikipedia.org/wiki?curid=109615" title="Lodnianka">
Lodnianka

Lodnianka je potok na dolných Kysuciach, v severnej časti okresu Kysucké Nové Mesto. Je to ľavostranný prítok Kysuce, meria 6,9 km a je tokom IV. rádu. 
Prameň.
Pramení v Kysuckej vrchovine, v podcelku Vojenné, na severnom svahu vrchu Priehyb (812,6 m n. m.).
Opis toku.
Najprv tečie na sever k sútoku s pravostranným prítokom spod sedla Korcháň (730 m n. m.) a stáča sa na západ. Zľava priberá prítok spod Priehybu, sprava ďalší prítok spod sedla Korcháň a preteká obcou Lodno. Na jej území postupne priberá viaceré prítoky, dva sprava spod kóty 761,0 m, zľava z oblasti Žihlavného grúňa a spod Skáčkovej hory (732,1 m n. m.) a sprava spod Marusovho vrchu (698,8 m n. m.). Pokračuje cez obec Kysucký Lieskovec, tu zľava priberá prítok (407,1 m n. m.) spod Skáčkovej hory, v centre obce sa stáča a tečie k ústiu juhozápadným smerom. Neďaleko obce ústi v nadmorskej výške okolo 359 m n. m. do Kysuce.

</doc>
<doc id="109616" url="https://sk.wikipedia.org/wiki?curid=109616" title="Békešská župa (Uhorsko)">
Békešská župa (Uhorsko)

Békešská župa resp. Békešská stolica resp. Békešský komitát (namiesto slova Békešská/-ý môže byť slovo Békéšska/-y alebo Bíkešská/-ý; iný názov: Békeš, Békéš; ) bola uhorská župa resp. stolica resp. komitát na území dnešného juhovýchodného Maďarska. Územie Békešskej župy bolo menšie ako rozloha súčasnej maďarskej župy (pozri Békešská župa (Maďarsko)).
Charakteristika.
Békešská župa susedila s týmito župami: Čongrádskou, Jasovsko-veľkokumánsko-solnockou, Hajduckou, Bihárskou, Aradskou a Čanadskou župou. Rieka "Körös" pretínala župu z východu na západ.
Centrum.
Od začiatku 13. storočia bolo centrom Békešskej župy mesto Békeš, na začiatku 15. storočia, kedy sa mesto Békeš dostalo do vlastníctva rodiny Maróthi (1403) a pomaly začalo upadať, to bolo mesto Gyula. Nová železničná trať medzi Pešťou a Békešskou Čabou, dokončená v roku 1858 a Trianonská mierová zmluva zvýšili význam a počet obyvateľov Békešskej Čaby, ktorá sa pri reorganizácii v roku 1950, stala sídlom súčasnej Békešskej župy.
Dejiny.
Békešský komitát vznikol ako jeden z prvých v Uhorsku v 11. storočí. Na prelome 13. a 14. storočia sa tento komitát, podobne ako ostatné v Uhorsku, zmenil na šľachtickú stolicu. V roku 1566 obsadili mesto Gyula Turci. Pod ich nadvládou sa Békešská župa pomaly vyľudnila a upadla. Po vyhnaní Turkov 3. mája 1723 prepožičal kráľ Karol Habsburský celú župu bývalému zásobovaciemu komisárovi svojich vojsk Jánovi Jurajovi Harruckernovi, ktorý ju opäť zaľudnil a to nielen Maďarmi, ale aj Nemcami, Rumunmi a najmä Slovákmi (mestá: Békéscsaba/Békešská Čaba, Endrőd, Szarvas/Sarvaš, Tótkomlós/Slovenský Komlóš). Slováci ešte aj po silnej maďarizácii v rokoch 1868 - 1918 tvorili podľa sčítania obyvateľstva v roku 1910 väčšinu v Békešskočabianskom okrese (62 %) a silné zastúpenie mali aj v okresoch Sarvaš (43 %) a Orosháza (18 %). Po prvej svetovej vojne sa územie stalo súčasťou Maďarska a asimilácia Slovákov pokračovala. Po druhej svetovej vojne sa tisíce z nich presťahovali na Slovensko a v súčasnosti žije na území Békešskej župy približne 7 000 Slovákov. Územie súčasnej Békešskej župy sa však po rozpade Uhorska a tiež po druhej svetovej vojne zväčšilo o časti územia Aradskej župy, Čanádskej župy a Jasovsko-veľkokumánsko-solnockej župy.
Národnosti.
V roku 1880 z 229 757 obyvateľov župy bolo 152 877 Maďarov (66,54%), 53 517 Slovákov (23,29%), 6 611 Nemcov (2,88%), 5 347 Rumunov (2,33%) a 4,96% iných národností. Národnostné zloženie jednotlivých okresov Békešskej župy bolo nasledovné:
Slováci tvorili absolútnu alebo relatívnu väčšinu v týchto obciach:
Iné významné obce:
V roku 1910 bolo národnostné zloženie jednotlivých okresov Békešskej župy nasledovné:
Slováci tvorili absolútnu alebo relatívnu väčšinu v týchto obciach:
Iné významné obce:
Slúžnovské okresy.
V roku 1910 sa župa delila na tieto slúžnovské okresy:

</doc>
<doc id="109617" url="https://sk.wikipedia.org/wiki?curid=109617" title="Povinský potok">
Povinský potok

Povinský potok je potok na dolných Kysuciach, tečie vo východnej časti okresu Kysucké Nové Mesto. Je to ľavostranný prítok Kysuce, má dĺžku 8,4 km a je tokom IV. rádu. 
Prameň.
Pramení v Kysuckej vrchovine, v podcelku Vojenné, na juhozápadnom svahu Černatína (922,2 m n. m.), západne od sedla Meriadov (769,9 m n. m.), v nadmorskej výške približne 730 m n. m. 
Opis toku.
Od prameňa tečie na západ cez Povinskú dolinu, sprava najprv priberá prítok zo západného svahu Černatína, potom zľava zo SSZ svahu Obelca (841 m n. m.), nasleduje ľavostranný prítok zo západného svahu Obelca a pravostranný z juhovýchodného svahu Priehybu (812,6 m n. m.). Pri chate Jedľovina priberá zľava významný prítok tečúci cez osadu Tatárovci a vytvára oblúk prehnutý na sever, pričom sprava priberá prítok prameniaci západne od Priehybu. Následne preteká osadou Belanovci a zľava priberá významný prítok, Sidorovský potok. Následne vstupuje do geomorfologického celku Javorníky (podcelok Nízke Javorníky, časť Kysucká kotlina), kde pokračuje intravilánom obce Povina. Tu sa tok stáča viac smerom na ZSZ tu postupne priberá pravostranný prítok zo západného svahu Skáčkovej hory, ľavostranný prameniaci západne od osady Sidorovci, pravostranný z juhovýchodného svahu Pleše (686,5 m n. m.), ľavostranný spod kóty 535 m a pravostranný z lokality Predná Pleš. Stáča sa na severozápad, podteká štátnu cestu I/11, opúšťa intravilán obce a západne od nej ústi v nadmorskej výške cca 354 m n. m. do Kysuce.

</doc>
<doc id="109618" url="https://sk.wikipedia.org/wiki?curid=109618" title="Zoznam kozmických letov (1957)">
Zoznam kozmických letov (1957)

Toto je zoznam kozmických letov z roku 1957. Je podzoznamom zoznamu kozmických letov podľa roka.

</doc>
<doc id="109619" url="https://sk.wikipedia.org/wiki?curid=109619" title="Kamerun (hra)">
Kamerun (hra)

Kamerun je hra s kockami. Môžu ju hrať dvaja až šiesti hráči.
Pravidlá.
Existujú tri subvarianty hry:
Hráči môžu hrať aj trojboj, v ktorom postupne odohrajú všetky varianty hry.
Hráči môžu byť dohodnutí, že ušetrené hody sa premieňajú na body a nie na hody navyše.

</doc>
<doc id="109620" url="https://sk.wikipedia.org/wiki?curid=109620" title="Snežnica (potok)">
Snežnica (potok)

Snežnica je potok na dolných Kysuciach, v južnej časti okresu Kysucké Nové Mesto. Je to ľavostranný prítok Kysuce, meria 6,5 km a je tokom IV. rádu. 
Prameň.
Preteká Kysuckou vrchovinou, podcelkom Kysucké bradlá, pramení na juhozápadnom svahu Kučerovky (744,1 m n. m.) v nadmorskej výške okolo 650 m n. m. 
Opis toku.
Najprv tečie na juh, oblúkom sa stáča a na krátkom úseku tečie na západ, zľava priberá dva prítoky od Zástrania. Ďalej pokračuje severozápadným smerom cez obec Snežnica, z pravej strany priberá prítok spod Klina (710,4 m n. m.) a prerezáva sa cez bradlové pásmo Kysuckej vrchoviny, pričom vytvára hlboké údolie medzi masívmi Brodnianky (719,8 m n. m.) na juhu a Malého Vretena (653,0 m n. m.) na severe. Napokon preteká cez Oškerdu a neďaleko nej ústi v nadmorskej výške okolo 340 m n. m. do Kysuce.

</doc>
<doc id="109621" url="https://sk.wikipedia.org/wiki?curid=109621" title="Klubinský potok">
Klubinský potok

Klubinský potok je potok na Kysuciach, preteká územím okresu Čadca. Je to pravostranný prítok Bystrice, má dĺžku 9 km a je tokom V. rádu.
Prameň.
Pramení v Kysuckých Beskydách, v podcelku Rača, na juhozápadnom svahu vrchu Veľká Rača (1 236,1 m n. m.) v nadmorskej výške okolo 950 m n. m.
Opis toku.
Najprv tečie juhozápadným smerom dolinou Košariská, zľava priberá prítok spod Malej Rače a ďalej sprava spod Hladkej (972,3 m n. m.). Pokračuje juhojuhozápadným smerom Klubinskou dolinou, z ľavej strany priberá významný prítok (584,1 m n. m.) z Ráztockej doliny a následne z tej istej strany prítok spod Senkova (980,7 m n. m.). Opäť zľava priberá ešte prítok z oblasti Blažkovej jamy a vstupuje do Kysuckej vrchoviny a jej podcelku Bystrická brázda. Stáča sa viac na juhozápad, preteká obcou Klubina a neďaleko nej ústi v nadmorskej výške okolo 445 m n. m. do Bystrice.

</doc>
<doc id="109623" url="https://sk.wikipedia.org/wiki?curid=109623" title="Čierny potok (prítok Čierňanky)">
Čierny potok (prítok Čierňanky)

Čierny potok je potok na horných Kysuciach, v severnej časti okresu Čadca. Je to pravostranný prítok Čierňanky, meria 5 km, z toho 2,3 km na území Slovenska a je tokom V. rádu. 
Pramení na území Česka, v juhovýchodnej časti okresu Frýdek-Místek, na území obce Hrčava v Jablunkovskom medzihorí v nadmorskej výške približne 625 m n. m., neďaleko česko-poľskej štátnej hranice. Od prameňa sa výrazným oblúkom stáča najprv na juhozápad, v pramennej oblasti priberá niekoľko krátkych prítokov, ďalej zľava prítok prameniaci severne od obce Hrčava a sprava prítok spod Gírovej (839,9 m n. m.). Z ľavej strany priberá ešte jeden prítok od tejto obce, stáča sa na juh a vstupuje na územie Slovenska. Tu preteká slovenskou časťou Jablunkovského medzihoria, najprv priberá pravostranný prítok prameniaci južne od osady Bařiny v Česku, potom z tej istej strany krátky prítok z juhovýchodného svahu Holého vrchu (616,3 m n. m.), pokračuje viac juhojuhovýchodným smerom intravilánom obce Čierne a severovýchodne od centra obce ústi v nadmorskej výške cca 448 m n. m. do Čierňanky.

</doc>
<doc id="109624" url="https://sk.wikipedia.org/wiki?curid=109624" title="Vreščovka">
Vreščovka

Vreščovka môže byť:

</doc>
<doc id="109625" url="https://sk.wikipedia.org/wiki?curid=109625" title="Vreščovka (potok)">
Vreščovka (potok)

Vreščovka je potok na Kysuciach, na území okresu Čadca. Je to ľavostranný prítok Čierňanky, má dĺžku 6,5 km a je tokom V. rádu. 
Pramení v Kysuckých Beskydách, v podcelku Rača, na severnom svahu Kykule (1 087,1 m n. m.) v nadmorskej výške okolo 925 m n. m., pri slovensko-poľskej štátnej hranici. Najprv tečie na sever, následne sa stáča na západ a preteká osadou Vreščovka. Sprava priberá prítok spod Vreščovského Beskydu (875,0 m n. m.), zľava spod Rovnej Poľany (903,0 m n. m.) a tečie cez osadu Peňákovci. Pri osade Košariská sa stáča na severoseverozápad, pri horárni Podrobiška priberá sprava prítok spod Oselného (855,0 m n. m.) a následne pri samote Drobiška rovnomenný ľavostranný prítok. Potom vstupuje do Jablunkovského medzihoria, preteká miestnou časťou Do Sihly a na území obce Skalité ústi v nadmorskej výške okolo 537 m n. m. do Čierňanky.

</doc>
<doc id="109626" url="https://sk.wikipedia.org/wiki?curid=109626" title="Čadečanka">
Čadečanka

Čadečanka (aj "Čadečka" alebo "Malá Čadečka") je potok na Kysuciach, na území okresu Čadca. Je to ľavostranný prítok Čierňanky, meria 8,7 km a je tokom V. rádu. Priemerný sklon toku je 38 ‰. 
Prameň.
Pramení v Kysuckých Beskydách, v podcelku Javorský Beskyd, na južnom svahu Lieskovej (849,9 m n. m.) v nadmorskej výške okolo 780 m n. m. 
Opis toku.
Tečie viac-menej na západojuhozápadným smerom, sprava priberá dva krátke prítoky spod Troch kopcov (823,8 m n. m.), postupne preteká jednotlivými osadami čadčianskej mestskej časti Čadečka, najprv cez osadu Šimčiskovci, kde sprava priberá prítok spod kóty 792,0 m a zľava spod Javorského. Pokračuje osadami Úskobovci (tu priberá dva ľavostranné prítoky spod Javorského a pravostranný z oblasti Stankova), Hapčákovci (krátky prítok z pravej strany) a Kliešťovci (Črchliansky potok sprava, Drahošanský potok zľava). Následne tečie osadou Škradné, sprava priberá prítok zo svrčinovskej osady Liščákovci, vstupuje do Turzovskej vrchoviny a priberá krátky ľavostranný prítok (444,1 m n. m.). Pokračuje územím mestskej časti Podzávoz, stáča sa na západ a v nadmorskej výške okolo 420 m n. m. ústi do Čierňanky. Na dolnom toku sú na oboch brehoch rozvinuté výmole a rokle.

</doc>
<doc id="109627" url="https://sk.wikipedia.org/wiki?curid=109627" title="Čierňanka">
Čierňanka

Čierňanka môže byť:

</doc>
<doc id="109630" url="https://sk.wikipedia.org/wiki?curid=109630" title="Čierny potok (prítok Olešnianky)">
Čierny potok (prítok Olešnianky)

Čierny potok je potok na horných Kysuciach, na území okresu Čadca. Je to ľavostranný prítok Olešnianky, meria 4,5 km a je tokom V. rádu. 
Prameň.
Pramení v Moravsko-sliezskych Beskydách, v podcelku Zadné hory, na juhozápadnom svahu vrchu Veľký Polom (1 067,3 m n. m.) v nadmorskej výške približne 945 m n. m.
Opis toku.
Tečie severojužným smerom rovnomennou dolinou, na dolnom toku vstupuje do Turzovskej vrchoviny, do podcelku Kornická brázda. Do Olešnianky ústi pri osade Maslovenka v nadmorskej výške cca 534 m n. m. Sprava priberá päť prítokov (štvrtý v smere toku ústi v nadmorskej výške 606,4 m n. m.) z južných svahov Burkovho vrchu (1 031,7 m n. m.), zľava iba jeden krátky prítok prameniaci na južnom úpätí Veľkého Polomu.

</doc>
<doc id="109631" url="https://sk.wikipedia.org/wiki?curid=109631" title="Chmúra">
Chmúra

Chmúra môže byť:

</doc>
<doc id="109632" url="https://sk.wikipedia.org/wiki?curid=109632" title="Chmúrov potok">
Chmúrov potok

Chmúrov potok alebo aj Chmúra je potok na Kysuciach, vo východnej časti okresu Čadca. Je to ľavostranný prítok Vychylovky, má dĺžku 5,1 km a je tokom VI. rádu. 
Pramení v Oravských Beskydách, v podcelku Ošust, na juhovýchodnom svahu Svítkovej (1 082,5 m n. m.) v nadmorskej výške cca 1 000 m n. m. Najprv tečie na juh, potom sa stáča na juhozápad a tečie po hranici medzi Oravskými Beskydami na severe a Kysuckou vrchovinou na juhu. Z pravej strany priberá štyri prítoky spod Hankinej poľany, zľava viacero prítokov, najmä prítok (733,8 m n. m.) spod Drabírovca, dva spod Mrvovej Kykule (1 040,2 m n. m.) a od osady Sajdovia. Do Vychylovky ústi pri osade Vychylovka v nadmorskej výške okolo 610 m n. m. Údolím potoka vedie Kysucká lesná železnica a pri osade Chmúrovci stojí skanzen (Múzeum kysuckej dediny).

</doc>
<doc id="109633" url="https://sk.wikipedia.org/wiki?curid=109633" title="Harvelka">
Harvelka

Harvelka môže byť:

</doc>
<doc id="109636" url="https://sk.wikipedia.org/wiki?curid=109636" title="Harvelka (potok)">
Harvelka (potok)

Harvelka je potok na Kysuciach, vo východnej časti okresu Čadca. Je to pravostranný prítok Bystrice, meria 5,5 km a je tokom V. rádu.
Prameň.
Preteká Kysuckou vrchovinou, podcelkom Vojenné, pramení na rozhraní Oravy a Kysúc, pod kótou 995,2 m v nadmorskej výške okolo 950 m n. m., západne od osady Flajšová.
Opis toku.
Najprv tečie na krátkom úseku na severoseverozápad, neďaleko osady Jasenovská sa stáča a ďalej pokračuje na západojuhozápad. Sprava vynikajú dva prítoky; bezmenný spod Krčmárovej (917,0 m n. m.) a Pavelkov potok, zľava Kornádkov potok z Karnádkovej doliny. Na území obce Nová Bystrica, v neobývanej oblasti, ústi v nadmorskej výške okolo 599 m n. m. do vodárenskej nádrže Nová Bystrica. 
Pred vybudovaním nádrže bol potok dlhší približne o 3 km, ústil priamo do Bystrice neďaleko osady Jančulovci a z pravej strany priberal dlhší prítok z juhozápadného úpätia Mrvovej Kykule (1 040,2 m n. m.), ktorý už v súčasnosti ústi do nádrže. Údolím potoka vedie asfaltová cesta, dnes so zákazom vjazdu, v minulosti spájala obce Nová Bystrica a Oravská Lesná a zároveň bola jedinou priamou spojnicou Kysúc a Oravy.

</doc>
<doc id="109638" url="https://sk.wikipedia.org/wiki?curid=109638" title="Počítačová kriminalita">
Počítačová kriminalita

Počítačová kriminalita sú trestné činy zamerané proti počítačom ako aj trestné činy páchané pomocou počítača. Ide o nelegálne, nemorálne a neoprávnené konanie, ktoré zahŕňa zneužitie údajov získaných prostredníctvom výpočtovej techniky alebo ich zmenu. Počítače v podstate neumožňujú páchať nový typ trestnej činnosti, iba poskytujú novú technológiu a nové spôsoby na páchanie už známych trestných činov ako je sabotáž, krádež, zneužitie, neoprávnené užívanie cudzej veci, vydieranie alebo špionáž. 
Druhy kriminality.
Najvýraznejšími prejavmi počítačovej kriminality sú: 
Warez.
Najviac rozšírenou trestnou činnosťou je používanie, šírenie a vytváranie prostriedkov na odstránenie ochranných prvkov slúžiacich na chránenie autorských diel alebo používanie a šírenie takto upravených autorských diel, s ktorými je nakladané v rozpore s autorským právom. Takéto prostriedky sa v počítačovom slangu nazývajú Warez. Ľudia, zaobchádzajúci s warezom, bývajú označovaní ako softvéroví piráti. 
Podľa druhu býva warez rozdeľovaný na:
Prienik do systému.
Ďalšou rozšírenou trestnou činnosťou je neoprávnené vniknutie do systému. Človek zaoberajúci sa touto činnosťou sa v počítačovom slangu nazýva hacker. Najčastejšie metódy na prienik do systému sú tieto:
Útok hrubou silou.
Útok hrubou silou je metóda, ktorá spočíva vo vyskúšaní všetkých možných kombinácií znakov. Útočník zostrojí program, ktorý sa pokúša postupným vyskúšaním všetkých možností uhádnuť Vaše heslo. Rozlúšteniu takéhoto hesla zabránite použitím dostatočne dlhého hesla (pri súčasnom výkone počítačov sa odporúča minimálne 8 znakov). Dôležité je použiť čo najširší možný okruh znakov – malé i veľké písmená, čísla a ďalšie symboly. Toto heslo je potrebné tiež často meniť. Samozrejme to záleží na dôležitosti príslušného hesla. Je nanajvýš nevhodné ukladať heslá na verejne dostupných počítačoch.
Slovníkový útok.
Tento útok spočíva v skúšaní všetkých slov daného jazyka. Takémuto útoku sa dá predísť tak, že použijete heslo, ktoré nie je slovom žiadneho jazyka. Bezpečné heslo si môžete odvodiť napríklad takto: Vezmime si prvé písmená vety, ktorú si ľahko zapamätáme: A predsa sa točí. Galileo Galilei. Dostaneme Aprsto-GaGa. Toto heslo môžeme ešte vylepšiť napríklad takto Apr100-2*Ga. 
Odpočúvanie sieťovej komunikácie.
Vaše heslo sa dá veľmi jednoducho získať odpočúvaním nezabezpečených komunikačných liniek ako sú http:// a ftp://. Preto nikdy nezadávajte svoje údaje do stránky, ktorá nie je zabezpečená šifrovanou komunikáciou https:// alebo ftps:// (poprípade inou). 
Využitie neukončeného spojenia.
Útočník môže využiť, že sa zabudnete odhlásiť zo systému. Využije otvorené spojenie, ktoré zneužije vo svoj prospech. Niektoré stránky sa proti takýmto útokom chránia automatickým ukončením spojenia pri nečinnosti (preto sa nedá odoslať mail, ktorý píšete dlhšie ako 15 minút). 
Zadné vrátka.
Útočník zostrojí program nazývaný Backdoor (zadné vrátka), ktorý mu umožní pripojiť sa do systému bez nutnosti poznať správne používateľské meno a heslo. Tento program rozšíri pomocou počítačového červa alebo trójskeho koňa.
Odchytenie hesla.
Útočník zostrojí program nazývaný Keylogger, ktorý zaznamenáva stlačené klávesy a takto získané údaje mu odosiela prostredníctvom Internetu. Tento program rozšíri pomocou počítačového červa alebo trójskeho koňa.
Počítačové bankové krádeže.
Bankové krádeže uskutočnené pomocou počítača sú zatiaľ u nás zriedkavé no vo svete sa začínajú čoraz viac vyskytovať. Známe sú nasledujúce tri typy krádeží: 
Phishing.
Správy, ktoré Vás pod určitou zámienkou nabádajú ku zmene osobných údajov sa odborne nazývajú Phishing (v preklade rybárčenie). V takomto emaile je umiestnený odkaz, na ktorom si heslo máte zmeniť, alebo ho vyžaduje od vás. Odkaz však nesmeruje na stránku banky, ale na jej dokonalú napodobeninu. Takéto správy sú väčšinou veľmi formálne napísané. Niektoré dokonca vyzerajú tak, že ich odosielateľom je samotná banka. Preto si vždy overte pravosť takejto správy a neotvárajte stránku cez odkaz v pošte.
Pharming.
Zákerný spôsob, ktorým haker môže niekoho pripraviť o úspory, je pharming (farmárčenie). Táto metóda spočíva v presmerovaní názvu www stránky na inú adresu. Každej mennej adrese napríklad ib.vub.sk prislúcha číselná adresa napríklad 215.5.214.144. Pomerne jednoduchým spôsobom sa dá toto nastavenie zmeniť. Ak zadáte mennú adresu do Vášho prehliadača, miesto stránky banky sa zobrazí jej dokonalá napodobenina. Vy teda ani nezbadáte, že ste na inej stránke. Po zadaní údajov ich získa neoprávnená osoba, ktorá takúto falošnú stránku vytvorila. Proti takejto hrozbe sa môžete brániť rôznym spôsobom. Najjednoduchším spôsob je zistiť si číselný kód stránky internetbankingu. Stačí otvoriť príkazový riadok (Štart→ Príslušenstvo → príkazový riadok alebo klávesa Windows+R, zadať "cmd" a potvrdiť) a zadať príkaz ping adresa (napr. ping ib.vub.sk). Potom miesto mennej adresy do prehliadača zadáte číselnú adresu (napríklad https:// 215.5.214.144). Ďalšou možnosťou je overovanie platnosti certifikátu a upozornenie pri prechode zo zabezpečenej stránky na nezabezpečenú. Tieto funkcie sa dajú nastaviť v internetovom prehliadači. Niektoré banky sa proti takémuto spôsobu elektronického podvodu bránia tak, že Vám ihneď po prihlásení do systému pošlú SMS s kódom, ktorý musíte zadať alebo Vás aspoň upozornia, že sa niekto prihlásil k Vášmu účtu. 
Spoofing.
Do kategórie Spoofing patria všetky metódy, ktoré používajú hackeri na zmenu totožnosti odosielaných správ. Jednou z týchto metód je i náhrada emailovej adresy pri phishingu, ktorá zabezpečí, aby správa vyzerala tak, že ju odoslala banka. Ďalšou metódou je podvrh IP adresy na stránky, ktoré takýmto spôsobom overujú totožnosť prihlasujúceho. Najviac nebezpečnou je však metóda nazývaná MITM (man-in-the-middle v preklade „muž v strede“). Táto metóda spočíva v narušení komunikácie medzi klientom a bankou, pri ktorej útočník naruší šifrovací systém verejného a súkromného kľúča, ktorý sa používa pri komunikácii. Použiť metódu MITM však nie je jednoduché, pretože na narušenie komunikácie je potrebné získanie kľúča (niekedy tiež označovaný ako certifikát) banky, ktorý sa často mení. Je preto dôležité nastaviť Váš internetový prehliadač tak, aby overoval, či je certifikát ešte platný.
Počítačová kriminalita a iné druhy kriminality.
Uvedený Vennov diagram zobrazuje vzťah a prepojenie jednotlivých druhov kriminalít z hľadiska spoločných znakov.

</doc>
<doc id="109639" url="https://sk.wikipedia.org/wiki?curid=109639" title="Hrabovec (prítok Oščadnice)">
Hrabovec (prítok Oščadnice)

Hrabovec je potok na Kysuciach, na území okresu Čadca. Je to pravostranný prítok Oščadnice, meria 2,7 km a je tokom V. rádu. 
Pramení v Kysuckých Beskydách, v podcelku Javorský Beskyd, v nadmorskej výške okolo 650 m n. m. Tečie severojužným smerom okrajom osady Rovné a do Oščadnice sa vlieva na území obce Oščadnica v nadmorskej výške okolo 490 m n. m.

</doc>
<doc id="109640" url="https://sk.wikipedia.org/wiki?curid=109640" title="Athlon XP">
Athlon XP



</doc>
<doc id="109641" url="https://sk.wikipedia.org/wiki?curid=109641" title="AMD Athlon">
AMD Athlon



</doc>
<doc id="109642" url="https://sk.wikipedia.org/wiki?curid=109642" title="Aleksandr Rou">
Aleksandr Rou



</doc>
<doc id="109644" url="https://sk.wikipedia.org/wiki?curid=109644" title="Struháreň">
Struháreň

Struháreň je potok v Kysuckej vrchovine v severovýchodnej časti okresu Žilina. Je to pravostranný prítok Varínky, má dĺžku 5,9 km a je tokom IV. rádu. 
Pramení v Kysuckej vrchovine, v podcelku Vojenné, na juhozápadnom svahu Okrúhlice (1 076,4 m n. m.) v nadmorskej výške cca 880 m n. m. Tečie viac-menej juhozápadným smerom, od osady Panská Lúka skôr na juhojuhozápad. Preteká územím obce Terchová, cez jej viaceré osady (Šípková, Repáňovci, Panská Lúka, Mláka a ďalšie). Na dolnom toku tečie cez bradlové pásmo, cez tzv. Kysucké bradlá. Najdlhšie prítoky sú sprava Tižinský potok pritekajúci z osady Horná Tižina a zľava zo severného svahu Pupova (Pupovho vrchu; 1 095,6 m n. m.). Do Varínky ústi v nadmorskej výške v obci Terchová, v severovýchodnom výbežku Žilinskej kotliny. Potok má perovitú štruktúru riečnej siete.

</doc>
<doc id="109645" url="https://sk.wikipedia.org/wiki?curid=109645" title="Zoznam kozmických letov (1958)">
Zoznam kozmických letov (1958)

Toto je zoznam kozmických letov z roku 1958. Je podzoznamom zoznamu kozmických letov podľa roka.

</doc>
<doc id="109646" url="https://sk.wikipedia.org/wiki?curid=109646" title="Biely potok (prítok Varínky)">
Biely potok (prítok Varínky)

Biely potok je potok v severovýchodnej časti okresu Žilina. Je to pravostranný prítok Varínky, má dĺžku 5,9 km a je tokom IV. rádu. 
Pramení na severnom okraji Malej Fatry, v podcelku Krivánska Fatra, na severnom úpätí vrchu Malý Rozsutec (1 343,5 m n. m.) v nadmorskej výške približne 800 m n. m. Najprv tečie na krátkom úseku severozápadným smerom, vstupuje do Kysuckej vrchoviny a pod sedlom Rovná hora (751,0 m n. m.) priberá pravostranný prítok spod Pupova (Pupovho vrchu; 1 095,6 m n. m.) a ďalej pokračuje západným smerom. Preteká viacerými osadami obce Terchová (Podhorskovci, Šparengovci, Podhate, Nižní Berešovci), na dolnom toku sa niekoľkokrát stáča a v severovýchodnom výbežku Žilinskej kotliny (podcelok Varínske podolie), pri obci Terchová, ústi v nadmorskej výške cca 513 m n. m. do Varínky. Z prítokov vyniká ľavostranný pretekajúci tiesňavou Dolné diery.

</doc>
<doc id="109647" url="https://sk.wikipedia.org/wiki?curid=109647" title="Bránica">
Bránica

Bránica môže znamenať:

</doc>
<doc id="109648" url="https://sk.wikipedia.org/wiki?curid=109648" title="AMD Duron">
AMD Duron



</doc>
<doc id="109649" url="https://sk.wikipedia.org/wiki?curid=109649" title="Bránica (potok)">
Bránica (potok)

Bránica je potok v severovýchodnej časti okresu Žilina. Je to ľavostranný prítok Varínky, má dĺžku 6,9 km a je tokom IV. rádu. 
Pramení v Malej Fatre, v podcelku Krivánska Malá Fatra, na severozápadnom svahu Veľkého Kriváňa (), pod sedlom Bublen (), v nadmorskej výške cca Od prameňa tečie na severoseverozápad pralesovitým územím národnej prírodnej rezervácie Veľká Bránica, pričom na hornom toku vytvára dva vodopády. Ďalej pokračuje dolinou Veľká Bránica, sprava priberá prítok () spod Baraniarok () a stáča sa viac na severozápad. Zľava priberá významný prítok z doliny Malá Bránica, stáča sa na sever a ďalej pokračuje v Žilinskej kotline, v podcelku Varínske podolie. Severovýchodne od obce Belá ústi v nadmorskej výške približne do Varínky.

</doc>
<doc id="109650" url="https://sk.wikipedia.org/wiki?curid=109650" title="Rovná hora (sedlo)">
Rovná hora (sedlo)

Rovná hora () je široké sedlo vystupujúce medzi Kysuckou vrchovinou, podcelkom Kysucké bradlá na severe a Malou Fatrou, podcelkom Krivánska Fatra na juhu. Znižuje sa medzi vrchmi Pupov (Pupov vrch; ) a Malý Rozsutec (). 
Prechádza ním cesta II/583 medzi obcami Terchová a Zázrivá. Zároveň ním vedie hranica medzi okresmi Žilina a Dolný Kubín.

</doc>
<doc id="109651" url="https://sk.wikipedia.org/wiki?curid=109651" title="Studenec">
Studenec

Studenec môže byť:

</doc>
<doc id="109654" url="https://sk.wikipedia.org/wiki?curid=109654" title="Studenec (prítok Váhu)">
Studenec (prítok Váhu)

Studenec je potok v Turci, v severnej časti okresu Martin. Je to pravostranný prítok Váhu, meria 9 km a je tokom III. rádu. 
Prameň.
Pramení v Malej Fatre, v podcelku Krivánska Fatra, pod hlavným hrebeňom pohoria medzi vrchmi Malý Kriváň (1 670,9 m n. m.) a Veľký Kriváň (1708,7 m n. m.), pod sedlom Bublen (1 510 m n. m.), v nadmorskej výške okolo 1 490 m n. m. 
Opis toku.
Na hornom toku tečie juhojuhovýchodným smerom, zľava priberá prítok z juhozápadného svahu Veľkého Kriváňa, ďalej sprava spod Malého Kriváňa a opäť ľavostranný prítok (846,7 m n. m.) z južného svahu Veľkého Kriváňa. Potom tečie na krátkom úseku na juh, priberá ľavostranný prítok spod Kokolovej a následne tečie juhovýchodným smerom. Vstupuje do Turčianskej kotliny, do podcelku Šútovské podhorie, z ľavej strany priberá prítoky z Hlbokej a Snilovskej doliny a pokračuje juhojuhovýchodným smerom. Preteká rekreačnou osadou Trusalová, sprava priberá prítok z juhovýchodného úpätia Mojského grúňa (1 525,0 m n. m.) a v nadmorskej výške okolo 423 m n. m. ústi do jazera na pravom brehu Váhu, v priestore Turčianskych nív.

</doc>
<doc id="109655" url="https://sk.wikipedia.org/wiki?curid=109655" title="Jadro galaxie">
Jadro galaxie

Jadro galaxie alebo galaktické jadro je oblasť v okolí stredu galaxie. V galaktickom jadre je väčšia hustota objektov, hlavne hviezd, ako v ostatných častiach galaxie. Z tohto dôvodu býva jadro najjasnejšou časťou galaxií. V jadre väčšiny galaxií sa nachádza supermasívna čierna diera, ktorá svojou gravitačnou silou udržuje jadro galaxie také husté. Za galaktické jadrá sú často považované kvazary. 
V špirálových galaxiách a šošovkových galaxiách sú hviezdy jadra väčšinou staršie ako v špirálových ramenách galaxií, resp. disku. Jadro preto býva sfarbené skôr dožlta, kým galaktický disk domodra. Jadrá týchto galaxií obsahujú len málo medzihviezdnej hmoty. 

</doc>
<doc id="109656" url="https://sk.wikipedia.org/wiki?curid=109656" title="Biely potok (prítok Váhu, Sučany)">
Biely potok (prítok Váhu, Sučany)

Biely potok je potok v Turci, v severnej časti okresu Martin. Je to pravostranný prítok Váhu, má dĺžku 10,2 km a je tokom III. rádu. 
Prameň.
Pramení v Malej Fatre, v podcelku Krivánska Fatra, pod vrchom Malý Kriváň (1 668 m n. m.) v nadmorskej výške cca 1 580 m n. m. 
Opis toku.
Najprv tečie na západ lokalitou Pod kriváňom, pod sedlom Priehyb sa stáča na juh. Preteká Sučianskou dolinou, najdlhšími prítokmi sú pravostranné spod Suchého (1 467 m n. m.) a z doliny Pod Čiernym kameňom. V dolnej časti doliny preteká okolo lokality Pod Rígľom na ľavom brehu (ochrana zoskupenia extrémne veľkých mravenísk) a vstupuje do Turčianskej kotliny, do podcelku Šútovské podhorie. Stáča sa na juhovýchod, preteká severnou časťou obce Sučany, križuje koryto Krpelianskeho kanála a v blízkosti obce ústi na Turčianskych nivách v nadmorskej výške približne 390 m n. m. do Váhu.

</doc>
<doc id="109657" url="https://sk.wikipedia.org/wiki?curid=109657" title="Javorina (potok)">
Javorina (potok)



</doc>
<doc id="109658" url="https://sk.wikipedia.org/wiki?curid=109658" title="EXTRA plus">
EXTRA plus

EXTRA plus je slovenský časopis s mesačnou periodicitou, ktorý vychádza v tlačenej podobe od 1. augusta 2000 a v podobe spravodajského webového portálu extraplus.sk od 1. januára 2004.
Od roku 2004 médium ako šéfredaktorka vedie Lenka Mayerová, predtým ho viedli Pavel Kapusta (20002014) a Lenka Remiášová (20152019). Predchodcami tohto časopisu boli periodiká "Extra S", "Extra Slovensko" a "Extra", vychádzajúce kontinuálne od roku 1991.
Podľa watchdogových organizácií ako Transparency International či Konšpirátori.sk časopis šíri klamlivé, dezinformačné správy a lživú propagandu v prospech režimu Vladimira Putina, pričom v rámci slovenskej domácej politiky podporuje SMER – sociálnu demokraciu a do prezidentských volieb 2024 zasiahol v prospech Petra Pellegriniho.
História.
Prvé vydanie vyšlo v júni 1991 ako novinová príloha vtedajšieho populárneho týždenníka "Slobodný Piatok". Od roku 1992 sa príloha osamostatnila a vychádzala pod názvom Týždenník Extra Slovensko. "Slobodný Piatok" nakoniec zanikol, no Extra Slovensko dosiahlo takmer 120-tisícový náklad. V marci 1999 Extra zmenilo majiteľov a vymenilo vedenie redakcie.
Časopis v súčasnej podobe založili a viedli Pavel Kapusta a Lenka Eremiášová (dnes Mayerová), bývalí reportéri STV z čias vlád Vladimíra Mečiara. Od októbra 2000 prišlo k ďalšej úprave grafiky a obsahu, zmenila sa periodicita (dvojtýždenník) i názov, ktorý pretrval dodnes: "Extra plus". V evidencii periodickej tlače Ministerstva kultúry SR má registračné číslo 2360/2000.
V polovici roka 2003 sa "Extra plus" stal mesačníkom. Po grafických a obsahových zmenách sa od začiatku roka 2004 pôvodne novinový formát A3 periodika zmenil na plnofarebný časopis formátu A4.
V marci 2009 bola spustená internetová verzia "Extra plus". Časopis od roku 2009 do roku 2014 vydávala spoločnosť Medialis, šéfredaktorom bol Pavel Kapusta. Od 1. augusta 2014 vydáva "Extra plus" Mayer media a v januári 2015 časopis zmenil grafickú podobu. Od augusta 2014 je šéfredaktorkou riaditeľka vydavateľstva Mayer Media, Lenka Mayerová.
V rokoch 20142015 organizovala redakcia "Extra plus" verejné moderované diskusie. Diskusie boli zamerané na politické témy.
Časopis udeľuje ocenenie "Cena Extra plus za prácu v prospech Slovenskej republiky".
Zameranie.
"Extra plus" kladie dôraz na politické, spoločenské, ekonomické i kultúrne dianie na Slovensku. Súčasťou obsahu sú exkluzívne rozhovory s osobnosťami slovenského i zahraničného politicko-spoločenského života, umelcami, mladými talentami, športovcami.
Analytické články ponúkajú rôzne uhly pohľadu na udalosti, ktoré hýbu svetom. Súčasťou časopisu sú aj cestopisy, vďaka ktorým čitatelia spoznávajú život, zvyky či gurmánske špeciality iných národov žijúcich vo svete.
Časopis býva označovaný za nacionalisticky zameraný. V pozitívnom svetle ukazuje Rusko a stranu ĽSNS, v minulosti vyjadroval podporu stranám HZDS či SNS či počas prezidentskej kampane Robertovi Ficovi. Kriticky sa stavia k tretiemu sektoru.
Konšpirácie a neobjektívna podpora Pellegriniho.
Mesačník "Extra plus" sa pred prezidentskými voľbami 2024 distribuoval do každej piatej domácnosti. Vydanie mesačníka obsahovalo nerovnomernú kritiku kandidáta na prezidenta Ivana Korčoka a chválu oponenta Petra Pellegriniho.
Podľa inštitúcie Transparency International Slovensko však tieto náklady neboli zarátané k nákladom na prezidentskú kampaň Petra Pellegriniho, hoci úloha mesačníka bola odvrátiť ľudí od podpory Ivana Korčoka a vzbudiť pozitívny dojem na podporu Pellegriniho. Mesačník obsahoval niekoľko zavádzajúcich informácií a dôveryhodnosť informácií bola nízka.
Podľa databázy Konšpirátori.sk je mesačník konšpiračný.

</doc>
<doc id="109660" url="https://sk.wikipedia.org/wiki?curid=109660" title="Domino efekt">
Domino efekt

Domino efekt bol názov slovenského politicko-spoločenského týždenníka, ktorý založil Andrej Hrico v Košiciach v roku 1992. Tento týždenník bol nekompromisne orientovaný proti mečiarizmu a v tej dobe rastúcemu slovenskému nacionalizmu. Zároveň bojoval za zachovanie spoločného štátu Čechov a Slovákov. Vychádzal v Košiciach, kde sídlila aj redakcia. Hrico bol takmer päť rokov výlučným vydavateľom a šéfredaktorom časopisu, keď však nielen jeho, ale i jeho rodinu začali neúnosne ohrozovať anonymné vyhrážky a dokonca súdne žaloby, v roku 1996 sa s rodinou odsťahoval do cudziny. V záujme zachovania časopisu previedol Hrico vydavateľské práva na vydavateľstvo VYV v Bratislave. 
Pod názvom "Domino efekt" vychádzal časopis ešte rok, nový vydavateľ potom v roku 1997 zmenil jeho názov na "Domino Fórum" a v roku 2007 znovu na "Domino efekt".
Po niekoľkých mesiacoch od založenia prijal Hrico do pracovného pomeru Petra Schutza (v novinárskych kruhoch sa nepravdivo vydávajúceho za zakladateľa či spoluzakladateľa Domino Efektu), s ktorým spolupracoval až do svojho odchodu do cudziny. Týždenník získal už krátko po vzniku značnú obľubu, expandoval na celé Slovensko a časť nákladu sa predávala aj v Česku. 
Po VYV sa titul dostal do spoločnosti Grand Press neskôr Petit Press, od roku 2003 bol vydávaný spoločnosťou Domino Press a neskôr sa stala jeho majiteľom nezisková organizácia Fons Domino.
Noví vydavatelia vymenovávali za šéfredaktorov postupne Petra Schutza, zakrátko Martina M. Šimečku, potom Štefana Hríba, na krátky čas Františka Šebeja, nasledoval Róbert Kotian, opäť na krátky čas Peter Schutz a Attila Lovász.
Titul vychádzal do roku 2007 v novinovom stredoeurópskom formáte, formát neskôr zmenil na A4 magazínový a bol čiastočne farebný. Časopis vychádzal do konca augusta 2008.

</doc>
<doc id="109668" url="https://sk.wikipedia.org/wiki?curid=109668" title="Michal Kalecki">
Michal Kalecki



</doc>
<doc id="109669" url="https://sk.wikipedia.org/wiki?curid=109669" title="Kabardinci">
Kabardinci



</doc>
<doc id="109671" url="https://sk.wikipedia.org/wiki?curid=109671" title="Východná čerkeština">
Východná čerkeština



</doc>
<doc id="109673" url="https://sk.wikipedia.org/wiki?curid=109673" title="Martin Kasarda">
Martin Kasarda

Martin Kasarda (* 26. júl 1968, Košice) je slovenský postmodernistický spisovateľ, publicista a pedagóg, syn spisovateľa a dramatika Štefana Kasardu.
Životopis.
Po detstve a stredoškolských štúdiách v Košiciach študoval na Pedagogickej fakulte v Nitre slovenský jazyk a literatúru a občiansku náuku v rokoch 1986 – 1991. Počas štúdia sa ako jeden z organizátorov študentského štrajkového výboru aktívne zapojil do zvrhnutia komunistického režimu v roku 1989. Už počas vysokoškolského života začal pracovať ako redaktor literárneho a intelektuálneho týždenníka Kultúrny život, ktorý vychádzal v rokoch 1990 – 1993 pod vedením Ivana Štrpku. Po jeho zániku postgraduálne študoval teóriu literatúry na Filozofickej fakulte Univerzity Komenského v Bratislave, kde štúdiá ukončil prácou o básnickej skupine Osamelí bežci. Pracoval v oblasti reklamy, v roku 1998 sa stal redaktorom, neskôr zástupcom šéfredaktora denníka Národná obroda. Po odchode z Národnej obrody pôsobil vo viacerých redakciách vo vedúcich funkciách (Čas, Formát, ako šéfredaktor v časopisoch GoldCar, Brejk). Od roku 2008 prednáša na Fakulte masmédií Paneurópskej vysokej školy v Bratislave, kde v súčasnosti pôsobí ako docent a vedúci "Ústavu mediálnych štúdií". Aktívne spolupracuje s denníkom SME a je vedúcim redaktorom mesačníka "Magazín o knihách". V odbornej sfére sa venuje najmä problematike kreatívneho písania, tlačených médií, elektronických médií, semiotike populárnej kultúry a tiež komunikácii zdravia a zdravotníckej problematiky v médiách.
Kauza (azda) Posledná večera.
V roku 1991 Kasarda v časopise "Kultúrny život" publikoval poviedku "(azda) Posledná večera", prvú časť zo svojho cyklu "Dejiny menejcennosti". Táto poviedka, parodujúca biblickú Poslednú večeru Pána (Judáš zo Slovenska ju komentuje ako bezbrehý mejdan), vzbudila pohoršenie najmä medzi katolíkmi. Vtedajší podpredseda federálnej vlády za slovenskú KDH Jozef Mikloško spolu so skupinou poslancov Slovenskej národnej rady podal na autora podnet na trestné stíhanie podľa §198 trestného zákona (pre hanobenie rasy, národa a presvedčenia). Pri interpelácii v parlamente, keď sa poslanci pýtali, nakoľko je to zlučiteľné s požiadavkou na nestrannosť významného člena vlády, J. Mikloško okrem iného prehlásil: "„Reagoval som ako občan aj ako veriaci. Pokladal som to za urážku nielen našich kresťanov, ale aj veriacich celého sveta. Tak ako sa v prípade Satanských veršov reagovalo v Iráne, treba rovnako protestovať. Bral som to ako hanobenie časti národa, ktorá vyšla z kresťanských koreňov... “". 
Prokuratúra stíhanie napokon zastavila s tým, že ide o literárnu fikciu a nie trestný čin. Slovenská vláda však časopisu v ďalšom roku odobrala príspevok na vydávanie.
Román o Rozmnožovaní a iných ťažkostiach.
V roku 2011 vychádza vo vydavateľstve Marenčin PT román "O rozmnožovaní a iných ťažkostiach". Je ironickým rozprávaním o súčasnom slovenskom mediálnom prostredí, v ktorom čarodejnice, plastickí chirurgovia, moderátorky a predavači zbraní do krajín tretieho sveta tvoria spoločnosť, kde každý na každého niečo vie. Protagonista príbehu, novinár Matej Saspera, síce sám seba stavia do úlohy strážneho psa, ale vo svojej podstate zostáva psom, ktorý breše na spokojnú karavánu. Je to aj román s hyperbolizovaným príbehom o tom, ako múdro a idealisticky zmeniť svet. Hoci podľa všetkého je koniec sveta blízko, tvrdia apokalyptici medzi nami, takže na zmenu k lepšiemu nebude čas. Skupinka záhadných mladých ľudí, ktorí sa chcú spriahnuť s hlavným hrdinom príbehu, aby o ich úsilí napísal strhujúci príbeh, však nakoniec pochopí, že ich snaženie o skutočne utopický svet je márne a rozhodnú sa radšej vrhnúť na popkultúru. Kniha je aj o iných ťažkostiach, ktoré môžu stretnúť novinárskeho spasiteľa sveta, keď sa zaľúbi do emancipovanej ženy. Nitka príbehu odhaľuje aj neisté postavenie mužov vo veku ženskej dominancie, je to akýsi feminizmus na ruby, keď žena idealizovaná médiami ako slobodná, emancipovaná, moderná a dominantná odrazu prevalcuje mužsko-ženskú rovnováhu. V závere románu sa obludnosť takejto modernej lásky odhalí v mrazivej scéne premeny túžby po láske na jednoduchý strojový reprodukčný akt. Text je tematicky pestrý, plný irónie a sarkastického humoru, štylisticky bohatý a čitateľsky príťažlivý. Pri jeho čítaní vidíte zrkadlenie obludária súčasnosti, dnešného rýchleho a dramatického života, v ktorom sa pravda, česť, morálka nenosia.
Posledná večera a iné radosti.
Poviedková kniha Posledná večera a iné radosti je pokračovaním autorovej koncepcie a spôsobu tvorby experimentálnej prózy, ktorá je určená skúsenému čitateľovi. Jeho texty sa nepohybujú len na povrchovej úrovni, ale aj v hlbších kontextuálnych súvislostiach. Autorova próza je najmä o hľadaní a neustálom spochybňovaní nájdeného, dezilúziách z istoty a odhaľovaní neistoty ako prirodzenej formy prežívania. 
Žiaden z textov knihy vlastne nie je uzavretým príbehom, respektíve, aj pointy vyznievajú dvoj (a viac) značne, takže čitateľ si môže zvoliť vlastnú interpretáciu, ktorá bude rovnako prijateľná, ako interpretácia iná. V tomto smere autor pracuje s typom postmoderného rozprávania, v ktorom sa snúbi náročnosť moderny, práca s kontextom, priznanými citátmi, parafrázami a odkazmi na literárny kánon. Aj prvky populárnej literatúry (horor v poviedke Botanika betónu, či anti-utópia v texte Piesočná búrka) majú svoje funkčné miesto, keďže ich úlohou je niesť svoje posolstvo cez príbeh. Súčasťou vydávanej zbierky poviedok je aj knižné vydanie poviedky (azda) Posledná večera v pôvodnej verzii tak, ako vyšla v Kultúrnom živote v roku 1991, ktorá vyvolala diskusiu presahujúcu literárne prostredie až do politiky a otázok slobody slova. Aj ďalšie poviedka, temne erotická Ruka balansuje medzi psychologickou sondou a thrillerom o ľudskom pokušení a podľahnutí neistote. Dvojvrstvový absurdný Príbeh Jakubov Molnárov je zasa typickou persiflážou s ironickým pohľadom na naše dejiny a hlavne schopnosť prežívať vo veku chameleónov a zároveň absurdnou groteskou zo súčasnosti. Poviedkovým manifestom, esejou, literárnou kolážou a experimentom je text Neverte pravde, kde sa v 49 bodoch (literárny odkaz na Donalda Barthelmeho) striedajú komentované citáty z rôznych publikácií s provokatívnymi vyhláseniami a ironickými až sarkastickými mikropríbehmi. Vďaka poviedke Botanika betónu, ktorá je svojským doplnkom ku predchádzajúcemu románu O rozmnožovaní a iných ťažkostiach, sa z tejto poviedkovej knihy stáva akýsi satelit či voľne príbuzný autorovho románu.
Budúcnosť na predaj.
Provokatívny, hravý, groteskný. Román Martina Kasardu "Budúcnosť na predaj" pokračuje v tematizácii problémových miest našej súčasnosti. Tentoraz sa zameral na našu vieru v „nadprirodzené“ vysvetlenia a potrebu veriť či lepšie potrebe utiekať sa ku grotesknému nadprirodzenu symbolizovanému veštiarňou, ktorá je súčasťou obrovského nákupného centra. Príbeh troch kamarátov, ktorí sa rozhodnú otvoriť si veštiareň a predpovedajú budúcnosť sa však spletie s príbehom extrémistickej skupiny, ktorá bojuje za rasovo čisté Slovensko. Príbeh zo súčasnosti rámcujú výjavy z gréckej mytológie, odkazujúc na antickú tradíciu veštíc, ale aj ľudskej nedôvery k vysloveným predpovediam. Tento historizujúci kontrapunkt môžeme chápať ako inteligentnú čitateľskú hračku, žmurknutie autora na vzdelaného čitateľa, ktorý si dokáže z malých medzihier poskladať významové pozadie, na ktorom vyrastá príbeh zo súčasnosti.. Ďalšou líniou, ktorú sleduje, je bizarná skupinka extrémistov hlásajúcich nenávisť, xenofóbiu a extrémny nacionalizmus. Tento vpád „súčasnej reality“ do groteskného románu dodáva knihe aj aktualizačný politický motív a správne pomenúva hrozbu, ktorá okolo nás je a niekedy ju azda až príliš bagatelizujeme. Kniha je plná mikromotívov a príbehov, Kasarda, tak ako aj v predchádzajúcich svojich knihách, vyhýba banalitám a snaží sa vytvoriť hutný, silný text s množstvo priamych i naznačených odkazov, s kultúrnymi presahmi a širšími súvislosťami, ktoré nie sú typické pre našskú bežnú literárnu produkciu. Kasarda sa vyformoval do autora s vlastným svetom a rukopisom, netajac sa vplyvom Vonneguta, Pynchona, Eca a podobnej náročnej postmodernej lektúry. Knihe nechýba množstvo ironických až sarkastických pasáží, vtipné postrehy a pomaly klasický štýl autora, ktorý sa vždy pohyboval skôr na úrovni dobrého textu, filipík a esejistických postrehov, než len na báze banálneho príbehu.Román Budúcnosť na predaj je vtipnou a niekedy až mrazivou kritikou doby, v ktorej žijeme. 
Krajina krásnych ľudí.
Román o tom, čo by sa stalo, keby sa politická strana rozhodla pre program, že v tomto štáte budú žiť len pekní ľudia. Chceli by ste aj vy žiť v krajine, kde sú všetci ľudia pekní a šťastní, odhodlaní žiť zdravo? V krajine, ktorá sa dobre postará o starých, chorých a postihnutých? Príbeh romantickej lásky Benjamína a Márie, ktorý sa zrodil nad smrteľnou posteľou starého otca, sa postupne mení na nočnú moru. Krása sa stáva meradlom úspechu. A ak medzi vyvolených nepatríte? Nechceme vás na očiach, decentne vás odstránime. Ale tak, aby všetci tlieskali. Napínavý spoločenský román o prítomnosti a možnej desivej budúcnosti hovorí o tom, čo by sa stalo, keby sa moci ujala skupina, ktorá krásu a zdravie vyhlási za najdôležitejšie hodnoty. A kto sa nebude chcieť prispôsobiť, pôjde z kola von. Zachráni svet skutočná láska? Sú medzi nami takí, ktorí si zachovajú ľudskosť? Na goodreads knihu hodnotili takto: "Šialene bizarné... alebo dychberúce a približujúce sa budúcnosti ľudstva? Autor myšlienku Krajiny krásnych ľudí poňal zvláštnym sofistikovaným spôsobom. Čitateľ častokrát spochybňoval jeho slová, no vo veľkej miere s ním musel súhlasiť. V detailoch. V opisoch poslušnej spoločnosti, ktorá nechce žiť slobodne. Príbeh, ktorý sa odohráva na území Slovenska, popisuje dobu, z ktorej vymiznú hodnoty. Kde krása je vystavená na piedestál, a to ostatné ostáva za hranicami “liečebných táborov”. Desivé posolstvá z pera autora nie sú ďaleko od reality. Alebo sú na míle vzdialené od túžob človeka? Odporúčam prečítať tento úžasný román všetkými desiatimi!! Schladil ma, upovedomil o pochybeniach a vystríha ma pred hrozivou silou jednotlivcov. Lebo, ľudia, na každom jednom z nás záleží a závisí náš vlastný život..."
Dole! Dole! O mafiánskej škole.
Román o tom, čo sa stane, keď si mafiánsky bossovia v Dunajskej strede zaspomínajú na staré dobré časy a rozhodnú sa, že by bolo fajn založiť si školu pre výchovu budúcich kádrov. Vyhadzovačov, prostitútky, daňových podvodníkov, špecialistov na eurofondy či hrobárov. A o tom, prečo je Dracula a krv tak úzko spojená s hlavným mestom Žitného ostrova. Pravda, trochu aj o láske, lebo aj takéto nehody sa v Dunajskej občas stanú. 

</doc>
<doc id="109674" url="https://sk.wikipedia.org/wiki?curid=109674" title="Kasarda">
Kasarda

Kasarda môže byť priezvisko osoby:

</doc>
<doc id="109675" url="https://sk.wikipedia.org/wiki?curid=109675" title="Kaaba">
Kaaba



</doc>
<doc id="109676" url="https://sk.wikipedia.org/wiki?curid=109676" title="Mosasauridae">
Mosasauridae

Mosasauridae alebo ľudovo mosasaury (doslova "jaštery z Maasu") sú vyhynutá čeľaď jašterov, ktorá sa ale pre svoju veľkosť niekedy považuje za samostatný rad. Boli to príbuzní dnešných varanov a slepúchov. Tieto obrovské jaštery opustili pevninu a v priebehu spodnej kriedy zaliezli späť do mora - v tej dobe to boli takzvaní novoprišelci. Tieto jaštery trochu pripomínali pliosaury (krátkokrké plesiosaury): mali krátky ale oproti nim silnejší krk. Mosasaury používali na plávanie plutvy, podobne ako plesiosaury, pri pohybe vpred im však pomáhal aj dlhý chvost. Tieto morské obludy sa väčšinou živili rôznymi morskými živočíchmi vrátane mäkkýšov, plesiosaurov a morských korytnačiek. Je možné, že mladé mosasaury vyskakovali z vody za veľkými pterosaurami, ktoré lietali nízko nad hladinou.

</doc>
<doc id="109679" url="https://sk.wikipedia.org/wiki?curid=109679" title="Kališníci">
Kališníci



</doc>
<doc id="109680" url="https://sk.wikipedia.org/wiki?curid=109680" title="Bayerische Motoren Werke AG">
Bayerische Motoren Werke AG



</doc>
<doc id="109681" url="https://sk.wikipedia.org/wiki?curid=109681" title="Ultrakvisti">
Ultrakvisti



</doc>
<doc id="109682" url="https://sk.wikipedia.org/wiki?curid=109682" title="Bayerische Motoren Werke">
Bayerische Motoren Werke



</doc>
<doc id="109683" url="https://sk.wikipedia.org/wiki?curid=109683" title="BMW AG">
BMW AG



</doc>
<doc id="109684" url="https://sk.wikipedia.org/wiki?curid=109684" title="Bayerische Motorenwerke AG">
Bayerische Motorenwerke AG



</doc>
<doc id="109685" url="https://sk.wikipedia.org/wiki?curid=109685" title="Bayerische Motorenwerke">
Bayerische Motorenwerke



</doc>
<doc id="109691" url="https://sk.wikipedia.org/wiki?curid=109691" title="Mosasaury">
Mosasaury



</doc>
<doc id="109697" url="https://sk.wikipedia.org/wiki?curid=109697" title="2003 UB313">
2003 UB313



</doc>
<doc id="109701" url="https://sk.wikipedia.org/wiki?curid=109701" title="Zoznam najväčších miest">
Zoznam najväčších miest



</doc>
<doc id="109705" url="https://sk.wikipedia.org/wiki?curid=109705" title="Svetozar Markovič">
Svetozar Markovič



</doc>
<doc id="109711" url="https://sk.wikipedia.org/wiki?curid=109711" title="Mehmed Dobyvateľ">
Mehmed Dobyvateľ



</doc>
<doc id="109713" url="https://sk.wikipedia.org/wiki?curid=109713" title="Karbinol">
Karbinol



</doc>
<doc id="109714" url="https://sk.wikipedia.org/wiki?curid=109714" title="Drevný lieh">
Drevný lieh



</doc>
<doc id="109718" url="https://sk.wikipedia.org/wiki?curid=109718" title="Celeron">
Celeron

Celeron je obchodný názov veľkého množstva rôznych x86 mikroprocesorov od spoločnosti Intel Corporation. Rodiny procesorov Celeron sú založené na plnohodnotných procesoroch spoločnosti Intel – Celerony sú odvodené od procesorov Pentium II, Pentium III, Pentium 4 či Core 2 a najnovšie Sandy Bridge, pričom Celerony sú v istých oblastiach zjednodušené verzie týchto plnohodnotných rodín procesorov. Obchodná značka Celeron vznikla v roku 1998, keď bol uvedený celkom prvý Celeron Covington na báze prvého Pentium II procesora. Meno značky Celeron sa stalo postupne tak známe (podobne ako značka Pentium), že spoločnosť Intel od nej neupustila ani po prejdení Celeronov od Pentium II, Pentium III a Pentium 4 na procesory Core 2. Po príchode post-Core architektúry Nehalem a s ňou spojenými rodinami procesorov Core i7, Core i5 a Core i3 sa zdal byť osud obchodnej značky Celeron zbytočný a zpečatený, nakoľko procesorové portfólio spoločnosti Intel jasne rozdeľovali rodiny procesorov Core i7-i5-i3 a Pentium na úplnom konci výkonnostného spektra. Skutočne v rokoch 2009 až 2011 Intel značku Celeron nechal ležať ľadom, aspoň čo sa týka procesorov pre stolové PC. V segmente notebookov ale Intel vyrábal niekoľko modelov procesorov Celeron aj na báze architektúry Nehalem. Situácia sa zmenila až v roku 2011 s príchodom post-Nehalem architektúry Sandy Bridge, keď opäť vychádzajú procesory Celeron aj pre stolové PC.
P6 (1998 – 2001).
Covington.
Prvý Celeron bol založený na jadre procesora Pentium II s P6 architektúrou (80686 či 686tka) a bol označený kódovým názvom "Covington". Pracoval na frekvencii 266 MHz a neobsahoval žiadnu vyrovnávaciu pamäť druhej úrovne, čím dosahoval podstatne horší výpočtový výkon ako predchádzajúce procesory, čím si vyslúžil nelichotivé prvenstvo a povesť. Na druhej strane bolo veľmi jednoduché pretaktovať ho až na 400 MHz. Procesor bol vyrábaný 250-nanometrovou technológiou.
Mendocino-128.
Neskôr bol uvedený "Celeron A" s kódovým názvom "Mendocino", ktorý takisto vychádzal z procesora Pentium II a disponoval 128 kB vyrovnávacej pamäte druhej úrovne, čím sa v porovnaní s Celeronom Covington výrazne zvýšil jeho výpočtový výkon, ktorý už iba nepatrne zaostával za Pentiom II, z ktorého bol odvodený. Vyrovnávacia pamäť bola umiestnená priamo na jadre čipu a bežala na frekvencii jadra, čím výkon Celerona A v niektorých aplikáciách bol dokonca vyšší ako výkon Pentia II. Procesor bol vyrábaný 250-nanometrovou technológiou. Tento procesor vďaka prijateľnému výkonu a veľmi dobrej cene úspešne konkuroval nielen procesorom ostatných firiem, ale aj samotnému Pentiu II.
Coppermine-128.
Ďalším v poradí bol procesor "Coppermine-128", označovaný aj ako "Celeron II". Bol už založený na jadre Pentium III, obsahoval 128 kB L2 cache a štandardne bežal na zbernici 66 alebo 100 MHz, no tiež sa dal pomerne jednoducho pretaktovať práve vďaka zvýšeniu frekvencie zbernice. Jeho výhodou bola aj podpora inštrukcií SSE. Procesor bol vyrábaný 180-nanometrovou technológiou.
Tualatin-256.
Ďalšou sériou Celeronov boli procesory založené na Pentiu III s jadrom Tualatin vyrábané 130-nanometrovou technológiou. Vyrábali sa na frekvenciách od 1000 do 1500 MHz. Bežali na 100 MHz FSB na rozdiel od 133 MHz pri Pentiu III s rovnakým jadrom. Odlišovali sa mierne pomalšou vyrovnávacou pamäťou, čo však nemalo veľký vplyv na ich výkon. Veľkosť L2 cache bola 256 kB, pričom Pentium III mali 256 alebo 512 kB (512 kB verzie podporovali len serverové dosky). Boli to posledné Celerony s jadrom šiestej generácie (P6).
Netburst (2001 – 2006).
Willamette-128.
Séria procesorov Celeron s jadrom Willamette disponujúca velkosťou L2 cache 128kB a frekvenciou zbernice FSB 400Mhz, bola celkom prvá séria Celeronov založených už na jadre Pentium 4 s architektúrou NetBurst (niekedy označovanej ako P7, resp. 80786 či 786tka). Procesor bol vyrábaný 180-nanometrovou technológiou a ako aj Pentium 4 Willamette, aj z neho odvodený Celeron obsahoval pokročilú inštrukčnú sadu SSE2. Taktovacie frekvencie jadra sa pohybovali v rozsahu 1,3 GHz – 2 GHz. Procesor sa osádzal do staršej patice s označením Socket 423.
Northwood-128.
Séria procesorov Celeron založená na novšom jadre Pentium 4 s kódovým označením Northwood disponujúca velkosťou L2 cache 128kB a frekvenciou zbernice FSB 400Mhz. Hlavný rozdiel oproti staršiemu jadru Willamette bol v použití 130-nanometrovej technológie výroby, čím sa znížilo napätie jadra a taktiež v prerobení puzdra procesora na novší Socket 478. Taktovacie frekvencie sa pohybujú v rozsahu 1,8 GHz – 2,8 GHz.
Prescott-256.
Ďalšia generacia "netburstových" Celeronov s označením Celeron D je vyrábaná 90-nanometrovou technológiou a sú odvodené od procesora Pentium 4 s jadrom Prescott s 1 MB L2 cache. Procesor Celeron D má 256kB cache druhej úrovne, 533 MHz zbernicu a podobne ako plnohodnotný procesor Pentium 4 Prescott, aj odvodený Celeron disponuje inštrukčnou sadou SSE3. V porovnaní s Celeronom Northwood má dvojnásobnú velkosť aj dátová cache prvej úrovne. Vyrábali sa pre Socket478 aj LGA775. V puzdre LGA775 bola pridaná 64-bitová technológia EM64T a XD-bit.
Cedarmill-512.
Celeron s jadrom Cedarmill je vlastne Celeron D s 512kB L2 cache. Odvodené sú tiež od procesora Pentium 4 Prescott, ale z jeho druhej série s označením Prescott 2M disponunúcim s 2 MB L2 cache. Frekvencia zbernice FSB Cedarmillu ostala na 533 MHz. Výrobná technológia sa zmenšila na 65-nanometrov. Puzdro je iba pre Socket LGA775. Išlo o celkom poslednú sériu Celeronov na báze jadra Pentium 4 s architektúrou Netburst (P7, 80786) a celkom poslednú sériu, v ktorej sa jednotlivé modely označovali jednoducho len frekvenciou.
Core (2006 – 2009).
Conroe-L.
Ide o Celerony odvodené od procesora Core 2 Duo (resp. jednojadrové varianty Core 2 Solo) s jadrom Conroe. Majú 512kB cache druhej úrovne a 800 MHz zbernicu. Kapacita L1 cache je 64kB, z toho 32kB pre inštrukčnú a 32kB dátovú časť. Výrobná technológia je 65-nanometrov. Vyznačujú sa omnoho väčším výkonom ako celá predchadzajúca "netburstová" generácia aj keď sú nižšie taktované (1,6 – 2,2 GHz) a vďaka svojej Core architektúre disponujú výbornou možnosťou pretaktovania. Ako prvé Celerony sa jednotlivé modely neoznačovali frekvenciami, ale predávali sa ako modelová rada 4XX (modely 420, 430, 440, 450).
Allendale dual-core.
Ide o celkom prvé dvojjadrové Celerony, ktoré boli doteraz vždy len jednojadrové. Celerony Allendale sú defacto dva Celerony s jadrom Conroe-L na jednom kuse kremika s tým rozdielom, že 512 kB cache druhej úrovne zdieľajú obe jadrá (vlastnosť Core architektúry). Ide o úplné dvojjadrové deriváty procesorov Core 2 Duo. Procesor disponuje prídavnou inštrukčnou sadou SSSE3, systémová zbernica však ostala na 800 MHz, ako aj výrobný proces na 65 nm. Predávali sa ako modelový rad E1XXX (modely E1200, E1400, E1500 a E1600) s frekvenciami od 1,6 po 2,4 GHz.
Wolfdale dual-core.
Pokračovateľ radu Celeronov Allendale vyšiel na konci roka 2009 a ide o poslednú sériu Celeronu s Core architektúrou a posledné Celerony do socketu LGA775. Zdieľaná cache druhej úrovne má tentoraz kapacitu až 1 MB pre obe jadrá. Systémová zbernica ostáva na 800 MHz, ale výrobný proces v novom Celerone Wolfdale jadre je už 45 nm. Tým sa opäť zlepšia aj tak excelentné schopnosti pretaktovania, zníži sa spotreba a vyžarované teplo. Celerony s kódovým označením jadra Wolfdale sú vôbec prvými Celeronmi, ktoré podporujú hardvérovú virtualizáciu, keďže táto vymoženosť dosiaľ patrila len plnohodnotnejším procesorom, z ktorých sú Celerony odvodené. Ako všetky procesory Core 2 Duo vyrábané 45 nm výrobným procesom, aj odvodené Celerony obsahujú novú inštrukčnú sadu SSE4.1.
Procesory sa predávali ako modelový rad E3xxx (modely E3200, E3300, E3400 a E3500) s frekvenciami od 2,4 po 2,7 GHz.
Mobilný segment trhu.
Intel vyrábal aj mobilné procesory Celeron s Core architektúrou. Zastúpené boli niekoľkými produktovým radami.
Prvú produktovú radu Txxxx tvorili modely Intel Celeron Dual Core T3000, T3100, T3300 a T3500 s frekvenciami postupne od 1,80 po 2,10 GHz. Boli dvojjadrové, vyrábané boli 45 nm procesom, mali 800 MHz FSB, 1 MB L2 cache pre obe jadrá a tepelné vyžarovanie 35 W. Z hľadiska podporavaných technológii šlo o zdokonalené jadrá Wolfdale, ale pre mobilný segment trhu.
Druhú produktovú radu 9xx tvorili úspornejšie a menej výkonné modely Intel Celeron Mobile 900 a 925 s frekvenciami 2,20 a 2,30 GHz. Boli iba jednojadrové, vyrábané boli tiež 45 nm procesom, mali podobne 800 MHz FSB, celú 1 MB L2 cache pre jediné jadro a tepelné vyžarovanie až 35 W.
V produktovej ULV rade 7XX predstavovanej niekoľkými modelmi vyrobenými 65 nm a 45 nm technológiou, sa Intel sústredil na minmalizovanie spotreby. Tieto ultramobilné Celerony mali 1 MB L2 cache, frekvencie od 1,2 po 1,4 GHz, 800 MHZ FSB a boli jednojadrové so schopnosťou spracovávať jedno vlákno.
Nehalem (2009 – 2011).
Na báze architektúty Nehalem Intel nevyrábal v tomto období žiadne desktopové procesory s obchodnou značkou Celeron. Vyrábal však procesory Celeron pre mobilý segment trhu.
Portfólio tvorila nie príliš pestrá produktová rada mobilných Celeron Dual Core Pxxx, v podobe modelov P4500 a P4600 vyrábaných 32 nm procesom, na frekvenciách 1,866 a 2,000 GHz s 2 MB L3 smart cache, dvoma jadrami schopnými spracovávať dve vlákna a prvou verziou integrovaného grafického jadra Intel HD Graphics. 
Ďalšou produktovou ULV radou mobilných Celeronov postavených na architektúre Nehalem, je Uxxx zastúpená dvojjadrovými modelmi U3400 a U3600 na frekvenciách 1,066 a 1,200 GHz vyrábanými 32 nm procesom s 2 MB L3 smart cache a prvou verziou integrovaného grafického jadra Intel HD Graphics. Ako všetky procesory vyrobené post-Core architektúrou postihli aj tieto mobilné Celerony hlavné zmeny:
Sandy Bridge (2011 – súčasnosť).
Na sklonku tretieho kvartálu 2011 Intel vydal po dvojročnej pauze nové desktopové Celerony založené na architektúre Sandy Bridge v podobe modelových rád začínajúcich písmenom G podobne, ako desktopové post-Core procesory Pentium. Ide o desktopové modelové rady G5xx a G4xx určené pre stolové PC. Dvoj-generačný skok od čias Core architektúry a vynechaním Nehalem architektúty na poli desktopových Sandy Bridge Celeronov, priniesol pomerne veľké zmeny. Všetky nové Celerony sú vyrábané výlučne 32 nm technológiou a disponujú až s 2 MB L3 cache na dvojicu jadier, čo je dvojnásobná hodnota v porovnaní s poslednými desktopovými Celeronmi Wolfdale na báze Core architektúry (v prípade 1-jadrového modelu iba 1 MB L3 cache). Majoritná časť veľkosti cache sa (kvôli prepracovaniu cache subsystému procesora od Core architektúry cez Nehalem po Sandy Bridge architektúru) presunula z Level2 do Level3. L2 cache majú procesory maximálne 256 kB na každé jadro. Ďalšou zmenou je podpora inštrukčnej sady SSE 4.2. Ďalšími zmenami sú:
Integrované grafické jadro v Sandy Bridge Celeronoch je Intel HD Graphics a tiká na frekvencii presne 1 GHz (v Pentiách rady G generácie Nehalem o 100 MHz viac) v prípade neúsporných 65 W modelov a 650 MHz v prípade úsporných 35 W modelov. V čom nedošlo ku zmene v porovnaní s poslednými desktopovými Celeronmi Wolfdale je, že Celerony generácie Sandy Bridge nepodporujú hyperthreading a teda počet fyzických jadier je zhodný s počtom spracovávaných vlákien.
Prví predstavitelia rady G5xx sú dvoj-jadrové modely Celeron G540 na 2,5 GHz a Celeron G530 na 2,4 GHz, oba s TDP 65 W. Sem možno zaradiť aj úsporný Celeron G530T, ktorý sa od svojho pokrvného brata bez T v označení líši frekvenciou zníženou na 2,0 GHz a TDP iba 35 W. Predstaviteľ rady G4xx Celeron G440 má iba jedno jadro na 1,6 GHz čo je iná možnosť pre zníženie TDP na 35 W. Jedno-jadrové modely z rady G4xx tak pravdepodobne predstavujú menej podarené kúsky rady G5xx.
Mobilný segment trhu.
Intel začal vydávať v prvom kvartáli 2011 aj mobilné verzie Celeronov na báze architektúry Sandy Bridge, tvoriacich produktovú radu B8xx v podobe modelov Celeron B800, B810 a B840 na frekvenciách 1,50;1,60 a 1,90 GHz. Všetky boli vyrobené 32 nm technológiou, boli dvoj-jadrové so schopnosťou spracovávať dve vlákla, s 2 MB L3 smart cache pre dvojicu jadier, maximálnym tepelným vyžarovaním TDP 35 W a integrovaným grafickým jadrom Intel HD Graphics na 650 MHz, ktoré sa v prípade potreby pretaktovalo až na 950 MHz či 1 GHz.
Ultramobilnú, nízkonapäťovú ULV radu 8XX začali tvoriť v druhom kvartáli 2011 vydané Celerony 847 a neskôr 857 na frekvenciách 1,10 a 1,20 GHz. Vyrobené boli 32 nm technológiou a napriek tomu že boli dvojjadrové, ich tepelné vyžarovanie bolo iba 17 W. Mali 2 MB L3 smart cache pre obe jadrá a integrované grafické jadrom Intel HD Graphics na 350 MHz, ktoré sa v prípade potreby pretaktovalo až na 800 MHz či 1 GHz.
Ako všetky procesory s architekrúrou Sandy Bridge, aj mobilné verzie Celeronov pracujú s mobilnými verziami čipsetov 6. generácie.

</doc>
<doc id="109719" url="https://sk.wikipedia.org/wiki?curid=109719" title="Intel Celeron">
Intel Celeron



</doc>
<doc id="109720" url="https://sk.wikipedia.org/wiki?curid=109720" title="William Conrad Roentgen">
William Conrad Roentgen



</doc>
<doc id="109721" url="https://sk.wikipedia.org/wiki?curid=109721" title="Ekonomické subjekty">
Ekonomické subjekty



</doc>
<doc id="109722" url="https://sk.wikipedia.org/wiki?curid=109722" title="Metylakohol">
Metylakohol



</doc>
<doc id="109723" url="https://sk.wikipedia.org/wiki?curid=109723" title="Pervezita">
Pervezita



</doc>
<doc id="109724" url="https://sk.wikipedia.org/wiki?curid=109724" title="Perverznosť">
Perverznosť



</doc>
<doc id="109725" url="https://sk.wikipedia.org/wiki?curid=109725" title="Matica">
Matica

Matica môže byť:

</doc>
<doc id="109730" url="https://sk.wikipedia.org/wiki?curid=109730" title="Ground Zero">
Ground Zero



</doc>
<doc id="109732" url="https://sk.wikipedia.org/wiki?curid=109732" title="Dmitrij Kantemir">
Dmitrij Kantemir



</doc>
<doc id="109737" url="https://sk.wikipedia.org/wiki?curid=109737" title="Permisivita">
Permisivita

Permisivita môže byť:

</doc>
<doc id="109740" url="https://sk.wikipedia.org/wiki?curid=109740" title="Kolchis">
Kolchis



</doc>
<doc id="109743" url="https://sk.wikipedia.org/wiki?curid=109743" title="Abbé Haüy">
Abbé Haüy



</doc>
<doc id="109744" url="https://sk.wikipedia.org/wiki?curid=109744" title="Cyril">
Cyril

Cyril môže byť:

</doc>
<doc id="109745" url="https://sk.wikipedia.org/wiki?curid=109745" title="Guild Wars Nightfall">
Guild Wars Nightfall

Guild Wars Factions je časťou kooperatívnej RPG online počítačovej hry Guild Wars od spoločnosti ArenaNet. Hra je určená predovšetkým na spoločné hranie viacerých hráčov, ale ponúka aj možnosť hry pre jedného hráča. Hrať je možné iba s pripojením na internet. Viac informácii o herných princípoch platných vo všetkých datadiskoch nájdete v hlavnom článku o hre Guild Wars.

</doc>
<doc id="109751" url="https://sk.wikipedia.org/wiki?curid=109751" title="Gamaliel">
Gamaliel

Gamaliel alebo Gamliel (hebr. גמליאל) alebo Gamiliel môže byť:

</doc>
<doc id="109752" url="https://sk.wikipedia.org/wiki?curid=109752" title="Gamliel">
Gamliel



</doc>
<doc id="109753" url="https://sk.wikipedia.org/wiki?curid=109753" title="Gamaliel (meno)">
Gamaliel (meno)

Gamaliel alebo Gamliel (hebr. גמליאל) alebo Gamiliel je
hebrejské meno znamenajúce "Boh je moja odmena". Je narážkou na predchádzajúcu stratu jedného alebo viacerých detí v rodine.

</doc>
<doc id="109754" url="https://sk.wikipedia.org/wiki?curid=109754" title="Protokoly sionských mudrcov">
Protokoly sionských mudrcov

Protokoly sionských mudrcov alebo Sionské protokoly (rus. Протоколы Сионских мудрецов – "Protokoly Sionskich mudrecov" alebo Сионские Протоколы – "Sionskije Protokoly") je text, ktorý bol zámerne vykonštruovaný so zámerom šírenia antisemitizmu. Popisuje fiktívny židovský plán globálnej nadvlády. Tento podvod bol prvýkrát zverejnený v Rusku v roku 1903, bol preložený do viacerých jazykov a rozširovaný na medzinárodnej scéne v začiatku 20. storočia. Prvýkrát bol publikovaný pod názvom „Program Židov na ovládnutie sveta“ (rus. Программа Завоевания мира евреями – "Programa zavojevanija mira jevrejami") v černosotenských novinách "Znamja" v Petrohrade v Rusku v septembri 1903.
Vznik.
Po rozdelení Poľska a jeho pričlenení k Rusku sa na území Ruského impéria nachádzala najväčšia populácia Židov v Európe. V priebehu druhej polovice 19. storočia sa ruská vládnuca trieda čoraz tvrdšie presadzovala svoju reakčnú politiku a podporovala pravoslávie, autokraciu, pričom neortodoxní kresťania a neruskí obyvatelia, vrátane Židov, boli väčšinou znevýhodňovaní. Židia, ktorí sa pokúšali asimilovať, boli s podozrením považovaní za potenciálnych infiltrátorov, ktorí sa údajne pokúšali „získať moc“, zatiaľ čo Židia, ktorí zostali pripojení k tradičnej židovskej kultúre, boli znevažovaní ako nežiaduci cudzinci.
Analýza textu podľa niektorých autorov (napr. De Michelis) naznačuje, že ich nebolo možné vyrobiť pred rokom 1901. Iné zdroje uvádzajú, že mohli byť vytvorené o niekoľko rokov skôr. Prvá rozšírená edícia Sergeja Nilusa obsahuje údaje informácie o rokoch 1902 – 1903 a je pravdepodobné, že tento dokument práve v tejto dobe vznikol. Napriek tomu, že Nilus pokúsil vložením francúzskych slov do svojej edície skryť jej ruský pôvod. Cesare G. De Michelis tvrdí, že bol vyrobený v mesiacoch po ruskom sionistickom kongrese v septembri 1902. Text podľa jeho názoru mal byť pôvodne paródia židovského idealismu určeného pre vnútornú cirkuláciu medzi antisemitmi, až kým nebolo rozhodnuté ho vyčistiť a uverejniť, tak ako by bol skutočný. Rozpory v rôznych svedectvách naznačujú, že zainteresované osoby, vrátane pôvodného vydavateľa černosotenských novín "Znamja" Pavla Kruševana, zatajovali pôvod textu a v desaťročiach neskôr a zámerne o ňom klamali.
V roku 1905 pripojil kňaz a samozvaný mystik Sergej Nilus Protokoly k tretiemu vydaniu svojej knihy "Veľké v malom: Príchod Antikrista a vláda Satana na zemi." Tieto prvé ruské vydania nikdy nevzbudili väčšiu pozornosť a boli brané vážne iba obmedzeným okruhom ľudí.
Podľa nedávnych zistení ruského historika Michaila Lepechina možno autorstvo Protokolov pripísať agentovi-provokatérovi cárskej Ochranky Matvejovi Golovinskému, ktorý sa po roku 1917 stal propagandistom v službách boľševikov. Iní považujú za ich autora Golovinského nadriadeného, Piotra Ivanoviča Račkovského. Protokoly mali presvedčiť cára Mikuláša II., že liberalizmus a modernizácia Ruska je súčasťou židovského plánu na svetovládu. Protokoly sionských mudrcov využívala cárska vláda v boji proti revolučnému hnutiu (mnohí tzv. „starí boľševici“ boli etnickí Židia).
Odhalenie.
Séria článkov, ktoré v roku 1921 zverejnil anglický denník "The Times" dokázala, že veľká časť materiálu v Protokoloch pochádza z pamfletu "Dialogue aux enfers entre Machiavel et Montesquieu" (Dialóg v pekle medzi Machiavellim a Montesquieuom), ktorý v roku 1864 vydal francúzsky satirik Maurice Joly. V pôvodnom texte nebolo o Židoch alebo judaizme ani slovo. Text bol satirickou kritikou svetovládnych ambícií Ľudovíta Napoleona Bonaparte.
Opakované zneužívanie.
V 30. rokoch 20. storočia ich šírenie podporoval napr. Henry Ford. Na rozdúchavanie protižidovských nálad ich používal aj nacistický režim v Nemecku. Nacistická propaganda v Nemecku umožnila, že "Protokoly sionských mudrcov" boli využívané ako dôkaz snahy Židov o svetovládu, keď ich niektorí učitelia používali ako súčasť normálneho učiva pre žiakov.
V súčasnosti sú Protokoly stále v mnohých krajinách považované za autentické. Ide hlavne o krajiny kriticky naladené proti Izraelu a Židom. Vo viacerých moslimských krajinách (Egypt, Sýria, Saudská Arábia, Irán) vychádzajú neustále nové preklady a reedície Protokolov, často s odborným komentárom.

</doc>
<doc id="109755" url="https://sk.wikipedia.org/wiki?curid=109755" title="René Just Haüy">
René Just Haüy

René Just Haüy (známy aj pod menom abbé Haüy, kvôli titulu čestný kanonik Notre-Dame) (* 28. február 1743, Saint-Just-en-Chaussée, Francúzsko – † 3. jún 1822, Paríž) bol francúzsky mineralóg, ktorý je považovaný za zakladateľa kryštalografie. 
Životopis.
Narodil sa v Saint-Just-en-Chaussée v departmente Oise. Jeho rodičia boli z nižšej vrstvy a len vďaka dobrosrdečnosti známych mohli syna poslať do škôl. Haüy najskôr študoval botaniku, ale po nehode sa začal zaujímať o iné odvetvie prírodných vied - mineralógiu. Podľa legendy mu vypadol kus fluoritu a rozbil sa na menšie kocky, čo viedlo Haüya k vysloveniu tézy o periodicite kryštálových štruktúr. Tento objav a sformulovanie matematickej teórie Haüya v "Traité de minéralogie" posunulo autora v spoločenskom rebríčku.
Počas revolučných rokov bol uväznený, hrozila mu dokonca poprava, ktorej zabránil intervenciou iný prírodovedec Étienne Geoffroy Saint-Hilaire. V roku 1802 sa stal profesorom mineralógie v Národnom múzeu, ale v roku 1814 bol Bourbonovcami, ktorí sa vrátili k moci, zosadený a posledné roky života opäť trel biedu.
Ocenenia.
Po Reném Justovi Haüyovi je pomenovaný minerál haüyn - minerál zo skupiny sodalitu.

</doc>
<doc id="109756" url="https://sk.wikipedia.org/wiki?curid=109756" title="Ernst Ludwig Kirchner">
Ernst Ludwig Kirchner

Ernst Ludwig Kirchner (* 6. máj 1880, Aschaffenburg – † 15. jún 1938, Frauenkirch-Wildboden pri švajčiarskom Davose) bol nemecký expresionistický maliar. Nacisti jeho diela zaradili do kategórie tzv. zdegenerovaného umenia ("entartete Kunst")

</doc>
<doc id="109758" url="https://sk.wikipedia.org/wiki?curid=109758" title="Max Beckmann">
Max Beckmann

Max Carl Friedrich Beckmann (* 12. február 1884, Lipsko, Nemecko – † 27. december 1950, New York, USA) bol nemecký maliar, sochár, grafik, spisovateľ a mysliteľ. 
Zvyčajne býva zaradzovaný medzi expresionistov, on sám však počas svojho života toto označenie odmietal. V 20. rokoch 20. storočia bol spájaný s expresionistickým prúdom nazývaným "Nová vecnosť" (Neue Sachlichkeit). Nacisti jeho tvorbu zaradili medzi „zdegenerované umenie“ ("entartete Kunst"). Najprv žil v exile v Amsterdame, po vojne sa usídlil v New Yorku. Ovplyvnil napr. Jacksona Pollocka, alebo Philipa Gustona.

</doc>
<doc id="109759" url="https://sk.wikipedia.org/wiki?curid=109759" title="Gamaliel I.">
Gamaliel I.



</doc>
<doc id="109765" url="https://sk.wikipedia.org/wiki?curid=109765" title="Ústava (rozlišovacia stránka)">
Ústava (rozlišovacia stránka)

Ústava môže byť:

</doc>
<doc id="109771" url="https://sk.wikipedia.org/wiki?curid=109771" title="Rímsky cisár">
Rímsky cisár

Rímsky cisár môže byť:

</doc>
<doc id="109772" url="https://sk.wikipedia.org/wiki?curid=109772" title="Nemecký cisár">
Nemecký cisár

Nemecký cisár môže byť:

</doc>
<doc id="109773" url="https://sk.wikipedia.org/wiki?curid=109773" title="Nemecké cisárstvo">
Nemecké cisárstvo

Nemecké cisárstvo môže byť:

</doc>
<doc id="109777" url="https://sk.wikipedia.org/wiki?curid=109777" title="Davista">
Davista



</doc>
<doc id="109788" url="https://sk.wikipedia.org/wiki?curid=109788" title="Vecná definícia">
Vecná definícia



</doc>
<doc id="109792" url="https://sk.wikipedia.org/wiki?curid=109792" title="Konštantín I. Veľký">
Konštantín I. Veľký



</doc>
<doc id="109793" url="https://sk.wikipedia.org/wiki?curid=109793" title="Dej">
Dej

Dej môže byť:

</doc>
<doc id="109794" url="https://sk.wikipedia.org/wiki?curid=109794" title="Biograf">
Biograf

Biograf môže byť:

</doc>
<doc id="109796" url="https://sk.wikipedia.org/wiki?curid=109796" title="Katedra (vysoká škola)">
Katedra (vysoká škola)

Katedra (z gréc. kathedra = kreslo, sedadlo) je základné pracovisko fakulty alebo vysokej školy pre vychovnovzdelávaciu, vedeckú, výskumnú alebo umeleckú činnosť v rámci stanovených študijných predmetov alebo študijných a vedných odborov zodpovedajúcich náplni výchovno-vzdelávacej činnosti fakulty alebo vysokej školy.
Na čele katedry je vedúci katedry, ktorý riadi činnosť katedry a
zodpovedá za ňu dekanovi.

</doc>
<doc id="109797" url="https://sk.wikipedia.org/wiki?curid=109797" title="Zoznam integrálov hyperbolických funkcií">
Zoznam integrálov hyperbolických funkcií

Toto je zoznam integrálov (primitívnych funkcií) hyperbolických funkcií.
 formula_1
 formula_2
 formula_3
 formula_4
 formula_5
 tiež: formula_6
 formula_7
 tiež: formula_8
 formula_9
 tiež: formula_10
 tiež: formula_11
 tiež: formula_12
 formula_13
 formula_14
 formula_15
 formula_16
 tiež: formula_17
 tiež: formula_18
 formula_19
 tiež: formula_20
 tiež: formula_21
 formula_22
 formula_23
 formula_24
 formula_25
 formula_26
 formula_27
 formula_28
 formula_29
 formula_30
 formula_31
 formula_32
 formula_33
 formula_34

</doc>
<doc id="109798" url="https://sk.wikipedia.org/wiki?curid=109798" title="Zoznam integrálov iracionálnych funkcií">
Zoznam integrálov iracionálnych funkcií

Toto je zoznam integrálov (primitívnych funkcií) iracionálnych funkcií.
 formula_2
 formula_3
 formula_4
 formula_5
 formula_6
 formula_7
 formula_8
 formula_9
 formula_10
 formula_11
 formula_12
 formula_13
 formula_14
 formula_15
 formula_16
 formula_17
 formula_18
 formula_19
 formula_20
 formula_21
 formula_22
 formula_23
 formula_24
 formula_25
 formula_26
 formula_27
Predpokladajme formula_29, pre formula_30
 formula_31
 formula_32
Poznámka: formula_33, kde vezmeme kladnou hodnotu formula_34.
 formula_35
 formula_36
 formula_37
 formula_38
 formula_39
 formula_40
 formula_41
 formula_42
 formula_43
 formula_44
 formula_45
 formula_46
 formula_47
 formula_48
 formula_49
 formula_50
 formula_51
 formula_52
 formula_53
 formula_55
 formula_56
 formula_57
 formula_58
 formula_59
 formula_60
 formula_62
 formula_63
 formula_64
 formula_65
 formula_66
 formula_67
 formula_68
 formula_69
 formula_70
 formula_71
 formula_72
 formula_73
 formula_75
 formula_76
 formula_77
 formula_78

</doc>
<doc id="109799" url="https://sk.wikipedia.org/wiki?curid=109799" title="Zoznam integrálov exponenciálnych funkcií">
Zoznam integrálov exponenciálnych funkcií

Toto je zoznam integrálov (primitívnych funkcií) exponenciálnych funkcií.
 formula_1
 formula_2
 formula_3
 formula_4
 formula_5
 formula_6
 formula_7
 formula_8
 formula_9
 formula_10
 formula_11
 formula_12
formula_13
formula_14
formula_15
kde formula_16 
formula_17 (Gaussov integrál)
formula_18
formula_19 (formula_20 je modifikovaná Besselova funkcia prvého druhu)
formula_21

</doc>
<doc id="109806" url="https://sk.wikipedia.org/wiki?curid=109806" title="GDP">
GDP

GDP môže byť skratka pre:

</doc>
<doc id="109810" url="https://sk.wikipedia.org/wiki?curid=109810" title="Dénes Gábor">
Dénes Gábor



</doc>
<doc id="109811" url="https://sk.wikipedia.org/wiki?curid=109811" title="Galatia">
Galatia

"Galatia je aj grécky názov Galie, pozri Galia."
Galatia alebo zriedkavo Galacia je historické územie v strednej časti Malej Ázie. Názov sa používa na obdobie od 274 pred Kr. do byzantského obdobia.
Pomenované je podľa keltských Galatov, ktorí (najprv) do západnej Malej Ázie prišli cez Hellespont roku 278 pred Kr. na výzvu bitýnskeho kráľa Nikomeda I. Čoskoro sa stali postrachom západnej Malej Ázie. Roku 274 pred Kr. ich porazil Antiochos I. a donútil ich usadiť sa v severnej Frýgii, zhruba odvtedy nazývanej Galatia. 
Galatia bola rozdelená na územia troch kmeňov a každé toto územie zas na štyri „tetrarchie“. Koncom 60. rokov 1. storočia pred Kr. jeden z týchto tetrarchov, Deiotarus, stal s pomocou Pompeia vládcom celej Galatie. 
Roku 25 pred Kr. sa Galatia stala rímskou provinciou. Mala galatsko-grécke obyvateľstvo (po latinsky tzv. Gallograeci), takéto zmiešané obyvateľstvo si zachovala až do čias rímskeho cisárstva. Významné centrá boli Ankyra (dnes Ankara), Kybely, Antiochia a Tavium. 
Územie bolo v 1. storočí pokresťančené apoštolmi Barnabášom a Pavlom. Nový zákon preto obsahuje aj List Galaťanom.

</doc>
<doc id="109814" url="https://sk.wikipedia.org/wiki?curid=109814" title="Martins Raitums">
Martins Raitums



</doc>
<doc id="109815" url="https://sk.wikipedia.org/wiki?curid=109815" title="Martins Cipulis">
Martins Cipulis



</doc>
<doc id="109816" url="https://sk.wikipedia.org/wiki?curid=109816" title="Lauris Darzinš">
Lauris Darzinš



</doc>
<doc id="109818" url="https://sk.wikipedia.org/wiki?curid=109818" title="Kaspars Daugavinš">
Kaspars Daugavinš



</doc>
<doc id="109819" url="https://sk.wikipedia.org/wiki?curid=109819" title="Guntis Galvinš">
Guntis Galvinš



</doc>
<doc id="109820" url="https://sk.wikipedia.org/wiki?curid=109820" title="Maris Jass">
Maris Jass



</doc>
<doc id="109821" url="https://sk.wikipedia.org/wiki?curid=109821" title="Alexandrs Jerofejevs">
Alexandrs Jerofejevs



</doc>
<doc id="109828" url="https://sk.wikipedia.org/wiki?curid=109828" title="William Hallowes Miller">
William Hallowes Miller

William Hallowes Miller (* 6. apríl 1801, Llandovery, Spojené kráľovstvo – † 20. máj 1880, Cambridge) bol britský mineralóg a kryštalograf.
Narodil sa v Llandovery v grófstve Carmarthenshire vo Walese. V roku 1826 ukončil štúdium na St John's College v Cambridge. Počas prvých štyroch rokov na Cambridge sa venoval hydrostatike a hydrodynamike. Neskôr sa venoval mineralógii, konkrétnejšie kryštalografii. V roku 1832 sa stal profesorom mineralógie, tento post zastával do roku 1870. V roku 1838 sa stal členom Kráľovskej akadémie vied. Zomrel v Cambridge v roku 1880.
Ocenenia.
Po Williamovi Hallowesovi Millerovi je pomenovaný minerál millerit – sulfid nikelnatý (NiS). Taktiež indexy, ktoré vytínajú plochy na kryštáli nesú jeho meno – Millerove indexy.

</doc>
<doc id="109830" url="https://sk.wikipedia.org/wiki?curid=109830" title="Jazykovedec">
Jazykovedec



</doc>
<doc id="109835" url="https://sk.wikipedia.org/wiki?curid=109835" title="Podhradský potok (prítok Kantorského potoka)">
Podhradský potok (prítok Kantorského potoka)

Podhradský potok je potok v Turci, na území okresu Martin. Je to pravostranný prítok Kantorského potoka, má dĺžku a je tokom IV. rádu. 
Pramení vo Veľkej Fatre, v podcelku Lysec, na severnom svahu Kľaku () v nadmorskej výške okolo Tečie severozápadným smerom, priberá krátky ľavostranný prítok spod Kopy () a preteká Hlavnou dolinou. Následne vstupuje do Turčianskej kotliny, do podcelku Sklabinské podhorie a preteká obcou Podhradie. Na jej území priberá dva ľavostranné prítoky, najprv z Hradskej doliny, potom spod Katovej skaly (). Severne od obce Turčianska Štiavnička ústi v nadmorskej výške cca do Kantorského potoka. Ide o tok s veľmi slabo rozvinutým povodím a s nevýraznými prítokmi.

</doc>
<doc id="109836" url="https://sk.wikipedia.org/wiki?curid=109836" title="Vôdky">
Vôdky

Vôdky sú potok v dolnom Turci, vo východnej časti okresu Martin. Je to pravostranný prítok Belianskeho potoka, má dĺžku 11,4 km a je tokom V. rádu. 
Prameň.
Pramení vo Veľkej Fatre, pod hlavným hrebeňom pohoria na juhozápadnom svahu Jarabinej (1 313,8 m n. m.) v nadmorskej výške približne 1 120 m n. m.
Smer toku.
Na hornom toku tečie západným smerom, po pribratí Madačova tečie prechodne západoseverozápadným smerom cez Hornojasenskú dolinu. Na strednom toku pokračuje opäť západným smerom, po pribratí Slaninovej sa stáča na juhozápad a preteká Jasenskou dolinou. Napokon tečie na krátkom úseku k ústiu na juhojuhozápad.
Ústie.
Do Belianskeho potoka sa vlieva na východnom okraji intravilánu obce Belá, v ústí Belianskej doliny do Turčianskej kotliny, v nadmorskej výške 502,6 m n. m. 
Obce.
Potok postupne preteká štyrmi katastrálnymi územiami:

</doc>
<doc id="109837" url="https://sk.wikipedia.org/wiki?curid=109837" title="Selenec">
Selenec

Selenec môže byť:

</doc>
<doc id="109838" url="https://sk.wikipedia.org/wiki?curid=109838" title="Skinhead">
Skinhead

Skinheads je označenie pre subkultúru alebo skupinu ľudí, ktorí vyznávajú a praktizujú určitý životný štýl a smer. Vznikol v Spojenom kráľovstve v 60. rokoch 20. storočia ako reakcia na zvyšujúcu sa nezamestnanosť v mestských oblastiach. Prví príslušníci nemali politické ciele, ale šlo skôr o návštevníkov koncertov, ktorí sa snažili odlíšiť od hippies a bohatej časti populácie. 
Rozdelenie prúdov.
V súčasnej dobe došlo k rozštiepeniu skinheadského hnutia na niekoľko prúdov:
Pôvodní skinheads.
- skupina vyznávajúca určitý druh hudby (ska, rocksteady), životného štýlu, prevažne odmietajú myšlienky nacizmu, komunizmu. Príslušníci sú nepolitickí, zamestnaní aj nezamestnaní (robotnícka trieda, pracujúca mládež, alebo angl. working class). Vznikli spojením znakov subkultúr Hard Mods (prevažne biela, anglická mládež) a Rude Boys (prevažne prisťahovalci z Jamajky).
SHARP.
(Skinheads Against Racial Prejudice) 
- Toto hnutie vzniklo ako reakcia na white power skins, aby úplne nezanikli tradiční skinheads. SHARP sú v podstate tradiční skinheads, ktorí boli jednoduho donútení reagovať na to, čo sa deje s ich subkultúrou. Dnes môžeme vidieť SHARP hlavne na punk/Oi! akciách, kde tvoria jednu skupinu s punkáčmi.
RASH.
- tvoria ho príslušníci ľavice. Môžu to byť anarchokomunisti alebo marx-leninisti, leninizmus však nie je ich pôvodnou myšlienkou. Slovo "red" (červený) má však v prípade skinheads v západných krajinách význam "antifašista"sú tak nazývaní neonacistami a podobne. U nás je červená farba v politickom zmysle spájaná s leninizmom.
Nazi-Skinheads.
Príslušníci krajnej pravice, "navrátilci". Ide o vysoko politicky aktívnu skupinu, ktorá hlása rasovú neznášanlivosť, myšlienky nacizmu a netoleranciu. Jedným z ich idolov je napríklad Rudolf Hess.
Pod všetky tieto prúdy spadajú všeobecná nenávisť voči Hippies a záporný vzťah k drogám a často aj prihlásenie sa k robotníckej triede.
Rozpad hnutia.
Rozpad pôvodného hnutia nastáva v 70. rokoch 20. storočia kedy anglická národno-socialistická strana Národný front zneužila hnutie vo svoj prospech, kedy boli mladíci skinheads používaní Národným frontom k ich pouličným bitkám. Idea „ostrých chlapcov“ sa čoskoro začala napodobňovať mladými členmi Národného Frontu a tak vznikla nová odnož s myšlienkami neonacizmu a rasového násilia. Túto odnož spopularizoval Ian Stuart Donaldson (spevák neonacistickej skupiny Skrewdriver).
Typickým poznávacím znakom sa stala vyholená hlava a oblečenie, ktoré sa skladá z topánok značky Dr.Martens (napriklad pracovné topánky s okovanou špičkou, aké nosili robotníci v dokoch), vojenské bundy takzvané „bombery“, džínsy a traky cez košele značky Ben Sherman alebo tričko Fred Perry.
Príslušníci nenacistických skinheads dnes často tvrdo vystupujú proti neonacistom, ktorí z ich hnutí vzišli a snažia sa šíriť osvetu v spoločnosti, aby nebol príslušník hnutia skinheads považovaný za neonacistu, ktorým z podstaty svojej filozofie nie je.
História skinheads.
Začiatky.
V päťdesiatych rokoch sa prvý raz v povojnovej Veľkej Británii objavil odlišný štýl či kultúra mladých ľudí. V tom čase prijala časť pracujúcej mládeže za svoju uniformu dlhé „edvardovské“ plášte a úzke nohavice. Boli známi ako Teds (Teddy Boys), oddaní Rock'n Rollu, podivne učesaní s patkami a esíčkami starostlivo napomádovanými na čele. Chovali sa ako skupina oddelená od konvenčného života.
Mods (1962-1967).
Na začiatku šesťdesiatych rokov Teds nahradili takzvaní Mods (skratka pre Modernists). Ich štýl sa vyznačoval hlavne krátkymi vlasmi a drahým oblečením (obleky atď.). Obľubovali čiernu soulovú hudbu a jazdu na skútroch. Pochádzali z otvorenej triedy, označovali a potlačovali mládež malej buržoázie. V polovici 60. rokoch 20. storočia však odišla väčšina mods k hippies, a zvyšní drsnejší mods vytvorili na konci 60. rokov takzvaných Hard Mods.
Hard Mods.
Uhladený slušivý vzhľad sa zmenil za džínsy, kockované košele a ťažké pracovné topánky (napríklad Dr. Martens), oblečenie pracujúcej triedy. Okrem soulovej hudby počúvali moderné Reggae a Ska. Bolo prirodzené, že medzi ich štvrťami a v ich uliciach stretávali Jamajských a Antilských imigrantov, a ešte podrobnejšie Rude boys. Podľa tohto multirasového a multikultúrneho stretnutia, a podľa odmietnutia kompromisu s buržoáziou, označujúc príslušnosť k pracujúcej triede, sa zrodilo nové hnutie - skinheads.
Skinheads (1967-1971).
Výsledkom stretnutia anglických Hard Mods a jamajských Rude boys bol vznik skinheads. Tento kult vychádzal predovšetkým z predchádzajúcich zoskupení akými boli Teddy Boys, Mods či Rudies (čierna mládež z Karibiku), mládeže ktorá mala už dosť neuhladenej módy hippies a politikárčenia okolitého sveta. 
Hnutie skinheads bolo vo svojej podstate antirasistické a apolitické. Boli to belosi, ako aj príslušníci ostatných rás. Večer čo večer sa tieto skupinky schádzali pri počúvaní reggae, či štýlovo spriazneného ska - hudby, ktorá svojimi koreňmi siahala až k brehom vzdialenej Jamajky (napríklad Daylight Inn, Three Tuns, Lord Palmerstone). Nosili ťažké pracovné topánky, sprané levisky a košele značky Ben Sherman. Bola to zmes oblečenia na označovanie buržoázie a pracovného odevu. Títo „tvrdí“ chlapci boli vtedy vlastne oveľa tolerantnejší než milujúci hippies a boli aj oveľa nekonformnejší než proti meštiactvu bojujúci súčasníci. Boli hrdí na to že sú robotníci, mali sklony k patriotizmu, dištancovali sa od drog, intelektualizmu a neznášali hippies. Už len vzhľadovo dávali najavo odpor k hippies krátkymi zostrihmi. Obľúbenou zábavou sa stal aj futbal, na ktorom bolo hlavným cieľom ukázať úplnú fanatickú oddanosť svojmu klubu. Skinheads začali páchať drobné výtržnosti a dostávali sa do konfliktu s políciou. Medzi jednotlivými „gangami“ Skinhedov dochádzalo k rozdeľovaniu „revíru“, ktoré bolo spojené s pouličnými bitkami. Niektoré skinheadské gangy napádali aj študentov, homosexuálov a zriedkavo aj Pakistancov, pretože si mysleli že im berú prácu a domovy. Napádali ich aj kvôli inému náboženstvu. Na začiatku 70. rokov prvá vlna skinheads opadáva a na uliciach v rokoch 1972-1976 nie je skinheads v podstate vidieť.
Suedeheads (1970-1973).
Koncom roku 1969 skinheads zmenili účes a vlasy im narástli o viac ako 5 cm. Museli byť starostlivo upravené a s cestičkou na strane. S tým tiež súvisela krátkodobá synonymná zmena názvu na Suedeheads. Oblečenie bolo elegantnejšie. Viac štýlu, ale rovnaká myšlienka. Títo „elegáni“ však počas roku 1972 takmer vymizli spolu s celým hnutím.
Smoothies (1971-1974).
S doznievajúcim hnutím skinheads boli na scéne aj Smoothies, ktorí mali vlasy ešte trocha dlhšie než Suedeheads, napriek tomu mali rovnako radi futbal a čiernu hudbu. Rovnako adoptovali glam rock.
Bootboys (1972-1977).
Štýl Bootboys, štýl ulice, bol spojený najmä so Suedeheads a Smoothies a zostáva veľmi častý až do príchodu punku, hlavne mimo mesta. Vizáž, ktorú môžeme nájsť v knihe Mechanický pomaranč od Anthonyho Burgessa. Boli fanúšikmi futbalu a vyskytovali sa hlavne v okolí štadiónov.
Návrat Skinheads (1977 až dodnes).
V roku 1976 bola Veľká Británia v kríze, čo prinieslo nemalé problémy. V tejto situácii vzniká Punk, ktorý bol neodmysliteľne spojený s punkovou hudbou, chaosom a bitkami. S punkovou vlnou sa znovu objavujú polozabudnutí Skinheads, ktorých je síce teraz viac, napriek tomu sa už všetci nesprávajú tak nepoliticky, niektorí skinheadi sa prikláňajú k pravicovým myšlienkam.
Noví skins pri svojom návrate zachovali najextrémnejšie prvky starého štýlu a ešte ich rozšírili. Hlavy boli ostrihané dohola alebo mali nafarbené krátke vlasy. Niekedy bol vo vlasoch vyfarbený nápis Union Jack a podobne. Vrátili sa vysoké topánky a traky. Nenosili sa už obleky, objavili sa rôzne tetovania, aj na tvári. Skinheads vzbudzovali dojem takmer robotizovanej, uniformovanej armády, kde útok na jednotlivca má za následok násilnú odpoveď ostatných. 
Skins, ktorí podporovali Teds, boli tradicionalisti. Obnovili sa takmer presne ako bývalí pôvodní skins s ich eleganciou, elitou pracujúcej triedy a s ich postojmi. Prenasledovali plastic punky (skomercionalizovaná forma punks), ako by boli hippies strednej triedy pred desiatimi rokmi. 
V Londýne boli krčmy, ktorých klientela pozostávala z pôvodných skins vo veku nad 25 rokov, a v ktorých nikto z nových skinov nebol tolerovaný. Hudba sa posunula od ska k Oi! punku, tvrdej hudbe s texty výrazne protestujúce proti všetkému (napríklad 4-Skins, The Last Resort). Niektoré skupiny (ako Sham 69 alebo The Business) sa viacej radikalizovali čo sa týka triednych pozícií a vyjadrenia working class (pracujúcej triedy) . Koncom 70. a začiatkom 80. rokov nastal opäť revival Ska s hnutím 2-tone (ako Specials, Bad Manners alebo Madness). Tento nový rozkvet umožňoval skinheadom odvolávať sa na korene a pôvod hnutia, symbolizovaný čiernobielou šachovnicou ska symbolizujúcou antirasizmus a jednotu.
Tradicionáli (Trojans) (1969 až dodnes).
Principiálne súvisí s objavením 2-tone Ska. Hnutie sa vrátilo medzi svoje korene ako reakcia na začínajúci vplyv nacizmus. V Európe neboli tak známi ako vo Veľkej Británii. Snažia sa svojou hudbou a svojimi časopismi udržať klasický kult Skinheads. O fašistoch hovoria, že im ukradli ich kult, meno a pre ľudí, ktorí sa o tieto veci nezaujímajú, je ťažké pochopiť zmysel a myšlienku Skinheadstva. Obliekajú sa hlavne do športových značiek typu Lonsdale, Ben Sherman či Fred Perry a počúvajú tradičné SKA. Zastávali predovšetkým stále partnerské vzťahy, dobrú prácu a odpor k drogám (okrem alkoholu).
Oi! Skins (1980 až dodnes).
V roku 1980 sa začína niekoľko rockových kapiel vracať k forme krčmových popevkov, takzvaných Oi (Oi! je hudba v antinacistickom štýle, ktorá vznikla okolo roku 1980 a je podobná punk-rocku, pri jej zrode stáli Cockney Rejects so svojim songom Oi!Oi!Oi!, podľa ktorého dostal celý štýl meno). Táto hudba spojovala street punkerov a skinheadov. Spievali o živote (futbal, odpor k politike /politikom/, pivo, o pracujúcej triede, hrdosti atď.). V súčasnej dobe sú Oi! scéna a 2-tone scéna často previazané. (Oi = odpočítavanie pred piesňami na Reggae a Ska scéne postupne vžitý ako pozdrav medzi robotníkmi v Londýne).
Boneheads (1978 až dodnes).
Nazi-skins / White power skins
Vznikli z nacistickej odnože Oi! scény. Mala to na svedomí nezamestnanosť, ktorá bola prisudzovaná hlavne prisťahovalcom, ktorí „brali“ zamestnanie rodeným Britom.
Do hry vstupujú myšlienkové prúdy extrémnej pravice. Po celý čas získavala extrémna pravica do svojho spolku lumpen-proletariát a hnutiu skinheads to unikalo. Práve absencia presnej politickej ideológie hnutia silne prispela k preniknutiu istých hanebných ideí medzi tie pôvodné. Národný front a jeho spoločníci sa samozrejme pokúšal úplne obsadiť túto scénu, v ktorej sa nachádzala vykorisťovaná mládež, ktorá mala chuť reagovať, ale bez pravého svedomia a politickej kultúry. 
Časť skinheads začala pomaly smerovať k politickému mysleniu a jeden z hlavných aktérov tejto premeny bol Ian Stuart Donaldson, ktorý založil roku 1977 hudobnú skupinu s názvom Skrewdriver. V roku 1979 založil malú politickú stranu White Noise, o ktorú sa zaujímal britský Národný front (NF). O dva roky neskôr sa Donaldsonova politická ministrana premenovala na Blood &amp; Honour club. Skupiny na čele so Skrewdriverom s textami o rytieroch, vikingoch, cti a podobne začínajú tvoriť White power (biela sila) music, neskôr si vytvorili vlastný hudobný štýl - R.A.C. (Rock Against Communism = Rock proti komunizmu). 
S vlnou nacionalistických názorov stúpa počet kriminality a násilných útokov proti ľuďom inej farby pleti či prisťahovalcom. „Ultrapravičiari“ na seba sťahujú pozornosť médií a ľudia začínajú odsudzovať skinheads všeobecne. Od rasistických a fašistických tendencií sa dištancujú tradiční, nepolitickí skinheads. Vzniká celoeurópske spoločenstvo postavené na prepojení neonacizmu s neofašizmom. 
V roku 1981 sa hnutie začalo šíriť do Ameriky, kde už mal rasizmus pomerne silné korene. Tu boli skinheads považovaní za nástupcov Ku-Klux-Klanu, teda za akýchsi ochrancov čistoty bielej rasy a morálky. Aj napriek represívnym pokusom amerických zložiek sa Spojené Štáty dostali do pozície jednej z tradičných bášt tejto organizácie. Americkí WP(white power) Skinheads sa zúčastnili na akciách Hammer Skins, American nazi party alebo White aryan resistance. 
Skinheadi ktorí mali rasistické alebo xenofóbne zmýšľanie (teda nedôvera, odpor k výzoru, v tomto prípade prisťahovalcom) sa nazývajú Boneheads (v slangovom preklade: hlupák, tupec). V prvej polovici 80. rokov sa hnutie dostalo aj do Európy, najmä do Nemecka a Talianska. Toto hnutie je zväčša neofašistické. V Nemecku sa dostáva na neonacistické pozície (svoj význam tu má aj história Nemecka, kde zažité kultúry a tradície zohrali svoju úlohu). Títo „exportéri“ sa vo veľkej väčšine stotožnili s „učením“ nacizmu, menovite s národným socializmom Adolfa Hitlera. S tým tiež súvisí používanie nacistickej terminológie a symboliky. 
Pri spojení Európskych neonacistov zohrala veľkú úlohu organizácia Blood and Honour ("Krv a Česť"). Jednou z hlavných úloh sa stalo spochybňovanie fašistických vojnových zločinov a propagácia pohlavárov Tretej ríše (A. Hitlera, R. Hessa…). Časovú stratu oproti Anglicku nahradila bezmedzná oddanosť a zapálenosť nových „prorokov“. Vplyvom príchodu Boneheads na scénu, sa hnutie skinheads podobá blúdeniu kriminálnikov, a to vďaka niekoľkým skupinkám boneheadov, ktorí sú dnes len veľmi vzdialenými napodobeninami pôvodného skinheadského hnutia.
S.H.A.R.P. (1986 až dodnes).
Ako reakcia na rozmach rasizmu a xenofóbneho myslenia v skinheads vnikli v roku 1986 v americkom New Yorku S.H.A.R.P. (Skinheads Against racial Prejudice - Skinheadi proti rasovým predsudkom). Sharps zaznamenali veľký, rýchly prírastok.
Sharps vyvolávajú bitky s WP Skins, ktoré zachádzajú až do extrému, kedy sa začnú používať strelné zbrane. Vzniklo mnoho nových skupín - Warzone, Agnostic Front... Sú ostro zamerané proti fašizmu a chodia samozrejme štýlovo oblečení. Myšlienka protirasistických skinheads onedlho prešla aj do Európy, konkrétne do Anglicka prostredníctvom speváka antifašistickej Oi! skupiny The Opressed. Vznikali rôzne skupiny, hudobné vydavateľstvá (labely) a časopisy (nazvané ziny, fanziny).
Redskins (1978 až dodnes).
Zjavili sa vo Veľkej Británii okolo skupiny soulu a rhythm a blues. Táto skupina skinheads si postupne vytvorila svoju vlastnú hudbu. Majú politickú alernatívu k súčasnému režimu. Sú protikladom WP skins a patria k militantným častiam celku ľavicových krídel. Od pôvodných Skinheads prevzali image, hrdosť na robotnícku prácu a typickú pre skinheads neústupčivosť. Redskins sa odlišovali od typických skinheads v móde tým že nosili červené bundy alebo červené šnúrky v topánkach, ale to nemusí byť pravidlom. V roku 1993 vznikol v New Yorku prvý RASH (Red &amp; Anarchist Skinheads) kolektív.
Skunks (1978 až dodnes).
Sorta hybridov medzi punks a skins. Nachádzajú sa dnes často okolo hardcorovej scény.

</doc>
<doc id="109839" url="https://sk.wikipedia.org/wiki?curid=109839" title="Bôrovský potok (prítok Sklabinského potoka)">
Bôrovský potok (prítok Sklabinského potoka)

Bôrovský potok je potok v dolnom Turci, v centrálnej časti okresu Martin. Je to pravostranný prítok Sklabinského potoka, meria 7,5 km a je tokom V. rádu. 
Preteká Turčianskou kotlinou, kde pramení v podcelku Sklabinské podhorie, južne od kóty 630,5 m v nadmorskej výške približne 585 m n. m., severne od obce Sklabiňa. Najprv tečie severoseveroseverozápadným smerom, sprava priberá krátky prítok z lokality Bašta a tečie na západ. Pri osade Stará Bôrová priberá zľava potok Breziny (443,4 m n. m.) a z tej istej strany potom priberá aj Diakovú. Následne sa stáča a pokračuje na sever, sprava priberá Radúchovo a Bukovinu a postupne sa stáča na severozápad. Ďalej sa výrazne esovito stáča, vytvára oblúk vypnutý na juh a zľava priberá občasný prítok (399,8 m n. m.) pritekajúci od osady Mestská Bôrová. Napokon už pokračuje severozápadným smerom a pri martinskej mestskej časti Košúty, pod kótou 403,9 m (na nej hradisko púchovskej kultúry a z doby rímskej), sa v nadmorskej výške cca 388 m n. m. vlieva do Sklabinského potoka.

</doc>
<doc id="109840" url="https://sk.wikipedia.org/wiki?curid=109840" title="Ráztoky">
Ráztoky

Ráztoky môžu byť:

</doc>
<doc id="109841" url="https://sk.wikipedia.org/wiki?curid=109841" title="Ráztoky (prítok Váhu)">
Ráztoky (prítok Váhu)

Ráztoky sú potok v Turci, v severovýchodnej časti okresu Martin. Je to ľavostranný prítok Váhu, meria a je tokom III. rádu.
Pramení vo Veľkej Fatre, v podcelku Lysec, na západnom svahu Chládkového (Kliačika; ) v nadmorskej výške približne Najprv tečie na krátkom úseku na sever, potom sa stáča na severozápad a preteká Veľkou dolinou. Na strednom toku sa stáča na sever, sprava priberá Kutinskú a vstupuje do Turčianskej kotliny, do podcelku Sklabinské podhorie. Opätovne sa stáča na severozápad, preteká obcou Nolčovo a v jej blízkosti, pod vrchom Hradisko (), ústi v nadmorskej výške cca do Váhu.

</doc>
<doc id="109842" url="https://sk.wikipedia.org/wiki?curid=109842" title="Javorina (prítok Turca)">
Javorina (prítok Turca)

Javorina je potok v dolnom Turci, v severozápadnej časti okresu Martin. Je to ľavostranný prítok Turca, má dĺžku 9,7 km a je tokom IV. rádu. 
Prameň.
Pramení v Malej Fatre, v podcelku Lúčanská Fatra, na juhovýchodnom svahu Minčola (1 363,9 m n. m.) v nadmorskej výške cca 1 150 m n. m.
Opis toku.
Od prameňa tečie na hornom toku východným smerom Javornou dolinou a postupne priberá niekoľko prítokov: najprv krátky prítok zľava z juhovýchodného svahu Minčola, potom sprava prítok z východného svahu Dlhej lúky (1 304,9 m n. m.) a opäť zľava prítok (848,6 m n. m.) z východného svahu Minčola. Následne sa stáča, na strednom toku pokračuje juhovýchodným smerom a priberá dva pravostranné prítoky, najprv Krivú (1,2 km), potom prítok zo severovýchodného svahu Ráztok (909,5 m n. m.). Na dolnom toku tečie opätovne východným smerom, vteká do Turčianskej kotliny a preteká intravilánom mesta Vrútky, kde priberá krátky pravostranný prítok vznikajúci na okraji mesta. V blízkosti centra mesta ústi v nadmorskej výške cca 376 m n. m. do Turca.

</doc>
<doc id="109843" url="https://sk.wikipedia.org/wiki?curid=109843" title="Zázrivá">
Zázrivá

Zázrivá môže byť:

</doc>
<doc id="109844" url="https://sk.wikipedia.org/wiki?curid=109844" title="Zázrivá (prítok Turca)">
Zázrivá (prítok Turca)

Zázrivá je potok v dolnom Turci, v severozápadnej časti okresu Martin. Je to ľavostranný prítok Turca, meria 7,2 km a je tokom IV. rádu. 
Prameň.
Pramení v Malej Fatre, v podcelku Lúčanská Fatra, na severnom svahu Krížavy (1 456,7 m n. m.) v nadmorskej výške približne 1 440 m n. m.
Opis toku.
Od prameňa tečie najprv severoseverovýchodným smerom, zľava priberá krátky prítok spod Krížavy a tečie na severovýchod. Následne sa stáča, pokračuje viac-menej východným smerom, z pravej strany priberá Krížovú (1 km) a preteká Lopušnou dolinou, kde sa viackrát vlní. Ďalej priberá dva pravostranné prítoky zo severného svahu Kalužnej (1 160,8 m n. m.), potom ľavostrannú Lopušnú (2,8 km) a z tej istej strany krátky prítok z východného svahu Ráztok (909,5 m n. m.). Na dolnom toku sa najprv stáča na severovýchod, vstupuje do Turčianskej kotliny, preteká chatovou osadou na území mesta Martin a ďalej už tečie východným smerom. Južne od Kolónie Hviezda sa vetví na tri ramená (429,4 m n. m.). Po ich opätovnom spojení ústi neďaleko Cintorína hrdinov SNP, v severnej časti mesta, v nadmorskej výške cca 378 m n. m. do Turca.

</doc>
<doc id="109845" url="https://sk.wikipedia.org/wiki?curid=109845" title="Trebostovský potok">
Trebostovský potok

Trebostovský potok je potok v dolnom Turci, v západnej časti okresu Martin. Je to ľavostranný prítok Turca, meria 11,2 km a je tokom IV. rádu. Na hornom toku preteká Trebostovskou dolinou, na dolnom toku, pred ústím, sa vetví na dve ramená.
Prameň.
Pramení v Malej Fatre na juhozápadnom svahu Hornej lúky (1 299,4 m n. m.) v nadmorskej výške približne 1 170 m n. m.
Smer toku.
Od prameňa tečie sprvu na krátkom úseku na juhozápad, následne sa stáča a na krátkom úseku tečie na juh. Ďalej pokračuje juhovýchodným smerom cez Trebostovskú dolinu. Na dolnom toku, na styku Malej Fatry a Turčianskej kotliny sa stáča východným smerom, medzi obcou Trebostovo a sútokom s Peterským potokom tečie na krátkom úseku na východoseverovýchod, potom znovu na východ. Nad obcou Turčiansky Peter sa vetví na dve ramená, pričom hlavné koryto pokračuje na severovýchod, vedľajšie sprava na východ.
Ústie.
Hlavné koryto ústi do Turca severovýchodne od obce Turčiansky Peter v nadmorskej výške cca 407,5 m n. m., vedľajšie rameno do Turca juhovýchodne od tejto obce v nadmorskej výške cca 409,5 m n. m.

</doc>
<doc id="109846" url="https://sk.wikipedia.org/wiki?curid=109846" title="Sloviansky potok">
Sloviansky potok

Sloviansky potok je potok v dolnom Turci, v juhozápadnej časti okresu Martin. Je to pravostranný prítok Valčianskeho potoka, meria 9,2 km a je tokom V. rádu. Preteká Slovianskou dolinou.
Prameň.
Pramení v Malej Fatre na južnom svahu vrchu Hnilická Kýčera (1 217,6 m n. m.) v nadmorskej výške približne 1 050 m n. m.
Smer toku.
Od prameňa tečie najprv na juh, postupne sa stáča východojuhovýchodným smerom. Pri samote Smradľavá voda s rovnomenným prameňom minerálnej vody sa stáča a ďalej už pokračuje viac-menej východným smerom.
Ústie.
Do Valčianskeho potoka ústi v obci Valča v nadmorskej výške cca 450 m n. m.

</doc>
<doc id="109847" url="https://sk.wikipedia.org/wiki?curid=109847" title="Wireless Application Protocol">
Wireless Application Protocol

"WAP môže byť aj skratka pre wireless access point."
Wireless Application Protocol, skrátene WAP, je aplikačný protokol pre bezdrôtové zariadenia. WAP vznikol v roku 1997 a od roku 1999 ho využíva väčšina mobilných telefónov. Tento protokol umožňuje prehliadanie jednoduchých internetových stránok, vytvorených v hypertextovom značkovacom jazyku WML (Wireless Markup Language). 
Užívateľské prostredie WAP aplikácií tvorí jednotný model. Jeho základom je WML dokument pozostávajúci z kariet. Karta je základná navigačná jednotka, ktorá obsahuje informácie zobrazené vo mobilnom zariadení podporujúcom WAP technológiu v jednom momente.
Verzie protokolu.
WAP 1.0.
WAP 1.0 je založený na HDML (Handheld Markup Language), ktorý vyvinula firma Unwired Planet (dnes Openwave). Tento štandard nebol uspokojivý, chýbal mu prislušný software na prehliadanie ako aj koncové zariadenia podporujúce tento štandard.
WAP 1.1.
V roku 1999 bol spustený nový štandard 1.1, ktorý nebol kompatibilný s WAP 1.0. Tomuto štandardu sa už podarilo presadiť, čoskoro bol každý mobilný telefón vybavený WAP prehliadačom.
WAP 2.0.
Pri špecifikácii WAP 2.0 boli nahradené pôvodné WAP protokoly (WTP, WSP a WTLS) protokolmi, ktoré sa bežnejšie používajú na internete: HTTP a SSL. Štandard WAP 2.0 má ale problémy s rýchlosťou načítavania stránok pri pripojení cez CSD a GPRS. Výhodou štandardu WAP 2.0 je, že mobilné telefóny sú schopné načitávať aj normálne internetové stránky.

</doc>
<doc id="109848" url="https://sk.wikipedia.org/wiki?curid=109848" title="Čierny potok (prítok Turca, Košťany nad Turcom)">
Čierny potok (prítok Turca, Košťany nad Turcom)

Čierny potok je potok v dolnom Turci, v centrálnej časti okresu Martin. Je to pravostranný prítok Turca, má dĺžku 5,5 km a je tokom IV. rádu. 
Prameň.
Preteká Turčianskou kotlinou, pramení v podcelku Mošovská pahorkatina na severovýchodnom svahu vrchu Bukovina (543,1 m n. m.) v nadmorskej výške približne 495 m n. m., západne od obce Necpaly.
Opis toku.
Najprv tečie severozápadným smerom, oblúkom sa stáča na juhozápad a zľava priberá prítoky zo severozápadného svahu Bukoviny. Potom sa stáča západoseverozápadným smerom, zľava priberá ďalší prítok zo západného svahu Bukoviny a z tej istej strany tiež potok Diel (0,6 km). Následne pokračuje viac severozápadným smerom, výraznejšie rozširuje svoje koryto a stáča sa na sever. Sprava Ďalej priberá potok Býkor, z ľavej strany sa oddeľuje umelo upravené vedľajšie rameno nazvané Koštiansky potok (1,8 km), ktoré tečie sprvu smerom na severozápad, podteká štátnu cestu I/65 i železničnú trať Zvolen – Vrútky, potom sa oblúkom stáča na severoseverovýchod, tečie na pravom brehu Turca a do koryta Čierneho potoka sa vlieva na južnom okraji intravilánu obce Košťany nad Turcom v nadmorskej výške cca 409,5 m n. m. 
Hlavné koryto Čierneho potoka tečie po oddelení Koštianskeho potoka severoseverovýchodným smerom súbežne s cestou I/65 na ľavom brehu, následne sa esovito stáča, podteká cestu aj železnicu a na krátkom úseku tečie na sever. Sprava priberá krátky prítok zo severoseverozápadného úpätia Diela (491,4 m n. m.) a tečie severozápadným smerom južným okrajom intravilánu obce Košťany nad Turcom. Napokon priberá zľava Koštiansky potok a na okraji spomenutej obce ústi v nadmorskej výške približne 409 m n. m. do Turca.

</doc>
<doc id="109849" url="https://sk.wikipedia.org/wiki?curid=109849" title="Piotr Vorobjev">
Piotr Vorobjev



</doc>
<doc id="109850" url="https://sk.wikipedia.org/wiki?curid=109850" title="Olegs Znaroks">
Olegs Znaroks



</doc>
<doc id="109851" url="https://sk.wikipedia.org/wiki?curid=109851" title="Čierna voda (prítok Dolinky)">
Čierna voda (prítok Dolinky)

Čierna voda je potok v hornom Turci, v severnej časti okresu Turčianske Teplice. Je to pravostranný prítok Dolinky, meria 7,5 km a je tokom V. rádu. 
Prameň.
Pramení na styku Veľkej Fatry a Turčianskej kotliny, severozápadne od kóty 538,0 m a východne od obce Mošovce, v nadmorskej výške približne 498 m n. m. 
Opis toku.
Pramení neďaleko Kuracieho vŕšku, na hranici Národného parku Veľká Fatra. 
Preteká Mošovskou pahorkatinou najprv severozápadným smerom popri sústave mošovských rybníkov a sádok. Prechádza okrajom Mošovského parku, kde spolu so svojím ľavým prítokom zvaným Hlístna Studňa (0,5 km) vytvára sústavu dvoch prepojených jazierok. V strede väčšieho z nich sa nachádza tzv. "Ostrov Lásky", ku ktorému sa viažu miestne mošovské legendy o stretnutiach Juraja Jánošíka s barónkou Révayovou.
Po prechode parkom sprava priberá potok Z Rybníkov (0,7 km) od osady Mazan a následne opäť pravostranný prítok zvaný Hore Vrbinami. Ďalej pokračuje výraznejšie rozšíreným korytom severným smerom popri miestnom poľnohospodárskom družstve na ľavom brehu, podteká štátnu cestu č. 65 a stáča sa na západoseverozápad. Ďalej tečie západným smerom, zľava priberá najprv Mošovský potok (451,8 m n. m.), potom krátky prítok prameniaci severne od Kevických hájov. Napokon sa stáča na severozápad a severne od obce Borcová ústi v nadmorskej výške cca 444 m n. m. do Dolinky.

</doc>
<doc id="109852" url="https://sk.wikipedia.org/wiki?curid=109852" title="Alexandrs Semjonovs">
Alexandrs Semjonovs



</doc>
<doc id="109853" url="https://sk.wikipedia.org/wiki?curid=109853" title="Alexandrs Niživijs">
Alexandrs Niživijs



</doc>
<doc id="109854" url="https://sk.wikipedia.org/wiki?curid=109854" title="Alexejs Širokovs">
Alexejs Širokovs



</doc>
<doc id="109856" url="https://sk.wikipedia.org/wiki?curid=109856" title="Teplica">
Teplica

Teplica môže byť:

</doc>
<doc id="109857" url="https://sk.wikipedia.org/wiki?curid=109857" title="Wireless Markup Language">
Wireless Markup Language

Wireless Markup Language, skrátene WML, je hypertextový značkovací jazyk využívaný technológiou WAP. WML je založený na technológii XML a na prvý pohľad je veľmi podobný jazyku HTML . Využíva rovnaký systém ukazovania na zdroje (URL), obsahuje značky pre vytváranie odkazov a navyše umožňuje pracovať s premennými.
Oproti značkovaciemu jazyku HTML je WML zložitejší v tom, že musíte vždy dbať na to, aby boli párové značky a nepárové značky vždy ukončené a nepremiešané.
"Príklad:" 
V inom prípade sa stránka jednoducho na mobilnom telefóne nezobrazí. Názvy všetkých elementov by mali byť napísané malými písmenami.

</doc>
<doc id="109859" url="https://sk.wikipedia.org/wiki?curid=109859" title="Janis Sprukts">
Janis Sprukts



</doc>
<doc id="109860" url="https://sk.wikipedia.org/wiki?curid=109860" title="Polerieka">
Polerieka

Polerieka môže znamenať:

</doc>
<doc id="109861" url="https://sk.wikipedia.org/wiki?curid=109861" title="Polerieka (potok)">
Polerieka (potok)

Polerieka je potok v hornom Turci, v severozápadnej časti okresu Turčianske Teplice. Je to ľavostranný prítok Turca, meria 6,6 km a je tokom IV. rádu.
Prameň.
Pramení v pohorí Žiar na juhojuhozápadnom svahu Húčľavy (995,7 m n. m.) v nadmorskej výške približne 780 m n. m.
Smer toku.
Od prameňa tečie na krátkom úseku najprv juhojuhovýchodným smerom, následne sa stáča a pokračuje východným smerom. Medzi osadou Polerieka a sútokom s Bystricou tečie prechodne severovýchodným smerom, odtiaľ k sútoku s Ondrašovským potokom na východ, ďalej potom na juhovýchod. Tesne pred ústím sa ešte stáča a na krátkom úseku tečie východným smerom.
Ústie.
Do Turca sa vlieva južne od obce Moškovec v nadmorskej výške cca 442,5 m n. m.

</doc>
<doc id="109862" url="https://sk.wikipedia.org/wiki?curid=109862" title="Pravda (slovenský denník)">
Pravda (slovenský denník)

Pravda (v rokoch 19201924 a 19321935: "Pravda chudoby") sú slovenské noviny vychádzajúce od 15. septembra 1920 dodnes (okrem rokov 1935 až 1944). V rokoch 19251929/1930 a od roku 1945 vychádzajú ako denník.
V rokoch 19211935 boli tieto noviny tlačovým orgánom KSČ na Slovensku, v rokoch 19441990 boli ústredným tlačovým orgánom KSS; v rokoch 19451990 ich vydávalo Vydavateľstvo Pravda. V rokoch 19901991 ich vydával nástupca Vydavateľstva Pravda, štátny podnik Apollopress (resp. od leta 1991 SLOVAKOPRESS). Od októbra 1991 do roku 2021 ich vydávala spoločnosť P E R E X, a. s., ktorú spočiatku vlastnili redaktori Pravdy, potom od roku 1995 tzv. Harvardské fondy Juraja Širokého, od roku 2006 bola jej stopercentným vlastníkom skupina Daily Mail and General Trust (konkrétne najprv spoločnosť Northcliffe International Limited so sídlom v Londýne a potom A&amp;N International Media Limited so sídlom v Londýne), potom od roku 2010 Florena, a.s. so sídlom v Prahe (ktorej 100 % vlastníkom bol Karol Biermann) a nakoniec od roku 2018 spoločnosť OUR MEDIA SR a.s. so sídlom v Bratislave. V roku 2021 spoločnosť P E R E X, a. s. zanikla zlúčením so spoločnosťou OUR MEDIA SR a.s. a vlastníkom Pravdy sa teda stala priamo spoločnosť OUR MEDIA SR a.s. Vlastníkom spoločnosti OUR MEDIA SR a.s. bola najprv (od roku 2017) spoločnosť OUR MEDIA a.s. so sídlom v Prahe a potom od roku 2020 spoločnosť Synot Invest Limited so sídlom na Cypre, pričom vlastníkom oboch týchto spoločností je (najmä) moravský podnikateľ Ivo Valenta.
Politické zameranie.
Do roku 1990 zastávala Pravda krajne ľavicové názory, keďže bola orgánom komunistickej strany (pozri vyššie). Po roku 1990 bola Pravda ešte dlho (už nie krajne) ľavicovým denníkom, zhruba po roku 2006 bola istý čas skôr pravicovým denníkom a v rokoch 20102018 bola liberálnym a mierne ľavicovým denníkom.
Náklad.
Priemerný tlačený náklad Pravdy v roku 2019 bol 42 435 výtlačkov, priemerný predaný náklad 28 324 výtlačkov. Priemerne si vydanie denníka prečíta približne 265-tisíc čitateľov, čo predstavuje 6 % populácie SR vo veku 1479 rokov (čítal posledné vydanie). Pravda existuje aj v on-line podobe na pravda.sk, pričom obsah v súčasnosti nie je spoplatnený. Portál mal podľa AIM v máji 2020 mesačne 2 131 572 reálnych používateľov.
Dejiny.
1921 – 1989.
Titul Pravda bol inšpirovaný ruským denníkom "Pravda", ktorý riadil Vladimír Iľjič Lenin už od roku 1912. Na Slovensku sa titul prvýkrát objavil 15. septembra 1920, keď začal v Ružomberku pod názvom "Pravda chudoby" vychádzať týždenník Československej sociálnodemokratickej strany robotníckej (ČSSDSR) na Slovensku. Z ČSSDSR sa v roku 1921 odčlenila marxisticko-leninská frakcia, ktorá založila Komunistickú stranu Československa (KSČ). Prvé číslo "Pravdy chudoby" bolo teda vydané o týždeň skôr ako české "Rudé právo", ktoré prvýkrát vyšlo 21. septembra 1920. (V roku 1920 vznikla aj "Slovenská pravda", ktorá bola tlačovým orgánom Slovenskej ľudovej strany.)
V roku 1920 až do 10. februára 1921 vychádzali noviny každý štvrtok, čiže raz týždenne. Nasledovali dve sobotné vydania, a to 19. februára a 26. februára. V rokoch 1921 až 1923 vychádzal dvakrát týždenne – vo štvrtok a v nedeľu. Od 4. septembra 1924 skrátili noviny svoje meno na "Pravda". Od 1. októbra 1925, už ako tlačový orgán KSČ na Slovensku, sa "Pravda" stala denníkom. V polovici dvadsiatych rokov 20. storočia dosahuje náklad 1 500 až 2 000 kusov. 
V rokoch 19221926 mala "Pravda" nedeľnú prílohu "Proletárska nedeľa", v ktorej uverejňovala svoje príspevky mladá slovenská komunistická inteligencia, napríklad Ján Poničan, Eduard Urx, Peter Jilemnický, Fraňo Kráľ a i.
Vo februári 1930 sa redakcia pre problémy s vtedajšou vládou presťahovala z Prahy do Bratislavy, avšak noviny sa tlačili naďalej v Prahe. V polovici júla 1934 bolo vydávanie na pol roka prerušené a redaktori prešli do nového periodika s názvom "Ľudový denník". V čase vojnovej Slovenskej republiky bol pokračovateľom týchto novín ilegálne vychádzajúci "Hlas ľudu". Od 9. septembra 1944 krátko po vypuknutí Slovenského národného povstania začala vychádzať v Banskej Bystrici povstalecká "Pravda". Po oslobodení začala najprv vychádzať ako regionálna "Východoslovenská Pravda" a "Stredoslovenská Pravda".
V rokoch 1948 až 1989 bola Pravda tlačovým orgánom Ústredného výboru Komunistickej strany Slovenska. Na Slovensku mal denník výsadné postavenie. Cenzuroval a interpretoval spravodajstvo v súlade s ideologickou líniou KSČ. Štátne podniky museli denník povinne odoberať.
V 80. rokoch v redakcii pôsobilo veľa mladých tridsiatnikov, ktorí pracovali v atmosfére „vylepšovania socializmu“. Rozhovor s Fedorom Gálom (vtedy prognostikom SAV) a analýzy Augustína Mariána Húsku z roku 1988 sa dnes môžu prezentovať ako prvé pokusy o glasnosť v komunistickom denníku.
So šéfredaktorom Štefanom Bachárom zasiahlo Pravdu aj revolučné obdobie Novembra 1989. Na začiatku decembra 1989 sa členovia redakcie vzbúrili proti šéfredaktorovi. Redaktori Peter Sitányi a Juraj Halas požiadali Ústredný výbor Komunistickej strany Slovenska o odvolanie šéfredaktora, pohrozili štrajkom – a výbor im takmer okamžite vyhovel. V tajnej voľbe prešla právomoc v redakcii do rúk nového šéfredaktora Petra Sitányiho a jeho zástupcov Jozefa Krška a Juraja Halasa, povereného zodpovedať za obsah novín. Bývalé vedenie bolo odvolané. Bachár bol dokonca vylúčený zo základnej organizácie KSS a redakcia Pravdy vydala vyhlásenie, v ktorom sa prihlásila k zmenám v spoločnosti. Nový redakčný kolektív sa verejným stanoviskom – síce neskoro, ale predsa – pripojil k študentom a pedagógom z katedry žurnalistiky na Univerzite Komenského, ktorí žiadali vyšetrenie policajného zákroku proti študentom na Národnej triede v Prahe.
Šéfredaktori.
Na poste šéfredaktora Pravdy po vojne sa vystriedali
Vlastníci a formáty.
Od 1. januára 1959 vychádzal denník Pravda vo svetovom veľkolistovom Broadsheet formáte, ako prvé slovenské noviny. V tomto formáte vychádzal až do roku 1989. Od 1. novembra 1968 má prílohu "Pravda na víkend (weekend)" a od 8. januára 1971 vychádza "Nedeľná Pravda".
V roku 1990 prestala byť Pravda orgánom ÚV KSS. V rokoch 19901991 Pravdu vydával nástupca Vydavateľstva Pravda, štátny podnik Apollopress (resp. od leta 1991 SLOVAKOPRESS). Od októbra 1991 Pravdu vydávala (v tom čase zamestnanecká) akciová spoločnosť P E R E X, a. s. V tomto období sa zmenil formát novín na berlínsky.
Od roku 1995 bol majoritným vlastníkom Perexu podnikateľ Juraj Široký a jeho Harvardská investičná spoločnosť. Široký v júli 2006 predal celý podiel vo vydavateľstve Perex anglickej spoločnosti Northcliffe International, ktorú vlastní anglická mediálna skupina Daily Mail and General Trust.
Od 18. novembra 2008 denník Pravda vychádza vo formáte tabloid.
V roku 2010 Perex kúpila od Daily Mail &amp; General Trust česká spoločnosť Florena, a. s., Praha. Spoločnosť Florena vlastnia klienti skupiny J&amp;T, ktorá transakciu sprostredkovala. Ako vlastník je uvádzaný Karol Biermann, ktorý sa stal generálnym riaditeľom Perexu. Karol Biermann je brat filmového producenta Rudolfa a bol aj riaditeľom letiska Bratislava.
V marci 2018 Perex kúpila spoločnosť OUR MEDIA SR a. s., dcéra českej spoločnosti OUR MEDIA. OUR MEDIA a.s. vlastní český podnikateľ a senátor Ivo Valenta spolu s mediálnym magnátom Michalom Voráčkom. 
15. júna 2020 sa vydavateľstvo Perex dostalo pod dočasnú súdnu ochranu pred veriteľmi. Využilo tak možnosť zavedenú v reakcii na negatívne ekonomické dopady koronakrízy. Podľa vyjadrenia člena predstavenstva spoločnosti Jana Svobodu, Perex požiadal o ochranu hlavne pre, podľa ich názoru, neodôvodnenú a neprimeranú výšku odškodného, ktoré súd teraz priznal istému advokátovi. „Súd navyše rozhodol, že žalujúcej strane musíme zaplatiť "de facto" okamžite, inak vydavateľstvu hrozí exekúcia.“
V roku 2021 spoločnosť Perex zanikla zlúčením so spoločnosťou OUR MEDIA SR a.s. a vlastníkom Pravdy sa teda stala priamo spoločnosť OUR MEDIA SR a.s.
25. januára 2022 došlo k zmene na poste predsedu predstavenstva. Ján Svoboda po troch rokov vo vydavateľstve končí, lebo sa stal novým šéfom TA3. V pozícii predsedu predstavenstva ho nahradí Michal Dvouletý. Na pozíciu členky predstavenstva OUR MEDIA SR nastúpila Katarína Agnerová, ktorá naďalej pokračuje v pozícii riaditeľky vydavateľstva pre kontroling a účtovníctvo. Ladislav Ollé, ktorý pôsobí v spoločnosti ako obchodný riaditeľ, ostal aj na pozícii člena predstavenstva. Šéfredaktorom zostal Jakub Prokeš. Spoločnosť OUR MEDIA SR je nielen vydavateľom denníka Pravda, ale aj prevádzkovateľom portálov Pravda.sk, Varecha.sk, Mediaklik.sk a Ahojmama.sk a Birdz.sk.
Prílohy.
Denník okrem pravidelných príloh vydáva ročne vyše "60 mimoriadnych príloh" s rôznym zameraním. Napríklad: "Daňové zákony, Vzdelávanie, Automobil, Dovolenka, Kalendár pre podnikateľov a živnostníkov, Školský kalendár, Kvalitné potraviny, Kniha roka, MS v hokeji atď."
Ďalšie aktivity (ocenenia a partnerstvá) po 1989.
Pravda je okrem toho dlhodobým partnerom aj ďalších športov na Slovensku (hokej, volejbal, tenis...).
Kritika.
Fiktívna redaktorka Pravdy Dana Piskorová v roku 1987 kritizovala brožúru ekologických aktivistov Bratislava nahlas tak, že ani raz neuviedla jej skutočný názov a ich aktivitu spájala s protištátnym konaním. 
V roku 1988 zverejnila Nedeľná Pravda negatívny profil Františka Mikloška ako organizátora nepovolenej plánovanej Sviečkovej manifestácie, aby ho skompromitovala tesne pred jej konaním naplánovaným na piatok 25. marca 1988. V tom istom vydaní na prvej stránke, v článku podpísanom fiktívnym menom, odrádzala od účasti na tejto manifestácii. 
Odpočúvanie novinárov a kauza Bejby.
V novembri 2011 denníky Pravda, Nový Čas i televízia TA3 priniesli naraz odhalenie, že Vojenské obranné spravodajstvo (VOS) riadené ministrom za SaS Ľubomírom Galkom odpočúvalo telefonické rozhovory novinárov z Pravdy a bývalého riaditeľa TA3 Michala Gučíka niekoľko mesiacov v roku 2011. 21. novembra 2011 Generálna prokuratúra a polícia začali vo veci konať. VOS 22. novembra 2011 priznala, že odpočúvanie malo za cieľ zistiť „stykovú bázu“ troch novinárov, avšak nasadenie informačných technických prostriedkov schválil aj sudca. 
21. novembra 2011 tiež niektoré denníky zverejnili, že z prepisu rozhovoru redaktorky Pravdy Vandy Vavrovej a podpredsedu strany SMER-SD Robert Kaliňáka vyplynulo, že Kaliňák podsúval redaktorkám témy a snažil sa zasahovať do obsahu novín. „Rád by som videl tie štyri titulky, Bejby,“ píše sa v prepise rozhovoru, ktorý sa vtedy šíril internetom. 
Článok o odpočúvaní priamo v "Pravde" uvádza: „V rozhovoroch Kaliňák Vavrovej väčšinou vyčíta, že Pravda nerobí niektoré kauzy a tvrdí, že v Sme mu vychádzajú v ústrety viac.“ Redaktorka mala slúžiť ako Kaliňákov „komunikačný prostriedok“ k šéfredaktorke Nore Sliškovej. Kaliňák v rozhovoroch tlačil na Vavrovú, aby písala o rýchlej jazde služobného auta s exministrom Galkom. Hovoril jej, že nikto ich nebude podozrievať, keďže písali aj o Kaliňákovej rýchlej jazde. Aktéri údajného telefonátu nepotvrdili ani nevyvrátili jeho autenticitu. 
V roku 2015 prokurátor Jozef Čentéš rozhodol zastaviť trestné stíhanie za údajné zneužívanie právomoci riaditeľom VOS Pavlom Brychtom. Dôvodom odpočúvania Vavrovej malo byť, že vo februári 2011 poslala na ministerstvo obrany otázky, z ktorých bolo evidentné, že má vnútri VOS informátora (z logiky celého prípadu vyplýva, že jej informátorom mohol byť práve R. Kaliňák, čo prekážalo Galkovi, ktorý bol súčasťou vlády Ivety Radičovej). Predvolaný Kaliňák vo svojej výpovedi tvrdil, že tajné informácie o odpočúvaní našiel u seba v pošte a odovzdal ich prokuratúre. 
Celá kauza bola spravodajským súbojom vtedajšej opozície a koalície, reprezentovanými Kaliňákom a Galkom. Galko bol z postu ministra odvolaný už 23. novembra 2011 práve pre podozrenia z odpočúvania novinárov a celá vláda padla v apríli 2012. Naopak po parlamentných voľbách 2012 bol Kaliňák opäť vymenovaný za podpredsedu vlády a ministra vnútra. Vo funkcii ministra skončil v marci 2018. Vanda Vavrová koncom apríla 2017 odišla do predčasného dôchodku.
Za zneužitie právomoci verejného činiteľa, nie však za odpočúvanie novinárov Pravdy, ale za zostávajúce prípady, súdia bývalého šéfa Vojenského obranného spravodajstva Pavla Brychtu a štyroch jeho vtedajších podriadených. Vojenskí tajní údajne odpočúvali okrem troch novinárov denníka Pravda aj bývalých spravodajských dôstojníkov, podnikateľa blízkeho SaS, Galkovu sekretárku, bývalého riaditeľa televízie TA3 a ďalších. Samotný Galko obvinený nikdy nebol. Bol však podozrivý, že ešte v novembri 2011 prezradil utajované informácie, keď v SaS hovoril o tom, kto všetko bol odpočúvaný. Polícia začala trestné stíhanie pre podozrenie zo zločinu ohrozenia utajovanej skutočnosti v auguste 2016, nie však voči Galkovi, ale len vo veci. O dva mesiace skonštatovala, že skutok sa nestal. Generálna prokuratúra trestné stíhanie obnovila, neskôr však vyšetrovanie prípadu odložila s výsledkom, že spáchanie skutku sa nepotvrdilo. 
Obvinenia z cenzúry počas štvrtej vlády Roberta Fica.
V marci 2024 avizovali Boris Zala (ľavicový politik, filozof, publicista a niekdajší ideológ strany SMER-SD) a Peter Weiss (ľavicový politik, bývalý predseda SDĽ a veľvyslanec SR v Maďarsku a Česku) ukončenie spolupráce s denníkom pre konanie vedenia redakcie, ktoré vnímajú ako cenzúru: "„Tento týždeň nás oboch postihla „nemilá udalosť“. Riaditeľ obsahu denníka Pravda, pán Ľuboš Kamenistý, najprv odmietol publikovať pravidelný utorňajší komentár Petra Weissa a následne piatkový komentár Borisa Zalu žiadal upraviť v podstatných pasážach. Preto, lebo sme si dovolili kriticky sa vyjadriť k politike alebo vyhláseniam premiéra Róberta Fica. V prípade Petra Weissa išlo o opakované zabránenie zverejneniu článku. Prvýkrát sa tak stalo tesne pred voľbami tiež z dôvodu kritiky predsedu strany Smer za jeho protiukrajinskú politiku. To pokladáme za prejav cenzúry, ktorý nemôžeme akceptovať a preto sme sa rozhodli našu spoluprácu s denníkom Pravda ukončiť.“"

</doc>
<doc id="109863" url="https://sk.wikipedia.org/wiki?curid=109863" title="Zniev">
Zniev

Zniev môže byť:

</doc>
<doc id="109867" url="https://sk.wikipedia.org/wiki?curid=109867" title="Vedžer">
Vedžer

Vedžer je potok v hornom Turci, na hranici okresov Turčianske Teplice a Martin. Je to ľavostranný prítok Turca, má dĺžku 5,2 km a je tokom IV. rádu. 
Pramení v pohorí Žiar, v podcelku Sokol, na juhovýchodnom svahu vrchu Zniev (985,4 m n. m.) v nadmorskej výške približne 650 m n. m. Od prameňa tečie sprvu juhovýchodným smerom, sprava priberá Polerecký potok (0,5 km) a na krátkom úseku tečie na východ. Ďalej sa znovu stáča juhovýchodným smerom, vstupuje do Turčianskej kotliny, kde preteká podcelkom Valčianska pahorkatina. Na ľavom brehu bol na bočnom ramene vybudovaný rybník Vedžer. Na dolnom toku preteká lokalitou Koliska a následne aj intravilánom obce Moškovec, na jej okraji ústi v nadmorskej výške cca 441,5 m n. m. do Turca. Od prameňa po lokalitu Koliska je tok Vedžera hraničným tokom medzi oboma turčianskymi okresmi, na dolnom toku už tečie územím okresu Turčianske Teplice.

</doc>
<doc id="109868" url="https://sk.wikipedia.org/wiki?curid=109868" title="Sokol">
Sokol

Sokol môže byť:

</doc>
<doc id="109869" url="https://sk.wikipedia.org/wiki?curid=109869" title="Sokol (prítok Turca)">
Sokol (prítok Turca)

Sokol je potok v hornom Turci, v severozápadnej časti okresu Turčianske Teplice. Je to ľavostranný prítok Turca, má dĺžku 7,4 km a je tokom IV. rádu. 
Prameň.
Pramení v pohorí Žiar, v podcelku Sokol, na západnom svahu Čierneho dielu (779,9 m n. m.) v nadmorskej výške približne 670 m n. m.
Opis toku.
Na hornom toku tečie juhovýchodným smerom, sprava priberá krátky prítok z východojuhovýchodného úpätia Závozov (911,7 m n. m.) a na krátkom úseku tečie na východ. Potom sa stáča na juh, oblúkom obteká z juhu masív Tlstého vrchu (733,9 m n. m.) a severne od obce Slovenské Pravno vteká do Turčianskej kotliny, kde najprv tečie juhojuhovýchodným smerom. V blízkosti spomenutej obce sa stáča na juhovýchod, podteká cestu II. triedy č. 519 a pokračuje smerom na východ. Zľava potom priberá potok Z Čierneho dielu (1 km) a Krasenovskú (1,6 km), vytvára oblúk ohnutý na juh a severoseverovýchodným smerom preteká okrajom chráneného územia Ivančinské močiare. Napokon sa stáča na východ a severne od obce Ivančiná sa v nadmorskej výške cca 448 m n. m. vlieva do Turca.

</doc>
<doc id="109870" url="https://sk.wikipedia.org/wiki?curid=109870" title="Jasenica">
Jasenica

Jasenica môže byť:

</doc>
<doc id="109873" url="https://sk.wikipedia.org/wiki?curid=109873" title="Pravda">
Pravda

Pravda môže byť:
Pozri aj.
Celoštátne sovietske/ruské noviny:
Regionálne noviny:

</doc>
<doc id="109874" url="https://sk.wikipedia.org/wiki?curid=109874" title="Lúčky (prítok Jasenice)">
Lúčky (prítok Jasenice)

Lúčky sú potok v hornom Turci, v západnej časti okresu Turčianske Teplice. Je to ľavostranný prítok Jasenice, meria 6,3 km a je tokom V. rádu. 
Pramení v pohorí Žiar, v podcelku Rovne, na južnom svahu Vysokej (833,1 m n. m.) v nadmorskej výške približne 640 m n. m. Najprv tečie juhovýchodným smerom, preteká osadou Hadviga, pod osadou sa stáča východným smerom a zľava priberá krátky prítok z južného svahu Gaštana (837,9 m n. m.). Na strednom toku opäť pokračuje juhovýchodným smerom, pričom vytvára ohyb prehnutý na juhozápad. Na dolnom toku vteká do Turčianskej kotliny, podteká cestu II. triedy číslo 519, na krátkom úseku tečie na juh a sprava priberá krátky občasný prítok z juhovýchodného svahu Brveníka (625,6 m n. m.). Napokon sa stáča východným smerom, preteká intravilánom obce Liešno, za obcou sa ešte esovito stáča a pri susednej obci Kaľamenová ústi v nadmorskej výške cca 463 m n. m. do Turca.

</doc>
<doc id="109875" url="https://sk.wikipedia.org/wiki?curid=109875" title="WAP">
WAP



</doc>
<doc id="109876" url="https://sk.wikipedia.org/wiki?curid=109876" title="Sokoly">
Sokoly

Sokoly môže byť:

</doc>
<doc id="109878" url="https://sk.wikipedia.org/wiki?curid=109878" title="Elektrická energia">
Elektrická energia

Elektrická energia je schopnosť elektrického poľa konať elektrickú prácu. Čím "väčšiu" energiu má elektrické pole, tým "viac" elektrickej práce môže vykonať.
Elektrickú energiu majú všetky telesá s elektrickým nábojom (elektricky nabité telesá). Najčastejšie sa elektrická energia udáva pre elektrické zdroje v podobe elektromotorického napätia.
Spotrebovaná elektrická energia (úbytok elektrickej energie) "ΔE" sa rovná elektrickej práci "W" vykonanej elektrickým poľom:
formula_1
Spotrebovaná elektrická energia v spotrebiči, ktorým preteká stály elektrický prúd "I" po dobu "t", a na ktorého svorkách je stále elektrické napätie "U", sa vypočíta:
formula_2
alebo 
formula_3, kde "P" je stály elektrický príkon spotrebiča.
Okrem základnej jednotky joule sa pre elektrickú energiu v praxi používa jednotka kilowatthodina, skratka "kWh":
1 kWh = 3,6 MJ
Elektrická energia je jeden z druhov energie a možno ju meniť na mechanickú energiu, tepelnú energiu (Joulovo teplo), svetelnú energiu, chemickú energiu atď.

</doc>
<doc id="109880" url="https://sk.wikipedia.org/wiki?curid=109880" title="Pesach">
Pesach

Pesach (hebr. פסח) alebo pascha, v Biblii Sviatok nekvasených chlebov (hebr. חג המצות - "Chag ha-macot"), nesprávne (židovská) Veľká noc je židovský pútnický sviatok slávený na jar, pripomienka exodu Židov z egyptského otroctva pod vedením Mojžiša. Keď faraón ani po deviatich ranách nechcel Židov prepustiť, pobil Hospodinov anjel všetkých egyptských prvorodených (ľudí aj zvieratá). Židia si však na Boží rozkaz natreli veraje svojich dverí krvou obetovaného baránka a tak ostali ušetrení (Ex 12, 3-11). Sviatok sa začína 14. dňa židovského mesiaca nisan a trvá sedem (v Izraeli), resp. osem (v diaspóre) dní. Počas trvania sviatku židia nesmú konzumovať nič kvasené. Podľa niektorých religionistov vznikol Pesach pravdepodobne historizáciou dvoch archaických jarných sviatkov, pastierskeho (obeta prvorodeného baránka) a roľníckeho (sviatok nekvasených chlebov).
Najdôležitejším rituálom sviatku Pesach je tzv. pesachový seder, ritualizovaná rodinná večera, pri ktorej hlava rodiny deťom predčíta príbeh exodu z bohato ilustrovanej knižky, pesachovej hagady.
 "Poznámka: Sviatok sa začína prvý deň pri západe slnka. Končí sa posledný deň po zotmení."

</doc>
<doc id="109882" url="https://sk.wikipedia.org/wiki?curid=109882" title="WML">
WML

WML môže byť:

</doc>
<doc id="109884" url="https://sk.wikipedia.org/wiki?curid=109884" title="Fridrich I. Barbarossa">
Fridrich I. Barbarossa



</doc>
<doc id="109887" url="https://sk.wikipedia.org/wiki?curid=109887" title="Pesah">
Pesah



</doc>
<doc id="109896" url="https://sk.wikipedia.org/wiki?curid=109896" title="Právo (denník)">
Právo (denník)

Právo je český denník. Nadväzuje na prednovembrové komunistické noviny Rudé právo. Noviny vydáva vydavateľstvo Borgis, a. s. Šéfredaktorom je Zdeněk Porybný. Zástupcami šéfredaktora sú Lubor Kazda, Robert Dengler a Michal Rižák. 

</doc>
<doc id="109899" url="https://sk.wikipedia.org/wiki?curid=109899" title="Alexander Ivanovič Galič">
Alexander Ivanovič Galič



</doc>
<doc id="109910" url="https://sk.wikipedia.org/wiki?curid=109910" title="Latinský spolok">
Latinský spolok

Latinský spolok (cca 7. storočie pred Kr. – 338 pred Kr.) bol konfederácia približne 30 dedín a kmeňov Latinov z oblasti Latium v blízkosti mesta Rím. Dôvodom jeho vzniku bola spoločná obrana proti nepriateľom v okolí, neskôr sa stal jedným z prvých protivníkov Rímskej republiky (Bitka pri jazere Regillus).

</doc>
<doc id="109914" url="https://sk.wikipedia.org/wiki?curid=109914" title="Severoatlantická aliancia">
Severoatlantická aliancia



</doc>
<doc id="109918" url="https://sk.wikipedia.org/wiki?curid=109918" title="Canons Park (stanica metra)">
Canons Park (stanica metra)

Canons Park je jedna zo staníc Londýnskeho metra na Jubilee Line v obvode ("London Borough") Harrow, konkrétne v časti Canons Park. Leží v tarifnej zóne č.5 ("Travelcard Zone 5") a nachádza sa medzi stanicami Stanmore a Queensbury. Otvorili ju 10. decembra 1932 pod názvom Edgware ako jednu zo staníc na jednej z vetiev na Metropolitan Line. V roku 1939 sa táto vetva stala súčasťou Bakerloo Line a v roku 1979 ju prebrala Jubilee Line.

</doc>
<doc id="109922" url="https://sk.wikipedia.org/wiki?curid=109922" title="Michu Meszaros">
Michu Meszaros

Michu Meszaros (vlastným menom Mihaly Meszaros, ; * 20. september 1939, Budapešť, Maďarsko – † 13. jún 2016, Los Angeles, USA) bol americký herec maďarského pôvodu. 
Meral približne 90 cm, známy bol predovšetkým ako "muž v Alfovom kostýme". Väčšina záberov v tomto seriáli obsahovala len časť Alfovho tela, nakoľko kostým bol veľmi nepohodlný a Meszarosovi v ňom bolo horúco.

</doc>
<doc id="109926" url="https://sk.wikipedia.org/wiki?curid=109926" title="Rodrigo Lavinš">
Rodrigo Lavinš



</doc>
<doc id="109927" url="https://sk.wikipedia.org/wiki?curid=109927" title="Edgars Masalskis">
Edgars Masalskis



</doc>
<doc id="109930" url="https://sk.wikipedia.org/wiki?curid=109930" title="Múzeum oravskej dediny">
Múzeum oravskej dediny

Múzeum oravskej dediny (Múzeum oravskej dediny Zuberec– Brestová) je slovenské múzeum, ktoré sa nachádza v Zuberci-Brestovej. Ukazuje život v oravských dedinách v minulosti. 
Je umiestnené v prekrásnom prírodnom prostredí v podhorí Roháčov. Viac ako 50 stavieb ľudovej architektúry je tu rozostavených v niekoľkých celkoch, ktoré pripomínajú jednotlivé časti Oravy – Dolnooravský rínok, Hornooravská ulica, Goralské lazy. Nechýbajú tu ani technické stavby ako mlyn na vodný pohon, plátennícky mangeľ na hladenie modrotlače, olejáreň, hrnčiarska pec a iné. Nad „dedinkou“ sa týči drevený gotický kostol sv. Alžbety Uhorskej zo začiatku 15. storočia. Kostol s neskorogotickým maľovaným stropom a s funkčným prenosným barokovým organom je ozajstným klenotom múzea. Zariadenie domov a chov domácich zvierat (v letnom období aj pestovanie typických plodín) umožňujú návštevníkom predstaviť si život a prácu Oravcov v minulosti. 
História.
Múzeum oravskej dediny začalo vznikať koncom šesťdesiatych rokov 20. storočia, založené bolo v roku 1967, keď bol 24. septembra položený základný kameň múzea. Sprístupnené verejnosti bolo v roku 1975.

</doc>
<doc id="109933" url="https://sk.wikipedia.org/wiki?curid=109933" title="James Hutton">
James Hutton

James Hutton (* 14. jún 1726, Edinburgh, Škótsko – † 26. marec 1797, Edinburgh) bol škótsky geológ s prívlastkom "„otec modernej geológie“". Bol tiež blízkym priateľom ekonóma Adama Smitha a filozofa Davida Humeho.
Životopis.
Študovať začal pôvodne právo a medicínu, ale čoskoro našie záľubu v novo rodiacej sa vednej disciplíne - geológii. V Škótskej vysočine si všimol, že cez metamorfované svory preráža granitová žila, čo poukazovalo na to, že granit musel byť niekedy roztavený a ako tavenina prenikol cez vrstvy svoru. Podobné prieniky magmatitov cez vrstvy sedimentov našiel aj pri Edinburghu. 
Tiež pri skúmaní súvrství červených pieskovcov a šedých ílovcov na pobreží pri Siccar Point (asi 30 km od Edinburghu) prišiel na to, že tu muselo prebehnúť niekoľko cyklov výzdvihu a erózie počas veľmi dlhého obdobia. To ho viedlo k záverom, že povrch Zeme nie je statický, ale sa neustále vyvíja.
Plutonizmus.
Na rozdiel od dovtedy rozšírenej teórie neptunizmu, ktorá tvrdila, že všetky horniny pochádzajú z obrovskej potopy, Hutton navrhol, že vznik hornín je poháňaný "„motorom“" - teplom z vnútra Zeme. Horniny na povrchu erodujú vplyvom vody a vzduchu, sú prenesené a uložené v mori a neskôr spevnené teplom a vyzdvihnuté späť. Svoju teóriu nazval plutonizmus. Táto teória bola dobre akceptovaná, neskôr ju rozšíril Charles Lyell.
Iné oblasti výskumu.
James Hutton sa zaoberal aj meteorológiou, konkrétne zmenami v atmosfére. Vo svojom diele Theory of Earth jej venuje kapitolu "Theory of Rain". Bol tiež obhajcom evolúcie živých organizmov.

</doc>
<doc id="109937" url="https://sk.wikipedia.org/wiki?curid=109937" title="Kosák a kladivo">
Kosák a kladivo

Kosák a kladivo (☭) je symbol reprezentujúci komunizmus a komunistické strany. Zahŕňa kosák prekrytý kladivom. Kosák symbolizuje roľníctvo, zatiaľ čo kladivo symbolizuje proletariát. Ich spojením vznikol symbol jednotnosti poľnohospodárskych pracovníkov a pracovníkov pracujúcich v priemysle.
Tento symbol je najviac známy svojím použitím na vlajke Sovietskeho Zväzu pod symbolom červenej hviezdy, ale je používaný aj na iných vlajkách a na rôznych emblémoch. Kosák a kladivo sú napríklad súčasťou aj štátneho znaku Rakúska, kde majú však trocha inú symboliku, a to jednotu robotníkov, roľníkov a buržoázie v republike.
V Unicode existuje pre kosák a kladivo samostatný znak ☭ a má kód U+262D.

</doc>
<doc id="109946" url="https://sk.wikipedia.org/wiki?curid=109946" title="Svetelnosť">
Svetelnosť

Svetelnosť je bezrozmerná veličina vo fotografii, ktorá vyjadruje najvyššie možné množstvo svetla, ktoré prepustí daná optická sústava. Vždy je vyjadrená pomerom, ktorý je závislý od ohniskovej vzdialenosti a priemeru optickej sústavy pri plne otvorenej clone.
Svetelnosť = formula_1, kde f je ohnisková vzdialenosť a d priemer optickej sústavy pri plne otvorenej clone.
Na vyjadrenie svetelnosti v praxi sa však používa zápis f/formula_2, 1:formula_2 (alebo f/formula_4-formula_5, 1:formula_4-formula_5 pri objektívoch s premenlivou ohniskovou vzdialenosťou (zoomových objektívoch), napr. f/2.8, 1:2.8, f/3.5-4.5, 1:3.5-4.5.
Hodnota svetelnosti objektívu určuje koľko svetla dopadne na svetlocitlivú vrstvu. Najvyššia svetelnosť (hodnota okolo f/1), znamená minimálny kladený odpor svetlu precházajúcemu cez objektív. Veľmi kvalitné objektívy majú svetelnosť okolo f/1.4 až f/1.8 pričom ide výhradne o objektívy s pevným ohniskom. U veľmi kvalitných zoomových objektívov sa svetelnosť pohybuje od f/2.8. S rastúcou ohniskovou vzdialenosťou objektívov (teleobjektívy) klesá aj ich svetelnosť. Dôsledkom technologicky veľmi náročnej výroby kvalitných, vysoko svetelných teleobjektívov by bola ich vysoká cena a tá by spolu s ich extrémnou veľkosťou a hmotnosťou logicky spôsobila nepredajnosť.
Všeobecne sa dá povedať, že čím je svetelnosť objektívu väčšia, tým je lepší. Nie vždy je však žiaduce, aby cez objektív prešlo čo najväčšie množstvo svetla. V takýchto prípadoch sa pomocou clony svetelnosť znižuje.

</doc>
<doc id="109954" url="https://sk.wikipedia.org/wiki?curid=109954" title="Ohnisková vzdialenosť">
Ohnisková vzdialenosť

Ohnisková vzdialenosť je vo fotografii kolmá vzdialenosť prvej šošovky alebo všeobecne člena optickej sústavy od matnice. Veľkosť ohniskovej vzdialenosti má vplyv na veľkosť obrazu premietaného na matnicu. Čím je ohnisková vzdialenosť objektívu kratšia, tým väčšiu časť scény môže zachytiť. To spôsobuje, že pri fotografovaní s objektívom s kratšou ohniskovou vzdialenosťou, sa scéna zdanlivo javí viac vzdialená. Naopak objektív s veľkou ohniskovou vzdialenosťou (teleobjektív) scénu akoby priblíži, takže je možné fotografovať aj z väčšieho odstupu.

</doc>
<doc id="109959" url="https://sk.wikipedia.org/wiki?curid=109959" title="Rybnícky potok">
Rybnícky potok

Rybnícky potok môže byť:

</doc>
<doc id="109960" url="https://sk.wikipedia.org/wiki?curid=109960" title="Piešť">
Piešť

Piešť môže byť:

</doc>
<doc id="109962" url="https://sk.wikipedia.org/wiki?curid=109962" title="Odo I.">
Odo I.

Odo (* okolo 860 – † 1. január 898, La Fère, Francúzsko) bol západofranský kráľ. 
Budovanie mocenského postavenia.
Po smrti otca Róberta Statočného, osvedčeného bojovníka proti Normanom, roku 866 bol neplnoletý Odo spolu s bratom Róbertom vylúčený z otcovho dedičstva. Až roku 882 na príhovor kancelára Gauzlina bol menovaný parížskym grófom. V rokoch 885/886 sa spolu s biskupom Gauzlinom vyznamenal v bojoch proti Normanom, najmä pri úspešnej obrane Paríža. Patril ku skupine západofranských veľmožov, ktorá ponúkla vládu v krajine cisárovi Karolovi III. Tlstému, očakávajúc v prvom rade vojenskú pomoc. Karol III. umožnil Odovi prevziať otcovské panstvo. Odo ovládol grófstva Tours, Blois, Angers, Orléans, významné opátstvo Saint-Martin v Tours. Po smrti Gauzlina zväčšil svoje vznikajúce mocenské centrum o dôležité kláštory na Seine: Saint-Germain-des-Prés a Saint-Denis, a v Neustrii o kláštor Saint-Amand. Toto bola základňa jeho moci, ktorá mu pomohla k získaniu kráľovského titulu.
Kráľ Odo.
Potom ako cisár Karol III. zlyhal v boji proti Normanom, ktorých odchod dosiahol len vysokým výkupným, a keď ho v novembri 887 na sneme jeho synovec Arnulf Korutánsky zosadil z trónu, rozhodla sa západofranská šľachta zvoliť si kráľa z vlastných radov. Vtedy Odo využil svoje mocenské postavenie a povesť odvážneho bojovníka proti Normanom a preto ho z vôle väčšiny západofranských veľmožov a biskupov 29. februára 888 arcibiskup Walter zo Sens pomazal za kráľa. Stalo sa tak v St. Corneille v Compiègne.
Voľba Oda za kráľa však nebola jednohlasná. Iná skupina šľachty okolo remešského arcibiskupa Fulka sa snažila presadiť na trón Guida zo Spoleta, ktorý bol v Langres korunovaný za kráľa len niekoľko dní neskôr ako Odo. Guido však čoskoro rezignoval a odišiel do Talianska. Preto sa Fulko obrátil na východofranského panovníka Arnulfa, aby mu ponúkol vládu nad západnými Frankmi. V júni 888 sa stretli vo Frankfurte, ale Arnulf ponuku odmietol.
V tom čase musel Odo znova brániť svoje kráľovstvo pred Normanmi. 24. júna 888 ich porazil pri Montfaucon-d'Argonne blízko Verdunu. Toto víťazstvo mu uľahčilo nadviazanie politických kontaktov s Arnulfom, s ktorým sa v auguste 888 stretol vo Wormse. Nemožno predpokladať, že by sa Odo Arnulfovi podrobil, pretože uzavreli zmluvu o priateľstve, ktorá obsahovala prvky vzájomného uznania a úcty. Napriek tomu istú nadradenosť Arnulfa vidieť z toho, že sa Odo zaviazal zmieriť sa s tými veľmožmi a arcibiskom Fulkom, ktorý ponúkli vládu Arnulfovi.
Na jeseň 888 vtiahol Odo do Remeše, kde bol 13. novembra opakovane korunovaný korunou, ktoru mu daroval kráľ Arnulf. Táto korunovácia sa dala chápať aj ako zmierenie s politickými protivníkmi vedených Fulkom, ktorý pravdepodobne korunováciu vykonal. Svoju pozíciu si Odo upevnil začiatkom nasledujúceho roku, keď donútil k uznaniu svojej vlády aj Ramnulfa II. z Poitiers v Akvitánii. Toho prinútil, aby sa zaručil za Karola, neplnoletého syna Ľudovíta Koktavého, ktorého považoval za prípadného konkurenta.
Protikráľ Karol III. Prostý, vyrovnanie Oda s Karolom.
Dôsledné rozširovanie róbertovských majetkov, ktoré Odo formálne previedol po upevnení svojej moci v roku 888 na brata Róberta vyvolávalo stále viac odpor šľachty. Na čele Odových odporcov stáli arcibiskup Fulko a gróf Heribert I. z Vermandois, cez svojho otca Pipina vnuk kráľa Bernharda z Talianska. Sami sa však nechceli postaviť proti Odovi, preto začali od roku 892 s prípravou povýšenia Karola Prostého na kráľa. Ten bol 28. januára 893, teda v deň výročia smrti Karola Veľkého zvolený na synode v Remeši kráľom a dal sa slávnostne korunovať a pomazať.
Nastalo obdobie neustálych bojov. Arcibiskup Fulko sa snažil zabezpečiť pre Karola podporu východofranského kráľa Arnulfa, ktorý bol Karolovým druhostupňovým bratrancom. Arnulf sa síce s Karolom stretol v máji 894 vo Wormse, kde sľúbil podporiť Karola. Ale ústupil od tohto sľubu, keď Karol po návrate začal stácať pôdu pod nohami a bol nútený ustúpiť do západného Burgundska. V máji 895 sa Arnulf pokúsil o sprostredkovanie medzi Odom a Karolom a preto oboch pozval do Wormsu, kde sa konal práve východofranský snem. Dostavil sa len Odo, ktorý bol prijatý so všetkými poctami. Rokoval s Arnulfom a spojenectvo uzavreté roku 886 utvrdili obaja panovníci výmenou darov: Odo doniesol zlatý pohár vykladaný drahokamami a nádherný "Codex Aureus" Karola Holého.
Odovo postavenie sa upevnilo. Opozícia vedená Fulkom prestala vystupovať proti kráľovi a roku 897 došlo k vyrovnaniu medzi Odom a Karolom. Odo priznal Karolovi ohraničené výsostné územie a prisľúbil mu následovníctvo po svojej smrti. Odo zomrel 1. januára 898 vo svojom zimnom tábore v 
La Fère-sur-Oise. Bol pochovaný v Saint-Denis. Karolov nástup na trón prebehol bez zmätkov.

</doc>
<doc id="109963" url="https://sk.wikipedia.org/wiki?curid=109963" title="Piešť (prítok Turca)">
Piešť (prítok Turca)

Piešť je potok v hornom Turci, v západnej časti okresu Turčianske Teplice. Je to ľavostranný prítok Turca, má dĺžku 8,1 km a je tokom IV. rádu. 
Prameň.
Pramení v pohorí Žiar, v podcelku Horeňovo, na východoseverovýchodnom svahu Opáleného vrchu (732,6 m n. m.) v nadmorskej výške približne 690 m n. m.
Opis toku.
Najprv tečie na krátkych úsekoch severovýchod a sever, zľava potom priberá Lieštiny (0,5 km) a prechodne tečie na východ. V lokalite Pod Macangovou pokračuje viac východoseverovýchodným, následne znovu východným smerom, zľava priberá krátky prítok z juhovýchodného svahu Košariska (685,3 m n. m.) a oblúkom sa stáča opäť na sever. Sprava ďalej priberá Chotárny potok, v blízkosti osady Za Hájom vstupuje do Turčianskej kotliny, do podcelku Diviacka pahorkatina kde najprv pokračuje východným smerom výraznejšie rozšíreným korytom. Sprava potom priberá Kaluž (0,4 km) a na dolnom toku už tečie severoseverovýchodným smerom. Tesne pred ústím ešte mení smer toku na severovýchod a juhovýchodne od obce Kaľamenová ústi v nadmorskej výške 465,0 m n. m. do Turca.

</doc>
<doc id="109966" url="https://sk.wikipedia.org/wiki?curid=109966" title="Clona (fotografia)">
Clona (fotografia)

Clona je vo fotografii mechanické zariadenie, ktoré umožňuje meniť priemer vstupného otvoru objektívu a tým ovplyvňovať množstvo vnikajúceho svetla. Veľkosť priemeru vstupného otvoru v porovnaní s ohniskovou vzdialenosťou objektívu sa nazýva clonové číslo.
Zmenou clonového čísla je možné manipulovať s výslednou svetlosťou fotografovanej scény. V kombinácii so správnym expozičným časom umožňuje presne nastaviť množstvo svetla pre správnu expozíciu. V princípe clona funguje ako dúhovka ľudského oka. 
História.
Pevná clona.
V najstarších fotografických prístrojoch sa používala buď pevná clona, alebo clona, ktorú nešlo meniť plynule ale pomocou zasúvacích platničiek s otvorom určitej potrebnej veľkosti.
Írisová clona.
Dnes sa vo väčšine vyrábaných fotoaparátov používa írisová clona. Tvorí ju tenký kovový kotúč zložený z lístkov kosákovitého tvaru, ktoré sa prekrývajú tak, že v strede kotúča vytvárajú otvor. Pomocou ovládacieho mechanizmu, je možné meniť priemer nimi tvoreného otvoru.
Clonové číslo.
Vzhľadom na to, že celkové množstvo svetla prenikájúceho objektívom závisí aj od ohniskovej vzdialenosti objektívu, neuvádza sa hodnota otvorenia clony v absolútnych jednotkách, ale používa sa clonové číslo.
Hĺbka ostrosti.
Veľkosť otvoru clony má vplyv na celkovú ostrosť snímky. Platí, že čím je otvor menší, tým sú lúče dopadajúceho svetla zo zachytávaného objektu užšie, a jeho obraz je tak na výslednom snímku ostrejší; so vzrastajúcim zaclonením teda rastie aj hĺbka ostrosti. Hĺbka ostrosti je oblasť pred aj za rovinou predmetu na ktorý zaostrujeme, v ktorej sa predmety stále javia ako ostré. V bežných podmienkach, leží asi tretina rozsahu hĺbky ostrosti pred rovinou predmetu a dve tretiny za ňou.
 

</doc>
<doc id="109969" url="https://sk.wikipedia.org/wiki?curid=109969" title="Somolický potok">
Somolický potok

Somolický potok je potok v hornom Turci, vo východnej časti okresu Turčianske Teplice. Je to ľavostranný prítok Dolinky, meria 7,1 km a je tokom V. rádu. 
Prameň.
Pramení v juhozápadnej časti Veľkej Fatry, v podcelku Bralná Fatra, na západnom okraji intravilánu obce Čremošné v nadmorskej výške približne 620 m n. m. 
Opis toku.
Od prameňa tečie najprv západoseverozápadným smerom súbežne s cestou III. triedy z Čremošného do Hája, následne sa stáča a pokračuje severoseverozápadným smerom, pričom vteká do Turčianskej kotliny, do podcelku Mošovská pahorkatina. Ďalej sa stáča smerom na sever, podteká spomenutú cestu a preteká intravilánom obce Háj. V obci priberá z pravej strany potok Háj (1 km), stáča sa severozápadným smerom a pod obcou priberá krátky pravostranný prítok prameniaci severne od obce. Na dolnom toku už tečie severoseverozápadným smerom územím mesta Turčianske Teplice, oddeľuje mestskú časť Turčiansky Michal na pravom brehu a zľava priberá vedľajšie rameno Teplice, s ktorou tečie súbežne. Napokon podteká cestu I. triedy č. 65 a na severnom okraji mesta, pri mestskej časti Diviaky, ústi v nadmorskej výške 475,0 m n. m. do Dolinky.

</doc>
<doc id="109971" url="https://sk.wikipedia.org/wiki?curid=109971" title="Sekčov">
Sekčov

Sekčov môže byť:

</doc>
<doc id="109972" url="https://sk.wikipedia.org/wiki?curid=109972" title="Olšava">
Olšava

Olšava alebo Oľšava, môže byť:
Olšava môže byť aj:

</doc>
<doc id="109977" url="https://sk.wikipedia.org/wiki?curid=109977" title="Čierna voda (prítok Teplice)">
Čierna voda (prítok Teplice)

Čierna voda je potok v Turci, vo východnej časti okresu Turčianske Teplice. Je to ľavostranný prítok Teplice, má dĺžku 6,5 km a je tokom V. rádu. 
Preteká Kremnickými vrchmi, pramení v podcelku Flochovský chrbát, na severozápadnom svahu Flochovej (1 316,9 m n. m.) v nadmorskej výške okolo 1 220 m n. m. Najprv tečie na sever, sprava priberá potok zvaný Mokrá dolinka (1 km) a Sviniarku (0,7 km), ďalej sa stáča a pokračuje severozápadným smerom. Z pravej strany ešte priberá prítok Spod Berákova (0,8 km) a juhovýchodne od obce Čremošné sa v nadmorskej výške okolo 613 m n. m. vlieva do Teplice.

</doc>
<doc id="109978" url="https://sk.wikipedia.org/wiki?curid=109978" title="Biela voda (prítok Teplice)">
Biela voda (prítok Teplice)

Biela voda je potok v Turci, vo východnej časti okresu Turčianske Teplice. Je to ľavostranný prítok Teplice, meria 5 km a je tokom V. rádu. 
Pramení vo Veľkej Fatre, v podcelku Bralná Fatra, pod sedlom Malý Šturec (890,0 m n. m.) v nadmorskej výške okolo 760 m n. m. Tečie západoseverozápadným smerom po hranici medzi Veľkou Fatrou na severe a Kremnickými vrchmi na juhu. Sprava, pri horárni Bartoška, priberá Hlboké (0,5 km), zľava potok zvaný Pod Flochovou (2,3 km), následne pravostrannú Dolnú Dierovú (0,5 km) a ľavostranný prítok zvaný Z Dolinky (1 km). Do Teplice ústi východne od obce Čremošné, neďaleko horárne Žarnovica, v nadmorskej výške okolo 630 m n. m. Pri sútoku s potokom Pod Flochovou leží horáreň Bartoška, pri nej rekreačná osada.

</doc>
<doc id="109979" url="https://sk.wikipedia.org/wiki?curid=109979" title="Dedinský potok">
Dedinský potok

Dedinský potok môže byť:

</doc>
<doc id="109980" url="https://sk.wikipedia.org/wiki?curid=109980" title="Dedinský potok (prítok Teplice)">
Dedinský potok (prítok Teplice)

Dedinský potok je potok v Turci, na území okresu Turčianske Teplice. Je to ľavostranný prítok Teplice, meria a je tokom V. rádu. 
Pramení v Kremnických vrchoch, v podcelku Flochovský chrbát, na severozápadnom svahu Javorovej studne () v nadmorskej výške cca Najprv tečie západným smerom, zľava priberá prítok () zo severovýchodného svahu Krpca () a stáča sa na severozápad. Z pravej strany priberá potok Vríč (), vstupuje do Turčianskej kotliny a preteká obcou Horná Štubňa. Na jej území priberá pravostrannú Bukovinu (), stáča sa a tečie smerom na sever. Severne od obce ústi v nadmorskej výške cca do Teplice.

</doc>
<doc id="109981" url="https://sk.wikipedia.org/wiki?curid=109981" title="Royal National Theatre">
Royal National Theatre

Royal National Theatre (doslova Kráľovské národné divadlo) je divadelná budova a zároveň aj divadelný súbor pôsobiaci v South Banku v Londýne. Budova sa nachádza v blízkosti južného konca mosta Waterloo Bridge. Autorom budovy Národného divadla je britský architekt Denys Lasdun. Budova bola oficiálne otvorená 25. októbra 1976. Divadlo získalo prívlastok „kráľovské“ v roku 1988.
Od roku 1963 až do dokončenia komplexu v roku 1976 pôsobil National Theatre Company ("Súbor národného divadla") v budove divadla Old Vic na Waterloo Road.
V súčasnosti divadlo uvádza inscenácie klasických hier, nové hry súčasných domácich i zahraničných dramatikov. Každá zo sál má na repertoári tri inscenácie, ktoré sa počas divadelnej sezóny obmieňajú. Budova je počas dňa otvorená pre verejnosť. Nachádzajú sa tu výstavné priestory, reštaurácie, bar a kníhkupectvo. 
Dejiny.
Plány vzniku Národného divadla sa datujú až do roku 1848, no naplnili sa až o celé storočie neskôr, v roku 1949. V tomto roku obe komory parlamentu schválili Zákon o Národnom divadle. Základný kameň položila v roku 1951 Kráľovná Matka na mieste neďaleko Royal Festival Hall. Práce na súčasnom mieste však začali až v novembri roku 1969. 
V roku 1963, keď bolo dokončenie novej budovy v nedohľadne, sa novozriadený Súbor Národného divadla presťahoval do budovy divadla Old Vic. Prvé predstavenie súboru sa uskutočnilo 22. októbra 1963. Otváracím predstavením bola inscenácia Shakespearovej tragédie "Hamlet". Národné divadlo tu hralo celkom dvanásť rokov, z toho desať pod taktovkou Laurenca Oliviera. 
Keďže Rada Národného divadla chcela oživiť budovu, čo najskôr a to aj napriek zdržaniam, ktoré nastávali na stavbe, každá z divadelných sál bola otvorená hneď ako to bolo možné, a to aj napriek tomu, že celá budova nebola ešte dokončená. Ako prvá bola otvorená sála Lyttleton Theatre a to v marci roku 1976, nasledovala sála Olivier Theatre v októbri toho istého roku a ako posledné bolo otvorené štúdio Cottesloe Theatre v marci 1977. Kráľovná Alžbeta II. slávnostne otvorila budovu 25. októbra 1976. V sobotu, 1. marca 1977 bol prvý večer, v ktorý sa hralo vo všetkých troch sálach.
Architektúra.
Architektúra budovy, jej štýl a výraz, rozdelila vtedajšiu verejnosť na dve skupiny: na jej obdivovateľov a zatracovateľov. Sir Nikolaus Pevsner (vtedajší zanietený zástanca moderného hnutia) kritizoval budovu za jej arogantnosť, ktorou považoval použitie betónu tak na fasádach ako aj v interiéri. Princ Charles budovu popísal v roku 1988 slovami: "„šikovný spôsob ako postaviť jadrovú elektráreň v centre Londýna bez akýchkoľvek námietok“". 
Sir John Betjeman (vtedajší zástanca brutalistickej architektúry) bol absolútne očarený týmto Lasdunovým architektonickým počinom. Podľa neho je to vynikajúca práca s dokonalou formou a tvarom z každého uhla pohľadu, ktorá má tie správne atribúty, ktoré majú všetky významné diela.
Hoci je budova divadla často označovaná za prototyp brutalistickej architektúry v Británii, po smrti Lasduna bola nanovo prehodnotená na základe čoho ju dávajú do bližšej spojitosti s dielami Le Corbusiera. 
Rovnováha medzi horizontálnymi a vertikálnymi prvkami objektu je v priaznivom kontraste so susednými budovami Hayward Gallery a Queen Elizabeth Hall. Zaujímavosťou je, že sa táto budova objavila v prvej desiatke najobľúbenejších, a zároveň aj v prvej desiatke najmenej obľúbených londýnskych stavieb. Na popularite jej bezpochýb pridal nedávny projekt osvetlenia a nasvietenia jej exteriéru najmä nárožných častí, ktoré v noci vytvárajú umeleckú až teatrálnu atmosféru.
Divadelné sály.
Budova Kráľovského národného divadla má celkom tri sály, ktoré majú dovedna 2 500 miest:

</doc>
<doc id="109984" url="https://sk.wikipedia.org/wiki?curid=109984" title="Mútnik (prítok Turca)">
Mútnik (prítok Turca)

Mútnik je potok v hornom Turci, v južnej časti okresu Turčianske Teplice. Je to pravostranný prítok Turca, má dĺžku 7 km a je tokom IV. rádu. 
Prameň.
Pramení na západnom okraji Kremnických vrchov, v podcelku Flochovský chrbát, na severozápadnom svahu Jazvečej (980,5 m n. m.), v lokalite Zimné vodidlá, v nadmorskej výške približne 750 m n. m.
Opis toku.
Od prameňa tečie najprv západojuhozápadným smerom, vteká do Turčianskej kotliny, do podcelku Diviacka pahorkatina a oblúkom sa stáča na severozápad, pričom podteká štátnu cestu č. 65, následne i železničné trate č. 171 a 145. Sprava potom priberá potok zvaný Od tunela, z tej istej strany aj Prieložnú (1,2 km), zľava ďalej priberá Pažiť, prechodne tečie západoseverozápadným smerom a výrazne meandruje. Zároveň preteká severným okrajom Rovnej hory, kde zľava priberá Rovný potok, podteká cestu III. triedy z Dolnej Štubne do Skleného, ďalej už pokračuje severozápadným smerom neustále meandrujúcim korytom a sprava ešte priberá prítok prameniaci západne od obce Horná Štubňa, nazývaný Z honu (1,3 km). Napokon sa na území mesta Turčianske Teplice, juhozápadne od mestskej časti Dolná Štubňa, vlieva v nadmorskej výške cca 500,5 m n. m. do Turca.

</doc>
<doc id="109986" url="https://sk.wikipedia.org/wiki?curid=109986" title="Besná voda">
Besná voda

Besná voda je potok v hornom Turci, v západnej časti okresu Turčianske Teplice. Je to ľavostranný prítok Turca, má dĺžku 5,1 km a je tokom IV. rádu. 
Prameň.
Pramení v pohorí Žiar, v podcelku Horeňovo, na severozápadnom svahu Širiakova () v nadmorskej výške cca 
Opis toku.
Od prameňa tečie na krátkom úseku najprv na sever, zľava priberá krátky prítok prameniaci južne od samoty Halaksince a stáča sa východným smerom. Z pravej strany ďalej priberá Širiakovský potok (1 km), odtiaľ tečie prechodne na východoseverovýchod a zľava priberá krátky prítok z lokality Korenia a vteká do Turčianskej kotliny, do podcelku Diviacka pahorkatina. Následne sa oblúkom stáča na sever, opäť z pravej strany priberá Rovný potok (1,3 km), prechodne sa ďalej stáča severovýchodným smerom a preteká intravilánom obce Dubové. Približne v strede obce mení smer toku na sever a preteká celou obcou. Severne od obce napokon ústi v nadmorskej výške približne do Turca.

</doc>
<doc id="109987" url="https://sk.wikipedia.org/wiki?curid=109987" title="Javorovec (prítok Turca)">
Javorovec (prítok Turca)

Javorovec je potok v hornom Turci, v juhovýchodnej časti okresu Turčianske Teplice. Je to pravostranný prítok Turca, meria 3,9 km (pred výstavbou vodnej nádrže 5,2 km) a je tokom IV. rádu. 
Prameň.
Preteká podcelkom Flochovský chrbát v Kremnických vrchoch, kde pramení na juhovýchodnom svahu Javorovej studne (1 279,7 m n. m.) v nadmorskej výške približne 1 180 m n. m., južne od chaty Jegorovka.
Opis toku.
Najprv tečie na krátkom úseku na západ, potom na juhozápad, následne sa stáča na západ a sprava priberá krátky prítok z južného svahu Javorovej studne. Následne sa oblúkom stáča na juh, preteká Ružovou dolinou, kde sa na krátkom úseku (cca 300 m) rozvetvuje na dve ramená a z pravej strany priberá prítok z juhovýchodného svahu Krpca (1 030,9 m n. m.). Ďalej pokračuje na krátkom úseku juhovýchodným smerom, zľava priberá krátky prítok z oblasti Vysokého rúbaniska a stáča sa k ústiu na juh. Z ľavej strany priberá ešte jeden prítok z oblasti Vysokého rúbaniska a v nadmorskej výške cca 775 m n. m. ústi do vodnej nádrže Turček.

</doc>
<doc id="109988" url="https://sk.wikipedia.org/wiki?curid=109988" title="Turček">
Turček

Turček môže byť:

</doc>
<doc id="109989" url="https://sk.wikipedia.org/wiki?curid=109989" title="Turček (potok)">
Turček (potok)

Turček je potok v hornom Turci, na pomedzí okresov Žiar nad Hronom a Turčianske Teplice. Je to ľavostranný prítok Turca, meria 5,8 km a je tokom IV. rádu. 
Prameň.
Preteká Kremnickými vrchmi, kde pramení v podcelku Flochovský chrbát, pod sedlom Tunel, na severoseverozápadnom svahu Skalky (1 231,6 m n. m.) v nadmorskej výške približne 
Opis toku.
Najprv tečie západným smerom, pričom vytvára oblúk ohnutý na juh a zľava priberá štyri krátke prítoky stekajúce zo severozápadných svahov Skalky. Následne priberá pravostranný potok Farba (0,8 km), preteká cez Krahulskú dolinu, kde ďalej postupne priberá: prítok z juhojuhovýchodného svahu Vlčieho vrchu (1 172,3 m n. m.), zľava dva krátke prítoky prameniace severozápadne od chaty Limba a z tej istej strany tiež Zatajenú (1 km). Potom tečie na krátkom úseku západoseverozápadným smerom, sprava priberá Vlčí potok (0,8 km) a opäť tečie západným smerom. Následne priberá zľava Čierňavu a Srnčí potok a tečie severoseverozápadným smerom k sútoku s pravostrannou Prednú (1,1 km). Potom opätovne mení smer toku na západ, tečie už v podcelku Kunešovská hornatina a preteká intravilánom Horného Turčeka. V obci sa napokon stáča na severozápad, zľava ešte priberá najprv Svätojánsky potok, potom potok Pri vilke (1 km) a v nadmorskej výške cca 689 m n. m. sa vlieva do Turca.

</doc>
<doc id="109990" url="https://sk.wikipedia.org/wiki?curid=109990" title="Bystrica (prítok Polerieky)">
Bystrica (prítok Polerieky)

Bystrica je krátky potok v hornom Turci, v severozápadnej časti okresu Turčianske Teplice. Je to ľavostranný prítok Polerieky, meria 1,8 km a je tokom V. rádu. 
Prameň.
Pramení v pohorí Žiar, v podcelku Sokol, na juhovýchodnom svahu Chlievísk (1 024,4 m n. m.) v nadmorskej výške približne 645 m n. m. 
Opis toku.
Od prameňa tečie sprvu na krátkom úseku juhovýchodným smerom, potom sa prechodne stáča na východ a znovu na juhovýchod. Približne v polovici toku vstupuje do Turčianskej kotliny, do podcelku Valčianska pahorkatina. Pred ústím sa ešte stáča smerom na východ a severne od obce Abramová sa v nadmorskej výške cca 479 m n. m. vlieva do Polerieky. Nepriberá žiadne prítoky.

</doc>
<doc id="109991" url="https://sk.wikipedia.org/wiki?curid=109991" title="Old Vic">
Old Vic

Old Vic je divadlo nachádzajúce sa v Londýne, južne od stanice Waterloo, na rohu ulíc The Cut a Waterloo Road. To isté meno niesol aj herecký súbor, z ktorého neskôr v roku 1963 vznikol Súbor Národného divadla. 
História divadla.
Divadlo bolo založené v roku 1818 hercom Williamom Barrymoreom pod názvom Royal Coburg Theatre. V roku 1833 bolo divadlo premenované na počesť dedičky trónu, princezne Viktórii a nieslo názov Royal Victorian Theatre. 
V roku 1880 divadlo premenovala jeho vlastníčka Emma Consová na Royal Victoria Hall And Coffee Tavern. Už v tejto dobe sa divadlu v hovorovej reči hovorilo Old Vic.
Po Consovej smrti v roku 1912 dostala divadlo do rúk jej neteri Lilian Baylisovej, ktorá sa zamerala na repertoár pozostávajúci zo Shakespearových hier. V roku 1929 bol založený herecký súbor Old Vic Company, ktorý viedol divadelný a filmový režisér John Gielgud. Baylisová taktiež dala zrekonštruovať budovu divadla Sadler's Wells a založila v nej baletnú spoločnosť. Činohra a balet sa potom striedali v oboch budovách až do roku 1935, keď sa Sadler's Wells stala definitívnym domovom baletného súboru.
Počas druhej svetovej vojny bola budova divadla poškodená nemeckým bombardovaním Londýna. Súbor počas rokov 1940–1943 pohostinsky hral po celej krajne. V roku 1944 bol súbor obnovený, a Laurence Olivier a Ralph Richardson sa stali jeho hlavnými hviezdami. Do svojej pôvodnej budovy sa herci presťahovali až v roku 1950 po dokončení rekonštrukčných prác.
V roku 1963 bol súbor rozpustený, pričom vznikol Súbor Národného divadla, ktorý naďalej hral v divadle Old Vic až do roku 1976, keď bol dokončený komplex Kráľovského národného divadla na brehu Temže. Súboor Národného divadla viedol Laurence Olivier až do roku 1974. Počas 80. rokov bolo divadlo výrazne zrekonštruované vďaka kanadskému podnikateľovi a filantropovi Edovi Mirvishovi.
V súčasnosti je divadlo vo vlastníctve The Old Vic Theatre Trust 2000 a zameriava sa na inscenovanie hier klasických i súčasných. Od roku 2004 je umeleckým riaditeľom divadla americký herec Kevin Spacey. 

</doc>
<doc id="109992" url="https://sk.wikipedia.org/wiki?curid=109992" title="Kamenný potok (prítok Turca)">
Kamenný potok (prítok Turca)

Kamenný potok je potok v dolnom Turci, v severozápadnej časti okresu Martin. Je to ľavostranný prítok Turca, meria 6,1 km a je tokom IV. rádu. 
Prameň.
Pramení v Malej Fatre, v podcelku Lúčanská Fatra, na južnom svahu Úplazu (1 301,0 m n. m.) v nadmorskej výške približne 1 200 m n. m.
Opis toku.
Od prameňa tečie sprvu na juh, sprava priberá krátky prítok spod kóty 1 330,2 m, následne sa esovito stáča, pričom najprva vytvára oblúk ohnutý na juh, potom druhý ohnutý na sever. Zároveň preteká Kamennou dolinou, v strednej časti východným, v dolnej časti potom juhovýchodným smerom. Na dolnom toku vteká do Turčianskej kotliny, preteká rekreačnou oblasťou Piatrová a znovu sa stáča východným smerom. Napokon preteká severnou časťou intravilánu mesta Vrútky, podteká štátnu cestu číslo 18 a severne od centra mesta ústi v nadmorskej výške cca 375 m n. m. do Turca.

</doc>
<doc id="109994" url="https://sk.wikipedia.org/wiki?curid=109994" title="Biely potok (prítok Váhu, Krpeľany)">
Biely potok (prítok Váhu, Krpeľany)

Biely potok je potok v Turci, v severovýchodnej časti okresu Martin. Je to krátky ľavostranný prítok Váhu, má dĺžku 2,4 km a je tokom III. rádu. 
Pramení vo Veľkej Fatre, v podcelku Lysec, na severnom svahu Magury (1 059,3 m n. m.) v nadmorskej výške približne 700 m n. m. Tečie juhozápadným smerom, sprava priberá prítok (485,7 m n. m.) spod Ľubochnianskeho sedla a vteká do Turčianskej kotliny, do podcelku Sklabinské podhorie. Juhovýchodne od obce Krpeľany ústi v nadmorskej výške približne 407 m n. m. do Váhu.

</doc>
<doc id="109995" url="https://sk.wikipedia.org/wiki?curid=109995" title="Selenec (prítok Gaderského potoka)">
Selenec (prítok Gaderského potoka)

Selenec je potok v dolnom Turci, v juhovýchodnej časti okresu Martin. Je to ľavostranný prítok Gaderského potoka, má dĺžku 8 km a je tokom VI. rádu. Preteká územím Národného parku Veľká Fatra.
Prameň.
Tečie vo Veľkej Fatre, pramení v podcelku Bralná Fatra na severozápadnom svahu Smrekova (1 441,1 m n. m.) v nadmorskej výške približne 1 140 m n. m. 
Opis toku.
Najprv tečie severoseverozápadným smerom dolinou Padva, ktorá je súčasťou NPR Padva s ochranou pralesovitých lesných spoločenstiev borín, tisa červeného a kosodreviny a sprava priberá potok Padva (0,4 km). Potok na tomto úseku prekonáva skalné stupne niekoľkými kaskádami a vodopádmi. Potom sa stáča na severovýchod, pokračuje dolinou Selenec. V hornej časti doliny sprava priberá prítok zo Skalnej doliny zvaný Skalná, zľava Mráznicu a opäť sprava prítok prameniaci severozápadne od kóty 1 089,0 m. Ďalej pokračuje na krátkom úseku smerom na sever, sprava priberá Hlbokú (0,8 km), ďalej pokračuje severoseverozápadným smerom, sprava priberá Vlkanovú (0,7 km), zľava Tmavú (0,6 km) a Hubnú (1 km) a preteká dolnou časťou doliny Vlkanová s tiesňavovitým rázom a výrazne bralnatým charakterom, početnými skalnými útvarmi a Jeleňou jaskyňou na pravom brehu. Napokon sa v ústí Dedošovej doliny vlieva v nadmorskej výške cca 633 m n. m. do Gaderského potoka.

</doc>
<doc id="109996" url="https://sk.wikipedia.org/wiki?curid=109996" title="Rybník (prítok Mošovského potoka)">
Rybník (prítok Mošovského potoka)

Rybník je potok v hornom Turci, v severovýchodnej časti okresu Turčianske Teplice. Je to pravostranný prítok Mošovského potoka, meria 2,5 km a je tokom VII. rádu.
Pramení na podhorí Veľkej Fatry, v Mošovskej pahorkatine a preteká Turčianskou kotlinou. Svoj tok začína na severozápadnom úpätí vrchu Malinie (825,8 m n. m.), pri osade Rybník a iba niekoľko metrov od miestneho salaša, v nadmorskej výške cca 560 m n. m. Od prameňa tečie najprv na západ, vytvára výrazný oblúk ohnutý na sever a pokračuje severozápadným smerom. Napokon sa prudko stáča na juhojuhozápad a na okraji rekreačného areálu Drienok, juhovýchodne od obce Mošovce, ústi v nadmorskej výške približne 490 m n. m. do Mošovského potoka.

</doc>
<doc id="109997" url="https://sk.wikipedia.org/wiki?curid=109997" title="Rakša">
Rakša

Rakša môže byť:

</doc>
<doc id="109998" url="https://sk.wikipedia.org/wiki?curid=109998" title="Rakša (potok)">
Rakša (potok)

Rakša je potok v hornom Turci, preteká východnou časťou okresu Turčianske Teplice. Je to pravostranný prítok Dolinky, má dĺžku 6,1 km a je tokom V. rádu. 
Prameň.
Pramení vo Veľkej Fatre, v podcelku Bralná Fatra, na severoseverozápadnom svahu Hlbokej (1 010,2 m n. m.) v nadmorskej výške približne 735 m n. m. 
Opis toku.
Na hornom toku tečie severoseverozápadným smerom dolinou Hore vodou, po vyústení doliny Do Lúčok sa stáča západným smerom a pokračuje dolinou Mača. Na strednom toku vteká do Turčianskej kotliny, do podcelku Mošovská pahorkatina, zároveň opúšťa územie Národného parku Veľká Fatra, prechodne tečie juhozápadným smerom a zľava priberá potok Hrádky. Ďalej tečie v blízkosti Rakšianskeho rašeliniska na ľavom brehu, stáča sa západoseverozápadným smerom a preteká intravilánom obce Rakša, pričom až k ústiu tečie súbežne s Dolinkou na ľavom brehu. Napokon sa oblúkom stáča k ústiu na juhozápad a na východnom okraji intravilánu Turčianskeho Michala, na území mesta Turčianske Teplice, sa v nadmorskej výške cca 492 m n. m. vlieva do Dolinky.

</doc>
<doc id="109999" url="https://sk.wikipedia.org/wiki?curid=109999" title="Tužina">
Tužina

Tužina môže byť:

</doc>
<doc id="110000" url="https://sk.wikipedia.org/wiki?curid=110000" title="Tužina (potok)">
Tužina (potok)

Tužina (miestne nazývaná aj "Tužinka") je potok na Hornej Nitre, v severnej časti okresu Prievidza. Je to pravostranný prítok Nitry, meria 15 km a je tokom IV. rádu. Na dolnom toku sa rozvetvuje na dve ramená.
"Prameň:" v Strážovských vrchoch na južnom svahu Čela (1 016,0 m n. m.) v nadmorskej výške okolo 850 m n. m.
"Smer toku:" na hornom toku severojužný, potom od sútoku s prítokom z Gápelskej doliny pokračuje na juhovýchod, na dolnom toku tečie opäť na juh, súbežne s korytom Nitry
"Geomorfologické celky:" 1.Strážovské vrchy, podcelok Malá Magura, 2.Hornonitrianska kotlina, podcelok Prievidzská kotlina
"Prítoky:" sprava spod Priečnej (909,9 m n. m.), z Gápelskej doliny, z Uhoľnej doliny, zo severného svahu Zadného diela (879,6 m n. m.), zľava z oblasti Salašníka, z Lúčnej doliny, zo severozápadného svahu Dlhej lúky (979,5 m n. m.), zo severného svahu Hvizdáka (704,9 m n. m.) a dva prítoky z východných svahov Hvizdáka
"Ústie:" vedľajšie koryto (oddeľuje sa zľava) do Nitry na okraji obce Nitrianske Pravno v nadmorskej výške okolo 347 m n. m., hlavné koryto do Nitry pri obci Pravenec v nadmorskej výške cca 317 m n. m.
"Obce:" Tužina a Nitrianske Pravno

</doc>
<doc id="110001" url="https://sk.wikipedia.org/wiki?curid=110001" title="Čierňanka (prítok Rajčanky)">
Čierňanka (prítok Rajčanky)

Čierňanka je potok v juhozápadnej časti okresu Žilina. Je to ľavostranný prítok Rajčanky, meria 9,5 km a je tokom IV. rádu.
"Prameň:" v Súľovských vrchoch na severovýchodnom svahu Tisovej (732,5 m n. m.), v lokalite Nad Vrchovinami, v nadmorskej výške okolo 570 m n. m.
"Smer toku:" po obec Veľká Čierna na východ, odtiaľ k mostu na ceste II/517 na juh, potom sa stáča na juhovýchod a od sútoku s prítokom z doliny Široká pokračuje na severovýchod
"Geomorfologické celky:" 1.Súľovské vrchy, podcelok Súľovské skaly, 2.Žilinská kotlina, podcelky Domanižská kotlina a Rajecká kotlina
"Prítoky:" sprava z oblasti Nad Vrchovinami, z doliny Široká (463,5 m n. m.), zľava spod Vysokého vrchu (766,0 m n. m.), spod Hôrky (549,7 m n. m.) a potok Hvojtová
"Ústie:" do Rajčanky v obci Jasenové v nadmorskej výške okolo 433 m n. m.
"Obce:" Veľká Čierna, okrajom mesta Rajec a okrajom obce Jasenové

</doc>
<doc id="110002" url="https://sk.wikipedia.org/wiki?curid=110002" title="Leicester Square">
Leicester Square

 
Leicester Square je námestie v západnom Londýne. Nachádza sa západne od Charing Cross Road, na východ od Piccadilly Circus a necelého pol kilometra od Charing Cross, v obvode Westminster.
Námestie je pomenované podľa Leicester Fields, čo boli pozemky v priečelí panstva grófa z Leicesteru. Pôvodne to bola módna štvrť a Leicester House bol v istom období sídlom Frederika, princa z Walesu. Avšak v druhej polovici 18. storočia táto oblasť upadala. 
Ďalší rozvoj nastal až v 19. storočí, keď sa Leicester Square stalo centrom zábavy a stálo tu niekoľko hotelov. Populárne bolo najmä medzi zámorskými obyvateľmi a návštevníkmi Londýna. V súčasnosti je Leicester Square jedno z najrušnejších námestí Londýna a centrom filmovej zábavy Veľkej Británie. 
Opis námestia.
V strede námestia sa nachádza malý park, uprostred ktorého stojí socha Williama Shakespeara, obklopeného deflínmi. V každom zo štyroch rohov parku je brána, pri ktorej stojí socha niektorej zo známych osobností britských dejín: Sir Isaac Newton (vedec); Sir Joshua Reynolds (prvý prezident Kráľovskej akadémie umení); John Hunter (lekár a priekopník chirurgie) a William Hogarth (maliar). Posledným prírastkom v parku je socha filmového herca a komika Charlieho Chaplina.
Na zemi sú vyznačené vzdialenosti z Londýna do krajín, ktoré kedysi tvorili Britské impérium. 
Na námestí sa nachádza množstvo kín, čo z neho robí jedno z najväčších centier zábavy v Londýne. Takmer všetky britské filmové premiéry sa odohrávajú v jednom zo štyroch hlavných kín na Leicester Square. Medzi najznámejšie kiná na námestí patria:
Okrem iného sa na námestí nachádzajú rôzne búdky, ktoré predávajú v deň predstavenia lístky na muzikálové produkcie vo West Ende za polovičnú cenu. Taktiež sa tu nachádzajú kluby, hotely a rôzne módne reštaurácie. Leicester Square je aj sídlom mnohých rozhlasových staníc, ktoré vysielajú z budovy GCap Media.
Dopravné spojenie.
Najbližšie stanice London Underground:

</doc>
<doc id="110004" url="https://sk.wikipedia.org/wiki?curid=110004" title="Vyvreté horniny">
Vyvreté horniny



</doc>
<doc id="110006" url="https://sk.wikipedia.org/wiki?curid=110006" title="Premenené horniny">
Premenené horniny



</doc>
<doc id="110007" url="https://sk.wikipedia.org/wiki?curid=110007" title="Lednický potok">
Lednický potok

Lednický potok je potok na Hornom Považí, vo východnej časti okresu Považská Bystrica. Je to pravostranný prítok Domanižanky, má dĺžku 8 km a je tokom IV. rádu.
Prameň.
Potok pramení v Súľovských vrchoch na severovýchodnom svahu Tisovej (), v lokalite Nad Vrchovinami, v nadmorskej výške približne 
Smer toku.
Od prameňa tečie najprv na východojuhovýchod, pričom sa výrazne vlní, postupne sa stáča severojužným smerom, pričom koryto sa neustále vlní. Obcou Malé Lednice preteká juhozápadným smerom, potom pokračuje ku Kardošovej Vieske opäť južným smerom. Za ňou sa výrazným oblúkom smerujúcim na juh k obci Domaniža stáča k ústiu na severozápad. Na dolnom toku tečie súbežne s Domanižankou, tok má tvar široko roztvoreného písmena „U“.
Ústie.
Do Domanižanky sa vlieva severoseverozápadne od obce Domaniža, pri osade Rybníky, v nadmorskej výške 

</doc>
<doc id="110008" url="https://sk.wikipedia.org/wiki?curid=110008" title="Chinatown (Londýn)">
Chinatown (Londýn)

Londýnska čínska štvrť (alebo anglicky Chinatown) je oblasť nachádzajúca sa v Soho v obvode Westminster v okolí Gerrard Street. Nachádza sa tu obrovské množstvo čínskych reštaurácií, obchodov s potravinami a suvenírmi. 
História.
Prvou oblasťou, ktorá bola označovaná ako čínska štvrť, bolo územie v okolí Limehouse. Na začiatku 20. storočia tu bola sústredená čínska komunita, ktorá zásobovala námorníkov žijúcich v Docklands. Táto oblasť sa neskôr stala známou vďaka legendárnym ópiovým brlohom, slumom a nie vďaka čínskemu jedlu. Oblasť prešla v roku 1934 výraznou rekonštrukciou - staré domy boli zbúrané a postavené nové. Napriek tomu tu, ale väčšina pôvodným Číňanov stále býva. 
Po druhej svetovej vojne sa vďaka vzrastajúcej obľube čínskej kuchyne i narastajúcemu počtu imigrantov z Hongkongu rozšírili čínske podniky aj na Gerrard Street. Túto oblasť začali označovať ako Čínsku švrť (Chinatown), aj keď do súčasnosti neexistuje oficiálne vymedzenie tohto územia. 
Spoločnosť Rosewheel v roku 2005 predstavila plán rozvoja východnej časti Čínskej štvrti. Tento zámer však narazil na výrazný odpor pôvodných obyvateľov, ktorý majú obavy zo straty tradičného charakteru, zmeny etnického zloženia a zániku čínskych obchodov. 
Štvrť má predovšetkým komerčný charakter a má iba veľmi malý počet stabilných obyvateľov. Žije tu však množstvo ilegálnych prisťahovalcov, ktorí pracujú v miestnych podnikoch za minimálnu mzdu. 

</doc>
<doc id="110009" url="https://sk.wikipedia.org/wiki?curid=110009" title="Usporiadaná dvojica">
Usporiadaná dvojica

Usporiadaná dvojica je, voľne povedané, matematický objekt obsahujúci dva jednoduchšie objekty a informáciu o tom, ktorý z týchto objektov je prvý, a ktorý je druhý. Usporiadaná dvojica sa často označuje symbolom formula_1 kde formula_2 je prvý objekt usporiadanej dvojice a formula_3 je druhý objekt usporiadanej dvojice.
V matematike má množstvo javov prirodzenú štruktúru usporiadanej dvojice. Tak napríklad, karteziánske súradnice bodu v rovine tvoria usporiadanú dvojicu, prvým objektom je v nej x-ová súradnica a druhým objektom y-ová súradnica bodu. V tomto príklade je dôležité, že dvojica súradníc je usporiadaná - nebyť usporiadanosti nebolo by možné rozoznať, ktorý objekt v dvojici je x-ová a ktorý je y-ová súradnica. Jav usporiadanej dvojice je bežný aj v každodennom živote. Napríklad, informáciu o tom, kto je koho potomkom v množine žijúcich ľudí možno formalizovať pomocou usporiadaných dvojíc. Usporiadanú dvojicu formula_1 potom možno interpretovať ako tvrdenie "človek formula_3 je potomkom človeka formula_2". Aj tu je podstatný fakt, že dvojica je usporiadaná - keby usporiadaná nebola, nebolo by jasné či formula_1 znamená, že formula_2 je potomkom formula_3 alebo, že formula_3 je potomkom formula_2.
Formálna definícia.
V matematike sa pojem usporiadanej dvojice definuje rôzne, v závislosti od toho v akom kontexte sa definícia ďalej používa. 
Pre ktorúkoľvek zvolenú definíciu je podstatné hlavne to, aby platila základná vlastnosť usporiadaných dvojíc
formula_12
ktorá hovorí, že usporiadané dvojice sa zhodujú vtedy, keď sa zhodujú na prvej aj na druhej súradnici. (T.j. usporiadaná dvojica je jednoznačne určená prvým a druhým prvkom.)
Pre svoju jednoduchosť je populárna napríklad Kuratowského definícia, podľa ktorej je usporiadaná dvojica špeciálnou dvojprvkovou množinou:
formula_13
Ak pri tejto definícii máme rovnosť formula_14, tak to znamená, že formula_15. V prípade, že formula_16 máme na ľavej strane rovnosti množinu formula_17 a dostaneme formula_18, z čoho vyplýva, že formula_19. Ak formula_20, tak množina formula_21 obsahuje jednu jednoprvkovú a jednu dvojprvkovú množinu. Pretože formula_22 je rovná niektorému z prvkov tejto množiny a máme tu iba jednu jednoprvkovú množinu, dostávame formula_23 a formula_24. Potom musí platiť aj formula_25, z čoho už vieme odvodiť aj formula_26. Teda pri Kuratowského definícii usporiadané dvojice z rovnosti formula_14 skutočne vyplýva formula_28 a formula_26.

</doc>
<doc id="110010" url="https://sk.wikipedia.org/wiki?curid=110010" title="Neberte nám princeznú">
Neberte nám princeznú

Neberte nám princeznú je slovenský televízny muzikál z roku 1981. Hlavné úlohy v ňom stvárnili Marika Gombitová (Katka) a Miro Žbirka (Katkin priateľ) a Marie Rottrová (Katkina mama). Hudbu k filmu zložil Dežo Ursiny, texty napísal Ján Štrasser, film režíroval Martin Hoffmeister.
Soundtrack.
Soundtrack k filmu nahral v roku 1980 Dežo Ursiny so skupinou Pavla Daněka. Piesne k filmu naspievali Marika Gombitová, Miroslav Žbirka a Marie Rottrová. Soundtrack vyšiel až 20 rokov po uverejnení filmu (a 6 rokov po smrti Deža Ursínyho) v roku 2001 na CD od vydavateľstva BMG.
Divadelná verzia.
V septembri 2006 bola uvedená divadelná verzia muzikálu v réžii Jána Ďurovčíka. V úlohe Katky sa predstavili Lucia Molnárová, Mirka Partlová, Nela Pocisková, Mira hrá Martin Kaprálik, Ján Koleník, Ján Slezák.

</doc>
<doc id="110011" url="https://sk.wikipedia.org/wiki?curid=110011" title="Lietadlová loď">
Lietadlová loď

Lietadlová loď je vojenská loď slúžiaca ako plávajúca základňa pre lietadlá. Umožňuje použitie leteckých síl aj vo veľkej vzdialenosti od materskej krajiny. Lietadlové lode sa po zvýšení významu vojenského letectva počas druhej svetovej vojny stali hlavnou výzbrojou námorných síl, keď z tohto postu vytlačili bojové lode.
Pre limitovanú veľkosť vzletovej plochy lietadlám pri štarte pomáha katapult, niekedy v kombinácii s pomocnými štartovacími raketami alebo protivetrom. Na najnovších lietadlových lodiach sa hlavne mimo USA kvôli ušetreniu hmotnosti používa tzv. "skokanský mostík". Pre skrátenie dĺžky pristátia sú lietadlá vybavené pristávacím hákom. Ten sa pri pristávaní zachytí o laná natiahnuté naprieč pristávacou dráhou a zastaví pristávajúce lietadlo.

</doc>
<doc id="110013" url="https://sk.wikipedia.org/wiki?curid=110013" title="Mošteník">
Mošteník

Mošteník je potok na Hornom Považí, na území okresu Považská Bystrica. Je to ľavostranný prítok Váhu, má dĺžku 8,5 km a je tokom III. rádu.
Prameň.
Pramení na rozhraní Súľovských vrchov a Podmanínskej vrchoviny na západnom svahu Úvozu (688,2 m n. m.) v nadmorskej výške približne 490 m n. m.
Smer toku.
Na hornom toku tečie prevažne severozápadným smerom, nad Dolným Moštencom sa stáča a pokračuje na sever. Približne od sútoku s prítokom z oblasti Cingelovho Lazu tečie severoseverovýchodným smerom až k sútoku s Galanovcom, odtiaľ najprv severovýchodným, v blízkosti centra mesta Považská Bystrica sa stáča a pokračuje k ústiu severným smerom.
Ústie.
Mošteník sa vlieva do Váhu na území mesta Považská Bystrica, severne od centra mesta v nadmorskej výške cca 280,5 m n. m.

</doc>
<doc id="110014" url="https://sk.wikipedia.org/wiki?curid=110014" title="Závadský potok">
Závadský potok

Závadský potok môže byť:

</doc>
<doc id="110017" url="https://sk.wikipedia.org/wiki?curid=110017" title="Svetová sféra">
Svetová sféra



</doc>
<doc id="110019" url="https://sk.wikipedia.org/wiki?curid=110019" title="Závadský potok (prítok Váhu)">
Závadský potok (prítok Váhu)

Závadský potok je potok na Hornom Považí, v západnej časti okresu Žilina. Je to ľavostranný prítok Váhu, meria 7,8 km a je tokom III. rádu. Medzi obcami Paština Závada a Hričovské Podhradie sa prerezáva severovýchodným výbežkom Súľovských vrchov a tiesňavou oddeľuje masív Veľkej skaly (529,6 m n. m.) na pravom brehu od masívu na opačnom brehu, na ktorom stojí Hričovský hrad (564,0 m n. m.).
"Prameň:" v Žilinskej pahorkatine pod kótou 530,3 m, západne od obce Brezany v nadmorskej výške okolo 490 m n. m.
"Smer toku:" k Pekline na sever, odtiaľ na severozápad, pri letisku Žilina-Hričov sa potom stáča k ústiu na juhozápad
"Geomorfologické celky:" 1.Žilinská kotlina, podcelok Žilinská pahorkatina, 2.Súľovské vrchy, podcelok Súľovské skaly, 3.Považské podolie, podcelok Bytčianska kotlina
"Prítoky:" sprava zo severozápadného svahu Bodova (505,5 m n. m.), prítok z obce Dolný Hričov, zľava spod Brezovej hory (679,9 m n. m.), zo severného svahu Roháča (802,7 m n. m.), spod Hričovského hradu, z oblasti Saksovej a zo severného svahu Ostrého vrchu (548,5 m n. m.)
"Ústie:" do jazera na ľavej nive Váhu južne od obce Kotešová v nadmorskej výške okolo 307 m n. m.
"Obce:" Peklina, Paština Závada a Hričovské Podhradie

</doc>
<doc id="110023" url="https://sk.wikipedia.org/wiki?curid=110023" title="Stratum">
Stratum



</doc>
<doc id="110024" url="https://sk.wikipedia.org/wiki?curid=110024" title="Vrstva (geológia)">
Vrstva (geológia)

Vrstva alebo stratum je geologický termín, označujúci vodorovne (alebo pod určitým uhlom) uložené doskovité telesá sedimentov, alebo vulkanitov, ktorých vznik podmienil určitý proces, majú približne rovnaké vlastnosti a zloženie v celom svojom objeme a odlišujú sa od iných vrstiev (uložených nad, alebo pod nimi). Veda zaoberajúca sa vrstvami a zvrstvením sa nazýva stratigrafia.
Vrstvy hornín predstavujú geologické záznamy o podmienkach na Zemi, ktoré panovali v dobe ich vzniku. Súbor vrstiev sa nazýva súvrstvie. Vrstvy bývajú pomenované podľa geografických objektov (mesto, región, pohorie, napr. lunzské vrstvy), kde sú prvýkrát opísané, alebo podľa charakteristickej litológie - hornín, ktoré ich tvoria (napr. menilitové vrstvy).
Vrstvy sú základné stavebné jednotky v stratigrafii a sú používané aj v archeológii.
Hrúbka je kolmá vzdialenosť medzi spodnou a vrchnou časťou vrstvy. Pre rôzne hrubé vrstvy sa používajú osobité názvy:

</doc>
<doc id="110025" url="https://sk.wikipedia.org/wiki?curid=110025" title="Súvrstvie">
Súvrstvie

Súvrstvie (angl. "formation") je základná litostratigrafická jednotka. Je to súbor vrstiev hornín vzniknutých v rovnakých podmienkach. Horniny súvrstvia majú porovnateľnú litológiu, spadajú k rovnakým fáciám alebo majú podobné vlastnosti. Súvrstvia sa nevyčleňujú na základe svojej hrúbky, takže celková hrúbka dvoch rôznych súvrství môže byť výrazne odlišná. Súvrstvie je základnou jednotkou litostratigrafie. Nižšou jednotkou je člen, vyššou je skupina.
S slovenskej a českej terminológii sa prekladá angl. termín "formation" v tomto kontexte ako súvrstvie. Označenie formácia (napr. jastrabská formácia) je z litostratigrafického hľadiska vyhradené pre pomenovanie nezvrstvených (t.j. vulkanogénnych a čisto magmatogénnych) hornín.
Definovanie súvrství uľahčuje geológom porovnávanie vrstiev na väčšie vzdialenosti, medzi odkryvmi. Súvrstvia pôvodne predstavovali horniny určitých geologických období, ktorých relatívny vek bol určený pomocou skamenelín a pravidla superpozície. V dnešnom ponímaní nie sú súvrstvia (v ponímaní oficiálnych litostratigrafických jednotiek) definované ako horniny určitého časového obdobia, ale ako horniny s charakteristickou litológiou, ktorú určovalo sedimentačné prostredie. V niektorých prípadoch mohlo totiž rovnaké prostredie zotrvať na určitom mieste i stovky miliónov rokov, čo ďaleko presahuje možnosti biostratigrafie, ktorá používa na určovanie veku skameneliny. Príkladom môže byť Hammersley Basin v Austrálii, kde sa nachádza sled proterozoických hornín, ktoré sa usadzovali 1200 miliónov rokov, pričom 300 miliónov rokov trvalo usadzovanie iba jednej geologickej jednotky - páskovaných železných rúd a bridlíc. 
Súvrstvie, ktorého hrúbka alebo plošný výskyt na povrchu nemožno vyjadriť v mierke geologickej mapy danej oblasti, nemožno považovať za oprávnene definované a prakticky využiteľné. Hrúbka súvrstvia sa môže meniť v rozsahu od 1 m do niekoľkých 1000 m.

</doc>
<doc id="110027" url="https://sk.wikipedia.org/wiki?curid=110027" title="Bitarovský potok">
Bitarovský potok

Bitarovský potok je potok na území okresu Žilina. Je to ľavostranný prítok Rajčanky, meria 7,9 km a je tokom IV. rádu.
Prameň.
Pramení v Žilinskej pahorkatine na juhovýchodnom úpätí vrchu Snoh (641,3 m n. m.) v nadmorskej výške približne 510 m n. m.
Smer toku.
Od prameňa tečie k obci Ovčiarsko západným smerom, potom sa stáča na juhojuhovýchod až juhovýchod. Na dolnom toku sa oblúkom stáča k ústiu na severovýchod.
Ústie.
Do Rajčanky sa vlieva na území mesta Žilina (v mestskej časti Bánová) v nadmorskej výške cca 346 m n. m.

</doc>
<doc id="110029" url="https://sk.wikipedia.org/wiki?curid=110029" title="Lietavka">
Lietavka

Lietavka alebo Lietavský potok je potok na území okresu Žilina. Je to ľavostranný prítok Rajčanky, má dĺžku 8,5 km a je tokom IV. rádu. Na dolnom toku, medzi obcou Lietava a ústím preteká hlboko vrezaným údolím s vystupujúcimi masívmi Cibuľníka (, na ňom stojí Lietavský hrad) a Drieňovice () na pravom brehu, kým v masíve na ľavom brehu sú rozsiahle vápencové lomy. 
"Prameň:" na okraji Súľovských vrchov na juhovýchodnom svahu Roháča () v nadmorskej výške okolo 
"Smer toku:" najprv na východ, na krátkom úseku pokračuje na juhojuhovýchod, na dolnom toku opäť na východ
"Geomorfologické celky:" 1.Súľovské vrchy, podcelok Súľovské skaly, 2.Žilinská kotlina, podcelok Žilinská pahorkatina
"Prítoky:" sprava spod kóty 545,8 m, potok z obce Podhorie, spod Strážnej (), zľava spod Vrchu () a spod kóty 478,4 m
"Ústie:" do Rajčanky na južnom okraji intravilánu obce Lietavská Lúčka v nadmorskej výške okolo 
"Obce:" Lietavská Závadka, Lietava o osada Majer

</doc>
<doc id="110030" url="https://sk.wikipedia.org/wiki?curid=110030" title="Apple Newton">
Apple Newton

Apple Newton, alebo jednoducho Newton bol jeden z prvých digitálnych osobných asistentov (PDA) vyrábaný spoločnosťou Apple Computer v rokoch 1993-1998. Pôvodné Newtony boli založené na RISC-ovom procesore ARM 610 a ich súčasťou bolo rozpoznávanie písaného vstupu na displeji. Apple oficiálne nazvala svoj vreckový počítač "MessagePad" a "Newton" bol len názov jeho operačného systému, no názov "Newton" sa ujal i pre samotné zariadenie.
Newton bol pôvodne vytváraný ako miniatúrny osobný počítač a počas väčšej časti jeho vývoja žiadne PDA ešte neexistovali. Pôvodne mal mať väčší displej, viac pamäte a silnejšie objektovo-orientované jadro. Projekt sa však oneskoroval, aj kvôli obavám, že poškodí predaj počítačov Apple Macintosh. Nakoniec bol na trh uvedený ako príslušenstvo k Macintoshu.
Newton používal na pripojenie k počítaču sériový port počítačov Macintosh. Všetky modely boli vybavené infračerveným rozhraním a rozširujúcim slotom pre PCMCIA kartu. To umožnilo používateľom Newtonov vytvoriť ovládače na mnohé ďalšie zariadenia využívajúce PCMCIA - ethernetovú sieťovú kartu, modem, WiFi, Bluetooth a flash karty ako je napr. Compact Flash.
Newtony používali mikroceruzkové AAA a neskôr ceruzkové AA batérie a mali pamäť typu flash, takže aj v prípade vybití batérií uchovávali dáta.
Newtony sa vyrábali šesť rokov, ale nikdy nedosiahli úspech, ktorý od nich Apple očakávalo. Príčinami boli pravdepodobne vysoká cena (predávali sa až do tisíc dolárov) a nadmerná veľkosť (nevošli sa do vrecka nohavíc, košele, ani saka).

</doc>
<doc id="110033" url="https://sk.wikipedia.org/wiki?curid=110033" title="Covent Garden">
Covent Garden

Covent Garden je okrsok v centrálnom Londýne vo východnej časti City of Westminster. Covent Garden je známa ako obchodné a zábavne centrum. Nachádza sa tu obrovská krytá tržnica a vstup do Kráľovskej opery.
Oblasť ohraničujú ulice High Holborn, Kingsway, Strand a Charing Cross Road. V strede oblasti sa nachádza Covent Garden Piazza, miesto na ktorom sa od 15. storočia až do roku 1974 konali kvetinové a zeleninové trhy. Potom sa trhy presťahovali na New Covent Garden Market v časti Nine Elms, Battersea.
História.
Od rímskych čias do 16. storočia.
Toto územie Londýna bolo obývané už za vlády Rimanov. Meno Convent Garden (pôvodný názov, neskôr upravený na dnešné Covent Garden) bolo prvýkrát použité pre túto oblasť za vlády Jána Bezzemka. Išlo o územie o rozlohe 160 000 m² v grófstve Middlesex, ohraničené na západe a východe St. Martin's Lane a Drury Lane a na severe Floral Street a na juhu líniu tborili Maiden Lane a Exeter Street.
Opátstvo sv. Petra z Westminsteru počas stredoveku v tejto oblasti obhospodarovalo záhrady, ktoré zásobovali mníchov zeleninou pre každodennú potrebu. Počas ďalších troch storočí sa kláštorné záhrady (angl.: "convent gardens"), ktoré mnísi prenajali záujemcom, stali hlavným dodávateľom ovocia a zeleniny pre Londýn. Tento typ obchodovania viedol k sporom v kráľovstve, ktoré v roku 1540 vyriešil Henrich VIII. Ten dál kláštory zrušiť a zabavil ich pôdu aj ostatný majetok.
Kráľ Henrich VIII. daroval časť pôdy Johnovi Russellovi, neskôr grófovi z Bedfordu. Kráľ Edard VI., aby naplnil vôľu svojho otca, posyktol v roku 1547 zvyšok záhrad Edouardovi Seymourovi, vojvodovi zo Somersetu, ktorý začal nasledujúci rok stavať na južnej strane ulice Strand Somerset House. V roku 1552 popravili Seymoura za vlastizradu a pozemky opäť pripadli kráľovi. Kráľovským patentom sa tieto územia stali majetkom grófa z Bedfordu.
17. storočie – 19. storočie.
Základy súčasnej podoby Covent Garden boli položené na počiatku 17. storočia, keď túto oblasť nechal zreštaurovať Francis Russell, štvrtý gróf z Bedfordu. Vypracovaním návrhu bol poverený Inigo Jones, prvý a najväčší anglický renesančný architekt. Ten sa nechal inšpirovať veľkými rímskymi piazzami a vytvoril veľký otvorený priestor v centre Covent Garden.
Oblasť sa stala strediskom trhovníkov a po Veľkom požiari Londýna v roku 1666, ktorý zničil konkurenčné trhy na východe mesta sa Covent Garden stala najvýznamnejším trhoviskom v krajine. Predávali sa tu i exotické plody, ktoré boli do mesta dovážané po Temži. Covent Garden je taktiež jedinou oblasťou Londýna, kde sú povolené pouličné predstavenia. V roku 1830 tu postavili kúpele v štýle rímskych kúpeľov, podobných tým v Bathe.
Od 20. storočia po súčasnosť.
Na konci 60. rokov 20. storočia dosiahla premávka nákladných áut zásobujúcich trhovisko takej úrovne, že ďalšie využite tohto územia pre trhy bolo neúnosné. V roku 1973 sa trhovisko presťahovalo na juhozápad do Battersea, do časti nazývanej Nine Elms a otvorilo svoje brány pod novým názvom New Covent Garden Market.
Pôvodné trhovisko upadlo do tej doby, než bola jeho hlavná budova v roku 1980 opäť otvorená ako nákupné centrum a turistická atrakcia zároveň. V oblasti Long Acre sú v súčasnosti sústredené obchody s oblečením a butiky a pozdĺž Neal Street obchody s obuvou. Na Piazza sa nachádza Londýnske dopravné múzeum a vstup do Kráľovskej opery.
Dopravné spojenie.
Najbližšie stanice London Underground:

</doc>
<doc id="110035" url="https://sk.wikipedia.org/wiki?curid=110035" title="Cupertino">
Cupertino

Cupertino je mesto v prímestskej oblasti Santa Clara v tzv. Silicon Valley v Kalifornii. Časť mesta zasahuje do pohoria Santa Cruz. Pri sčítaní obyvateľstva v roku 2000 tu žilo 50 546 obyvateľov.
Cupertino vzniklo v 19. storočí ako malá vidiecka osada.
Dnes v meste sídlia významné spoločnosti z oblasti informačných technológií ako Apple , Borland a Symantec. Svoje kancelárie tu majú i Hewlett-Packard, IBM a Sun Microsystems. Celkove v meste sídli vyše 60 technologických firiem, no v meste prakticky neexistuje priemysel. Sídli tu len manažment a prípadne dizajnérske kancelárie spoločností. Cupertino je pre vysokú koncentráciu IT-spoločností niekedy nazývané aj srdcom Silicon Valley.

</doc>
<doc id="110037" url="https://sk.wikipedia.org/wiki?curid=110037" title="Georgij Davidovič Gurvič">
Georgij Davidovič Gurvič



</doc>
<doc id="110038" url="https://sk.wikipedia.org/wiki?curid=110038" title="Jorge Gurvitch">
Jorge Gurvitch



</doc>
<doc id="110045" url="https://sk.wikipedia.org/wiki?curid=110045" title="Apple Lisa">
Apple Lisa

Apple Lisa bol revolučný osobný počítač vytvorený spoločnosťou Apple Computer začiatkom 80. rokov 20. storočia. Projekt Lisa sa v Apple začal v roku 1978 a postupne prerástol do tvorby výkonného osobného počítača s grafickým užívateľským rozhraním (GUI) pre komerčných zákazníkov. Okolo roku 1982 bol Steve Jobs odvolaný z projektu Lisa a pripojil sa k projektu Macintosh. Hoci Macintosh nie je priamym potomkom Lisy, spája ich niekoľko spoločných vlastností.
Názov.
V dokumentácii k pôvodnému počítaču je tento nazývaný iba "The Lisa" no oficiálne sa Apple vyjadrilo, že ide o akronym - Local Integrated Software Architecture - v preklade lokálna integrovaná softvérová architektúra. Zamestnanci Applu ho však volali Lisa: Invented Stupid Acronym, čiže Lisa: hlúpa vymyslená skratka. S najväčšou pravdepodobnosťou je však počítač pomenovaný po Lise Jobs, prvej dcére Steva Jobsa, ktorá sa narodila práve v roku 1978.
Hardvér.
Lisa bola uvedená na trh 19. januára 1983 za cenu 9 995 dolárov. Bol to prvý komerčný osobný počítač s GUI a myšou. Využíval procesor Motorola 68000 taktovaný na 5 MHz a mal neuveriteľných 1 MB RAM. Lisa mala dve 5¼-palcové disketové mechaniky a voliteľne i 5-megabajtový pevný disk (pôvodne určený pre počítač Apple III). Neskorší model Lisa 2 mal jedinú 3½-palcovú disketovú mechaniku a voliteľne 5 alebo 10 MB pevný disk. V roku 1984, v čase uvedenia Macintosha Apple rozhodlo zdarma poskytlo majiteľom pôvodnej Lisy upgrade - spoločnosť zdarma poskytla 5 MB pevné disky.
Softvér.
Operačný systém Lisy umožňoval kooperatívny (nie preemptívny) multitasking a pracoval s virtuálnou pamäťou, čo boli na tú dobu neuveriteľne pokročilé funkcie. Využívanie virtuálnej pamäte spolu s pomalým pevným diskom však niekedy viedlo k výraznému poklesu výkonu počítača.
Lisa mala dva používateľské módy: "Office System" a "Workshop". Prvý bol grafickým rozhraním pre koncových užívateľov s textovým procesorom, tabuľkovým kalkulátorom a ďalšími kancelárskymi aplikáciami, druhý bol pre vývojárov, prakticky celý v textovom režime (okrem textového editora).
Obchodné fiasko.
Lisa bola pre Apple komerčným fiaskom. Potenciálni zákazníci z obchodných kruhov dávali prednosť výrazne lacnejšiemu, no i menej schopnému IBM PC. Posledným klincom do rakvy Lisy bolo predstavenie Macintosha v roku 1984, ktorý mal tiež GUI a myš, no štvrtinovú cenu (2495 dolárov). Hoci boli vydané ešte dve verzie Lisy (Lisa 2 a Macintosh XL s čipom Mac-ROM), Lisa sa prestala vyrábať v auguste 1986.
V čase, keď bolo 96 kilobajtov RAM považovaných za extravaganciu, najväčšiu časť ceny Lisy tvorila práve operačná pamäť veľkosti 1 MB. Väčšina osobných počítačov sa začala dodávať s 1 MB RAM až koncom osemdesiatych rokov.
Význam.
Hoci bola Lisa mimoriadne drahá, stredne veľké americké podniky zvyčajne vlastnili aspoň jeden exemplár. Dôvodom bolo, že programové vybavenie počítača dokázalo vytvárať pekné dokumenty, ktoré sa následne dali tlačiť na ihličkovej tlačiarni Apple. Lisu väčšinou v kanceláriách používalo viacero ľudí a tak keď na trh prišiel lacný Macintosh, ľudia už vedeli o výhodách grafického rozhrania.
Lisa bola aj kompletne lokalizovaná do britskej angličtiny, francúzštiny, nemčiny, španielčiny, taliančiny a niekoľkých škandinávskych jazykov.

</doc>
<doc id="110046" url="https://sk.wikipedia.org/wiki?curid=110046" title="30 St Mary Axe">
30 St Mary Axe

30 St Mary Axe je budova nachádzajúca sa v Londýnskom City. Neformálne je tiež známa ako Gherkin () alebo aj tiež Swiss Re Tower alebo Swiss Re Building označenie vzťahujúce sa k vlastníkovi budovy. Dosahuje výšku 180 metrov. Stavba je slávna predovšetkým svojím tvarom, ktorého autormi sú Sir Norman Foster a Ken Shuttleworth.
História.
Budova stojí na mieste pôvodnej Baltickej burzy (Baltic Exchange), sídla vedenia spoločnosti predávajúcej lode a poskytujúcej informácie o lodnej doprave. 10. apríla 1992 vybuchla neďaleko domu bomba, ktorú tu umiestnila IRA. Táto detonácia spôsobila rozsiahle škody na stavbe i na priľahlom okolí.
Spoločnosť na ochranu národných pamiatok English Heritage a Corporation of London trvali na tom, aby rekonštrukcia budovy zachovala pôvodný vzhľad priečelia. Spoločnosť prevádzkujúca Baltickú burzu však nebola schopná financovať takú rozsiahlu rekonštrukciu, a tak pozemok predala v roku 1995 spoločnosti Trafalgar House. English Heritage však časom zistila, že poškodenie budovy je oveľa rozsiahlejšie než sa pôvodne očakávalo a tým pádom netrvala na plnom obnovení stavby. 
V roku 1996 spoločnosť Trafalgar House zverejnila svoj plán na výstavbu 370 metrov vysokej stavby s plochou viac ako 90 000 m² kancelárskych priestorov, vyhliadkovou terasou vo výške 305 metrov. Návrh tvaru budovy bol veľmi neobvyklý a pripomínal tvarom uhorku, z čoho vznikla prezývka „Gherkin“. Napriek tomu, že spoločnosť Trafalgar House od svojich plánov upustila, prezývka budove už zostala. 
23. augusta 2000 bolo vydané povolenie k stavbe omnoho vyššej ako bola pôvodná Baltická burza. Jedným z dôvodov pre toto rozhodnutie bol fakt, že mnohé budovy sa začali sťahovať zo City do Canary Wharf, pretože v City sa začal prejavovať nedostatok rozsiahlych kancelárskych priestorov. 
Vlastníkom tejto budovy je švajčiarska zaisťovacia spoločnosť Swiss Re, ktorá tu má centrálu pre svoje operácie v rámci Veľkej Británie. Meno tejto spoločnosti sa taktiež používa na označenie tejto stavby – „Swiss Re Tower“. 
Charakteristika budovy.
Architektonický návrh Foster and Partners vytvoril štruktúru podobnú tvarom šiške, pre minimalizáciu vzduchovej turbulencie v okolí budovy. Stavba bola dokončená 28. apríla 2004. Návrh získal prestížnu cenu Kráľovskej britskej spoločnosti architektov ako „Najlepšia nová budova roku 2004“ a také „Emporis Skyscraper Award“ za rok 2004 ako najlepší mrakodrap sveta dokončený v tom roku. 
Stavba je navrhovaná ako energeticky úsporná stavba a vyžaduje iba polovicu energie obdobných stavieb. Medzery v každom poschodí vytvárajú šesť šácht, ktoré slúžia ako prirodzený ventilačný systém. Šachty vytvárajú efekt dvojvrstvového skla a vzduchová vrstva izoluje vnútorné priestory. Architekti obmedzujú dvojité zasklievanie pri obytných domoch aby sa vyhli neúčinnému prúdeniu tepla, ale pri tejto stavbe tento efekt dokonale využitý. Šachty odvádzajú počas horúcich dní nadbytok tepla a v zime je vnútro budovy ohrievané pomocou pasívnej solárnej energie. Sklo taktiež umožňuje využiť slnečné svetlo pre osvetlenie kancelárií. 
Na 40. poschodí, najvyššom, sa nachádza bar pre nájomníkov a ich hostí, ktorý umožňuje prekrásny panoramatický výhľad na Londýn. Na 39. poschodí sa nachádza exkluzívna reštaurácia a o poschodie nižšie sa nachádzajú súkromné jedálne. 
Dopravné spojenie.
Najbližšie stanice London Underground:
Najbližšie stanice Docklands Light Railway:

</doc>
<doc id="110048" url="https://sk.wikipedia.org/wiki?curid=110048" title="Tri pútnické sviatky">
Tri pútnické sviatky

Tri pútnické sviatky (hebr. שלוש רגלים - "Šloš regalim") sú tri židovské sviatky, počas ktorých Židia v staroveku putovali do Jeruzalema, kde sa zúčastňovali predpísaných rituálov v Chráme. Sú to:
Po zničení Jeruzalemského chrámu už pre židov púť do Jeruzalema nie je povinná.

</doc>
<doc id="110050" url="https://sk.wikipedia.org/wiki?curid=110050" title="Šavuot">
Šavuot

Šavuot (hebr. שבועות - "Týždne"), výslovnosť v jidiš Šavues, alebo Sviatok týždňov je židovský pútnický sviatok, pripomienka odovzdania Tóry na hore Sinaj. Slávi sa 50 dní po Pesachu, 6. dňa židovského mesiaca sivan (v diaspóre aj 7.) - odtiaľ grécke pomenovanie πεντηκοστή (ἡμέρα) [pentékosté (hémera)], dosl. "päťdesiaty (deň)" - a uzatvára obdobie tzv. počítania omeru.

</doc>
<doc id="110052" url="https://sk.wikipedia.org/wiki?curid=110052" title="Lloyd’s building">
Lloyd’s building

Lloyd's Building je budova a sídlo britskej poisťovacej spoločnosti Lloyd's of London. Budova sa nachádza v londýnskom City na Lime Street.
História.
Budovu navrhol britský architekt Richard Rogers a postavili ju v priebehu rokov 1978 – 1986. Podobne ako Centre Georges Pompidou v Paríži, ktoré navrhol Rogers spoločne s Renzom Pianom aj budova Lloyd's je navrhnutá tak, že všetky obslužné zariadenia ako sú napr. schodiská, výťahy, elektrická kabeláž a vzduchotechnika sú umiestnené na vonkajšej strane budovy. Vďaka tejto koncepcii vznikol vo vnútri voľný, inštaláciami neprepchatý priestor. 
Stavba sa skladá z troch hlavných a z troch obslužných veží, ktoré obklopujú centrálnu obdĺžnikovú budovu. Hlavnou zvláštnosťou budovy je ohromná poisťovacia miestnosť, ktorá sa nachádza na prízemí. V miestnosti sa nachádza známy zvon z lode "Lutine". Poisťovacia miestnosť je obklopená vyhliadkovými balkónmi, ktoré vytvárajú 60 metrov vysoké átrium, do ktorého preniká denné svetlo obrovským presklenným stropom. Balkóny na prvých štyroch podlažiach sú dostupné eskalátormi z vnútra budovy. Balkóny na vyšších poschodiach sú presklenné a sú dostupné výťahmi umiestnenými na vnútornej strane budovy. 
Na 11. poschodí je umiestnená rokovacia miestnosť a jedáleň z 18. storočia, ktorú v roku 1763 navrhol Robert Adam pre grófa z Shelbourne. Táto jedáleň sa pôvodne nachádzala v staršom sídle poisťovne a neskôr bola rozobraná na kusy a presťahovaná do novej budovy. 
Prvé sídlo poisťovne z roku 1928 bolo zbúrané, aby bolo možné postaviť súčasnú budovu. Hlavný vchod na ulici Leadenhall Street 12 bol zachovaný a tvorí disharmonický dodatok k stavbe z roku 1986.
Dopravné spojenie.
Najbližšie stanice London Underground:

</doc>
<doc id="110053" url="https://sk.wikipedia.org/wiki?curid=110053" title="Operácia Antropoid">
Operácia Antropoid



</doc>
<doc id="110054" url="https://sk.wikipedia.org/wiki?curid=110054" title="Paul Celan">
Paul Celan

Paul Celan (* 23. november 1920, Černovice, Rumunsko, dnes Ukrajina – † 20. apríl 1970, Paríž, Francúzsko), vlastným menom Paul Antschel, resp. Ancel, bol jeden z najvýznamnejších nemeckých povojnových lyrických básnikov a najoriginálnejších básnikov 20. storočia. Pôsobil aj ako prekladateľ a spisovateľ. V roku 1960 obdržal najvýznamnejšiu nemeckú literárnu Cenu Georga Büchnera.
Životopis.
Narodil sa v po nemecky hovoriacej židovskej rodine v Bukovine. Navštevoval nemeckú a hebrejskú základnú školu, rumunské a ukrajinské štátne gymnázium. V roku 1938 odišiel študovať medicínu do Tours vo Francúzsku, o rok nato sa však vrátil, aby vo svojom rodnom meste študoval románske jazyky. Štúdium prerušil, keď Černivci v roku 1940 obsadila sovietska armáda. Po obsadení mesta rumunskými a nemeckými vojskami v roku 1941 ho spolu s ostatnými Židmi odsunuli do geta, kde popri upratovaní trosiek písal poéziu a preložil Shakespearove "Sonety". V roku 1942 transportovali jeho rodičov do tábora v Podnestersku, kde Celanov otec zomrel na týfus a matku zastrelili. Až do roku 1944 pracoval Celan na nútených prácach v rozličných táboroch. Po oslobodení pracoval v Bukurešti ako lektor a prekladateľ. V roku 1947 kvôli nástupu komunistického režimu z Rumunska ušiel a cez Viedeň sa prisťahoval do Paríža (1948). V tom istom roku vydal svoju prvú zbierku básní "Piesok z urien".
Ešte vo Viedni Celan nadviazal krátky milostný vzťah s významnou rakúskou spisovateľskou Ingeborg Bachmannovou. Napriek tomu, že ho sa v roku 1950 pokúsili vzťah obnoviť, nedokázali spolu žiť, pretože si, podľa jej vlastných slov, "„z neznámych, démonických dôvodov navzájom odoberali vzduch."" V roku 1951 Celan spoznal grafičku Gisèle Lestrangeovú, s ktorou sa oženil 21. decembra 1952 a ktorá bola neskôr ilustrátorkou jeho zbierok.
V Paríži pôsobil ako prekladateľ a učiteľ na École Normale Supérieure. V roku 1952 vyšla zbierka "Mak a pamäť", ktorá obsahovala slávnu báseň "Fúga smrti" ("Todesfuge") opisujúcu hrôzy koncentračných táborov.
V roku 1960 ho vdova po jeho zosnulom priateľovi Yvanovi Gollovi Claire obvinila z plagiátorstva diel jej manžela. Celan trpel čoraz častejšie psychickými problémami. V roku 1965 svoju manželku napadol nožom a musel byť na pol roka hospitalizovaný na psychiatrickej klinike. Od roku 1967 bývali manželia oddelene. V roku 1970 za doposiaľ nevyjasnených okolností spáchal samovraždu skokom do Seiny. Jeho telo bolo vylovené 1. mája 1970 pri Courbevoie, asi 10 km po prúde rieky.

</doc>
<doc id="110056" url="https://sk.wikipedia.org/wiki?curid=110056" title="Soho (Londýn)">
Soho (Londýn)

 
Soho je londýnska štvrť v obvode City of Westminster. Hranice Soho tvoria na sever Oxford Street, na západe Regent Street, na juhu Shaftesbury Avenue a Piccadilly Circus a na východe Leicester Square a Charing Cross Road. Oblasť na západ od Soho sa nazýva Mayfair.
Dejiny.
V oblasti, ktorá sa teraz nazýva Soho, boli kedysi pastviny. V roku 1536 boli zabavené kráľom Henrichom VIII., ktorý z nich vytvoril park pri paláci Whitehall. Názov Soho sa prvýkrát objavil v 17. storočí. Označovalo pôvodne jeden konkrétny dom, zrejme hostinec, ktorý navštevovali lovci, ktorí usporadúvali v parku poľovačku. Slovo „soho“ bolo používané ako lovecký pozdrav. Iná, rozšírenejšia, verzia hovorí, že názov vznikol zo slov South of Holborn (angl.: "južne od Holborn"), pričom Holborn je štvrť na severovýchod od Soho. 
V priebehu 17. storočia pozemky rýchlo menili svojich vlastníkov. V každom prípade sa však začalo s výstavbou obytných domov. Navzdory dobrým úmyslom bohatých vlastníkov vytvoriť tu atraktívnu oblasť pre majetných podobnú susedným Bloomsbury, Marylebone a Mayfair, sa tu usadzovali skôr chudobní prisťahovali, napr. Hugenoti z Francúzska. Soho sa teda nikdy nestalo atraktívnou štvrťou pre zámožných, namiesto toho sa stávalo zanedbanou, divokou a kozmopolitnou. 
Po roku 1700 sa aristokrati bývajúci na Soho Square a Gerard Street odsťahovali a do ich domov sa začali sťahovať herci a umelci. V polovičke 19. storočia už boli všetky vážené rodiny vysťahované a ich miesto zaujali prostitútky, hudobné kluby a malé divadlá. Na počiatku 20. storočia sa tu objavili lacné jedálne ponúkajúce kuchyne rôznych národností a tak sa Soho stalo obľúbeným miestom stravovania pre intelektuálov, spisovateľov a umelcov. V období 30. až 60. rokov boli krčmy v Soho každý večer plné opitých spisovateľov, básnikov a umelcov, ktorí väčšinou ani nestihli vytriezvieť aby dosiahli nejaký úspech.
John Snow a cholera.
V roku 1854 vypukla v Soho epidémia cholery. Lekár John Snow skúmal výskyt cholery v oblasti a zistil, že príčinou šírenia nákazy je vodná pumpa na Broadwick Street. Snow uzavrel pumpu a zastavil tak ďalšie šírenie ochorenia. Kópia tejto pumpy a pamätná plaketa teraz stoja na mieste pôvodnej pumpy, neďaleko pamätníka Johna Snowa.
Soho dnes.
Bohémské Soho.
Soho, ako malá multikulturálna oblasť, je domovom priemyslu, obchodu, kultúry a zábavy a je domovom chudobných i bohatých. Dlhé storočia vstrebávala vlny imigrantov: v 17. a 18. storočí to boli prisťahovalci z Francúzska a na začiatku 20. storočia to boli zasa Taliani.
Soho sa tak stalo domovom veľkému množstvu rôznorodých klubov, krčiem, barov, reštaurácií a kaviarní, ktoré sú otvorené do neskorých nočných hodín a vytvárajú kolorit celej štvrte. Obzvlášť na Berwick Street sa nachádzajú predajne s hudobnými nosičmi. Najznámejšie z nich sú Blackmarket Records a Vinyl Junkies. 
Londýnska gay komunita sa sústredí v krčmách, baroch a kluboch v okolí Old Compton Street a v uliciach Broadwick Street, Dean Street a Archer Street. Medzi najznámejšie podniky patria: Comptons, Admiral Duncan, G-A-Y a Barcode Soho. 
Južne od Soho, v okolí Gerard Street sa nachádza Chinatown – londýnska čínska štvrť, v ktorej sa nachádza pestrá zmes obchodov a gastronomických zariadení. V priebehu roka je štvrť dejiskom najrôznejších osláv súvisiacich s čínskymi tradíciami. 
Divadlo a film.
Soho sa nachádza v srdci londýnskeho divadelníctva – vo West Ende. Južnú hranicu štvrte tvorí Shaftesbury Avenue, ktorá je doslova posiata divadlami. Na Dean Street sa nachádza Soho Theatre, ktoré sa špecializuje na uvádzanie novej dramatiky. Prevažne muzikály uvádza Prince Edward Theatre na Old Compton Street.
Na Soho Square sídli British Board of Film Classification, pôvodne známa ako British Board of Film Censors. Taktiež sa tu nachádza britská pobočka americkej filmovej spoločnosti 20th Century Fox a firmy International Creative Management, ktorá zastupuje mnohé filmové hviezdy a iné celebrity.
Celá štvrť je popretkávaná sieťou optických káblov, známou ako Sohonet. Táto sieť spája post-produkčné spoločnosti sídliace v Soho s britskými filmovými štúdiami ako napr. Pinewood Studios alebo Shepperton Studios a ďalšími produkčnými spoločnosťami v Ríme, New Yorku, Los Angeles, Austrálii a na Novom Zélande.
Erotický priemysel.
Soho má povesť ako stredisko erotického priemyslu Spojeného kráľovstva. V 50. rokoch 20. storočia tu existovalo niekoľko nevestincov a v 70. rokoch sa v oblasti medzi Čínskou štvrťou, pozdĺž Wardour Street a Old Compton Street usídlilo viac ako 250 sex shopov, kín, ilegálnych barov, obrovské množstvo nevestincov a pouličných prostitútiek. 
V 80. rokoch policajné čistky a prísne kontroly licencií miestnymi úradmi pomohli ukončiť tieto ilegálne činnosti. Malá časť legálnych podnikov poskytujúcich tieto služby sa sústredila do okolia ulíc Brewer Street a Berwick Street. Povesť Soha ako štvrti červených svietidiel je teda definitívne minulosťou.
Dopravné spojenie.
Najbližšie stanice London Underground:

</doc>
<doc id="110062" url="https://sk.wikipedia.org/wiki?curid=110062" title="XGL">
XGL



</doc>
<doc id="110063" url="https://sk.wikipedia.org/wiki?curid=110063" title="X server">
X server



</doc>
<doc id="110072" url="https://sk.wikipedia.org/wiki?curid=110072" title="Ernst Lothar Hoffman">
Ernst Lothar Hoffman



</doc>
<doc id="110074" url="https://sk.wikipedia.org/wiki?curid=110074" title="Gordianus III.">
Gordianus III.



</doc>
<doc id="110076" url="https://sk.wikipedia.org/wiki?curid=110076" title="Piccadilly Circus">
Piccadilly Circus

 
Piccadilly Circus je významný londýnsky dopravný uzol. Nachádza sa v obvode Westminster. Piccadilly Circus bol vybudovaný v roku 1819 kvôli spojeniu Regent Street s obchodnou ulicou Piccadilly. (Samotné slovo „circus“ sa viaže ku kruhovému tvaru námestia.)
V súčasnosti spojuje divadlá na Shaftesbury Avenue, Haymarket, Coventry Street smerom na Leicester Square a Glasshouse Street. Susedstvo s hlavnými nákupnými a zábavnými oblasťami, centrálna pozícia v srdci West Endu a status jednej z najrušnejších dopravných križovatiek činí z Piccadilly Circus obľúbené miesto schôdzok a turisticky príťažlivú atrakciu. 
História.
Piccadilly Circus je spojený s ulicou Piccadilly, hlavnou triedou, ktorá sa prvýkrát spomína v roku 1626 ako Piccadilly Hall, nazvaná podľa domu patriacemu krajčírovi Robertovi Bakerovi. Baker predával rôzne druhy límcov a golierov, ktoré sa označovali názvom „piccadill“. 
V roku 1692 bola ulica známa ako Portugal Street, nazvaná na poctu manželky kráľa Karola II., Kataríny z Braganza. Od roku 1743 sa však opäť začal používať pomenovanie Piccadilly. 
Piccadilly Circus bol vytvorený v roku 1819 ako spojnica s Regent Street, ktorú začali budovať podľa plánov Johna Nasha na pozemkoch lady Huttonovej. Po dokončení Shaftesbury Avenue v roku 1886 stratil Piccadilly Circus svoj kruhový tvar. 
Metro začalo na námestí premávať v roku 1906. Prvé elektronické reklamy sa tu objavili v roku 1910 a do roku 1923 boli nainštalované aj na budove London Pavilion. Dopravné semafory zaviedli na križovatka dňa 3. augusta 1926.
Opis námestia.
Piccadilly Circus je známy predovšetkým kvôli neónovým reklamám upevneným na rohoch budov na jeho severnej strane, Shaftesbury Memorial Fountain so sochou známou ako Eros. Je obklopený niekoľkými významnými stavbami vrátane London Pavilion a Divadla Criterion. Priamo pod povrchom námestia sa nachádza stanica metra na linkách Piccadilly a Bakerloo. 
Neónové reklamy.
Piccadilly Circus bývalo obklopené svetelnými reklamnými tabuľami upevnenými na budovách od počiatku 20. storočia, ale v súčasnosti sú tieto reklamy iba na jednej budove v severozápadnom rohu námestia, medzi Shaftesbury Avenue a Glasshouse Street. Toto územie nie je pomenované (používa sa pre neho občas označenie „Monico“ podľa kaviarne Café Monico, ktorá tu pôvodne sídlila) a jeho vlastníkom je od 70. rokov spoločnosť Land Securities Group.
Pôvodné svetelné reklamy používali farebné žiarovky a neskôr boli nahradené neónovými lampami a pohyblivými svetelnými obrazcami. Neskôr sa začalo s využívaním digitálnych projektorov a na počiatku roku 2000 sa na budove objavili LED displeje. Počet svetelných reklám však postupne klesal z dôvodu zvyšujúcich sa nákladov. 
V roku 2005 zostalo na námestí iba päť svetelných reklamných panelov nad tromi obytnými domami na severnej strane Piccadilly Circus. V roku 2003 spoločnosť Coca Cola nahradila svoj pôvodný reklamný panel a v súčasnosti ho používa spoločnosť Nescafé. Pod reklamou Coca Coly sa nachádzajú reklamy spoločností Sanyo, TDK a McDonald’s. 
Shaftesbury Memorial Fountain.
Shaftesbury Memorial Fountain bola na Piccadilly postavená v rokoch 1892 – 1893 ako pamiatka na dobročinnú prácu Anthony A. Coopera, siedmeho grófa zo Shaftersbury. 
Na vrchole pamätníka je okrídlená socha od londýnskeho sochára a zlatníka Alfreda Gilbretha, oficiálne označované ako "Anjel kresťanskej charity" "(Anteros)", pričom všeobecne je známa ako Eros, podľa mytologického gréckeho boha lásky. Socha anjela je vôbec prvou sochou, ktorú vyrobili z hliníku. V priebehu druhej svetovej vojny bola socha z vrchola pamätníka z bezpečnostných dôvodov odstránená a nahradená reklamnou tabuľou. Sochu vrátili na svoje miesto tri roky po skončení vojny, v roku 1948. Počas 80. rokov došlo k rozsiahlej rekonštrukcii tohto územia pričom bola celá fontána premiestnená zo svojho pôvodného miesta v strede križovatky na juhozápad, kde stojí dodnes. 
Fontána sa stala londýnskou ikonou a je použitá i ako symbol novín "Evening Standard".
Divadlo Criterion.
Budova divadla Criterion stojí na južnej strane Piccadilly Circus. S výnimkou predajne vstupeniek je celé divadlo, s kapacitou sály skoro 600 divákov, umiestnené kompletne pod zemou. Budovu divadla navrhol víťaz súťaže, architekt Thomas Verity, a slávnostne ju otvorili 21. marca 1874. Pôvodný zámer predpokladaj využitie priestoru ako koncertnej siene. 
Od roku 1996 do roku 2005 bolo domovskou scénou súboru Reduced Shakespeare Company.
Na podporu stropov šatní i javiska sú použité masívne stĺpy, takže zo všetkých sedadiel nie je vidieť na javisko. V roku 1883 prebehla prvá modernizácia divadla. Bola vylepšená ventilácia a bolo namontované elektrické osvetlenie. Ďalšia rekonštrukcia prebehla až o sto rokov neskôr, v roku 1989, pričom divadlo opäť sprístupnili verejnosti v roku 1992. 
London Pavilion.
Na severozápadnej strane Piccadilly Circus, na rohu medzi Shaftesbury Avenue a Coventry Street sa nachádza London Pavilion. Prvú budovu tohto mena tu postavili v roku 1859 a bola používaná ako koncertná sieň. V roku 1885, keď bola vybudovaná Shaftesbury Avenue, ktorá viedla naprieč miestom kde stál pôvodný Pavilion. Neskôr bol Pavilion opäť postavený a jeho využitie ako koncertnej sály ostalo zachované. 
V roku 1934 budovu výrazne zrekonštruovali a upravili a využíval ju ako kino. V roku 1986 prebehla ďalšia výrazná rekonštrukcia, pričom bola zachovaná pôvodná fasáda z roku 1885 a budova bola vo vnútri upravená na obchodné centrum. 
V roku 2000 spojili budovu so susedným Trocadero Centre a spoločný komplex získal meno „London Trocadero“. Stavba je v podzemí spojená so stanicou metra Piccadilly Circus. 
Iné významné budovy.
Na 1 Picadilly sídli bývalý vlajkový obchod spoločnosti Tower Records, v súčasnosti vo vlastníctve Virgin Megastore. V podzemí budovy je priamy vstup na stanicu metra. 
Na južnej strane námestia, neďaleko Shaftesbury Memorial Fountain sa nachádza už od roku 1925 predajňa významného predajcu športových potrieb Lillywhites. 
Dopravné spojenie.
Priamo pod povrchom námestia sa nachádza stanica londýnskeho metra Piccadilly Circus. Do prevádzky bola uvedená 10. marca 1906 na trase Bakerloo, neskôr, v decembri toho istého roku bola začatá prevádzka aj na trase Piccadilly. 
Zaujímavosťou je, že stanica je jednou z mála tých, ku ktorým neprislúcha na povrchu žiadna budova a tým pádom sú kompletne umiestnené pod zemou. Východy na povrch sa nachádzajú v každom rohu námestia. 

</doc>
<doc id="110077" url="https://sk.wikipedia.org/wiki?curid=110077" title="Liv Tyler">
Liv Tyler



</doc>
<doc id="110078" url="https://sk.wikipedia.org/wiki?curid=110078" title="Rast veľkosti Európskeho parlamentu">
Rast veľkosti Európskeho parlamentu

V tejto tabuľke vidíme rast veľkosti Európskeho parlamentu od jeho založenia až do současnosti. Počet členov sa zvýšil z 78 v roku 1952 na súčasný počet 751.

</doc>
<doc id="110080" url="https://sk.wikipedia.org/wiki?curid=110080" title="Dejiny Veľkeho Slavkova">
Dejiny Veľkeho Slavkova



</doc>
<doc id="110081" url="https://sk.wikipedia.org/wiki?curid=110081" title="Prvok riadiaci">
Prvok riadiaci



</doc>
<doc id="110082" url="https://sk.wikipedia.org/wiki?curid=110082" title="Piccadilly">
Piccadilly

Piccadilly je dôležitá ulica v londýnskom obvode Westminster vedúca zo západu od Hyde Parku až k Piccadilly Circus. 
Je súčasťou dopravnej tepny západnej časti Londýna označovanej ako A4. Na juh od jej východnej časti sa rozkladá štvrť St. James's, zatiaľ čo na západnej strane hraničí s Green Parkom. Na sever od Piccadilly sa nachádza Mayfair.
História.
Piccadilly je jednou z hlavných mestských tried. Prvýkrát spomína v roku 1626 ako Piccadilly Hall, nazvaná podľa domu patriacemu krajčírovi Robertovi Bakerovi. Baker predával rôzne druhy límcov a golierov, ktoré sa označovali názvom „piccadill“. V roku 1692 bola ulica známa ako Portugal Street, nazvaná na poctu maželky kráľa Karola II., Kataríny z Braganza. Od roku 1743 sa však opäť začal používať pomenovanie Piccadilly.
Po obnove monarchie v roku 1660 sa v oblasti Piccadilly a na sever od nej začala rozvíjať stavebná aktivita a z obvodu sa začala stávať módna štvrť. Počas 17. storočia tu bolo postavených mnoho významných pánskych sídel Clarendon House, Burlington House, Albany, Apsley House, Bath House a Cambridge House. V 20. rokoch 20. storočia však bola väčšina týchto domov zbúraná alebo ich využívali rôzne inštitúcie. 
Opis ulice.
Na ulici sa nachádaza obchod spoločnosti Fortnum &amp; Mason, Kráľovská akadémia umení, Hotel Ritz alebo kníhkupectvo Hatchards. Jeden z významných predajcov módneho oblečenia minulosti, spoločnsť Simpsons, tu prevádzkovala svoj obchod od 30. rokov 20. storočia až do roku 1999. V súčasnosti v tejto budove sídli kníhkupectvo spoločnosti Waterstone's.
V súčasnosti sa na ulici nachádzajú luxusné hotely, luxusné byty a kancelárie. Napriek tomu, že tu majú mnohé obchodné spoločnosti svoje predajne, Piccadilly nebola nikdy obchodnou triedou. Zároveň je Piccadilly najdlhšou a najpriamejšou ulicou v Londýne, čo z nej činí významnú dopravnú tepnu. 
Dopravné spojenie.
Trasa Piccadilly Line je pomenovaná podľa ulice, keďže časť tejto trasy vedie priamo pod ňou. Z ulice, alebo z jej bezprostrednej blízkosti je prístup k staniciam Piccadilly Circus, Green Park a Hyde Park Corner.

</doc>
<doc id="110083" url="https://sk.wikipedia.org/wiki?curid=110083" title="Poštová ulica (Žilina)">
Poštová ulica (Žilina)

Poštová je ulica v Žiline. 
V oblúku Obchodnej ulice na sídlisku Vlčince IV bola postavená veľká budova Slovenských telekomunikácii. V budove bola umiestená okrem Pošty 08 aj tranzitná telefónna ústredňa pre severozápadné Slovensko. Po privatizácii je teraz v budove T-com. Okolo tejto budovy v tvare písmena „L“ prechádza krátka Poštová ulica, ktorej začiatok aj koniec je pripojený na Obchodnú ulicu. Na jej druhej strane je postavený Kostol Sedembolestnej Panny Márie v ktorom sa nachádza aj Rímskokatolícky farský úrad Žilina-Vlčince. Pred kostolom je postavené nové Námestie Jána Pavla II., ktoré susedí s Poštovou ulicou. Na námestí je busta pápeža Jána Pavla II., ktorú vytvoril akademický sochár Ladislav Berák.

</doc>
<doc id="110087" url="https://sk.wikipedia.org/wiki?curid=110087" title="Vysokohorský ľadovec">
Vysokohorský ľadovec



</doc>
<doc id="110090" url="https://sk.wikipedia.org/wiki?curid=110090" title="3dfx">
3dfx

3dfx alebo 3Dfx bola spoločnosť špecializovaná na návrh a výrobu grafických kariet a grafických čipov, predovšetkým 3D grafických akcelerátorov. 
Firma bola založená v roku 1994 a sídlila v San José v Kalifornii. Preslávila sa hlavne koncom 90. rokov 20. storočia a neskôr sa zlúčila s firmou nVidia.
Grafické karty 3dfx používali proprietárne rozhranie Glide, podporovali aj OpenGL a Direct3D.
Firma na tieto grafiky dávala doživotnú záruku.

</doc>
<doc id="110091" url="https://sk.wikipedia.org/wiki?curid=110091" title="Michal Lukša">
Michal Lukša

Michal Lukša (* 20. marec 1962) bol poslanec Národnej rady Slovenskej republiky.
Bol členom Výboru NR SR pre nezlučiteľnosť funkcií a Výboru NR SR pre financie, rozpočet a menu.

</doc>
<doc id="110092" url="https://sk.wikipedia.org/wiki?curid=110092" title="Rudolf Vrba">
Rudolf Vrba

Rudolf Vrba, pôvodným menom Walter Rosenberg (* 11. september 1924, Topoľčany – † 27. marec 2006, Vancouver) bol slovensko-židovský biochemik, ktorému sa úspešne podarilo utiecť z koncentračného tábora Auschwitz-Birkenau.
Po úteku poskytol spojencom informácie o masových vraždách, ktoré sa tam vykonávali počas holokaustu. 32 strán informácií, ktoré spolu s Alfrédom Wetzlerom nadiktoval v apríli 1944 židovským predstaviteľom v Žiline, sa stalo známymi ako Vrbova a Wetzlerova správa. Je považovaná za jeden z najdôležitejších dokumentov 20. storočia, pretože bola prvou detailnou informáciou o tábore, ktorá sa dostala k spojencom a bola označená za vierohodnú. Hoci bolo uvoľnenie správy pre verejnosť kontroverzne pozdržané napriek masovému transportu 437 000 maďarských židov do Auschwitzu, ktoré začalo 15. mája 1944, sa jej pripisuje záchrana mnohých životov. Informácie boli zverejnené 15. júna 1944 na BBC a 20. júna v New York Times. Pápež Pius XII., americký prezident Franklin D. Roosevelt a švédsky kráľ Gustáv V. následne žiadali maďarského vodcu, admirála Miklósa Horthyho, aby zastavil masové deportácie. Deportácie sa zastavili 9. júla 1944, čim sa zachránilo asi 200 000 židov.
Mladosť a uväznenie.
Vrba sa narodil ako Walter Rosenberg v Topoľčanoch, Eliasovi a Helene Rosenbergovým (rodená Grünfeldová), ktorí vlastnili parnú pílu v Jaklovciach okres Gelnica. Pretože bol židom, bol ako 15-ročný podľa slovenskej verzie nacistických Norimberských zákonov, ktoré tvrdo obmedzili ľudské práva židov, vylúčený z bratislavského gymnázia a odišiel pracovať ako robotník do Trnavy. Doma pokračoval v štúdiu, učil sa angličtinu a ruštinu. Podľa jeho článku v "The Daily Telegraph" pokladala matka jeho záujem o angličtinu za výstredný a jeho záujem o ruštinu bol pre ňu tak znepokojivý, že s ním kvôli tomu navštívila lekára.
V marci 1942, ako 17-ročný, sa rozhodol na protest proti antisemitizmu vo vlastnej krajine pre útek do Anglicka, kde sa chcel pripojiť k československej armáde v Británii. Odtrhol žltú židovskú Dávidovu hviezdu, ktorú musel ako žid nosiť a iba s 200 Sk, ktoré mu jeho matka dala, odviezol sa taxíkom z Trnavy do Serede, odkiaľ prešiel v noci vtedajšiu slovensko-maďarskú hranicu do maďarskej Galanty. Odtiaľto už cestoval vlakom do Budapešti.
Hoci sa dostal až do Budapešti, uvedomil si, že ako slovenský žid bez právneho statusu je pre neho Maďarsko príliš nepriateľské a pokračovať do Británie by bolo príliš nebezpečné. Rozhodol sa pre návrat na Slovensko, aby si vybavil árijské papiere, ale na ceste späť bol chytený maďarskou pohraničnou strážou pri prechádzaní maďarsko-slovenskej hranice. Tí ho pri vypočúvaní dobili a potom ťažko zraneného podhodili na slovenskú stranu hranice. Tu ho našli slovenskí žandári a poslali ho do Nováckeho zberného tábora. Z tábora utiekol spolu s ďalším väzňom Josefom Knappom, bol ale o niekoľko dní prichytený slovenským žandárom, ktorému bol Vrba podozrivý, lebo mal oblečené 2 páry ponožiek. Vrba bol odvedený späť do tábora, kde bol strážami v odplate za útek brutálne zbitý.
Majdanek a Auschwitz.
14. júna 1942 bol Vrba deportovaný do nemeckého koncentračného tábora Majdanek v Poľsku, kde naposledy stretol svojho brata. Vrba sa tam dobrovoľne prihlásil na prácu na farme.
Auschwitz I.
Krátko na to, 30. júna, bol poslaný do Osvienčimu (Auschwitz I), hlavného tábora a administratívneho centra táborového komplexu Auschwitz. Namiesto prisľúbenej práce na farme, malo byť Vrbovou povinnosťou vykopávanie viac ako 100 000 tiel židov, ktorí zomreli alebo boli zabití, aby mohli byť ich exhumované pozostatky spopolnené. Týmito krokmi sa nacisti snažili kamuflovať stopy po predošlom vraždení.
Po príchode mu vytetovali väzenské číslo 44070.
Pracoval asi 6 týždňov v Hauptwirtschaftslager der SS, čo bol sklad potravín a materiálu, potom asi 4 - 6 týždňov v Bune. Tam sa spriatelil s viedenským väzňom, ktorému SS dôverovala, a ktorý mu vďaka jeho znalosti nemčiny dohodol prácu v "Aufräumungskommande", nazývanom v táborovom slangu aj "Canada" "kommando". Bola to jednotka zložená asi z 2000 mužov a žien, ktorí pracovali na "Judenrampe" ("židovskej rampe"), nachádzajúcej sa medzi Auschwitzom I a II. Na rampu boli z nákladných vlakov vykladaní noví väzni, ktorým táto jednotka triedila skonfiškované veci a odstraňovala mŕtve telá. Nemci zabezpečovali, že všetky cennosti patriace väzňom boli prebalené a poslané do Nemecka a zlato bolo roztavené do ingotov pre Ríšsku banku.
"Kommando" zaberalo spolu s jeho skladmi v sektore BIIg tábora Auschwitz II - Birkenau niekoľko desiatok barakov, prezývaných "Canada I" a "Canada II", oficiálne "Effektenlager I" a "II". Poľskí väzni sa rozhodli pre túto prezývku, lebo tam skladovali šatstvo, obuv, lieky, deky a iný proviant a Kanadu videli ako krajinu hojnosti. Vrba sa udržoval vďaka prístupu k jedlu, mydlu a teplému šatstvu uskladnenom v "Canade" v dobrom zdraví. Časom rozpoznal náznaky ľudskosti u niektorých strážcov a stal sa súčasťou ich hierarchie, ktorá kradla pre ostatných väzňov. Za pašovanie tovaru priateľom bol raz kruto zbitý.
15. januára 1943 bol spolu s ostatnými z "Aufräumungskommanda" prevezený do Birkenau, tábora smrti vzdialeného štyri kilometre od hlavného tábora, kde naďalej pracoval ako člen ""kommanda" "Canada"".
Auschwitz II.
Tí, ktorí Vrbu poznali, tvrdili, že Vrba mal fotografickú pamäť. Počas jeho väzenia v Auschwitzi I a II sa pokúšal zapamätať si počty prichádzajúcich židov a miesto pôvodu každého transportu. Keďže bol vďaka jeho práci prítomný pri príchode väčšiny židovských transportov a triedení majetku tých, ktorí boli splynení, podarilo sa mu odhadnúť, koľkí boli poslaní do Auschwitzu a koľkých z nich zabili.
Neskôr napísal, že vedel posúdiť, či väzni vedeli, prečo sú posielaní do Auschwitzu a vyvodil záver, že pri príchode ignorovali osud. Pri triedení ich vecí videl, že mnohí sa nabalili na dlhú dobu. Videl šatstvo pre rôzne ročné obdobia a rozličné náradie, čo ho utvrdzovalo v domnienke, že židia verili nacistickým výmyslom o presídlení na východ. Tým sa iba posilnilo jeho presvedčenie o potrebe úteku. O úteku rozmýšľal hlavne zo sebeckých dôvodov (túžba po slobode) už dva roky, ale až teraz mal dôležitý dôvod – už nešlo iba o správu o zločine, ale o zabránení tomuto zločinu; o varovaní Maďarov, o ich vyburcovaní, o povstaní miliónovej armády, ktorá bude radšej vzdorovať svojmu údelu, než aby zomrela bez odporu."V lete 1943 začal pracovať ako zapisovateľ ("Blockschreiber") na mužskom karanténnom oddelení Birkenau v sektore BIIa. Z jeho barakov mohol sledovať nákladné automobily smerujúce ku plynovým komorám, prevážajúce židov vytriedených doľava. Umožnilo mu to odhadnúť počty privezených židov a podiel tých, ktorí boli usmrtení plynom. Odhadoval, že asi iba 10 % bolo vytriedených doprava, teda určených na vykonávanie otrockej roboty. Zvyšných väzňov zabili. Vypočítal, že do roku 1944 zabili v táboroch 1 750 000 židov, čo je podstatne vyšší údaj ako ten, udávaný v dnešnej dobe hlavným prúdom historikov. Aj napriek tomu trval Vrba aj po desiatkach rokov na tom, že jeho odhad je presnejší.
Začiatkom roku 1944 pozoroval Vrba prípravy výstavby novej železničnej trate, ktorá by umožňovala priamu prepravu väzňov z ich miesta pôvodu až do plynových komôr. Napísal, že mu to potvrdil 15. januára 1944 nemecký kápo, ktorý pracoval na jej stavbe. Vrba tiež oznámil, že počul ako SS stráže rozprávajú, že budú mať čoskoro "maďarskú salámu... na tony," údajne narážka na zvyk utečencov, ktorí sa balili na dlhé cesty a ako si toto jedlo stále našlo cestu do dôstojníckej jedálne SS. Vrba napísal: "Keď dorazili židovské transporty z Holandska, prídely boli obohatené syrmi. Po príchode francúzskych transportov to boli sardinky. Chalva a olivy zasa po príchode transportov z Grécka a teraz hovorili SS o "maďarskej saláme," známej maďarskej potravine vhodnej na dlhé cesty." Nová časť tábora, nazývaná Mexico, bola údajne stavaná na ubytovanie nových väzňov.
Hoci je Vrba vo svojej autobiografii jednoznačný a aj v následných opisoch svojho príbehu historikom povedal, že počul konverzácie o "maďarskej saláme", vo Vrbovej-Wetzlerovej správe nespomenul hroziaci masový príchod maďarských židov. To viedlo českého historika Miroslava Kárného k polemike, či Vrba počul niekoho hovoriť o "maďarskej saláme" a či Vrbov opis nemohol utrpieť zveličovaním po desiatkach rokov od jeho úteku.
Medzi historikmi nepanuje konsenzus k odôvodnenosti Vrbových obvinení, ktoré odhalili trhlinu v historiografii holokaustu medzi interpretáciou „expertov“ a "tých, ktorí prežili." Jehuda Bauer, profesor odboru holokaustu na Hebrejskej univerzite v Jeruzaleme, nazval Vrbu "jedným z hrdinov holokaustu," ale aj "zatrpknutým auschwitzkým zachránencom," píšuc "[jeho] trauma holokaustu mala za následok ťažký vnútorný medzižidovský prejav vo forme bezdôvodných obvinení, ktorých pôvod tkvie v zúfalstve a hneve nad stratou mnohých ... Je takmer zbytočné sporiť sa s týmto hnevom, keďže ho fakty a logické argumenty nemôžu zmierniť."
Útek.
Vrba po príchode do Birkenau zistil, že v tábore je o šesť rokov starší Alfréd Wetzler registrovaný ako väzeň č. 29162, ktorého už predtým poznal. Wetzler pracoval v Birkenauskej márnici, kde zaznamenával počty väzňov, ktorí zomreli v plynových komorách a množstvo zlata získaného z ich zubov.
Obaja si bezvýhradne dôverovali a rozhodli sa, že sa spolu pokúsia o útek. S pomocou táborového hnutia odporu vyliezli v piatok, 7. apríla 1944 okolo 14:00 - v podvečer Pésachu - do vyhĺbenej jamy pod hromadou dreva, ktorá bola určená na stavbu sekcie "Mexico" pre nových väzňov. Bola medzi vnútornou a vonkajšou hranicou ostnatého drôtu Birkenauského vnútorného okruhu, teda vnútri vonkajšieho okruhu, ktorý bol strážený iba počas dňa. Väzni, ktorí im pomáhali pri úteku, ich zakryli vo vyhĺbenom otvore, kde obaja stáli, doskami a na oklamanie strážnych psov roztrúsili po okolí skrýše prenikavo páchnuci ruský tabak nasiaknutý benzínom – trik, ktorý sa naučili od ruských vojnových zajatcov, špeciálne od Dmitrija Volkova, ktorý utiekol z Auschwitzu, ale bol znovu zajatý. Volkov im tiež poradil cestovať naľahko, bez peňazí a iba v noci. O 20:33 toho istého večera bol o úteku dvoch židov ďalekopisom informovaný veliteľ Auschwitzu II, SS-Sturmbannführer Friedrich Hartjenstein. Hartjenstein zaslal žiadosť o vyhlásenie pátrania svojim nadriadeným do Berlína, ktorá dorazila do Hlavného ríšskeho bezpečnostnému úradu (Reichssicherheitshauptamt - RSHA)  9. apríla, teda pokiaľ boli ešte utečenci v skrýši za plotom tábora.
Zo skúsenosti pri útekoch iných väzňov vedeli, že po tom ako bude zistená ich neprítomnosť pri nástupe, bude sa po nich pátrať 3 dni. Preto zostali v skrýši až do štvrtej noci. 10. apríla v civilnom oblečení, ktoré vzali z "Canady", sa vybrali paralelne s riekou Soła smerom na juh k poľsko-slovenským hraniciam vzdialených 133 km. Orientovali sa pomocou strany z detského atlasu, ktorú si Vrba zapamätal keď pracoval v "Canade".
"V momente nášho úteku boli prerušené všetky naše kontakty s ľuďmi v Auschwitzi, nemali sme absolútne žiadne spojenie čakajúce na nás mimo vyhladzovacieho tábora ... boli sme svetom "de facto" odpísaní v momente, keď sme na jar 1942 nastúpili do deportačného vlaku ... Jediným administratívnym dôkazom našej existencie bol na nás telegraficky vydaný medzinárodný zatykač, rozposlaný do všetkých staníc Gestapa." Zatykač bol tiež odtelegrafovaný na "Kripo" (kriminálnu políciu), "Sicherheitsdienst" (bezpečnostnú službu) a "Grenzpolizei" (pohraničnú políciu).
Vrbova a Wetzlerova správa.
Vrba a Wetzler prekročili poľsko-slovenskú hranicu jedenásť dní po úteku. Podobne ako na poľskej strane, kde im pomohol jeden vrchár z Milówky, im na slovenskej strane pomohol sedliak Ondrej Čanecký. Poskytol im jedlo a šatstvo a priviedol ich k židovskému doktorovi Pollackovi. Pollack mal kontakt na Adre Steinera z Ústredne Židov (od septembra 1940 jediná na Slovensku oficiálne tolerovaná židovská organizácia, ktorej starostom sa v decembri 1943 stal nemecky hovoriaci právnik Oskar Neumann), ktorý zároveň pôsobil v hnutí odporu nazývanej Pracovná skupina. Aby nevznikli pochybnosti, Vrba opustil ordináciu doktora Pollacka s obviazanou nohou. Doktor ale zostal po jeho návšteve emocionálne zničený, pretože sa mu rozplynula nádej, že jeho rodina, o ktorej si myslel, že bola "presídlená", je ešte nažive. Vrba a Wetzler prespali v Čadci v dome príbuznej známeho rabína Lea Baecka, pani Beckovej, a nasledujúci deň, 24. apríla 1944, mali stretnutie v Žiline.
Ústredňa Židov sídlila v Žiline na Hollého ul. č. 9. Vrba a Wetzler tam boli vypočutí najprv miestnymi predstaviteľmi žilinskej úradovne Ústredne Židov a židovskej náboženskej obce, ktorí potom povolali z Bratislavy Oskara Neumanna, inžiniera Oskara Krasňanského a Erwina Steinera. Rudolf Vrba mal pocit, že im neveria. Aby si overili, či hovoria pravdu, každého z nich umiestnili do inej miestnosti a vypočúvali oddelene. Kládli im faktografické otázky, aby podľa ich odpovedí zistili, či neklamú. 
Vrba neskôr vo svojej knihe napísal, že začal kreslením vnútorného plánu tábora Auschwitz I a II spolu s polohou rampy vzhľadom k týmto dvom táborom. Opísal vnútornú organizáciu táborov; ako boli židia využívaní na otrockú prácu pre Krupp, Siemens, I.G. Farben a D.A.W. a masové vraždy v plynových komorách tých, ktorí boli vybraní pre "Sonderbehandlung" ("špeciálne zaobchádzanie").
Wetzler napísal prvú časť správy a Vrba tretiu. Na písaní druhej časti správy pracovali obaja. Napokon celú správu spolu prepracovali ešte šesťkrát. Správu prekladal už počas jej písania zo slovenčiny do nemčiny s pomocou Gisely Steinerovej Neumannov poradca Oscar Krasniansky, inžinier a stenograf, ktorý si neskôr zmenil meno na Oskar Isaiah Karmiel. Výsledkom bola 32-stranová správa v nemčine, ktorá bola dokončená 27. apríla 1944. Vrba napísal, že správa bola narýchlo preložená aj do maďarčiny. Pôvodná slovenská verzia sa nezachovala, napísal český historik Miroslav Kárny. Anglická verzia správy (The Auschwitz Protocol / The Vrba-Wetzler Report) je dostupná v plnom znení online tak isto ako jej český preklad vďaka projektu "Vrba-Wetzler Memorial". Slovenský preklad vyšiel v neskorších vydaniach knihy Alfréda Wetzlera (pod pseudonymom Jozef Lánik) "Čo Dante nevidel".
Načasovanie šírenia správy zostáva zdrojom významného sporu. Správa bola k dispozícii okrem iných aj maďarským štátnym činiteľom už pred začiatkom deportácií do Auschwitzu, ale niekoľko ďalších týždňov nebola ďalej šírená. Vrba veril, že skoršie uverejnenie správy mohlo zachrániť viac ľudí. Tvrdil, že ak by maďarskí židia vedeli, že nebudú presídlení ale zabití, mohli by sa rozhodnúť namiesto nastúpenia do vlakov smerujúcich do Auschwitzu pre útek alebo boj. Vyhlásil, že správa bola zámerne pozdržaná židovsko-maďarským Výborom na pomoc a záchranu, aby neohrozila zložité, ale nakoniec neplodné vyjednávanie medzi výborom a Adolfom Eichmannom, dôstojníkom SS zodpovedným za deportácie, na výmenu životov za peniaze, nákladné automobily a iný tovar - takzvaný návrh „krv za nákladiaky“.
Vo vojne.
Zapojil sa do SNP, kde prijal meno Vrba, ktoré potom používal po celý zvyšok života. 
Po vojne študoval chémiu a biochémiu v Prahe. V roku 1949 získal inžiniersky titul, v roku 1951 doktorát a nakoniec v roku 1956 postgraduálny titul kandidát vied (CSc.).
Pracoval v Československej akadémii vied a na Karlovej univerzite v Prahe. Vo svojich knihách hovorí, že Česko pokladal za svoj domov. V Prahe študoval a žil s Gertrúdou Vrbovou, za slobodna Sidonovou (narodená 28. novembra 1926 v Trnave, vyštudovala medicínu), s ktorou mali neskôr dve deti. Manželstvo ukončili okolo roku 1958.
Emigrácia.
V roku 1958 využil pobyt v Izraeli, kde bol ako člen vedeckej delegácie, aby opustil socialistické Československo. Najprv pôsobil na ministerstve poľnohospodárstva v Izraeli. Jeho manželka v rovnakom roku emigrovala do Veľkej Británie. Vrba sa od roku 1960 presťahoval do Británie, kde najprv pracoval dva roky v Surrey (Neuropsychiatric Research Unit in Carshalton) a potom sedem rokov v Medical Research Council v Londýne. Britským naturalizovaným občanom sa stal 4. augusta 1966. Neskôr pracoval v Medical Research Council v Kanade a nakoniec na Harvard Medical School v USA. V roku 1976 sa stal docentom na University of British Columbia, Vancouver, kde vyučoval farmakológiu. Získal medzinárodnú prestíž ako autor vedeckých článkov o chémii mozgu a za výskum v oblasti cukrovky a rakoviny.
Vrba (v spolupráci s Alanom Besticom) napísal po anglicky knihu o svojich osobných spomienkach na Osvienčim, s názvom „I cannot forgive“, ktorá vyšla v Londýne v roku 1963 a v New Yorku v 1964. Do češtiny bola preložená až v roku 1998. V roku 2007 vyšiel český preklad "Utekl jsem z Osvětimi" jeho rozsiahlej knihy "44070 - The Conspiracy of the Twentieth Century", ktorá pôvodne vyšla v roku 1989.
V roku 1985 poskytol režisérovi Claude Lanzmannovi rozhovor pre dokumentárny film „Shoah“.
Zomrel v roku 2006 na rakovinu v Kanade.
Ocenenia, vyznamenania a dokumenty.
V roku 1998 mu univerzita Haifa udelila čestný doktorát za uznanie hrdinského úteku a príspevku k vzdelávaniu o holokauste.
Od roku 1999 udeľuje Medzinárodný filmový festival o ľudských právach Jeden svet v Česku, ktorý založili Mary Robinson a Václav Havel, každoročne cenu Rudolfa Vrbu za dokumentárne filmy.
V roku 2007 mu bol posmrtne udelený Slovenský Rad Bieleho dvojkríža.
13.–19. augusta 2014 sa konal nultý ročník "Pochodu po stopách hrdinov" z Osvienčimu do Žiliny. Účasťou 40 ľudí, ktorí pešo prešli 130 km z Osvienčimu do Skalitého (a potom vlakom do Žiliny) sa splnilo želanie Zuzany Vrbovej a vznikol projekt "Vrba-Wetzler Memorial", ktorý popularizuje hlavne Fedor Gál. Okrem pochodu (uskutočnil sa aj v roku 2016) je projekt zameraný na vzdelávanie.

</doc>
<doc id="110093" url="https://sk.wikipedia.org/wiki?curid=110093" title="Jana Vaľová">
Jana Vaľová

PhDr. Jana Vaľová (* 8. júl 1965) je bývalá poslankyňa Národnej rady Slovenskej republiky.
V súčasnosti pôsobí ako poslankyňa Národnej rady SR za stranu SMER-SD, je okresnou predsedníčkou politickej strany SMER-SD a členkou výboru pre sociálne veci. Od roku 2010 do roku 2018 bola primátorkou mesta Humenné. Medzi rokmi 2005 – 2017 bola tiež zvolená za poslankyňu Prešovského samosprávneho kraja, kde zastávala funkciu podpredsedníčky Komisie kultúry a národnostných menšín, a taktiež predsedníčkou oblastnej organizácie cestovného ruchu. Od roku 2019 do roku 2021 bola predsedníčkou Únie žien Slovenska.
Štúdium.
Je absolventkou maturitného odboru na Strednej poľnohospodárskej technickej škole v Medzilaborciach (SPTŠ). V rokoch 2003 – 2008 absolvovala magisterské štúdium na Fakulte zdravotníctva a sociálnej práce na Trnavskej univerzite v Trnave a následne v roku 2009/2010 rigoróznou skúškou získala titul PhDr. na Vysokej škole zdravotníctva a sociálnej práce sv. Alžbety v Bratislave v odbore Sociálna práca. Ovláda aktívne anglický a ruský jazyk.
Kariéra.
Bývala zootechnička, majiteľka salónu krásy a veštkyňa z kariet vstúpila do politiky v roku 2000 a stala sa členkou politickej strany SMER-SD a zároveň i jej okresnou predsedníčkou. 
 V roku 2005 bola zvolená za poslankyňu Prešovského samosprávneho kraja za stranu SMER-SD a súčasne bola zvolená za predsedníčku Komisie kultúry a národnostných menšín Prešovského samosprávneho kraja (PSK). V rokoch 2006 5 2010 bola zvolená za poslankyňu NR SR a taktiež pôsobila ako členka Výboru pre sociálne veci a bývanie. Pôsobila v hodnotiacej komisii Rady ministrov pre prevenciu drog a kontrolu drogovej závislosti a bola zvolená za predsedníčku Stálej komisie pre rodovú rovnosť a rovnosť príležitostí a členkou Rady vlády pre rodovú rovnosť. V tom istom období pôsobila aj ako poslankyňa mestského zastupiteľstva v Humennom. V roku 2009 bola opätovne zvolená za poslankyňu Prešovského samosprávneho kraja, kde pôsobila aj ako podpredsedníčka komisie kultúry a národnostných menšín. V rokoch 2010 – 2012 bola v parlamentných voľbách znovu zvolená za poslankyňu NR SR za stranu Smer-SD, v ktorých spomedzi kandidátov strany SMER-SD za Prešovský kraj obdržala najvyšší počet hlasov a zároveň sa stala členkou Výboru pre sociálne veci a Výboru pre európske záležitosti. V roku 2010 bola v komunálnych voľbách zvolená za primátorku mesta Humenné, kde kandidovala za stranu SMER-SD, ĽS-HZDS, SNS, Strana zelených, Úsvit, Slobodné fórum, Nová demokracia. 
V roku 2012 bola v predčasných parlamentných voľbách po tretíkrát zvolená za poslankyňu NR SR opäť s najväčšou podporou voličov spomedzi kandidátov strany SMER-SD v Prešovskom kraji a opätovne pracovala ako členka Výboru pre sociálne veci a členka Výboru pre európske záležitosti. V roku 2014 bola v komunálnych voľbách opätovne zvolená do funkcie primátorky mesta Humenné, keď obdržala 5 459 hlasov (46,35%). Po štvrtý krát bola do Národnej rady zvolená aj v parlamentných voľbách v roku 2016, kedy kandidovala za stranu SMER-SD zo 44. miesta. V roku 2017 už vo voľbách do Prešovského VÚC nekandidovala. V roku 2018 sa opätovne uchádzala o funkciu humenskej primátorky v komunálnych voľbách a prehrala s Milošom Meričkom, ktorý kandidoval s podporou pravicových strán OĽaNO, KDH, SAS, Strana práce, SOĽ, Progresívne Slovensko a SPOLU. Dňa 20. novembra 2025 sa vzdala mandátu poslankyne NR SR.
Kritika.
Majetkové pozadie a podozrenia z úplatkov.
Podľa zistení portálu aktuality.sk je Jana Vaľová spoluvlastníkom dvoch rodinných domov, niekoľkých záhrad a dvojgaráže. Okrem toho však investovala do nehnuteľností v zahraničí, jej dcéra je majiteľkou bytu v Prahe a primátorka sama môže užívať byt v Karlových Varoch. Tento kúpila od Juraja Štefanova, prevádzkujúceho v Humennom kasíno a vlastníka bytu v tej istej bytovke v Prahe. V roku 2011 primátorka v Humennom chcela zakázať hracie automaty, proti kasínam však, podľa vlastných slov, nič nemá. Druhá nehnuteľnosť, ktorú môže Jana Vaľová neobmedzene používať je byt na Záhradnej ulici v Karlových Varoch, ktorý patrí Blanke Oravcovej, jej poslaneckej asistentke a niekdajšej členky vedenia firmy euroawk, s ktorou v roku 2013 mesto Humenné uzavrelo viacero zmlúv. Pre podozrenia z korupcie ju na základe tohto v roku 2018 začala vyšetrovať Generálna prokuratúra. Generálny prokurátor uzniesol o odmietnutí obvinenia.
Nezisková organizácia Cesta životom.
Nezisková organizácia Cesta životom, ktorú zakladala Jana Vaľová a bola registrovaná na jej súkromnej adrese, získala od Ministerstva práce, sociálnych vecí a rodiny 33 194 eur na výstavbu zariadenia Domov na polceste v Repejove v okrese Medzilaborce. V Repejove však o nijakej takejto stavbe nevedeli, a preto začalo vtedajšie ministerstvo práce preverovať využitie dotácie. Vaľová v reakcii na medializáciu dotácie uviedla, že s projektami tejto organizácie nemá nič spoločné a ešte pred vstupom do Národnej rady vystúpila zo všetkých orgánov tejto neziskovej organizácie.
Hodnotenie transparentnosti miest TIS.
Počas pôsobenia Jany Vaľovej ako primátorky Humenného sa mesto v rebríčku transparentnosti miest agentúry "Transparency International Slovensko" prepadlo na poslednú priečku v rámci Slovenska. Dôvodom bolo, že mesto ako jediné odignorovalo infozákon a odmietlo vyplniť dotazník o transparentnosti. Primátorka to pre TASR komentovala slovami: „Aktivity TIS sú totiž flagrantne v hrubom konflikte záujmov. Táto organizácia totiž na jednej strane „hodnotí“ transparentnosť, na druhej strane ponúka samospráve služby auditu transparentnosti alebo celkového nastavenia procesov tak, aby vyzerali v hodnotení TIS dobre.“
Kauza Základná umelecká škola Petra Breinera.
O praktikách Jany Vaľovej vo funkcii primátorky Humenného bol natočený študentský film Eduarda Cichu "Základná umelecká škola Petra Breinera", ktorý zobrazuje praktiky a viaceré dezinformačné manévre administratívy primátorky Vaľovej v meste počas rokov 2017-2018.
Film pojednáva o situácii, kedy riaditeľka ZUŠ v Humennom Daniela Polovková na slávnostnej ceremónii predstavila nové čestné meno pre ZUŠ, podľa jej absolventa Petra Breinera. Tento bol dlhodobým kritikom vtedy vládnej strany SMER-SD, za ktorú kandidovala aj Jana Vaľová. Udelenie čestného mena muselo byť na pokyn samosprávy odvolané a do školy odvtedy prestala chodiť výrazná časť financií, ktoré dostávala od mesta. Pre nutnosť peniaze žiadať od mesta bola riaditeľka obvinená z neschopného hospodárenia a následne odvolaná a nahradená. Film obsahuje autentické záznamy z rokovaní, situácie, kedy opakovane vedenie mesta odmietalo komunikovať a rozhovory s obyvateľmi mesta a učiteľmi zo ZUŠ i samotným Petrom Breinerom. Daniela Polovková bola po vystúpení na proteste „Za slušné Slovensko“ v Humennom pokarhaná riaditeľom školy za porušenie pracovnej disciplíny, pričom po tlaku médií, právnikov a viacerých organizácií muselo byť toto pokarhanie stiahnuté. Napriek tomu boli v Humenských novinách uvedené (podľa Polovkovej slov) nepravdivé informácie, že pokarhanie dostala.
Eduard Cicha bol kvôli filmu obvinený z ohovaránia, ktoré naňho podal prednosta mestského úradu v Humennom Andrej Semanco.
Počas pôsobenia Vaľovej ako primátorky neboli tieto neobvyklé postupy v školstve v zriaďovateľskej pôsobnosti mesta ojedinelé. Riaditeľka Materskej školy na ulici Štefánikovej Anna Lopatová bola v roku 2014 odvolaná z funkcie riaditeľky a následne po 36 rokoch pôsobenia v školstve prepustená ako nadbytočná. Podľa Lopatovej to má súvis so žalobou, ktorú na vedenie mesta podal jej manžel Marián Lopata, konateľ Humenskej energetickej spoločnosti po tom, ako mesto spoločnosti opakovane prisudzovalo zodpovednosť za vysoké ceny tepla. Počas výpovednej lehoty dostala Lopatová údajne pokyn zdržiavať sa v učebni v hospodárskej časti školy a chodiť na obed až keď už boli ostatní zamestnanci školy naobedovaní. Lopatová podala na vedenie mesta žalobu za nerovné zaobchádzanie. Procesné konanie trvalo takmer 4 roky, pretože sa vedenie mesta pojednávaní opakovane nezúčastnilo. Napokon sa Lopatová dohodla až s novým vedením mesta v roku 2019 mimosúdne, čo obe strany označili ako kompromis.
Na obchádzanie povinnosti zriaďovateľa školy vypísať výberové konanie na nového riaditeľa v Humennom upozornila v roku 2018 (po medializácii predchádzajúcich prípadov) Slovenská komora učiteľov, ktorá zároveň podala podnet na Generálnu prokuratúru. Podľa Vladimíra Crmomana z SKU si takto vedenie mesta riaditeľov „testovalo, či budú po vôli“, čím vedome obchádzalo zákon. Sama Daniela Polovková zo ZUŠ bola za poverenú riaditeľku v rozpore so zákonom zvolená šesťkrát. Vo funkcii poverenej riaditeľky bola pred prepustením v roku 2014 aj Anna Lopatová a ďalších 6 riaditeľov materských škôl v meste. Mesto Humenné napokon niekoľko výberových konaní vypísalo, ale až po troch upozorneniach od Štátnej školskej inšpekcie a tlaku zo strany Slovenskej komory učiteľov a verejnosti. Za riaditeľku ZUŠ tak bola po riadnom výberovom konaní zvolená samotná Daniela Polovková.

</doc>
<doc id="110099" url="https://sk.wikipedia.org/wiki?curid=110099" title="Hyde Park (Londýn)">
Hyde Park (Londýn)

Hyde Park je jeden z najväčších parkov v centre Londýna, v obvode Westminster a jeden zo skupiny kráľovských parkov. Park je rozdelený jazerom Serpentine na dve polovice. Na západe susedí Hyde Park s Kensingtonskými záhradami. Park má celkovú rozlohu 350 akrov (1,4 km²).
História.
Najstaršia časť parku patrila panstvu Ebury. Plocha tejto časti bola jeden hide (plocha 0,24 – 0,49 km²), z čoho vznikol aj súčasný názov parku. V roku 1536 získal pozemok od mníchov Westminsterského opátstva do svojho vlastníctva kráľ Henrich VIII.. Autorom vybavenia parku je architekt Decimus Burton.
V roku 1851 sa tu konala Veľká výstava. Ako súčasť výstavy tu stál aj Crystal Palace (budova) (Krištáľový palác) navrhnutý architektom Josephom Paxtonom. Palác po skončení výstavy rozobrali a opäť postavili v časti Upper Norwood.
Park sa stal miestom demonštrácií i veľkých rockových koncertov. Vystriedali sa tu Jethro Tull (1968), Rolling Stones (1969), Pink Floyd (1970), Queen (1976). Medzi koncerty z posledného obdobia patria: Red Hot Chili Peppers (2004) a Foo Fighters (2006). 
V roku 2005 sa Hyde Park stal jedným z miest koncertov Live 8.
Zaujímavé miesta.
Hyde Park ponúka niekoľko architektonických či iných zaujímavostí:
Medzi ďalšie zaujímavosti patrí strom rastúci hore nohami alebo Hotel The Lanesborough, ktorý patrí medzi najdrahšie hotely v meste a ponúka izby aj za £6 000 za noc.
Dopravné spojenie.
Najbližšie stanice London Underground:

</doc>
<doc id="110101" url="https://sk.wikipedia.org/wiki?curid=110101" title="Blue ray">
Blue ray



</doc>
<doc id="110102" url="https://sk.wikipedia.org/wiki?curid=110102" title="Greenwich Park">
Greenwich Park

Greenwich Park je jedným z Kráľovských parkov v Londýne a zároveň aj najstarším z nich. Bol založený v roku 1433. Pôvodne sa park používal na polovačky na jelene a bol najväčšou plochou zelene v juhovýchodnom Londýne. Rozprestiera sa na ploche 183 akrov (17 ha).
Opis parku.
V severnej časti parku sa nachádza Národné námorné múzeum (angl.: National Maritime Museum) sídliace v bývalom Queen's House. V strede parku sa nachádza Kráľovské observatórium Greenwich (angl.: Royal Observatory Greenwich). Observatórium je umiestnené na vrchole kopca. Na západnom okraji parku stojí Ranger's House. 
Pred observatóriom sa nachádza socha generála Jamesa Wolfa. Z tohto miesta je prekrásny výhľad na celé okolie: od bývalej Greenwichskej nemocnici (v súčasnosti Kráľovská námorná škola), rieky až smerom k mrakodrapom Canary Wharf, City na severozápade a Miléniovému domu na severe. 
Park je možné ďalej rozdeliť na dve výškovo odlišné časti. V spodnej časti sa nachádzajú ihriská pre deti a jazero na člnkovanie. V hornej časi parku sa nachádza rozsiahla kvetinová záhrada s rybníkom, ružová záhrada, kriketové ihrisko, tenisový kurt a hodobný pavilón. Nachádza sa tu aj Staroveký dub (angl.: Ancient Oak), ktorý sa spája s kráľovnou Alžbetou I..
Počas Letných olympijskych hier v roku 2012 sa má park stať miestom jazdeckých a bežeckých častí pretekov päťbojárov.
Dopravné spojenie.
Najbližšie stanice Docklands Light Railway:

</doc>
<doc id="110104" url="https://sk.wikipedia.org/wiki?curid=110104" title="Regina Spektorová">
Regina Spektorová

Regina Spektorová (, "Regina Iľjinična Spektor"; * 18. február 1980, Moskva) je americká pesničkárka a klaviristka rusko-židovského pôvodu. Je výraznou predstaviteľkou žánru anti-folk, ale hudobné inšpirácie čerpá aj z džezu, blues, hip-hopu, ľudovej hudby a folku. Jej tvorba je úzko spätá s East Village v New York City.
Životopis.
Narodila sa v Moskve v hudobníckej rodine židovského pôvodu. Jej otec, Iľja Spektor, je fotograf a huslista. Jej mama, Bella Spektorová, je profesorkou hudby v New Yorku, predtým učila v Moskve. Má brata Barsyka, ktorý sa objavil aj v piesni "Whisper" z jej albumu "Soviet Kitsch". Vyrástla v Bronxe, kam sa jej rodičia presťahovali, keď mala 9 rokov, počas obdobia perestrojky z dôvodu utláčania židovskej komunity. Hudobne vyrástla hlavne na anti-folku z Bronxu, ale vďaka otcovi dostala hudobné vzdelanie a bola vystavená vplyvu kapiel ako The Beatles a Queen. V roku 2001 absolvovala umeleckú školu Purchase College. V tom istom roku si sama vydala svoj prvý album "11:11". Svoju hudbu musela až do roku 2006 vydávať sama, pretože nevedela nájsť nakladateľstvo, ktoré by jej piesne vydalo.
Pri speve plne využíva široký rozsah svojho hlasu, čo kombinuje s neobvyklými technikami spevu ako napr. beatbox (napr. v piesni "Fidelity"). Je hrdá aj na svoj newyorský prízvuk, ktorý často prezentuje.
Hovorí plynule rusky a vie čítať hebrejsky. Svoju spätosť s rodným jazykom dokázala aj tým, že viacero piesní naspievala po rusky. Aj pieseň "Apres Moi" obsahuje časť, kde spieva text básne Február, ktorú napísal ruský poet Boris Pasternak.
Jej piesne obsahujú veľa narážok na literatúru a kultúru, napr. menovaná "Apres Moi", potom napr. v piesni "Poor Little rich boy" sú narážky na Hemingwaya, narážky na biblický príbeh o Samsonovi a Dalile v piesni "Samson", narážky na Exupéryho Malého princa v piesni "Baobabs" a mnoho iného.
Od roku 2011 je vydatá za hudobníka Jacka Dishela.

</doc>
<doc id="110110" url="https://sk.wikipedia.org/wiki?curid=110110" title="Medzinárodný deň žien">
Medzinárodný deň žien

Medzinárodný deň žien (často označovaný skratkou MDŽ), pripadajúci každoročne na 8. marec, je medzinárodne uznávaný sviatok stanovený OSN k výročiu štrajku 15 000 newyorských krajčírok v roku 1908. Tieto bojovali za zrušenie povinného desaťhodinového pracovného času, proti nízkym mzdám a zlým pracovným podmienkam.
Dejiny.
Demonštrácie žien na konci zimy, tradične v nedeľu, sa najskôr odohrávali v USA na popud Socialistickej strany USA; veľké zhromaždenie za volebné právo žien sa konalo 8. marca 1908 v New Yorku. Na prvej medzinárodnej ženskej konferencii Druhej internacionály v roku 1910 v Kodani presadila nemecká socialistka Clara Zetkinová medzinárodný sviatok, vtedy ešte bez určenia pevného dátumu.
Dátum 8. marec sa ustálil až po 1. svetovej vojne, najmä pod vplyvom veľkej demonštrácie v Petrohrade v roku 1917 tesne pred Februárovou revolúciou, ktorá sa konala poslednú nedeľu vo februári podľa juliánskeho kalendára, čo sa rovná 8. marcu kalendára gregoriánskeho. Sviatok sa rýchlo rozšíril, jeho obsah kolísal od politického a feministického protestu po apolitickú socialistickú obdobu Dňa matiek.
Pred prvou svetovou vojnou vytýčili ženy predovšetkým tieto požiadavky:
V Rakúsku, Švajčiarsku, Nemecku sa prvý MDŽ konal už v roku 1911. Roku 1913 ho oslavovali aj v cárskom Rusku. Po ženských nepokojoch a demonštráciách v Petrohrade bol roku 1917 pevne ustanovený 8. marec ako MDŽ.
Od roku 1975 je sviatok uznaný OSN a pripomínaný ako deň medzinárodnej solidarity žien za rovnoprávnosť, spravodlivosť, mier a rozvoj.
MDŽ na Slovensku.
Prvý sviatok MDŽ v ČSR sa konal v roku 1921 a o rok neskôr nadobudol už masový charakter. Počas druhej svetovej vojny bol MDŽ zrušený; posledný sa konal v roku 1938. Po roku 1945 bol MDŽ znovu obnovený.

</doc>
<doc id="110112" url="https://sk.wikipedia.org/wiki?curid=110112" title="Myšpotok">
Myšpotok

Myšpotok je potok v Honte, v severnej časti okresu Levice. Je to pravostranný prítok Sikenice, meria 5,4 km a je tokom IV. rádu. 
Pramení na podhorí Štiavnických vrchov, podcelok Hodrušská hornatina v ústí Chorvátovej doliny, v nadmorskej výške okolo 380 m n. m., juhozápadne od obce Pukanec. Tečie v Ipeľskej pahorkatine, podcelok Bátovská pahorkatina najprv na juh okrajom vinohradov na pravom brehu, sprava priberá krátky prítok spod Hôrky (437,9 m n. m.) a stáča sa na juhovýchod. Východne od obce Devičany napája rovnomennú vodnú nádrž a tečie popri osade Vináre na ľavom brehu. Neďaleko nej, severne od obce Bátovce, ústi v nadmorskej výške okolo 235 m n. m. do Sikenice.

</doc>
<doc id="110113" url="https://sk.wikipedia.org/wiki?curid=110113" title="Sikenica">
Sikenica

Sikenica môže byť:

</doc>
<doc id="110114" url="https://sk.wikipedia.org/wiki?curid=110114" title="Čajkovský potok">
Čajkovský potok

Čajkovský potok je potok v Tekove, v severnej časti okresu Levice. Je to pravostranný prítok Podlužianky, meria 13,6 km a je tokom V. rádu. Na hornom toku preteká dolinou Bukovinka (Bukovská dolina), na dolnom toku tečie súbežne s korytom Podlužianky na ľavom brehu a Rybníckeho potoka na pravom brehu.
"Prameň:" v Štiavnických vrchoch na juhovýchodnom svahu vrchu Priesil (746,6 m n. m.) v nadmorskej výške okolo 660 m n. m., v lokalite Suchý prsec
"Smer toku:" na hornom toku na juhojuhozápad, po vstupe do nížiny tečie severojužným smerom
"Geomorfologické celky:" 1.Štiavnické vrchy, podcelok Hodrušská hornatina, 2.Podunajská pahorkatina, podcelok Ipeľská pahorkatina
"Prítoky:" sprava zo severného svahu Priesilu, tri prítoky z oblasti Panskej hory, zľava spod Varty (616,7 m n. m.) a spod Obecnej hory (354,3 m n. m.)
"Ústie:" do Podlužianky severne od mesta Levice, pod Kusou horou (225,5 m n. m.), v nadmorskej výške okolo 164,5 m n. m.
"Obce:" Čajkov a Hronské Kosihy

</doc>
<doc id="110115" url="https://sk.wikipedia.org/wiki?curid=110115" title="Rybnícky potok (prítok Podlužianky)">
Rybnícky potok (prítok Podlužianky)

Rybnícky potok je potok v Tekove, v severnej časti okresu Levice. Je to pravostranný prítok Podlužianky, má dĺžku 9,2 km a je tokom V. rádu. 
Prameň.
Pramení na južnom okraji Štiavnických vrchov, v podcelku Hodrušská hornatina, na juhovýchodnom svahu Starej hory (474,3 m n. m.) v nadmorskej výške približne 380 m n. m. 
Opis toku.
Najprv tečie na juh, v oblasti vinohradov vteká do Podunajskej pahorkatiny, do podcelku Ipeľská pahorkatina, stáča sa na juhozápad a sprava priberá dva krátke prítoky spod kóty 244,9 m. Následne výraznejšie rozširuje svoje koryto, pokračuje viac juhojuhozápadným smerom a z pravej strany priberá Tepličku (168,1 m n. m.). Opätovne mení smer toku, tečie juhovýchodným smerom, na dolnom toku súbežne s korytom Čajkovského potoka na ľavom brehu. Do Podlužianky ústi severne od mesta Levice, pod Kusou horou (225,5 m n. m.), v nadmorskej výške cca 164 m n. m.

</doc>
<doc id="110116" url="https://sk.wikipedia.org/wiki?curid=110116" title="Teplička">
Teplička

Teplička môže byť:

</doc>
<doc id="110117" url="https://sk.wikipedia.org/wiki?curid=110117" title="Tiša be-av">
Tiša be-av

Tiša be-av (hebr. תשעה באב alebo ט׳ באב) je židovský pôstny deň. Pripomína" „najsmutnejší deň v židovskej histórii“", 9. deň židovského mesiaca av. Podľa Mišny sa v tento deň odohralo päť veľkých katastrof:
V tento deň (alebo v jeho blízkosti) sa odohrali aj ďalšie katastrofy židovského národa:
V judaizme sa tento deň pripomína prísnym pôstom, ktorý trvá od západu do západu slnka. Ak pripadne Tiš’a be-av na šabat, pôst sa odkladá na nasledujúcu nedeľu.

</doc>
<doc id="110118" url="https://sk.wikipedia.org/wiki?curid=110118" title="Teplička (prítok Rybníckeho potoka)">
Teplička (prítok Rybníckeho potoka)

Teplička je potok v Tekove, v severnej časti okresu Levice. Je to pravostranný prítok Rybníckeho potoka, meria 2,7 km a je tokom VI. rádu. 
Vzniká na území obce Rybník, zo skalného brala (kóta 232,7 m) vyviera termálny prameň Teplica, ktorý potom pokračuje ako v zime nezamŕzajúci vodný tok. Tečie juhojuhovýchodným smerom spomenutou obcou a ďalej rovinatým územím Ipeľskej pahorkatiny. Južne od obce, v lokalite Jablonka, ústi v nadmorskej výške 168,1 m n. m. do Rybníckeho potoka.

</doc>
<doc id="110119" url="https://sk.wikipedia.org/wiki?curid=110119" title="Tekovský potok">
Tekovský potok

Tekovský potok je potok na území okresov Zlaté Moravce a Žarnovica. Je to pravostranný prítok Hrona, meria 10 km a je tokom III. rádu. Nad obcou Tekovské Nemce napája vodnú nádrž.
"Prameň:" v Pohronskom Inovci na juhozápadnom svahu Veľkého Inovca (900,6 m n. m.) v nadmorskej výške okolo 620 m n. m.
"Smer toku:" na hornom toku viac-menej severojužný, pričom vytvára oblúk ohnutý k západu, na dolnom toku sa stáča na juhovýchod, obcou Hronský Beňadik preteká esovito stočeným korytom a za obcou pokračuje k ústiu na juh
"Geomorfologické celky:" 1.Pohronský Inovec, podcelok Veľký Inovec, 2.Podunajská pahorkatina, podcelok Hronská pahorkatina, 3.Štiavnické vrchy, podcelok Hodrušská hornatina, časť Slovenská brána
"Prítoky:" sprava prítok prameniaci na západnom okraji obce Tekovské Nemce, zľava Inovecký potok (vetví sa na dve ramená)
"Ústie:" do Hrona v priestore Slovenskej brány, južne od obce Hronský Beňadik v blízkosti časti Psiare, v nadmorskej výške 
"Obce:" Tekovské Nemce a Hronský Beňadik

</doc>
<doc id="110120" url="https://sk.wikipedia.org/wiki?curid=110120" title="Inovecký potok">
Inovecký potok

Inovecký potok je potok v Tekove, vo východnej časti okresu Zlaté Moravce. Je to ľavostranný prítok Tekovského potoka, meria 6,5 km a je tokom IV. rádu. 
Pramení v Pohronskom Inovci, v podcelku Veľký Inovec, na južnom svahu Veľkého Inovca (900,6 m n. m.) v nadmorskej výške okolo 810 m n. m. Tečie severojužným smerom, sprava priberá prítok zo severozápadného svahu Veľkého Inovca a pred vstupom do Podunajskej pahorkatiny sa z pravej strany oddeľuje vedľajšie rameno, ktoré ústi do Tekovského potoka. Potom preteká Hronskou pahorkatinou, stáča sa na juhojuhovýchod, zľava priberá Kalinový potok (263,2 m n. m.) a neďaleko obce Tekovské Nemce ústi (hlavné koryto) v nadmorskej výške cca do Tekovského potoka.

</doc>
<doc id="110121" url="https://sk.wikipedia.org/wiki?curid=110121" title="Chválenský potok">
Chválenský potok

Chválenský potok je potok v Tekove, v južnej časti okresu Žarnovica. Je to ľavostranný prítok Hrona, meria a je tokom III. rádu. 
Pramení v Štiavnických vrchoch, v podcelku Hodrušská hornatina, na západnom svahu Agraša () v nadmorskej výške okolo Tečie severozápadným smerom cez Chválenskú dolinu, zľava priberá dva prítoky spod sedla Pod Rakovcom. Pred obcou Tekovská Breznica obteká troskový sopečný kužeľ Putikov vŕšok na pravom brehu a vrch Hrádok () so zvyškami hradu Breznica na ľavom brehu. Potom sa stáča na západ, vstupuje do Breznického podolia a preteká obcou Tekovská Breznica. Západne od nej ústi v nadmorskej výške okolo do Hrona.

</doc>
<doc id="110122" url="https://sk.wikipedia.org/wiki?curid=110122" title="Obecný potok">
Obecný potok

Obecný potok je potok na Strednom Pohroní, v južnej časti okresu Žarnovica. Je to ľavostranný prítok Hrona, meria 6 km a je tokom III. rádu. 
Priebeh toku.
Pramení v Štiavnických vrchoch, v podcelku Hodrušská hornatina, na severozápadnom svahu Veľkého Veterníka (756,9 m n. m.) v nadmorskej výške okolo 600 m n. m. Na krátkom úseku tečie na juhozápad, zľava priberá prítok spod sedla Krížny buk (618 m n. m.) a stáča sa postupne na severozápad. Postupne priberá krátke prítoky: zľava spod kóty 647,9 m, sprava prítok (362,6 m n. m.) z juhozápadného úpätia Gruntov (656,4 m n. m.) a opäť zľava spod kóty 647,9 m, potom preteká oblasťou so stopami činnosti zrážkovej vody na oboch brehoch (výmole). Následne preteká obcou Brehy, zľava priberá krátky prítok z oblasti Liešne a vstupuje do Breznického podolia. Severne od obce ústi v nadmorskej výške okolo 194 m n. m. do Hrona.

</doc>
<doc id="110124" url="https://sk.wikipedia.org/wiki?curid=110124" title="Rudniansky potok">
Rudniansky potok

Rudniansky potok môže byť:

</doc>
<doc id="110125" url="https://sk.wikipedia.org/wiki?curid=110125" title="Rudniansky potok (prítok Hrona)">
Rudniansky potok (prítok Hrona)

Rudniansky potok je potok na Strednom Pohroní, na území okresov Levice a Žarnovica. Je to ľavostranný prítok Hrona, meria 9 km a je tokom III. rádu. 
Priebeh toku.
Pramení v Štiavnických vrchoch, v podcelku Hodrušská hornatina, pod sedlom Lachtriská () v nadmorskej výške cca Na krátkom úseku tečie na juhozápad cez obec Uhliská, sprava priberá krátky prítok z východného svahu Drieňova (), stáča sa na západ a preteká Rudnianskou dolinou. Z ľavej strany priberá dva prítoky z oblasti Jakubovho uhliska, stáča sa na severozápad, pričom koryto vytvára dva výrazné oblúky. 
Zľava priberá prítok zo severozápadného svahu Veľkého Veterníka (), sprava prítok spod Drieňova a spod Veľkého Žiaru (), ďalej zľava spod Humenice () a sprava spod Drastavice (). Potom sa stáča na západ, vytvára ďalší oblúk a preteká horným koncom obce Rudno nad Hronom, pričom vstupuje do Breznického podolia a zľava priberá ešte prítok zo severného svahu Gruntov (). Napokon sa stáča na sever, preteká celou obcou a na severnom okraji jej intravilánu ústi v nadmorskej výške okolo do Hrona.

</doc>
<doc id="110126" url="https://sk.wikipedia.org/wiki?curid=110126" title="Richnava">
Richnava

Richnava alebo Richňava môže byť:
Richňava môže byť aj časť obce Štiavnické Bane tvorená Richnavskými jazerami a chatovou osadou pri nich, pozri pod Štiavnické Bane
Jazyková poznámka.
Normovaný tvar je vždy len ten, ktorý má v názve tvrdé n (s tým, že časť obce Štiavnické Bane pri Richnavských jazerách sa nevyskytuje v štandardizačných textoch, takže jej normovaná podoba je otvorená; samotná obec v každom prípade používa názov Richňava). Vo vzťahu k obci pri Gelnici sa však občas (staršie) vyskytuje aj variant s -ň- a vo vzťahu k prítoku Hrona a jazerám sa v praxi používajú častejšie tvary s -ň- (t.j. Richňava, richňavský) .
Tvar s -ň- je podľa niektorých názorov výslovne nesprávny (čiže správny je len tvar Richnava) . Tvary Richnava aj Richňava vznikli poslovenčením nemeckého názvu ; nemecká podoba názvu gelnickej obce aj jazier na strednom Slovensku v posledných storočiach znela Richenau alebo Richnau .

</doc>
<doc id="110128" url="https://sk.wikipedia.org/wiki?curid=110128" title="Richnava (potok)">
Richnava (potok)

Richnava (normovaný názov) alebo Richňava je potok na Strednom Pohroní, na území okresov Banská Štiavnica a Žarnovica. Je to ľavostranný prítok Hrona, meria 13,2 km a je tokom III. rádu.
Priebeh toku.
Vyteká z Richnavských jazier v Štiavnických vrchoch v nadmorskej výške okolo , juhozápadne od obce Štiavnické Bane. Najprv tečie juhozápadným smerom, vzápätí sa stáča na západ a po pribratí prítoka z juhovýchodného svahu Vtáčnika () na severozápad. Preteká dolinou Richnava, kde postupne priberá viaceré prítoky: zľava z oblasti Košarísk a pri osade Dolný mlyn () spod Muráňa (), sprava spod Trsteného (), následne zľava potoky Zlatno a Suchá Voznica, prítok zo severného svahu Veľkého Žiaru (), zo severného svahu Drastavice () a z doliny Vtáčnik. Napokon vstupuje do Žiarskej kotliny, do podcelku Žarnovické podolie, kde preteká obcou Voznica. Na severnom okraji jej intravilánu ústi v nadmorskej výške okolo do Hrona.

</doc>
<doc id="110131" url="https://sk.wikipedia.org/wiki?curid=110131" title="Hodrušský potok">
Hodrušský potok

Hodrušský potok je potok na Strednom Pohroní, preteká územím okresu okresu Žarnovica. Je to ľavostranný prítok Hrona, má dĺžku 13,5 km a je tokom III. rádu. Na hornom toku bol vybudovaný tajch Hodrušské jazero. Údolie Hodrušského potoka bolo v minulosti dôležitou baníckou oblasťou s ťažbou zlata a striebra. Popod Hodrušskú dolinu vedie tzv. Voznická dedičná štôlňa, najdlhšie banské dielo svojho druhu na Slovensku. Potok sa niekedy označuje ako Hodruša.
"Prameň:" v Štiavnických vrchoch na severozápadnom svahu vrchu Tanád () v nadmorskej výške cca 
"Smer toku:" od prameňa najprv na krátkom úseku na severozápad, následne na juhozápad, na strednom toku prevažne na západ, na dolnom toku tečie k ústiu na severozápad
"Geomorfologické celky:" 1. Štiavnické vrchy, podcelok Hodrušská hornatina, 2. Žiarska kotlina, podcelok Žarnovické podolie
"Prítoky:" sprava spod vrchu Paradajs (), z oblasti Havranieho kameňa, zľava z oblasti Hodrušských rybníkov, spod Kanderky (), spod Ostrého vrchu (), spod Beckova (), spod Hrbu (), spod Trsteného () a spod Kojatína ()
"Ústie:" do Hrona juhojuhovýchodne od centra mesta Žarnovica v nadmorskej výške okolo 
"Obce:" Hodruša-Hámre, postupne jej časti a osady: Banská Hodruša, Jelšová, Sandrik, Raková, Kyslá, Dolné Hámre a osada Okrut

</doc>
<doc id="110132" url="https://sk.wikipedia.org/wiki?curid=110132" title="Slaný potok (prítok Tople)">
Slaný potok (prítok Tople)

Slaný potok je potok na Hornom Zemplíne, v západnej časti okresu Vranov nad Topľou. Je to pravostranný prítok rieky Topľa, meria 10 km a je tokom VI. rádu.
Prameň.
Potok pramení v Slanských vrchoch na juhovýchodnom svahu Ivanovho vrchu v nadmorskej výške približne 615 m n. m.
Smer toku.
Na hornom toku tečie najprv od prameňa na východ, odtiaľ po sútok s Ivanovym potokom pokračuje na juhovýchod. Potom tečie východojuhovýchodným smerom, obcou Rudlov na východ. Za obcou sa vetví na dve ramená, ľavé (kratšie) tečie na severovýchod, kým pravé pokračuje viac-menej na východ a v obci Soľ vytvára oblúk prehnutý na sever.
Ústie.
Vlieva sa do Tople, ľavé rameno severne od obce Soľ v nadmorskej výške cca 130 m n. m., pravé rameno juhovýchodne od tejto obce v nadmorskej výške cca 128 m n. m.

</doc>
<doc id="110133" url="https://sk.wikipedia.org/wiki?curid=110133" title="Vyhniansky potok">
Vyhniansky potok

Vyhniansky potok je potok na Strednom Pohroní, na území okresov Banská Štiavnica a Žiar nad Hronom. Je to ľavostranný prítok Hrona, meria 13,9 km a je tokom III. rádu.
"Prameň:" vyteká z tajchu Štiavnické jazero (Rozgrund) v Štiavnických vrchoch v nadmorskej výške okolo 702 m n. m.
"Smer toku:" najprv na krátkom úseku sever, vzápätí sa oblúkom stáča na severozápad, medzi osadou Vindišlajtňa a obcou Vyhne tečie viac-menej na západ, na dolnom toku opäť na severozápad
"Geomorfologické celky:" Štiavnické vrchy, podcelok Hodrušská hornatina, časť Vyhnianska brázda, 2.Žiarska kotlina, podcelok Žarnovické podolie
"Prítoky:" sprava spod samoty Pri Novom kríži, potok od obce Repište, zľava z osady Banky, z oblasti Kýzovej, spod Rumplovskej, spod Kešnerovskej, z oblasti Jergovej, spod Banského vrchu (Kerlingu; 865,5 m n. m.) a spod Mäsiarky (626,1 m n. m.)
"Ústie:" do Hrona pri obci Bzenica v nadmorskej výške okolo 221 m n. m.
"Obce:" osada Vindišlajtňa, Vyhne a Bzenica

</doc>
<doc id="110137" url="https://sk.wikipedia.org/wiki?curid=110137" title="Slanské vrchy">
Slanské vrchy

Slanské vrchy je pohorie a geomorfologický celok vulkanického pôvodu na východnom Slovensku. 
Polohopis.
Pohorie sa tiahne v severojužnom smere od Prešova po hranice s Maďarskom. Na západe susedí Košická kotlina, na severe Beskydské predhorie a na východe Východoslovenská pahorkatina.
Delenie.
Celok Slanské vrchy sa člení na päť podcelkov, a to:
Najvyšším vrchom je Šimonka (), ďalej medzi najvyššie vrchy, ktoré ešte presahujú výšku 1000 metrov nad morom patria Čierna hora () a Tri chotáre ().
Geológia.
Geologicky sa Slanské vrchy zaraďujú k tzv. východoslovenským neovulkanitom neogénneho veku (23,8 - 5,3 mil. rokov). Tvorené sú ryolitmi, dacitmi a najmä amfibol - pyroxénickými andezitmi a ich tufmi. V severnej časti pohoria vystupujú nadložné sedimenty tvorené ílmi, pieskovcami a zlepencami. Samotné andezitové masívy tvoria stratovulkanické súvrstvia, tvorené striedaním masívnych andezitových polôh s vrstvami vulkanického popola.
Andezit je využívaný ako stavebný kameň vysokej kvality.
V Slanských vrchoch sa nachádza chránený areál Dubnícke bane s členitým systémom štôlní, kde sa v minulosti ťažil opál. Predmetom ochrany je "mimoriadne veľké a vedecky významné sídlisko viacerých druhov vzácnych a užitočných druhov netopierov, ktoré je využívané na vedecké účely. V bývalých baniach bola popísaná zimujúca kolónia netopiera dvojfarebného".
Vrcholy.
Vrcholy Slanských vrchov nad :
Sedlá.
Sedlá Slanských vrchov:

</doc>
<doc id="110138" url="https://sk.wikipedia.org/wiki?curid=110138" title="Teplá">
Teplá

Teplá môže byť:

</doc>
<doc id="110141" url="https://sk.wikipedia.org/wiki?curid=110141" title="Teplá (prítok Hrona)">
Teplá (prítok Hrona)

Teplá je potok na Strednom Pohroní, na území okresov Banská Štiavnica a Žiar nad Hronom. Je to ľavostranný prítok Hrona, meria a je tokom III. rádu. 
V údolí potoka sa nachádza niekoľko chránených lokalít: na ľavom brehu Kamenný jarok, Wilckensove stromy, Bralce, na pravom brehu Kapitulské bralá a Szabóova skala. Na dolnom toku sa od hlavného koryta oddeľuje sprava vedľajšie rameno, ktoré tečie na sever popri obci Lehôtka pod Brehmi a ústi do Hrona v nadmorskej výške cca 
"Prameň:" v Štiavnických vrchoch na severozápadnom svahu vrchu Brezový hrad (; na ňom stojí Žakýlsky hrad) v nadmorskej výške okolo 
"Smer toku:" k obci Podhorie na juh, odtiaľ po sútok s Čamporovou na severozápad, potom po ústie Kamennej doliny pokračuje na západ, následne sa oblúkom stáča na sever, za obcou Sklené Teplice opäť na severozápad a postupne až na západojuhozápad, pri obci Lehôtka pod Brehmi na krátkom úseku na sever a napokon tečie k ústiu na západ
"Geomorfologické celky:" 1.Štiavnické vrchy, podcelok Hodrušská hornatina, časti Štiavnická brázda a Vyhnianska brázda, 2.Žiarska kotlina
"Prítoky:" sprava Čamporová, Vydričný potok, prítok z oblasti Maselnej, zľava spod kóty , z lokality Rebriny, Kozí potok, prítok spod Širokého vrchu, z Kamennej doliny, spod samoty Pri Novom kríži, prítok () od Štepnice, z oblasti Janova, spod kóty , z oblasti Bralca a z oblasti Farskej hory
"Ústie:" do Hrona na severnom okraji obce Hliník nad Hronom v nadmorskej výške okolo 
"Obce:" Podhorie (časť Teplá), Sklené Teplice, Lehôtka pod Brehmi a Hliník nad Hronom (okrajom)

</doc>
<doc id="110143" url="https://sk.wikipedia.org/wiki?curid=110143" title="Istebný potok">
Istebný potok

Istebný potok je potok na Strednom Pohroní, na území okresov Banská Štiavnica a Žiar nad Hronom. Je to ľavostranný prítok Hrona, má dĺžku 5,2 km a je tokom III. rádu. 
Preteká severnou časťou Štiavnických vrchov, pramení v podcelku Hodrušská hornatina na západnom svahu Pliešky (795,3 m n. m.) v nadmorskej výške okolo 640 m n. m., západne od obce Močiar. Tečie viac-menej severoseverozápadným smerom, zľava priberá prítok spod Holého vrchu (755,5 m n. m.) a spod Konického vrchu (693,9 m n. m.) a na dolnom toku sa stáča na sever. Preteká Šášovským Podhradím, priberá pravostranný prítok z Husárovej doliny a priamo pod Šášovským hradom (na pravom brehu) ústi v nadmorskej výške 252 m n. m. do Hrona.

</doc>
<doc id="110144" url="https://sk.wikipedia.org/wiki?curid=110144" title="Močiarsky potok (prítok Hrona)">
Močiarsky potok (prítok Hrona)

Močiarsky potok je potok na Strednom Pohroní, na území okresov Banská Štiavnica a Žiar nad Hronom. Je to ľavostranný prítok Hrona, má dĺžku 5,8 km a je tokom III. rádu. 
Priebeh toku.
Preteká severnou časťou Štiavnických vrchov, geomorfologickým podcelkom Hodrušská hornatina, kde pramení na území obce Močiar, pri samote Lišková v nadmorskej výške približne Tečie viac-menej na sever, priberá krátky prítok najprv sprava, potom zľava a preteká Močiarskou dolinou. Z ľavej strany ďalej priberá krátky prítok (440,7 m n. m.) z východného úpätia Demiana (615,4 m n. m.), sprava zo severného úpätia Holého vrchu (705,7 m n. m.) a opäť z pravej strany aj Hencelovský potok. Napokon preteká cez Jalnú, v blízkosti ktorej sa v nadmorskej výške cca vlieva do Hrona.

</doc>
<doc id="110146" url="https://sk.wikipedia.org/wiki?curid=110146" title="Dračia loď">
Dračia loď

Dračia loď je veslica s približne 20 člennou posádkou používaná na športové účely, ktorá vychádza z konštrucie lodí v starovekej Číne. Prednú a zadnú časť lode zdobí vyrezávaná dračia hlava a chvost.

</doc>
<doc id="110148" url="https://sk.wikipedia.org/wiki?curid=110148" title="Močiar (rozlišovacia stránka)">
Močiar (rozlišovacia stránka)

Močiar môže byť:

</doc>
<doc id="110150" url="https://sk.wikipedia.org/wiki?curid=110150" title="Bystrý potok (prítok Jasenice)">
Bystrý potok (prítok Jasenice)

Bystrý potok je potok na Strednom Pohroní, preteká územím okresov Banská Štiavnica a Zvolen. Je to ľavostranný prítok Jasenice, meria 7 km a je tokom IV. rádu. 
Pramení v Štiavnických vrchoch, v podcelku Hodrušská hornatina, pod sedlom Jaseňová pažiť v nadmorskej výške okolo 725 m n. m. Najprv tečie severovýchodným smerom k samote Rubáčka, tu zľava priberá prítok (551,4 m n. m.) od osady Hrudková a stáča sa na východ. Z ľavej strany priberá prítok z juhovýchodného svahu Holého vrchu (705,7 m n. m.) a pri osade Mlyn sprava prítok z oblasti Živíc. Ďalej sa oblúkom stáča na severovýchod, na dolnom toku už nepriberá prítoky a južne od obce Hronská Breznica ústi v nadmorskej výške okolo 292 m n. m. do Jasenice.

</doc>
<doc id="110151" url="https://sk.wikipedia.org/wiki?curid=110151" title="Tepelná smrť">
Tepelná smrť



</doc>
<doc id="110153" url="https://sk.wikipedia.org/wiki?curid=110153" title="Vydričný potok">
Vydričný potok

Vydričný potok je potok na Strednom Pohroní, na území okresov Banská Štiavnica a Žiar nad Hronom. Je to pravostranný prítok Teplej, meria 5,7 km a je tokom IV. rádu. 
Priebeh toku.
Preteká Štiavnickými vrchmi, podcelkom Hodrušská hornatina, pramení pod sedlom Jaseňová pažiť v nadmorskej výške približne 660 m n. m., juhozápadne od obce Močiar. Od prameňa tečie najprv severozápadným smerom cez Vydričnú dolinu, sprava priberá krátky prítok z južného svahu Pliešky (795,3 m n. m.) a prudko sa stáča na juhozápad, zľava priberá prítok zo západného svahu Orecha (793,0 m n. m.) a ďalej tečie viac-menej západným smerom. Postupne priberá pravostranné prítoky z Čečetkovho lesa a spod kóty 596,4 m, pri osade Sady ľavostranný prítok z oblasti Marušovskej a preteká obcou Sklené Teplice. Z pravej strany ešte priberá prítok z oblasti Horného salaša a priamo v centre obce ústi v nadmorskej výške cca 353 m n. m. do Teplej.

</doc>
<doc id="110154" url="https://sk.wikipedia.org/wiki?curid=110154" title="SMTP">
SMTP



</doc>
<doc id="110158" url="https://sk.wikipedia.org/wiki?curid=110158" title="Grigorijs Pantelejevs">
Grigorijs Pantelejevs



</doc>
<doc id="110159" url="https://sk.wikipedia.org/wiki?curid=110159" title="Natasha Bedingfieldová">
Natasha Bedingfieldová

Natasha Bedingfield (* 26. november 1981, Londýn, Spojené kráľovstvo) je britská popová speváčka. Natasha debutovala v 80. rokoch ako členka skupiny Christian rock so súrodencami Danielom Bedingfieldom a Nikolou Rachellovou. V priebehu 90. rokov nahrala Natasha rockové a gospelové piesne pre Hillsong London Church.
Debutový album Unwritten nahrala v roku 2004. Album obsahoval najmä pop-rockové piesne a bol ovplyvnený R&amp;B hudbou. Zožal medzinárodný úspech s viac ako 2,5 milióna predaných nosičov na celom svete. V roku 2007 bola nominovaná na Cenu Grammy za najlepší ženský spevácky popový výkon. Bedingfieldovej druhý album "N.B." (2007) vyšiel aj s piesňou „I Wanna Have Your Babies“, ktorá nemala až taký veľký svetový úspech.
Natasha pomáhala s humanitnými záležitosťami po celom svete a pracuje s deťmi v kampani „Stop the Traffik“ v charite jej matky Molly Bedingfieldovej s názvom Global Angels.

</doc>
<doc id="110160" url="https://sk.wikipedia.org/wiki?curid=110160" title="Arvids Rekis">
Arvids Rekis



</doc>
<doc id="110162" url="https://sk.wikipedia.org/wiki?curid=110162" title="Juris Stals">
Juris Stals



</doc>
<doc id="110163" url="https://sk.wikipedia.org/wiki?curid=110163" title="Tvárna liatina">
Tvárna liatina

Tvárna liatina je zliatina železa s uhlíkom, podobne ako šedá liatina a oceľ. Obsah uhlíka je vyšší než 2,06 % – pozri binárny diagram železo-uhlík. Uhlík (C) je tu vylučovaný vo forme grafitu. Podľa geometrie vylúčeného grafitu rozlišujeme "šedú liatinu (GG)" kde je grafit vylúčený v podobe lamiel, "vermiculárnu liatinu (GGV)" kde sú lamely na koncoch zaoblené a "tvárnu liatinu (GGG)" kde je grafit vylúčený vo forme guličiek.
Forma grafitu u tvárnej liatiny je ovplyvnená modifikáciou taveniny horčíkom. Chemické zloženie tvárnej liatiny leží v nasledujúcich rozsahoch:
uhlík (C) – 3,4 až 3.8%, kremík (Si) 2,0 až 3,0%, mangán (Mn) 0.10 až 0,60%, síra (S) 0,003 až 0,015%, chróm (Cr) maximálne 0,10%, fosfor (P) maximálne 0,05%, meď (Cu) u perlitických GGG do 1%.
Kovová základná hmota je v závislosti na chemickom zložení feritická až perlitická. Základnú kovovú hmotu je možné, podobne ako pri oceli, tepelne spracúvať (kalenie, žíhanie, zušľachťovanie a pod.) a je možné tak ovplyvniť základné mechanické vlastnosti tvárnej liatiny.
Dejiny.
Prvé správy o použití tvárnej liatiny sú z vykopávok v Číne. Tu bola tvárna liatina používaná na výrobu poľnohospodárskeho náradia už pred viac ako 2000 rokmi.
V modernej histórii vyrobil prvú tvárnu liatinu Dr. Adey v roku 1937 (náhodný objav) v Zlievárenskom Inštitúte na Technickej univerzite v Aachene tavením vo vysoko zásaditej nádobe. V rovnakej dobe pracovala aj skupina metalurgov pod vedením Dr. Morrogh na BCIRA v Anglicku na tomto probléme a modifikovali taveninu cérom.
Až náhodné objavenie možnosti modifikácie horčíkom v predzliatine s niklom (NiMg) v laboratóriách INCO v USA v roku 1942 Keithom Millisom umožnilo ekonomickú priemyselnú výrobu tvárnej liatiny. S využitím tejto technológie v priemyselnom meradle sa začalo až v roku 1948 vo Ford Motor Co (USA), kde boli vyrábané prvé zalomené hriadele pre automobilové motory. Rozšírenie výroby a použitie bolo brzdené vysokými licenčnými poplatkami (INCO). Až vývoj predzliatin na báze ferosilícium-horčík (FeSiMg) v Nemecku v polovici 50. rokov umožnil konkurencieschopnú výrobu tvárnej liatiny.
Popri modifikácii pomocou predzliatin boli vyvinuté aj modifikačné technológie s použitím kovového horčíka. To sú napríklad modifikácie v tlakovej panve (autokláv), Fischerov konvertor atď. Odhaduje sa, že 40 – 50 % svetovej produkcie je v súčasnosti modifikovaných kovovým horčíkom. V roku 2003 dosiahla tonáž svetovej výroby tvárnej liatiny 15 miliónov ton. Z toho na výrobu tlakových rúr 4 milióny ton.
Výrobná technológia.
Odliatky z tvárnej liatiny sú vyrábané v zlievárňach. Východiskovým materiálom je oceľový šrot, surové železo, ferosilícium a prísady ako vápenec, koks, kremenný piesok ap. Tieto východiskové suroviny sú vsádzkované buď do elektrických pecí (indukčné pece, oblúkové pece) alebo do kuplovní a tuto roztavené a metalurgicky spracované. Chemické zloženie taveniny je upravované počas tavebného procesu prísadami ferosilícia, feromangánu, nauhličovadiel ap. Odpichová teplota taveniny leží medzi 1 480 °C a 1 540 °C.
So vsádzkovým materiálom sa môžu do taveniny dostať aj škodlivé prvky, ktoré sťažujú alebo dokonca znemožňujú vznik guličkového grafitu. Typické rušivé prvky sú olovo, arzén, antimón, chróm, síra, fosfor, titán atď. Obsah týchto prvkov vo vsádzkových surovinách je preto treba starostlivo kontrolovať. V prípade, že je obsah síry vo východiskovej tavenine (tavenina pred modifikovaním) pre zvolený druh modifikácie príliš vysoký musí byť tavenina odsírená Obsah síry pri použití modifikácie predzliatinami nemá byť vyšší ako 0,025%.
Po starostlivom odstránení trosky z povrchu taveniny je táto prevedená do modifikačnej panvy. Tu je tavenina modifikovaná buď predzliatinou (FeSiMg) alebo kovovým horčíkom. Horčík je vysoko reaktívny kov, s vysokou afinitou ku kyslíku a síre, tlak jeho pár pri obvyklých modifikačných teplotách dosahuje cca 10 barov. Táto reakcia je sprevádzaná tzv. pyrotechnickými efektmi, t. j. svetelnými bleskami a uvoľnením dymu. Obsah horčíka v odliatkoch leží medzi 0,030 – 0,060%. Modifikovaná tavenina je potom odlievaná do zlievárenských (pieskových) foriem. Vlastnosti taveniny sú pred alebo počas liatia optimalizované očkovaním. Očkovanie ovplyvňuje kvalitu a množstvo kryštalizačných zárodkov v tavenine a priaznivo pôsobí na vznik guličkového grafitu.
Vlastnosti tvárnej liatiny.
Mechanické vlastnosti sú definované v príslušných materiálových normách. V európskych krajinách sa najviac rozšírilo používanie DIN 1693 normy. V roku 1997 bola táto nahradená európskou normou DIN EN 1563. Označenie GGG, ktoré pochádza z DIN 1693, je v praxi ešte stále najpoužívanejšie.
Toto je iba výťah z príslušnej normy. Šedá liatina (GG), vermikulárna liatina (GGV) a bainitická tvárna liatina (ADI) sú spracované vo zvláštnych normách.
Oblasti použitia tvárnej liatiny.
Mimoriadne dobré mechanické vlastnosti, ekonomicky výhodná výroba a dobrá opracovateľnosť sú dôvody veľkého rozšírenia použitia tvárnej liatiny v priemysle. Svetová produkcia tvárnej liatiny dosiahla v roku 2003 15 miliónov ton (na porovnanie: šedá liatina 37 mil. t, oceľoliatina 6,3 mil. t a temperovaná liatina 0,9 mil. t). Na výrobu tlakových rúr v priemeroch 40 až je spotrebované 30 %. GGG rúry sa používajú na vodné a plynové potrubie. Na použitie na podzemné vedenia je nutné ich chrániť proti korózii.
Približne 40 – 50 % svetovej výroby je spotrebované v automobilovom priemysle. Tu boli v posledných desaťročiach postupne nahradzované výrobne drahšie kované, lisované a zvárané časti ekonomicky výhodnejšími odliatkami. V súčasných automobiloch sú takmer všetky takzvané bezpečnostné súčiastky ako závesy kolies, súčasti riadenia a tiež motorové časti ako kľukové hriadele, ojnice, vačkové hriadele atď. vyrábané z tvárnej liatiny.
Podobne aj ťažké, hrubostenné odliatky, ktoré v minulosti boli absolútnou doménou oceľoliatiny, ako turbínové skrine a pod. o hmotnosti 300 a viac ton sú vyrábané z GGG. Ďalej je GGG používaná v strojárskom priemysle, vo výrobe poľnohospodárskych strojov a pod.

</doc>
<doc id="110166" url="https://sk.wikipedia.org/wiki?curid=110166" title="Natasha Bedingfield">
Natasha Bedingfield



</doc>
<doc id="110167" url="https://sk.wikipedia.org/wiki?curid=110167" title="Oxford Street">
Oxford Street

 
Oxford Street je jednou z hlavných dopravných tepien londýnskeho obvodu Westminster a jednou z najznámejších obchodných ulíc na svete. Vedie zhruba od Marble Arch na rohu Hyde Parku, cez Oxford Circus k St Giles' Circus, kde sa spája s ulicami Charing Cross Road a Tottenham Court Road. 
Na východ od St. Giles' Circus sa volá New Oxford Street a končí pri High Holborn. Okrem iného sa Oxford Street pretína aj s ďalším významnými londýnskymi ulicami ako napríklad Bond Street a Regent Street.
História.
Ulica vedie tým istým smerom ako pôvodná cesta, ktorú postavili Rimania, aby spojili Hampshire a Colchester. V tej dobe bola jednou z najvýznamnejších spojníc Londýna s okolím. 
V období medzi 12. storočím a rokom 1782 sa ulica nazývala Tyburn Road. Meno dostala podľa rieky Tyburn, ktorá tiekla na juh od nej a v súčasnosti tečie pod ňou. Neskôr sa volala Uxbridge Road a Worcester Road. Bola známa ako cesta pre väzňov, ktorí odchádzali z väznice Newgate na popravisko neďaleko Marble Arch. 
Na konci 18. storočia skúpil v jej okolí veľké množstvo pozemkov vtedajší gróf z Oxfordu a začal tu stavebné práce. Onedlho sa stala oblasť atraktívna pre obchod a rozptýlenie, čo jej ostalo až do súčasnosti.
Súčasnosť.
Nakupovanie.
Oxford Street je považovaná za jednu z najznámejších ulíc na nákupy. Je miestom, kde sa nachádzajú veľké obchodné centrá i veľa malých obchodíkov. Je to hlavná nákupná tepna v Londýne, i keď to nie je oblasť s najluxusnejším tovarom. Spoločne s Regent Street, Bond Street a ďalšími menšími ulicami je súčasťou väčšieho obvodu so značnou koncentráciou obchodov a služieb. 
Pre väčšinu britských obchodných spoločností sú ich predajne na Oxford Street považované za vlajkové lode firmy a tak sú často krát využívané na rôzne predvádzacie akcie. 
Medzi najznámejšie obchody na ulici patria: 
Tradícia vianočných svetiel.
Každý rok na Vianoce je ulica ozdobená radou svietiacich reťazí. V polovice novembra vybraná celebrita zapne ozdobné svetlá. Táto udalosť býva každoročne veľmi sledovaná a je jednou z udalostí zimy. Svetla svietia na ulici až do 6. januára nasledujúceho roku. 
Táto tradícia pretrváva od roku 1959, päť rokov po tom ako sa zaviedli podobnú tradíciu na neďalekej Regent Street. V rokoch 1967 až 1979, v období hospodárskej recesie, sa svetla nerozsvecovali. 
Dopravné spojenie.
Najbližšie zástavky londýnskeho metra, v smere od Marble Arch na východ: 

</doc>
<doc id="110169" url="https://sk.wikipedia.org/wiki?curid=110169" title="Oxford Circus">
Oxford Circus

Oxford Circus je križovatkou dvoch významných londýnskych ulíc, a to Regent Street a Oxford Street. Oxford Circus sa nachádza v obvode Westminster.
Na námestí sa nachádzajú obchody rôznych svetových značiek, ako napr. H&amp;M, Nike, United Colors of Benetton a iné. Námestie obsluhuje rovnomenná stanica londýnskeho metra na trasách Bakerloo, Victoria a Central Line.

</doc>
<doc id="110170" url="https://sk.wikipedia.org/wiki?curid=110170" title="Queensbury (stanica metra)">
Queensbury (stanica metra)

Queensbury je jedna zo staníc Londýnskeho metra na Jubilee Line v obvode ("London Borough") Brent, konkrétne v časti Queensbury. Leží v tarifnej zóne č.4 ("Travelcard Zone 4") medzi stanicami Canons Park a Kingsbury. Otvorili ju 16. decembra 1934, 2 roky po otvorení jej susedov ako jednu zo staníc na jednej z vetiev na Metropolitan Line. V roku 1939 sa táto vetva stala súčasťou Bakerloo Line a v roku 1979 ju prebrala Jubilee Line.
V dobe vybratia názvu pre túto stanicu sa "Queensbury" vôbec nevzťahovalo na okolitú štvrť, ale bol vybratý podobný názov ako pre stanicu Kingsbury.

</doc>
<doc id="110171" url="https://sk.wikipedia.org/wiki?curid=110171" title="Kráľovské parky v Londýne">
Kráľovské parky v Londýne

Královské parky v Londýne sú pozemky pôvodne vlastnené anglickými alebo britskými panovníkmi pre odpočinok kráľovskej rodiny. S rastúcou urbanizáciou Londýna sa niektoré z nich uchovali ako parky, ktoré sú voľne prístupné pre verejnosť. 
Parky.
V súčasnosti existuje v Londýne týchto osem kráľovských parkov:
Hyde Park, Kensingtonské záhrady, Green Park, Regent’s Park a St James's Park vytvárajú najväčší pás zelene v centrálnom Londýne. Bushy Park, Greenwich Park a Richmond Park sa zasa nachádzajú mimo centra, na predmestiach.
Všetky parky spravuje rovnomenná spoločnosť Royal Parks a policajnú službu v nich vykonáva Metropolitná polícia. Parky sú financované z vládnych grantov, na rozdiel od bežných parkov, ktoré financuje miestna samospráva. Príjmy z rôznych komerčných služieb sú ďalším zdrojom príjmov na údržbu a obnovu parkov. 

</doc>
<doc id="110176" url="https://sk.wikipedia.org/wiki?curid=110176" title="Pteranodon">
Pteranodon

Pteranodon, čo v preklade znamená "okrídlený bezzubec", je vymretý rod pterosaurov, ktorý zahŕňa 2 druhy. Okrem nich poznáme 6 ďalších sporných druhov, ktoré sú pravdepodobne synonymá.
Opis.
Pteranodony boli bezzubé a v rozpätí krídel dosahovali 7 – 10 metrov. Kým paleontológovia neobjavili v roku 1975 pterosaura rodu Quetzalcoatlus, boli považované za najväčších pterosaurov. Pravdepodobne mali aj primitívne operenie. Pteranodony mali na hlave výrazný kostenný hrebeň. Pravdepodobne ho používali na zlepšenie komunikácie s inými jedincami, pri párení a pravdepodobne aj na zlepšenie leteckých schopností pri love rýb. Tieto pterosaury pravdepodobne trávili väčšinu času plachtením nad vlnami a lovením rýb hrotitým zobákom. Pretože plachtili nízko nad vlnami a vyskytovali sa pravdepodobne hojne v pobrežných oblastiach, zrejme sa stávali korisťou veľkých morských plazov napr. mosasaurov a plesiosaurov. Pteranadony pravdepodobne mali pod zobákom kožený vak, kam počas letu nad vlnami zbierali ryby. Množstvá jeho fosílií ktoré sa našli v Kansase, Alabame, Nebraske, Wyomingu a Južnej Dakote dokazujú, že sa vyskytoval v oblasti, kde v období kriedy pokrývalo väčšinu územia Severnej Ameriky nízke more, čo dokazuje, že sa vyskytoval prevažne v okolí mora.
Rod "Pteranodon" býva často chybne nazývaný Pterodactylus, čo je však iný, samostatný rod pterosaurov. V skutočnosti Pterodactylus ani nepatrí do tej istej nadčeľade ako Pteranodon, je len členom do toho istého podradu krátkochvostých pterosaurov (Pterodactyloidea), kam patrí okrem pteranodonov aj Quetzalcoatlus.
Pteranodon v populárnej kultúre.
Pteranodony vystupovali vo filmoch ako , Jurský park 3 a aj v televíznych programoch BBC Prenasledovaný dinosaurami (Chased by Dinosaurs) a Morské príšery (Sea Monsters). Vo filme Jurský park 3 boli obdoby pteranodonov veľmi odlišné od skutočných pteranodonov. Zahŕňali mnohé fyzické a psychické zmeny vrátane ozubeného zobáku, omnoho väčšiu veľkosť a agresivitu. Objavili sa aj v trilógii Jurský Svet a v animovaných seriálov Jurský Svet: Kriedový Kemp a Jurský Svet: Teória Chaosu, kde taktiež sa odlišovali od skutočných pteranodonov. Boli veľmi agresívne, väčšie než v skutočnosti sú a chýba im primitívne operenie. A v skutočnosti by nedokázali odniesť človeka.

</doc>
<doc id="110179" url="https://sk.wikipedia.org/wiki?curid=110179" title="KWin">
KWin

KWin je window manager pre X Window System. Je základnou súčasťou K Desktop Environment, hoci môže byť použitý aj s inými desktopovými prostrediami.
Existuje veľké množstvo dekorácií okien pre KWin, napríklad Plastik, Keramik a tiež aj Redmond, ktoré pripomína Microsoft Windows. Podporuje aj témy IceWM.

</doc>
<doc id="110180" url="https://sk.wikipedia.org/wiki?curid=110180" title="K Desktop Environment">
K Desktop Environment



</doc>
<doc id="110182" url="https://sk.wikipedia.org/wiki?curid=110182" title="Kingsbury (stanica metra)">
Kingsbury (stanica metra)

Kingsbury je jedna zo staníc Londýnskeho metra na Jubilee Line v obvode ("London Borough") Brent, konkrétne v časti Kingsbury. Leží v tarifnej zóne č.4 ("Travelcard Zone 4") medzi stanicami Queensbury a Wembley Park. Otvorili ju 10. decembra 1932 ako jednu zo staníc na jednej z vetiev na Metropolitan Line. V roku 1939 sa táto vetva stala súčasťou Bakerloo Line a v roku 1979 ju prebrala Jubilee Line.
Poloha.
Stanica je umiestnená na južnej strane cesty A4006 Kingsbury Road oproti obchodnej pasáži a Berkeley Road. Po ľavej strane vstupu (čelom k stanici) sa nachádza tzv. "off-licence" (výčap, s právom čapovať cez ulicu), ďalej klenotníctvo a realitná kancelária. Po pravici je novinový stánok, nad ním stomatologická ambulancia a fotoateliér.

</doc>
<doc id="110183" url="https://sk.wikipedia.org/wiki?curid=110183" title="KDM">
KDM

KDM je grafický správca prihlásenia pre unixové a linuxové operačné systémy a jednou z hlavných súčastí systému KDE. Umožňuje používateľovi vybrať si prostredie alebo window manager pred tým, ako sa prihlási do X Window System.

</doc>
<doc id="110187" url="https://sk.wikipedia.org/wiki?curid=110187" title="Kicker">
Kicker

Kicker je aplikácia, ktorá zabezpečuje zobrazenie hlavného panela v prostredí KDE a súvisiacu funkcionalitu. Obyčajne obsahuje K menu, tlačidlo na prístup na plochu, tlačidlo Home a tlačidlá ako napríklad Konqueror, Kontact, KWord a Nápoveda. Môže obsahovať stránkovač virtuálnych pracovných plôch, panel úloh, notifikačnú oblasť (System Tray) a hodiny. Je jednou z hlavných častí prostredia KDE a súčasť modulu kdebase.

</doc>
<doc id="110189" url="https://sk.wikipedia.org/wiki?curid=110189" title="Tridentská omša">
Tridentská omša

Tridentská omša, tiež označovaná ako Tradičná latinská omša, Usus Antiquor alebo Mimoriadna forma Rímskeho rítu je omša Rímskeho rítu, ktorá je obsahom typických vydaní Rímskeho misála z rokov 1570 až 1962. Slúži sa v cirkevnej latinčine. Až do vydania omše sv. Pavla VI. v roku 1969 to bola najpoužívanejšia omšová liturgia na svete. Vydanie z roku 1962 je najnovšie typické vydanie, tiež známe ako Misál sv. Jána XXIII. po pápežovi, ktorý ho vydal.
Slovo „tridentská“ je odvodené od názvu mesta Trident (), kde sa konal Tridentský koncil. Reagujúc na rozhodnutie koncilu vydal pápež Pius V. v roku 1570 Rímsky misál, ktorý učinil záväzným pre celú Latinskú cirkev okrem miest a rádov, ktoré mali vlastnú liturgiu staršiu ako 200 rokov. Napriek tomu, že sa tridentská omša často označuje ako „(tradičná) latinská omša“, oficiálnym jazykom omše Pavla VI., ktorá ju nahradila ako riadna forma Rímskeho rítu, je tiež stále latinčina.
Jazyk.
Vo väčšine oblastí sveta bola jazykom používaným na slúženie tridentskej omše vždy latinčina. V Dalmácii a častiach Istrie a Chorvátska však bola liturgia slúžená v cirkevnej slovančine a povolenie na použitie tohto jazyka bolo na ďalšie slovanské regióny rozšírené medzi rokmi 1886 a 1935.
V roku 1964 bola vydaná inštrukcia o implementácii konštitúcie "Sacrosanctum Concilium" (Konštitúcie o posvätnej liturgii) Druhého vatikánskeho koncilu, v ktorej sa ustanovuje, že epištola a evanjelium z omše dňa majú byť čítané vo vernakulárnom (= ľudovom) jazyku. Biskupské konferencie mali so súhlasom Svätej stolice rozhodnúť, ktoré ďalšie časti omše, ak nejaké, majú byť slúžené v reči ľudu.
Mimo rímskokatolíckej cirkev bola reč ľudu do slávenia tridentskej omše uvedená niektorými starokatolíkmi (väčšina starokatolíkov už dnes tridentskú omšu neslúži) a anglokatolíkmi v súvislosti s vydaním Anglického misála.
Niektoré pravoslávne cirkvi západného obradu používajú tridentskú omšu v reči ľudu v drobnými obmenami pod názvom „Božská liturgia sv. Gregora“.
Súčasnosť.
Pápež Ján Pavol II. povolil veriacim a kňazom, ktorí majú záujem o omše podľa tridentského rítu, sláviť omše podľa misála z roku 1962, pokiaľ na to dostanú povolenie od diecézneho biskupa. List Kongregácie pre liturgiu "Quattuor abhinc annos" z 3. októbra 1984 umožňuje biskupom udeliť povolenie na slávenie tridentskej omše za nasledovných podmienok:
V roku 2007 pápež Benedikt XVI. vydal motu proprio "Summorum Pontificum" (a list pre biskupov sveta), ktorým nahradil smernice z roku 1984, a v ktorom povoľuje použitie tridentskej omše podľa vydania Rímskeho misála z roku 1962 (Misála Jána XXIII.) všetkým katolíckym kňazom latinského obradu v omšiach slávených bez účasti ľudu. Na slávenie takejto omše „môžu byť pri zachovaní toho, čo treba zachovať, pripustení aj veriaci, ktorí si to sami od seba želajú“. Povolenie sláviť verejnú tridentskú omšu vo farnosti môže udeliť farár farnosti alebo rektor kostola.
Pápež Benedikt XVI. vyhlásil omšu podľa Misála Jána XXIII. za „mimoriadnu formu“ ("forma extraordinaria") Rímskeho rítu, ktorého riadnou formou je omša Pavla VI. z roku 1970. Omša podľa Misála Jána XXIII. sa niekedy zvykne nazývať aj „"usus antiquior"“ (staršie použitie) alebo „"forma antiquior"“ (staršia forma) na odlíšenie od omše Pavla VI., keďže verzia z roku 1962 je jediná forma, ktorej použitie bolo povolené (takže nehrozí pomýlenie s ešte staršími formami omše).
Súčasná situácia na Slovensku.
Tridentská omša sa slúži na niekoľkých miestach na Slovensku, buď priamo v diecézach (odkaz), alebo v štyroch kaplnkách kňazského bratstva sv. Pia X v Trnave, Žiline, Liptovskom Mikuláši a Prešove.
Dostupnosť liturgických materiálov v slovenčine.
Od roku 2019 prebieha digitalizácia "Misála latinsko-slovenského" z r. 1952 a misála vo veľkom formáte schváleného v r. 1967 s prihliadnutím na typické vydanie latinského misála z r. 1962, ktorého opätovné použitie v Katolíckej Cirkvi zažilo obrodu po motu proprio "Summorum Pontificum" pápeža Benedikta XVI. Digitálne omšové formuláre spolu s predkoncilovým kalendáriom svätých sú verejnosti voľne prístupné v responzívnom webovom rozhraní umožňujúcom prehliadanie na mobilnom zariadení.
Okrem uvedeného zahŕňa digitalizačný projekt aj rímsky graduál, procesie, požehnania a sviatosti, pôvodnú textáciu a notáciu Jednotného katolíckeho spevníka, pôvodné texty životopisov svätých, slovenský preklad Svätého Písma podľa Sixto-Klementínskej Vulgaty.
Zaujímavosťou je, že digitalizačný projekt spracúva aj rímsky kánon a vybrané omšové formuláre v hlaholike podľa tzv. Rímskeho misála staroslovenským písmom (alebo Missale Romanun Glagolitice) z r. 1893 , z r. 1927 a jeho najnovšieho spracovania z r. 2020.

</doc>
<doc id="110190" url="https://sk.wikipedia.org/wiki?curid=110190" title="Tux Racer">
Tux Racer

Tux Racer je 3D počítačová hra pre linuxové a unixové operačné systémy, v ktorej hlavnou postavou je tučniak Tux, maskot systému Linux.
Je to pretekárska hra, pri ktorej hráč má za úlohu čo najrýchlejšie prejsť danú trať a dostať sa do cieľa.
Pretože hra beží prostredníctvom OpenGL, vyžaduje grafickú kartu s podporou 3D a niekedy sa používa aj ako nástroj na testovanie výkonnosti počítača, grafickej karty alebo kvality ovládača grafickej karty.

</doc>
<doc id="110193" url="https://sk.wikipedia.org/wiki?curid=110193" title="Predtridentská omša">
Predtridentská omša

Predtridentská omša je označenie pre rozličné varianty katolíckej liturgie slávenej v Ríme pred vyhlásením všeobecne platného Rímskeho misála bulou "Quo primum" pápeža Pia V. v roku 1570. Vyhlásenie jednotného Rímskeho misála si na svojom záverečnom zasadnutí vyžiadal Tridentský koncil (1545-1563).

</doc>
<doc id="110194" url="https://sk.wikipedia.org/wiki?curid=110194" title="Wembley Park (stanica metra)">
Wembley Park (stanica metra)

Wembley Park je prestupná stanica Londýnskeho metra na Jubilee a Metropolitan Line, v obvode ("London Borough") Brent, konkrétne v časti Wembley Park. Leží v tarifnej zóne č.4 ("Travelcard Zone 4") medzi stanicami Kingsbury a Neasden na Jubilee Line a medzi Preston Road a Finchley Road na Metropolitan Line. Čiastočne ju otvorili 14. októbra 1893 a úplne 12. mája 1894 ako jednu zo staníc na Metropolitan Line. 20. novembra 1939 vetvu Stanmore začala obsluhovať Bakerloo Line a 1. mája 1979 túto vetvu prebrala Jubilee Line.
V roku 2004 začala dôležitá prestavba budovy stanice vrátane White Horse Bridge. Bola dokončená na začiatku roku 2006, čiže bude môcť obslúžiť väčší počet cestujúcich k novo - prestavanému Wembley Stadium, ktorý by mal byť otvorený v roku 2007.

</doc>
<doc id="110196" url="https://sk.wikipedia.org/wiki?curid=110196" title="Mozarabský rítus">
Mozarabský rítus

Mozarabský rítus alebo mozarabský obrad je variant rímskokatolíckej liturgie v rámci latinského rítu. Pochádza zo 7. – 8. storočia z Iberského polostrova. Po rímskom ríte ide o druhý najzachovalejší rítus. 
Dodnes sa každý deň slávi v kaplnke "Corpus Christi" v toledskej katedrále, ďalej vo všetkých toledských kostoloch na sviatok Vtelenia Pána 18. decembra a tiež 23. januára. Niektoré sviatky sa používa aj v salamanskej katedrále a výnimočne aj v iných španielskych kostoloch. Pápež Ján Pavol II. celebroval omšu v mozarabskom ríte v rokoch 1992 a 2000.

</doc>
<doc id="110197" url="https://sk.wikipedia.org/wiki?curid=110197" title="SuperTux">
SuperTux

SuperTux je počítačová hra pre Linux. Je to klasická 2D plošinovka inšpirovaná hrou Super Mario od firmy Nintendo. Pôvodne ju vytvoril Bill Kendrick a v súčasnosti ju udržiava SuperTux Development Team.
Na rozdiel od hry Mario, hlavnou postavou v hre je tučniak Tux, maskot systému Linux. 
Externé odkazy.
Officiálna stránka hry SuperTux

</doc>
<doc id="110198" url="https://sk.wikipedia.org/wiki?curid=110198" title="Ambroziánsky rítus">
Ambroziánsky rítus

Ambroziánsky rítus (iné názvy: ambroziánsky obrad, milánsky rítus/obrad) je variant rímskokatolíckej liturgie v rámci latinského rítu. Používa sa vo väčšine milánskej arcidiecézy a v okolitých oblastiach. Je pomenovaný po milánskom arcibiskupovi svätom Ambrózovi.

</doc>
<doc id="110199" url="https://sk.wikipedia.org/wiki?curid=110199" title="Pingus">
Pingus

Pingus je slobodná počítačová hra inšpirovaná hrou Lemmings od firmy Psygnosis. Namiesto postavičiek „Lemmings“ v hre vystupujú malé tučniaky „Pingus“, ktoré reprezentujú tučniaka Tuxa, maskota systému Linux, preto je hra známa na platforme Linux.

</doc>
<doc id="110200" url="https://sk.wikipedia.org/wiki?curid=110200" title="Milánsky rítus">
Milánsky rítus



</doc>
<doc id="110201" url="https://sk.wikipedia.org/wiki?curid=110201" title="Chlebovník obyčajný">
Chlebovník obyčajný

Chlebovník obyčajný ("Artocarpus altilis") je strom z čeľade morušovité ("Moraceae"). Jeho plody sa nazývajú breadfruit.
Pochádza z ostrovov vo východnej časti Indického oceána a západnej časti Tichého oceána. Pestuje sa tiež v ostatných tropických regiónoch. Prvýkrát ho zozbieral a rozšíril poručík William Bligh ako jednu z botanických vzoriek pozbieraných loďou jej Veličenstva po vzbure na Bounty inou loďou na konci 18. storočia počas výpravy za lacným a vysokoenergetickým zdrojom potravy pre britských otrokov v Karibiku.
Chlebovník dorastá do výšky 20 metrov. Všetky časti stromu obsahujú latex, šťavu podobnú mlieku. Používa sa na utesnenie člnov. 
Chlebovník je jednodomá rastlina, samčie aj samičie kvety rastú spolu na tom istom strome. Za sezónu vyprodukuje jediný strom až 800 plodov. Vajcovité plody grepfruitového tvaru majú drsný povrch. Plod sa delí na množstvo nažiek, z ktorých každá je obklopená dužinatým kvetným obalom a rastie na dužinatej stopke. Niektoré selektívne pestované odrody majú bezjadrové plody.
Použitie.
Plod chlebovníka je základnou potravou v mnohých tropických regiónoch. Je to rastlina bohatá na škrob a pred požívaním sa opeká, pečie, smaží alebo varí. Takto tepelne spracovaná pripomína zemiaky alebo tiež čerstvo upečený chlieb (odtiaľ názov chlebovník). 
Pretože stromy chlebovníka majú plody zvyčajne len v určité obdobie počas roka je dôležité ich skladovanie. Jedna z tradičných techník uchovávania je zakopať olúpané a umyté plody do jamy vystlanej listami, kde počas niekoľkých týždňov kvasia a produkujú kyslú lepkavú hmotu. Takto uložený produkt môže vydržať aj viac ako rok. Obsah niektorých jám bol vraj jedlý aj po viac ako 30 rokoch od jeho zakopania. 
Väčšina odrôd chlebovníkov produkuje malé množstvo plodov počas celého roka, takže čerstvý chlebovník je vždy dostupný, no mimo sezóny pomerne vzácny. 
Tepelne upravený chlebovník sa dá buď priamo jesť alebo spracovať do množstva iných jedál. Bežnou je zmes varenej alebo vykvasenej chlebovníkovej kaše a kokosového mlieka, zapečená v banánových listoch. Celé plody je tiež možné opekať na otvorenom ohni, následne vydlabať a naplniť iným jedlom, napríklad kokosovým mliekom, cukrom a maslom, pečeným mäsom alebo iným ovocím. Takto naplnený plod je možné ďalej tepelne spracovávať, takže chuť plnky prenikne do dužiny chlebovníka.
Na Srí Lanke sa chlebovník bežne používa ako kari. Sušený chlebovník s cukrom sa tiež podáva ako dezert.

</doc>
<doc id="110206" url="https://sk.wikipedia.org/wiki?curid=110206" title="Pevninský ľadovec">
Pevninský ľadovec



</doc>
<doc id="110208" url="https://sk.wikipedia.org/wiki?curid=110208" title="Supertux">
Supertux



</doc>
<doc id="110209" url="https://sk.wikipedia.org/wiki?curid=110209" title="Tuxracer">
Tuxracer



</doc>
<doc id="110211" url="https://sk.wikipedia.org/wiki?curid=110211" title="Sneh">
Sneh

Sneh je forma zamrznutej vody, vyskytujúca sa vo forme šesťramenných hviezdičiek ľadu, spojených do snehových vločiek. Tepelná hranica medzi vodou a snehom bola vybraná ako začiatok, bod 0, Celziovej teplotnej stupnice. V horských oblastiach sa môže väčšie množstvo snehu vplyvom zemskej gravitácie a ďalších faktorov uvoľniť. Uvoľnené množstvo snehu sa nazýva lavína.
Sneh v kultúre.
Sneh je dôležitou súčasťou humánnej kultúry. V našom geografickom priestore je sneh tradičným symbolom vianočných sviatkov. Na snehu sa dajú realizovať mnohé druhy športov - sú to najmä lyžovanie a sánkovanie. Sneh je vďačným prostriedkom zábavy - guľovanie, stavba trojrozmerných objektov ako napr. snežné obydlia, snehuliaci a pod.

</doc>
<doc id="110212" url="https://sk.wikipedia.org/wiki?curid=110212" title="Ľadovcový kotol">
Ľadovcový kotol



</doc>
<doc id="110215" url="https://sk.wikipedia.org/wiki?curid=110215" title="Kar">
Kar

Kar môže byť: 
KAR je skratka z King's African Rifles, britský koloniálny pluk vo Východnej Afrike od 1902 do 60-tych rokov

</doc>
<doc id="110217" url="https://sk.wikipedia.org/wiki?curid=110217" title="Lucius Caecilius Firmianus Lactantius">
Lucius Caecilius Firmianus Lactantius



</doc>
<doc id="110221" url="https://sk.wikipedia.org/wiki?curid=110221" title="AMD">
AMD



</doc>
<doc id="110224" url="https://sk.wikipedia.org/wiki?curid=110224" title="Pluto">
Pluto



</doc>
<doc id="110230" url="https://sk.wikipedia.org/wiki?curid=110230" title="Alan Hodgkin">
Alan Hodgkin



</doc>
<doc id="110233" url="https://sk.wikipedia.org/wiki?curid=110233" title="Hurd">
Hurd

Hurd alebo GNU Hurd je náhrada Unixového kernelu, je to kolekcia serverov, bežiacich na mikrokerneli Mach. Tieto servery implementujú napríklad súborový systém alebo sieť. "Hurd" znamená "Hird of Unix-Replacing Daemons" a "Hird" znamená "Hurd of Interfaces Representing Depth".
Projekt.
Hurd je stále vo vývoji, je pod ním možné prevádzkovať X server alebo Apache, problémy ale môže spôsobiť slabá podpora hardvéru (napríklad úplné nepodporovanie PCMCIA rozhrania, či zvuku. Okrem nepodporovaného hardvéru je veľkým problémom malá výkonnosť, daná aj architektúrou jadra. Patrí do slobodného softvéru a je šírený pod licenciou GPL. Hurd vznikol ako jadro pre rodiaci sa GNU operačný systém, ktorý je v súčasnosti spájaný najmä s jadrom Linux.

</doc>
<doc id="110234" url="https://sk.wikipedia.org/wiki?curid=110234" title="GNU Hurd">
GNU Hurd



</doc>
<doc id="110237" url="https://sk.wikipedia.org/wiki?curid=110237" title="London Underground">
London Underground



</doc>
<doc id="110238" url="https://sk.wikipedia.org/wiki?curid=110238" title="IAU">
IAU



</doc>
<doc id="110240" url="https://sk.wikipedia.org/wiki?curid=110240" title="Bitka pri Trenčíne">
Bitka pri Trenčíne

Bitka pri Trenčíne, správnejšie bitka pri Hámroch alebo bitka pri Trenčianskej Turnej bolo bojové stretnutie kuruckých vojsk pod priamym velením sedmohradského kniežaťa a šarišského župana Františka II. Rákociho s cisárskou armádou pod vedením generála Siegberta Heistera a to dňa 3. augusta roku 1708. Najintenzívnejšie boje prebiehali v severnej časti Hámrov (dnes časť Trenčianskej Turnej), ale celé bojisko sa nachádzalo medzi obcami Soblahov, Mníchova Lehota a Trenčianska Turná, ako aj v priestoroch trenčianskeho chotára. Kurucká armáda v boji utrpela ťažké straty bola nútená sa vzdať svojich pôvodných plánov. Bitka bola začiatkom postupnej likvidácie povstania Františka II. Rákociho.
Predohra bitky.
Roku 1708 sa František II. Rákoci rozhodol zorganizovať výpravu svojich vojsk do Sliezska. Plánoval pripraviť cestu pre to, aby mohol pruský kráľ menom Fridrich Viliam I. nastúpiť na uhorský kráľovský trón. Tým by sily jeho povstania posilnili aj sliezske protestantské stavy. Jeho armáda začala postupovať údolím Váhu a pri Trenčíne plánovala prejsť na Moravu. Trenčín však bol v tej dobe v rukách posilnenej cisárskej posádky. Rákoci sprvu jeho dobytie vôbec neplánoval aby neoslaboval svoje sily. Pod vplyvom ostatných kuruckých veliteľov však začal mesto obliehať. V tej istej dobe sa o Rákociho pohyboch dozvedel hlavný veliteľ cisárskych vojsk v Uhorsku generál Sigbert Heister. Ten, aby urýchlil činnosť svojich vojsk, sám velil čelu svojich jazdeckých jednotiek, ktoré rýchlo prenikali do týchto priestorov.
Bitka.
Nad ránom dňa 3. augusta roku 1708 po namáhavom nočnom pochode sa cisárske vojská ocitli zoči voči 14-tim až 15-tim tisícom kuruckých vojakov, posilnených 12 delami. Na pravom krídle kuruckých vojsk, medzi Mníchovou Lehotou a Soblahovom zaujalo bojové postavenie ľahké jazdectvo a časť pechoty pod vedením Laurinca Pekriho. Stred bojovej zostavy, ktorý sa nachádzal pri obci Hámre (dnes súčasť Trenčianskej Turnej), sa skladal z delostrelectva pod vedením plukovníka de la Motteho, a bol krytý nemeckým jazdectvom ako aj poľskými a nemeckými karabiniermi. Ľavé krídlo Rákoci vojska, nachádzajúce sa medzi Trenčianskou Turnou a Hámrami tvoril zvyšok pechoty. Pred týmto postavením sa nachádzal neprehľadný terén, cez ktorý sa tiahla priekopa. Keď zo severozápadu sa približujúci Heister zistil silu a pomerne výhodné postavenie kuruckých vojsk, rozhodol sa pre ústup k Trenčianskemu hradu. V momente, keď dal príkaz na takýto manéver spustilo na jeho jednotky paľbu kurucké delostrelectvo. A vpred vyrazili aj Pekriho jazdecké jednotky, aby vpadli do tyla preskupujúcich sa cisárskych vojsk.
Terén pred týmito oddielmi však nebol vhodný na útok. Vo zvlnenom teréne sa tam rozprestierali dva vedľa seba stojace umelé rybníky, oddelené niekoľko metrov širokou sypanou hrádzou. Pekri najprv rozvinul útok, po tom čo jeho jazdci klusom prešli po hrádzi na druhý breh rybníkov. V dôsledku nepriaznivého terénu však nemohli zaútočiť všetci a tým využiť v plnej miere svoje výhody. Medzitým Pekriho upozornili, aby sa radšej opäť stihalo späť za rybníky. Kým sa jeho jazdci klusom presúvali po hrádzi naspäť vznikol v ich zostavách zmätok. Cisársky veliteľ Ján Pálfi využil tento okamih a prešiel do protiútoku. Nerozvinuté a spola ustupujúce kurucké jazdectvo sa dalo na panický útek.
V strede a na ľavom krídle Rákociho vojska zatiaľ kurucká pechota odolávala náporu cisárskych žoldnierov, útek pravého krídla však vniesol aj do jej radov neistotu. Rákoci sa v tej chvíli sám pokúsil zapôsobiť na svojich kolísajúcich vojakov a zapojil sa do boja. Pri preskakovaní jednej z priekop, pravdepodobne niekde v tesnom okolí dnešnej obce Hámre, však spadol z koňa a stratil vedomie. Medzi vojskom sa okamžite rozšírila panická správa o jeho smrti. Aj jednotky, ktoré dosiaľ bojovali sa dali na útek. Heisterovo jazdectvo v priebehu nasledujúcich troch hodín rozbilo kurucké jednotky, ktoré mali pôvodne trojnásobnú prevahu. Padlo okolo 3000 kuruckých vojakov, asi 500 bolo zajatých, kurucké vojsko stratilo všetky do bitky nasadené delá. Obete v Heisterovom vojsku sa pohybovali do 200 osôb.
Počas boja vyhorela celá obec Hámre a časti obcí Trenčianska Turná a Mníchova Lehota.
Následky.
Bola to najväčšia vojenská bitka v celej histórii trenčianskeho regiónu a západného Slovenska.
V bitke pri Trenčíne utrpeli Rákociho vojská ťažkú porážku. Ukázalo sa, že ich vojsko má podstatne menšiu bojaschopnosť než cisárske jednotky. Cisársky generál a gróf Heister so svojou armádou ďalej prenasledoval porazených Rákociho vojakov a obsadil stredoslovenské banské mestá. Ďalej získal Nitru, začal obliehať Nové Zámky. Do konca roka stratili povstalci kontrolu nad celým západným Slovenskom. Na stranu cisárskych vojsk prešiel taktiež významný kurucký brigadír menom Ladislav Očkaj. Rákociho vojsko muselo onedlho ustúpiť taktiež z Tekova, Hontu ale aj z mesta Zvolen. Začiatkom roku 1709 ustúpili kurucké vojská z Liptova.
V decembri roku 1708 sa ešte Rákoci pokúsil na sneme v Šarišskom Potoku, ktorý sa uskutočnil bez mnohých jeho bývalých prívržencov, o posledný pokus na záchranu svojho upadajúceho vojska. Situáciu chcel zachrániť tým, že prisľúbil všetkým poddaným vo svojom vojsku slobodu a pridelenie pôdy, v prípade že zotrvajú v boji až do konca. Toto uznesenie však už nemalo žiadny ohlas medzi jednoduchým obyvateľstvom, ktoré sa predtým v hojnom počte pridávalo k jeho vojsku. Teraz boli kuruci nenávidení prinajmenšom rovnako ako cisárski labanci. Poddaní, unavení z bojov, a otrávení z prísľubov ktoré nik neplnil, opúšťali rady Rákociho vojska.
Pamätník.
Roku 1983 došlo k slávnostnému odhaleniu pamätníka vojenskej bitky pri Hámroch. V roku 2015 boli v okolí pamätníka osadené informačné tabule popisujúce priebeh bitky.

</doc>
<doc id="110241" url="https://sk.wikipedia.org/wiki?curid=110241" title="František II. Rákoci">
František II. Rákoci

Gróf František II. Rákoci (; * 27. marec 1676, Borša† 8. apríl 1735, Tekirdağ, Osmanská ríša) bol sedmohradské knieža, šarišský župan a vodca posledného protihabsburského stavovského povstania v rokoch 1703 až 1711. Pochádzal zo šľachtického rodu Rákoci.
Jeho plný šľachtický titul (po "latinsky") znel: Franciscus II. Dei Gratia Sacri Romani Imperii &amp; Transylvaniae princeps Rakoczi. Particum Regni Hungariae Dominus &amp; Siculorum Comes, Regni Hungariae Pro Libertate Confoederatorum Statuum necnon Munkacsiensis &amp; Makoviczensis Dux, Perpetuus Comes de Saros; Dominus in Patak, Tokaj, Regécz, Ecsed, Somlyo, Lednicze, Szerencs, Onod.
Životopis.
Detstvo a mladosť.
Rákoci sa narodil v roku 1676 v zemplínskej obci Borša ako tretie dieťa Františka I. Rákociho (1645 - 1676) a Heleny Zrínskej (1643 - 1703). Jeho otec František bol sedmohradské knieža, rovnako ako jeho dedo a pradedo z otcovej strany, Juraj II. Rákoci, resp. Juraj I. Rákoci. Rodové priezvisko Rákoci si zvolili podľa názvu slovenskej zemplínskej obce Rakovec nad Ondavou (po maďarsky "Rákóc"). Už jeho pradedo Juraj I. viedol veľké povstanie proti Habsburgovcom. Jeho mama Helena bola dcérou bána Petra Zrínskeho a neterou jeho staršieho brata, rovnako bána, Mikuláša Zrínskeho. 
František II. mal brata Juraja, ktorý zomrel krátko po narodení, a o štyri roky staršiu sestru Julianu, ktorá sa stala vojvodkyňou Aspremont-Lyndenu. Rákociho otec zomrel na rodovom hrade Zborov, keď mal František II. iba štyri mesiace. Matka Helena sa neskôr opäť vydala, v roku 1682 si zobrala za manžela o štrnásť rokov mladšieho magnáta Imricha Tököliho, ktorý práve v tom čase viedol protihabsburské povstanie. Tököli bol teda nevlastným otcom Františka II. Ten neskôr svojho otčima v pamätiach označil za „hada, ktorý sa votrel matke do postele...“ Povstanie bolo neúspešné a keď mal František iba jedenásť rokov, bol po páde Mukačeva násilne odlúčený od jeho matky. Bol daný pod kuratelu arcibiskupa Leopolda Koloniča a na príkaz cisárskeho dvora bol v rokoch 1688 až 1692 vychovávaný v nemeckom duchu v českých kláštorných jezuitských kolégiách v Českom Krumlove, Jindřichovom Hradci a Prahe.
V roku 1692 sa vrátil do Viedne, ale s matkou sa už nikdy nestretol. Rákoci sa v septembri 1694 v Kolíne nad Rýnom oženil. Za manželku si zobral vtedy 15-ročnú kňažnú Šarlotu Amáliu. Manželia spolu žili na Šariši na Rákociho majetkoch. Mali troch synov, z ktorých sa dospelosti dožili Jozef (17001738) a Juraj (17011756).
Povstanie.
"Pre bližšie informácie pozri Povstanie Františka II. Rákociho"
V roku 1700 bol pre podozrenie z pripravovaného povstania na Šarišskom hrade zatknutý a následne postupne väznený v Prešove, Košiciach, Miškovci, Mošoni a Viedenskom Novom Meste. Z väzenia vo Viedenskom Novom Meste sa mu však podarilo v roku 1701 s pomocou cisárskeho kapitána Gottfrieda Lehmanna ujsť do Poľska. Odtiaľ sa na čele ozbrojencov začiatkom júna 1703 vrátil do vlasti s cieľom začať povstanie. Situácia bola priaznivá, pretože ešte začiatkom roku 1703 sa značná časť cisárskych posádok v Uhorsku začala presúvať na západoeurópske bojiská do vojny s Francúzmi a Bavormi o španielske dedičstvo. František II. Rákoci povzbudený peniazmi a sľubmi francúzskeho kráľa Ľudovíta XIV., nechal vyhotoviť zástavy s heslom „"S Bohom za vlasť a slobodu"“ ("Cum Deo pro patria et libertate"), a poslal ich s výzvou do Uhorska. Na jeho panstvách v Makovici a Mukačeve sa jeho sedliaci ako prví chopili zbraní. Rákoci sa postavil na ich čelo. Nedarilo sa im však a onedlho sa dostavil prvý neúspech, keď bol porazený v bitke pri Mukačeve. Aby Rákoci na poslednú chvíľu zvrátil prvú porážku sedliackych oddielov, poveril svojho významného generála Mikuláša Berčéniho dodatočným zverbovaním 600 žoldnierov z Poľska. Aby si získal nových bojovníkov, vydal v septembri 1703 patent. Podľa neho mali byť poddaní počas účasti na povstaleckých bojoch úplne oslobodení od povinností a platenia dávok. Roľníci sa s nadšením hrnuli do povstaleckej armády s nádejou, že víťazstvo im prinesie vytúženú slobodu. Drobných zemanov a mešťanov si získaval prísľubmi náboženskej slobody. Neskôr sa do povstania darilo zapojiť aj šľachtu, ktorej čoraz väčšia prítomnosť však zmenila jeho charakter zo sociálneho na stavovské.
Roku 1703 dobyli Rákociho oddiely banské mestá. Využil to a snažil sa zaviesť vlastnú menu a vytlačiť z Uhorska vládne mince predstavujúce habsburskú nadvládu. Z Banskej Bystrice zásoboval kremnickú mincovňu meďou, z ktorej tam razil vlastné polturáky (v hodnote jeden a pol grajciara), ako aj ich 10- a 20-násobky nazývané libertáše. ktoré spôsobili hospodársky rozvrat a ochudobnili obyvateľstvo. Zo zachovaných záznamov vyplýva, že len v rokoch 1705 a 1707 banskobystrická komora dodala Kremnici 248 ton spracovanej medenej suroviny. Razili sa až do roku 1711.
V marci 1704 sa k nemu pridal dokonca cisársky generál Šimon Forgáč, ktorý ho nasledoval až do exilu. Postupne sa im podarilo obsadiť väčšiu časť krajiny. Habsburgovci ovládali už iba Bratislavu, pevnosť Leopoldov a Trenčín. 
Počas roku 1704 povstalci ovládali celé územie dnešného Slovenska a Sedmohradsko. Rákoci bol v roku 1704 v Belehrade zvolený za knieža a neskôr v Sečanoch (20. septembra 1705) za hlavného predstaviteľa konfederácie v Uhorsku. Na území Uhorskej konfederácie však nebolo všetko ideálne. Nesúhlas s pomermi, ktoré nastali, sa začal ozývať z radov stoličnej šľachty. Niektoré stolice, najmä Turčianska, Tekovská a Nitranska, dávali otvorene najavo svoju nespokojnosť, ignorovali zasadnutia, poukazovali na problémy, ktoré vyvoláva splácanie pôžičiek medenými peniazmi a pod., čo Rákociho tak popudilo a rozhnevalo, že chcel pomocou vojska hneď na mieste skoncovať s celou stoličnou šľachtou. Nakoniec to však odniesli len zástupcovia Turčianskej stolice, ktorá túto opozíciu rozvírila. Turčianska stolica vydala začiatkom roku 1707 okružný list, v ktorom poukázala na to, že Rákociho nariadenia sú v rozpore so zákonmi a slobodami krajiny, a že proti nim nemožno ani protestovať, čo za vlády Habsburgovcov bolo celkom bežné a samozrejmé. Konflikt vyvrcholil v Ónode na sneme, kde na mieste zabili vyslancov Turčianskej stolice Melchiora Rakovského a ťažko zraneného Krištofa Okolicsányiho popravili na druhý deň. Všetkých snemových vyslancov Turčianskej stolice uväznili. Územie stolice sa malo rozdeliť a pripojiť k susedným stoliciam. Knieža vyslancov označil za „pôvodcov všetkého zla“ a obvinil, že „ohrozujú uhorskú revolúciu“. „Turčianska stolica bola potrestaná odňatím pečate, erbu, zástavy a jej vymazaním zo zoznamu stolíc.“ Na uhorské pomery to bola neslýchaná udalosť. Stolici však napokon povolili zadovážiť si novú zástavu a pečať.
František II. Rákoci nevyužil mierové ponuky cisára Jozefa I., ktorý bol ochotný ponúknuť kuruckým povstalcom ústupky. Viac ako polroka trvajúce rozhovory však nikam neviedli. Obidve strany prerušili mierové rozhovory a v lete 1706 obnovili boje. Značná časť prívržencov Rákociho ochladla, keď videla, že boli odmietnuté mierové ponuky. Osudná rozhodujúca bitka sa odohrala v auguste 1708 pri Trenčíne, kde povstalci utrpeli zdrvujúcu porážku, hoci boli v prevahe. Rákociho život bol ohrozený, keď sa snažil povzbudiť najslabšie pravé krídlo povstalcov veliteľa Vavrinca Pekryho, preskakujúc potok, spadol z koňa a stratil vedomie. Táto skutočnosť pôsobila na povstalcov veľmi skľučujúco a demoralizujúco, pretože sa rozšírila správa, že Rákoci zomrel. Nasledujúce obdobie bolo charakterizované len vojnovými akciami zameranými na vytláčanie povstaleckých vojsk. Postup spomaľovala aj morová epidémia, ktorá trvala do roku 1713. Výsledok stavovských povstaní bol napokon tak, že Habsburgovci si udržali dedičný titul uhorských kráľov a uhorská šľachta svoje privilégiá a slobody.
Život po povstaní.
Po bitke pri Trenčíne už poddaní nemali záujem slúžiť v Rákociho armáde ani za cenu prísľubu, že im bude pridelená pôda a naveky budú oslobodení od dávok a povinností. Väčšina týchto prísľubov zostala len v proklamatívnej podobe a keď sa k povstaniu začala postupne pridávať šľachta, aj Rákoci dával čoraz jasnejšie najavo, že jeho cieľom nie je boj proti feudálnym poriadkom. Veľká časť bojov sa odohrávala na Slovensku, ktoré bolo vojnovými udalosťami spustošené. Povstanie bolo oficiálne ukončené podpísaním Satmárskeho mieru zo 1. mája roku 1711. František II. Rákoci neprijal milosť od Jozefa I., mierových rozhovorov sa nezúčastnil, pretože už vo februári roku 1711 emigroval spolu s vernými veliteľmi do Poľska, kde mu zakúpil francúzsky kráľ Ľudovít XIV. do daru Jaroslawské panstvo. Kňažná Sieniawská mu taktiež v Poľsku poskytovala všestrannú podporu. V Poľsku mal v pláne sprostredkovať pomoc ruského cára Petra I.Veľkého na pokračovanie odboja proti Habsburgovcom. Cár Peter Veľký mu ponúkol aj azyl na Ukrajine, ale on sa chcel ešte stretnúť s kráľom Ľudovítom XIV.
V Poľsku sa František po čase začal cítiť ohrozený cisárskymi agentmi z Viedne, keďže on a Mikuláš Berčéni odmietli cisársku amnestiu. Rakúska cisárska vojenská rada chystala na neho atentát, proti ktorému sa vyjadril na porade iba Eugen Savojský. Po tom, čo sa František túto skutočnosť od svojho francúzskeho lekára Dupona dozvedel, odcestoval do Gdanska a tam pod cudzím menom „gróf Sárosi“ sa zdržal jeden rok. V júli roku 1712 snem v Prešporku vyhlásil vodcov Rákociho povstania za vlastizradcov a zrušil platnosť zákonov, ktoré prijali povstalecké snemy. Rákoci sa potom z Gdaňska na anglickej lodi odplavil 9. novembra 1712 do prístavu Dieppe vo Francúzsku. Istý čas žil vo Versailles neďaleko Paríža. Najdlhšie v kamaldulskom kláštore Grosbois (5 rokov), kde napísal svoje pamäti. Neskôr, 14. septembra 1717, po smrti svojho podporovateľa kráľa Ľudovíta XIV., sa na naliehanie svojho priateľa markíza de Bonnaca, ktorý bol od roku 1716 francúzskym veľvyslancom v Istanbule, usadil v Osmanskej ríši. Od roku 1720 žil v Tekirdağu (maď. Rodostó) na brehu Marmarského mora, kde napokon dňa 8. apríla roku 1735 zomrel. Pochovali ho tajne v chráme francúzskych lazaristov, v Kostole svätého Benedikta v Istanbule, kde bola pochovaná aj jeho matka Helena. 
V polovici 19 .storočia sa z Rákociho stal akýsi symbol zápasu Pešti s Viedňou o štátoprávne postavenie Uhorska. S množstvom historických prác, často pochybného charakteru, zmajstrovaných literátmi a básnikmi, akým bol komárňanský rodák, neskorší vyslanec Koloman Thály, rástol Rákociho nimbus(svätožiara) do nebývalých rozmerov. Z uhorského rebela sa stal maďarský národný hrdina, paradoxne keď mor, náboženské spory, turecké nájazdy, vojny a početné stavovské povstania ničili krajinu. Vyvrcholením rákociovského kultu bolo slávnostné prenesenie jeho ostatkov z Osmanskej ríše do Košíc. Rakvu s ostatkami Františka II. Rákociho objavil až v roku 1889 bádateľ Koloman Thaly. Keďže najvýznamnejším centrom jeho povstania boli Košice, nechala uhorská vláda previezť jeho telesné pozostatky v roku 1906 práve sem. Uložené sú v Dóme sv. Alžbety. V roku 2006 bola pred replikou jeho exilového tureckého domu Rodošto vztýčená socha (pozri Socha Františka II. Rákociho). 
Erb rodu.
Všeobecne známy erb je až mladším variantom. Pôvodný erb používal Žigmund (1588 – 1607). V červenom štíte na zelenom trojvrší stojí doprava otočená čierna korunovaná orlica s otvorenými krídlami, zlatou zbrojou a šabľou so zlatou priečkou. Klenotom je v korune orlica zo štítu. Prikrývadlá sú strieborno-červené po oboch stranách. Žigmund získal od Rudolfa II. 28.8.1588 baronát. Podľa listiny neopísaný erb získal už od Maximiliána II., spomína iba právo červeného vosku. Rudolf II. vydal pre Žigmunda ďalší baronát 27.5.1597 v Prahe a polepšil mu erb. Erb z roku 1597 je červeno-modro delený. V hornom poli je čierna korunovaná orlica so zlatou zbrojou a šabľou v pravom pazúre. V dolnom poli zo zeleného trojvršia vyrastá zlaté trištvrtekoleso. Klenotom je orlica zo štítu. Prikrývadlá sú čierno-zlaté a modro-strieborné. Pečať Žigmunda z rokov 1606 – 1607 obsahuje červenú kartušu so zlatou pätou, v poli je sedem červených kamenných brán. V hornom poli je doľava otočená čierna korunovaná orlica so šabľou. Pri nohách má nápis AQUILA. V okrúhlom leme je kruhopis SIGISMVNDVS RAKOCY PRIN. TRAN. PAR. REG. HVNDO. ET. SICCO. Baronát Ľudovítovi udelil Rudolf II. na Pražskom hrade 5.11.1607, erb sa nespomína. Pavol v roku 1619 odtlačil pečať s kolesom vyrastajúcim z kamenných vrchov v štíte. V oválnom leme je kruhopis PAVLVS. RAKOCZY. DE. F. W. CD. COM. T. S. R. M. CVBICVLA. Pavol získal od Ferdinanda II. 29.11.1625 v Šoproni baronát, v listine sa erb nespomína. Pečate Žigmunda a Juraja z rokov 1619 sú delené. Sedmohradské knieža Juraj odtlačil pečať so štiepenou kartušou so srdcovým štítkom a orlími hlavami po bokoch (1644). V štítku so zlatým lemom je erb rodu Rákoczy. V pravom modrom poli zo striebornej päty vyrastá čierna orlica s otvorenými krídlami, hore je zlaté slnce s tvárou. V ľavom zlatom poli je sedem červených brán (1:2:2:2) a hore strieborný polmesiac s tvárou. Na kartuši je kniežacia koruna a nad ňou letopočet 16 – 34. V okrúhlom leme je kruhopis GEORGIVS RAKOCI D(ei) G(ratia) PRINCEPS TRAN(silvan)IAE PARTIV(mque) HVNGAR(iae) DO(minus) ET SICVL(orum) CO(mes). Knieža František získal v roku 1664 titul dedičného grófa šarišského hradu (perpetuum Comitem de castri Sáaros). Komisariát Františka II. v roku 1704 používal okrúhlu pečať s delenou kartušou v hermelínovom stane s kniežacou korunou. V hornom poli je orlica, v dolnom trojvršie a koleso. Na nápisovej páske je text: SIGILLVM CO – MISSARIATVS. Existujú aj varianty erbu s odlišnými tinktúrami. Juraj v roku 1629 používal strieborno-červené prikrývadlá, v roku 1648 zase zlato-červené a strieborno-modré.

</doc>
<doc id="110242" url="https://sk.wikipedia.org/wiki?curid=110242" title="Linux (jadro)">
Linux (jadro)

Linuxové jadro je jadro slobodného operačného systému unixového typu. V roku 1991 ho začal vyvíjať Linus Torvalds, ale následne sa pridali tisíce programátorov z celého sveta.
Pôvodne bolo napísané pre procesory architektúry i386, ale postupne bolo portované na mnoho ďalších platforiem. Skoro celé je napísané v jazyku C s niektorými rozšíreniami GCC, ale obsahuje i časti kódu pre asembler (v AT&amp;T syntaxi).
Je vyvíjané pod licenciou GNU General Public License (GPL) (s explicitnou výnimkou na systémové volania), takže zdrojový kód je slobodným softvérom.
Linuxové jadro je známe ako základ systému GNU/Linux. Okrem jadra tvorí systém i ďalšie knižnice, nástroje a programy a celok sa nazýva GNU/Linuxová distribúcia, ktorých existuje veľké množstvo.

</doc>
<doc id="110243" url="https://sk.wikipedia.org/wiki?curid=110243" title="Jadro Linuxu">
Jadro Linuxu



</doc>
<doc id="110244" url="https://sk.wikipedia.org/wiki?curid=110244" title="IA-32">
IA-32

IA-32 ("Intel Architecture, 32-bit" alebo aj i386) je označenie pre 32-bitovú verziu inštrukčnej sady x86. 
Firma Intel s týmto názvom prišla až pri príprave architektúry IA-64, skôr sa používalo označenie i386. Ide to architektúru 32-bitovú, registrovú, s CISCovou inštrukčnou sadou. Je možné brať ju ako podmožinu predchádzajúcej architektúry x86, ale rozšírenia, ktoré procesor Intel 80386 priniesol, predovšetkým stránkovanie a 32-bitové registre, boli také významné, že procesory s ním kompatibilné je možné označiť za procesory ďalšej architektúry.

</doc>
<doc id="110245" url="https://sk.wikipedia.org/wiki?curid=110245" title="I386">
I386



</doc>
<doc id="110246" url="https://sk.wikipedia.org/wiki?curid=110246" title="2005 FY9">
2005 FY9



</doc>
<doc id="110247" url="https://sk.wikipedia.org/wiki?curid=110247" title="IA-64">
IA-64

IA-64 (nazývaná aj ako Intel Itanium architektúra) je inštrukčná sada použitá v rodine mikroprocesorov Itanium. Samotnú inštrukčnú sadu resp. architektúru vyvinuli spoločne firmy Intel a Hewlett-Packard a implementovali do procesorov Itanium a Itanium 2.

</doc>
<doc id="110249" url="https://sk.wikipedia.org/wiki?curid=110249" title="Itanium">
Itanium

Itanium (kódové označenie "Merced") je rodina 64-bitových mikroprocesorov firmy Intel, ktoré používajú inštrukčnú sadu IA-64, vyvinutú spoločne firmami Intel a Hewlett-Packard. Boli uvedené v roku 2001.
HP a Intel začali spoločne pracovať na vývoji novej architektúry procesorov pre servery a pracovné stanice v roku 1989. Spoločnosť HP potrebovala novú generáciu ich úspešného radu PA-RISC a mala záujem využiť skúsenosti spoločnosti Intel v návrhu a výrobe čipov.
30. januára 2019 spoločnosť oznámila v oficiálnom dokumente , že ukončuje podporu procesorov rodiny Itanium k 29. júlu 2021, od tohoto dňa sú taktiež označené ako End of Life.

</doc>
<doc id="110250" url="https://sk.wikipedia.org/wiki?curid=110250" title="Merced">
Merced

Merced môže byť:

</doc>
<doc id="110251" url="https://sk.wikipedia.org/wiki?curid=110251" title="Itanium 2">
Itanium 2

Itanium 2 je mikroprocesor architektúry IA-64, ktorý vyvinuli spoločne firmy Hewlett-Packard a Intel a uviedli 8. júla 2002. Prvý procesor Itanium 2 s kódovým označením "McKinley" bol výrazne výkonnejší ako jeho predchodca, disponoval približne dvojnásobne vyšším výkonom. Zatiaľ posledným modelom je dvojjadrový model s kódovým označením "Montecito", ktorý podľa spoločnosti Intel disponuje znovu dvojnásobným výkonom oproti jeho jednojadrovému predchodcovi a 3,4-násobným výkonom oproti pôvodnému procesoru Itanium.
30. januára 2019 spoločnosť oznámila v oficiálnom dokumente , že ukončuje podporu procesorov rodiny Itanium k 29. júlu 2021, od tohoto dňa sú taktiež označené ako End of Life.

</doc>
<doc id="110252" url="https://sk.wikipedia.org/wiki?curid=110252" title="McKinley">
McKinley

McKinley môže byť:

</doc>
<doc id="110256" url="https://sk.wikipedia.org/wiki?curid=110256" title="Pentium IV">
Pentium IV



</doc>
<doc id="110260" url="https://sk.wikipedia.org/wiki?curid=110260" title="Vlajka štátu Jamajka">
Vlajka štátu Jamajka



</doc>
<doc id="110262" url="https://sk.wikipedia.org/wiki?curid=110262" title="Podhale Nowy Targ">
Podhale Nowy Targ

Podhale Nowy Targ je profesionálny poľský hokejový tím v meste Nowy Targ, ktorý pôsobí v najvyššej poľskej hokejovej lige. Bol založený v roku 1932.

</doc>
<doc id="110266" url="https://sk.wikipedia.org/wiki?curid=110266" title="Odpútaný Prometeus">
Odpútaný Prometeus

Odpútaný Prometeus (angl.: Prometheus Unbound) je lyrická veršovaná dráma Percy Bysshe Shelleyho. Obmenil v nej starú antickú báj o hrdinovi (titanovi), ktorý sa vzoprel bohom a priniesol ľuďom oheň. Básnik verí v konečné víťazstvo dobra nad zlom a hra má byť proroctvom o nevyhnutnom páde tyranov a oslobodení ľudstva.

</doc>
<doc id="110267" url="https://sk.wikipedia.org/wiki?curid=110267" title="Zoznam hlavných a najväčších miest štátov">
Zoznam hlavných a najväčších miest štátov

Tento článok obsahuje zoznam hlavných a najväčších miest jednotlivých štátov.
Prvé mesto u každého štátu je hlavné mesto.

</doc>
<doc id="110269" url="https://sk.wikipedia.org/wiki?curid=110269" title="Nemecký špic">
Nemecký špic

Nemecký špic je nemecké psie plemeno uznané Medzinárodnou kynologickou federáciou v 5. skupine pod číslom 97.
História.
Nemecký špic sprevádzal človeka už v dobe kamennej. Vyvinul sa zo starovekých špicov a rašelinových psov (Canis familiaris palustris).
Vzhľad a povaha.
Dnes existuje špic v piatich veľkostiach (od 18 do 55 cm) a niekoľkých farebných variantoch (čierny, biely, vlkosivý, hnedý, black &amp; tan, oranžový).
Pre všetky typy nemeckého špica je typická hustá srsť, líščia hlava s otražitými očami, malým špicatým nosom a blízko posadenými ušami.

</doc>
<doc id="110270" url="https://sk.wikipedia.org/wiki?curid=110270" title="Turová">
Turová

Turová môže byť:

</doc>
<doc id="110271" url="https://sk.wikipedia.org/wiki?curid=110271" title="Smrečník">
Smrečník

Smrečník môže byť:

</doc>
<doc id="110272" url="https://sk.wikipedia.org/wiki?curid=110272" title="Skalka">
Skalka

Skalka môže byť:

</doc>
<doc id="110273" url="https://sk.wikipedia.org/wiki?curid=110273" title="Kopernica">
Kopernica

Kopernica môže byť:

</doc>
<doc id="110274" url="https://sk.wikipedia.org/wiki?curid=110274" title="Barina">
Barina

Barina môže byť:

</doc>
<doc id="110275" url="https://sk.wikipedia.org/wiki?curid=110275" title="Vtáčnik">
Vtáčnik

Vtáčnik môže byť:

</doc>
<doc id="110278" url="https://sk.wikipedia.org/wiki?curid=110278" title="Stredné Pohronie">
Stredné Pohronie

Stredné Pohronie je región na strednom Slovensku zaberajúci územie okresov Žiar nad Hronom, Banská Štiavnica, Žarnovica a malú západnú časť okresu Zvolen. 
Osou územia je rieka Hron od svojho sútoku so Slatinou po Slovenskú bránu. Z historického hľadiska zaberá severnú časť Tekova, vrátane Podsitnianska, a západnú časť Zvolenskej župy. Región hraničí na severe s Turcom a Hornou Nitrou, na východe s Horným Pohroním, na juhu s Hontom a na juhozápade so spomínaným Tekovom.

</doc>
<doc id="110279" url="https://sk.wikipedia.org/wiki?curid=110279" title="Odpútaný Prométheus">
Odpútaný Prométheus



</doc>
<doc id="110280" url="https://sk.wikipedia.org/wiki?curid=110280" title="Veľké africké jazerá">
Veľké africké jazerá

Veľké africké jazerá je séria jazier okolo Východoafrickej priekopovej prepadliny. Patrí sem aj Viktóriino jazero, čo je najväčšie jazero v Afrike a tretie najväčšie na svete (po Kaspickom mori a Hornom jazere). Jazier je spolu šesť:
Niekedy sa označujú ako Veľké jazerá iba jazerá "Viktóriino", "Albertovo", "Edwardovo", to znamená jazerá, z ktorých vyteká Biely Níl. Z jazier "Tanganika" a "Kivu" je napájaná rieka Kongo.
Región Veľkých jazier.
Pojem Veľké jazerá označuje aj región okolo týchto jazier. To znamená krajiny Rwanda, Burundi, Uganda a čiastočne zasahuje aj do Konga (býv. Zair), Tanzánie a Kene. Je to jedno z nejhustejšie obývaných území na svete (žije tu 107 miliónov obyvateľov). Vďaka skoršej vulkanickej aktivite je miestna pôda veľmi vhodná pre poľnohospodárstvo. Nadmorská výška tu vytvára miernu klímu napriek malej vzdialenosti od rovníka. Výsledkom všetkých týchto podmienok je, že toto územie je mimo dosahu rôznych nemocí a dovoľuje rozšíreniu poľnohospodárskych zvierat, hlavne dobytka a kôz.
Kvôli hustote osídlenia a vhodným podmienkam na poľnohospodárstvo sa územie rozdelilo na viacero malých štátov. Nejmocnejšie monarchie boli Rwanda, Burundi, Buganda a Buňoro. Podobne ako pri Subsaharskej Afrike boli hranice štátov určené rozložením koloniálnych síl.
Poloha regiónu ďaleko na juhu až pri prameni Nílu znamenala pre región dlhé obdobie nezáujmu zo strany Európy. Prví Európania, ktorí vstúpili na toto územie, boli misionári, ktorí mali čiastočný úspech pri rozširovaní kresťanstva na toto územie. Väčší kontakt so zvyškom sveta viedol k sérii devastujúcich epidémií, ktoré zasiahli nie len dobytok, ale aj ľudí. To znamenalo zníženie populácie miestami až o 60 %. Obnovenie pôvodného počtu obyvateľov trvalo približne do 50. rokov 20. storočia.
Napriek potenciálu v mnohých odvetviach sa po získaní nezávislosti zmietal v sérii občianskych vojen a vlne násilia, ktoré zanechali región vo veľkej chudobe, z ktorej sa vymanili zatiaľ len štáty Keňa a Tanzánia.

</doc>
<doc id="110282" url="https://sk.wikipedia.org/wiki?curid=110282" title="Rasa">
Rasa

Rasa môže byť:

</doc>
<doc id="110284" url="https://sk.wikipedia.org/wiki?curid=110284" title="Bitka pri Ladé">
Bitka pri Ladé

Bitka pri Ladé sa odohrala v roku 494 pred Kr. medzi Iónmi a Peržanmi. Bola vyvrcholením Iónskeho povstania.
Pozadie.
Iónske povstanie sa začalo v roku 499 pred Kr., kedy Aristagoras z Milétu povstal proti Peržanom, ktorí túto oblasť ovládali. Aristagoras požiadal o pomoc pevninské Grécko, a v roku 498 pred Kr. Aténčania obsadili a vypálili Sardy, centrum miestnej perzskej vlády. Peržania odpovedali námorným útokom v roku 494 pred Kr.
Bitka.
Perzský veliteľ Artafernes do roku 494 pred Kr. znovu obsadil viaceré iónske mestá a obliehal Milétos z pevniny i mora. V tomto roku sa perzské loďstvo stretlo v priamom súboji s gréckou flotilou pri milétskom prístave Ladé. Ióni sa spojili s viacerými ostrovmi v Egejskom mori a zozbierali 353 triér; Peržania proti nim postavili svojich 600 lodí. Iónom velil Dionysios z Fókaie, ktorý podľa Herodota pripravoval vojsko na konflikt tak tvrdým spôsobom, že vojaci dokonca odmietali bojovať. Keď bitka začala, mnoho iónskych lodí sa stále odmietalo do boja zapojiť; 49 lodí zo Samosu opustilo bojovú líniu. To spôsobilo odchod ďalších 70 lodí z Lesbosu a spustilo tak reťazovú reakciu. Dionysiove lode, ktoré zistili, že bitka je stratená, sa otočili a rovnako utiekli. Zvyšky gréckej flotily boli úplne zničené a Milétos sa vzdal krátko nato.
Následky.
Iónske povstanie bolo potlačené a v roku 492 pred Kr. Peržania dobyli Macedóniu a Tráciu. V pevninskom Grécku nepoznali príchuť porážky až do roku 490 pred Kr. a bitky pri Maratóne. Medzitým sa Dionysius stal pirátom na Sicílii.

</doc>
<doc id="110299" url="https://sk.wikipedia.org/wiki?curid=110299" title="West End (Londýn)">
West End (Londýn)

West End je oblasť centrálneho Londýna, v ktorej sa nachádzajú najznámejšie turistické pamiatky. Je sídlom mnohých obchodných spoločností a zároveň je považovaný za najpopulárnejší nákupný a zábavný obvod Londýna. 
Slová „West End“ sa stali synonymom londýnskeho komerčného divadla. Spolu s Broadway v New Yorku tvoria oblasti s najväčšou koncentráciou divadiel v anglicky hovoriacom svete. Táto oblasť často býva označovaná aj ako „Theatreland“.
West End sa zvyčajne považuje za jeden z troch pólov centrálneho Londýna: City je symbolom bankovníctva a finančníctva, Westminster symbolom vlády (Whitehall a Parlament) a West End je symbolom obchodu a zábavy. 
Poloha.
Názov „West End“ je veľmi flexibilný termín s rôznymi významami v rôznych kontextov. Môže sa ním myslieť zábavná štvrť plná kín a divadiel v okolí Leicester Square, Shaftesbury Avenue a Covent Garden. Nepochybne sem patria aj obchodné ulice. Oxford Street je jednou z najznámejších ulíc sveta na nakupovanie módneho značkového oblečenia. 
Vybieha z Charing Cross Road na východe, prechádza cez Oxford Circus, kde pretína ďalšiu obchodnú tepnu - Regent Street a končí až pri Marble Arch na západe. Sídli na nej veľké množstvo obchodných domov známych firiem, ako napr. Selfridges, John Lewis a Marks and Spencer.
Nachádza sa tu aj Trafalgar Square, jedna z najnavštevovanejších pamiatok Londýna. Na juh od východnej časti Oxford Street sa rozkladá Soho, sieť malých uličiek plných reštaurácií, krčmičiek, menších obchodov a butikov, divadiel a kín. Soho je známe svojimi rušnými klubmi, barmi a gay komunitou.
Piccadilly je známou dopravnou tepnou, ktorá vedie z Piccadilly Circus na východe k Hyde Park Corner na západe. V jej okolí nájdeme Mayfair a Green Park. Ďalšími dopravnými tepnami tejto časti mesta sú Regent Street a Bond Street.

</doc>
<doc id="110307" url="https://sk.wikipedia.org/wiki?curid=110307" title="Iónske povstanie">
Iónske povstanie

Iónske povstanie bolo protiperzské povstanie iónskych sídiel v Malej Ázii, ktoré sa odohralo v rokoch 499 až 494 pred Kr. Na čele povstania stálo mesto Milét a pomoc, ktoré povstaniu poskytli Atény, bola príčinou grécko-perzských vojen. Povstanie skončilo porážkou povstalcov v bitke pri Ladé.
Priebeh.
V roku 499 pred Kr. vypuklo na západnom pobreží Malej Ázie povstanie iónskych mestských štátov. Na čele povstania stálo mesto Milét, ktorého vládca tyran Aristagoras slúžil perzskému vládcovi. Keď sa mu však nepodarilo dobyť pre kráľa ostrov Naxos, obával sa o svoj život, a keď vypuklo povstanie, postavil sa na jeho čelo. V materskom Grécku sa snažil získať podporu, ale Sparta ho odmietla a Aténčania poskytli povstalcom len dvadsať lodí.
Povstalci mali spočiatku úspechy. Zbavili sa perzských posádok, vyplienili a vypálili lýdske mesto Sardy, ale perzská posádka sa tu ubránila.
V roku 494 pred Kr. utrpelo povstalecké loďstvo porážku pri ostrove Ladé . Na perzskej strane bojovali vynikajúci námorníci z Fenície. Po víťazstve Dareios úplne zničil Milét ako odplatu za vypálenie Sárd a ostatné grécke mestá v Malej Ázii sa dostali opäť pod perzskú nadvládu. Dareios sa rozhodol pomstiť sa gréckym mestským štátom aj v materskom Grécku za podporu, ktorú poskytli povstalcom.

</doc>
<doc id="110309" url="https://sk.wikipedia.org/wiki?curid=110309" title="Green Park">
Green Park

Green Park je jedným z ôsmich kráľovských parkov v Londýne. Rozprestiera sa na ploche 16 ha. Hranice parku na juhu tvorí Constitution Hill, na východe je to chodník pre peších Queen's Walk, na severe je to rušná ulica Piccadilly. Na juh od parku vedie ulica The Mall. 
Pôvodne táto oblasť slúžila ako cintorín pre malomocných z neďalekej nemocnice St James's. Prvýkrát ho ohradili ako park v 16. storočí z príkazu Henricha VIII. Kráľ Karol II. ho dal v roku 1668 vyhlásiť za kráľovský park. 
Green Park sa nachádza medzi Hyde Parkom a St. James’s Parkom. Spolu s Kensingtonskými záhradami a záhradami pri Buckinghamskom paláci vytvárajú tieto parky takmer neprerušovaný pás zelene siahajúci od Whitehallu až po Notting Hill. 
Zvláštnosťou je, že na rozdiel od okolitých parkov sa v Green Parku nenachádza ani jedno jazero, socha alebo fontána (s výnimkou Canada Memorial) a pozostáva takmer výhradne zo zalesnených lúk.
Dopravné spojenie.
Najbližšie stanice London Underground:

</doc>
<doc id="110310" url="https://sk.wikipedia.org/wiki?curid=110310" title="Neasden (stanica metra)">
Neasden (stanica metra)

Neasden je jedna zo staníc Londýnskeho metra na Jubilee Line, v obvode ("London Borough") Brent, konkrétne v Neasdene. Leží v tarifnej zóne č.3 ("Travelcard Zone 3") medzi stanicami Wembley Park a Dollis Hill.
Otvorili ju 2. augusta 1880 ako časť predĺženého úseku na "Metropolitan Railway" pod názvom "Kingsbury and Neasden". Názov bol v roku 1910 zmenený na "Neasden and Kingsbury" a v roku 1932 sa znova menil na "Neasden", tentokrát zatiaľ definitívne (stanica Kingsbury bola otvorená toho roku). V roku 1939 začala úsek do Stanmore obsluhovať Bakerloo Line (Metropolitan Line tu prestala zastavovať nasledujúci rok) a v roku 1979 túto vetvu prebrala Jubilee Line.
Budova stanice sa nachádza na Neasden Lane. Vybavenie stanice tvorí výdajňa lístkov, 3 turnikety a jediný batožinový vstup. Je tu taktiež aj obchod. Schody zo stanice vedú k 4 nástupištiam. "Nástupištia č. 1 a 4" obsluhuje Metropolitan Line, ale len príležitostne kvôli mimoriadnym udalostiam v prevádzke. "Nástupištia č. 2 a 3" boli postavené v roku 1914, keď bola "Metropolitan Railway" zdvoj - koľajnená. Až po zavedení Bakerloo Line sa nástupišťia pomenovali podľa smerovania: "Northbound" a "Southbound" (sever – juh). Teraz sú využívané na Jubilee Line, ale sú konštruované na väčšiu dĺžku vlakov a preto môžu byť príležitostne (skoro ráno, neskoro v noci a počas prác na linke) využívané aj na Metropolitan Line.

</doc>
<doc id="110312" url="https://sk.wikipedia.org/wiki?curid=110312" title="Otto Paul Hermann Diels">
Otto Paul Hermann Diels



</doc>
<doc id="110317" url="https://sk.wikipedia.org/wiki?curid=110317" title="Herberts Vasiljevs">
Herberts Vasiljevs



</doc>
<doc id="110318" url="https://sk.wikipedia.org/wiki?curid=110318" title="Leonids Tambijevs">
Leonids Tambijevs



</doc>
