<doc id="238785" url="https://sk.wikipedia.org/wiki?curid=238785" title="František Jehlička">
František Jehlička

František Jehlička (* 14. január 1879, Kúty† 3. január 1939, Viedeň, Rakúsko) bol slovenský rímskokatolícky kňaz, politik, jedna z najkontroverznejších postáv slovenského národného hnutia. Bol poslancom Uhorského snemu za Slovenskú ľudovú stranu, poslancom Revolučného národného zhromaždenia v Prahe a tiež spoluautorom Memoranda slovenského národa odovzdaného Parížskej mierovej konferencii 20. septembra 1919. Od roku 1919 pôsobil v zahraničí, kde sa zasadzoval o rozchod s Čechmi a návrat Slovenska pod svätoštefanskú korunu (do Maďarska) alebo spojenie s Poľskom.
Štúdium.
Svoje gymnaziálne štúdiá absolvoval v Skalici, Ostrihome a Bratislave. Všade vynikal ako mimoriadne nadaný študent. V štúdiách pokračoval na teologickom inštitúte Pázmaneu vo Viedni, kde bol ako druhý Slovák v histórii promovaný Sub Auspiciis Imperatoris. Na znak uznania mimoriadnych študijných výsledkov mu panovník František Jozef I. daroval diamantový prsteň.
Poslancom.
Po ukončení štúdia pôsobil ako kaplán v Modre, kde súčasne prednášal na učiteľskom ústave. Po preložení v roku 1904 na miesto kaplána do Bratislavy sa zapojil do činnosti skupiny okolo Ferdinanda Jurigu. Pod pseudonymom Salesius bol stálym prispievateľom Katolíckych novín.
V roku 1906 úspešne kandidoval za pezinský okres do uhorského parlamentu vo farbách Slovenskej ľudovej strany. V rámci predvolebného boja vystúpil po boku Andreja Hlinku v Ružomberskom okrese na podporu kandidatúry Vavra Šrobára. Cirkevná hierarchia sa snažila podľa hesla "nemôžeš slúžiť dvom pánom" zamedziť angažovaniu slovenských klerikov v politike. V čase súdnych procesov proti Hlinkovi i Jurigovi (v roku 1906 bol Juriga odsúdený na dva roky za národnobuditeľské články v "Katolíckych novinách") sa Jehlička už v roku 1907 rozhodol vrátiť poslanecký mandát zo zdravotných dôvodov a nastúpiť na lukratívnejšie miesto profesora teologického inštitútu v Budapešti.
Po vzniku Česko-Slovenska Do Slovenských ľudových novín začal písať články na podporu nového štátu, slovenského národa a „bratov Čechov“. V novembri 1918 sa vrátil v osobitnom ohlase ku svojej predvojnovej „kariére“, a svoj útek z politického bojiska opätovne vysvetlil chorobou „na duši a na čuvoch“, pričom zdôraznil, že naďalej predsa po slovensky publikoval a pre mnohých svojich priateľov zostal oporou. V Budapešti, ktorú práve opúšťal, sa vraj nikdy dobre necítil. V novom a umelo vytvorenom "Klube slovenských poslancov" v rámci Revolučného národného zhromaždenia tvorili katolíci menšinu. Hlavným dôvodom prečo sa v ňom ocitol aj Jehlička bolo, že ho Hlinka prijal. Dostal za úlohu zriadiť bohosloveckú akadémiu i písať slovenské učebnice. Stál pri zrode Slovenskej ľudovej strany, angažoval sa pri vydávaní straníckeho periodika Slovák. 
Jehlička bol poslancom a z poverenia Šrobárovho ministerstva s plnou mocou pre správu Slovensko sa Jehlička sa stal vládnym komisárom bratislavskej Alžbetínskej univerzity. Univerzitu síce „nezachránil“, ale potom vraj svoje ambície zameral, podľa historika Romana Holeca na to aby sa stal slovenským biskupom. Už počas Žilinskej porady duchovných a v ďalšom memorande slovenských katolíkov bol práve Jehlička iniciátorom zmien na miestach biskupov. (Práve Jehlička bol poverený výberom adeptov do budúceho profesorského zboru budúcej teologickú fakultu v  rámci bratislavskej univerzity.) Koncom februára 1919 katolícki kňazi zo Slovenského poslaneckého klubu v  parlamente (Hlinka, Juriga, Jehlička, Medvecký, Kmeťko, Kolísek) sa obrátili na prezidenta Masaryka s memorandum s ďalšími spoločnými požiadavkami. Protestovali aj proti že na biskupských stolcoch sedeli maďarskí hodnostári, nepriateľskí voči republike i slovenským katolíkom. 
V marci 1919 priniesla delegácia amerických Slovákov text Pittsburskej dohody z roku 1918, ktorá obsahovala T.G.Masarykom schválenú autonómii Slovákov (snem, administrácia, súdy). Dohoda sa stala predmetom politických sporov a aj Masaryk spochybňoval jej platnosť. Komunálne voľby v júni 1919 sa na Slovensku pre vojnové udalosti, vpád maďarských boľševikov nekonali. Priniesli však veľký úspech ľavici a Kramářovu vládu nahradila v júli sociálnodemokratická vláda Vlastimila Tusara. Bolo to varovanie pre katolíkov, lebo postupne sa v prostredí sociálnej demokracie formovali ešte radikálnejší komunisti. Hlinka si uvedomoval komplikovanú vnútropolitickú situáciu, v ktorej sa jeho strana nachádzala a preto keď v lete 1919 prišiel Jehlička s návrhom na cestu do Paríža, kde by Hlinka informoval tam zhromaždených svetových lídrov prostredníctvom memoranda o krivdách slovenského národa. 
Jehlička bol spoluautorom tzv. Memoranda slovenského národa datovaného 20. septembra 1919 adresovaného Parížskej mierovej konferencii. Jehlička pripravil tri podobné memorandá: prvé odovzdali vo Varšave, druhé vo Vatikáne a s tretím cestovali do Paríža aby tam samostatne vyjednávali o štátoprávnej budúcnosti Slovákov (Napriek účasti prezidenta Baneša, ktorý tam prezentoval jednotné a pokrokové ČSR). Na rozdiel od autonomisticky orientovaného Hlinku bol Jehlička vtedy stúpencom promaďarskej, respektíve prouhorskej orientácie, neskôr priamo platený Maďarskom. V memorande, ktoré v roku 1919 neúspešne predkladal veľmociam na mierovej konferencii (podarilo sa im zaujať len Poliakov), dokonca bola aj požiadavka na vypísanie referenda o príslušnosti Slovenska k ČSR či Maďarsku. Hlinka, hoci bol podpísaný pod memorandom, neskôr odmietal, že by takúto požiadavku niekedy odsúhlasil. Historik Jan Rychlík to pripisuje faktu, že Hlinka nevedel po francúzsky a Jehlička memorandum štylizoval vo francúzštine. Do Československa sa Jehlička po svojej misii na mierovú konferenciu už nevrátil.
V zahraničí.
V r. 1920 spolu s F. Ungerom (1886-1949) v Krakove založil Slovenskú národnú radu. Neskôr vo Varšave spolu s Viktorom Dvorčákom založil Slovenskú národnú radu a stal sa jej predsedom. Nezhody s maďarskými politikmi ho priviedli k tomu, že táto zahraničná národná rada vyhlásila 25. mája 1921 vo Varšave samostatnú Slovenskú republiku.
10. júla 1933 v Ženeve založil s V. Dvorčákom politický orgán Slovenská rada (pri Spoločnosti národov). Začiatkom tridsiatych rokoch uskutočnil prednáškové turné po Veľkej Británii, Nemecku a Taliansku, aby informoval zahraničie o ťažkom postavení slovenského národa. V spolupráci s maďarskými, poľskými, nemeckými a talianskymi politikmi sa usiloval o revíziu hraníc ČSR v rokoch 1918-1920.

</doc>
<doc id="238787" url="https://sk.wikipedia.org/wiki?curid=238787" title="Židovské múzeum v Prahe">
Židovské múzeum v Prahe

Židovské múzeum v Prahe vzniklo roku 1906. Jeho účelom bolo zdokumentovať históriu, tradície a zvyky židovského obyvateľstva v Česku, predovšetkým kvôli práve prebiehajúcej asanácii pražského židovského geta a teda jeho nenávratného zániku. K ohromnému nárastu zbierok došlo počas 2. svetovej vojny, kedy nacisti zabavovali predmety nielen z českých a moravských židovských obcí, ale aj z ostatných okupovaných krajín, ktorých komunity boli systematicky decimované. Od 4. apríla 1950 bolo premenované na "Štátne židovské múzeum" a prevedené pod štát, ktorý s ním začal hospodáriť. Roku 1994 budovu navrátili Židovskej obci v Prahe a zbierky Federácii židovských obcí ČR, Židovské múzeum v Prahe sa stalo neštátnou inštitúciou a jeho riaditeľom sa stal Leo Pavlát.
V zbierkach múzea sa nachádzajú židovské cirkevné objekty, náboženské predmety, rukopisy, staré spisy, synagogiálne textílie a ďalšie predmety. Väčšina týchto exemplárov je z pozostalosti rodín, ktoré boli vyvraždené v šoa.
Židovské múzeum v súčasnosti spravuje päť synagóg: Maiselovu synagógu, Pinkasovu synagógu, Španielsku synagógu, Klausovú synagógu a Obradnú sieň pohrebného bratstva, Starý židovský cintorín a Židovský archív sídliaci v Smíchovskej synagóge.

</doc>
<doc id="238797" url="https://sk.wikipedia.org/wiki?curid=238797" title="Operácia Dragoon">
Operácia Dragoon

Operácia Dragoon, pôvodne plánovaná ako operácia Anvil na leto 1943, bola spojenecká invázia v južnom Francúzsku 15. augusta 1944, bola súčasťou druhej svetovej vojny. Invázia bola uskutočnená pri mestách Cannes a Toulon.
Spojenecké sily.
Pozemnú časť operácie Dragoon uskutočnila 6.skupina armád pod velením generálporučíka Jacoba L. Deversa v maximálnej sile až 200 000 vojakov. Už na konci prvého dňa operácie sa vylodilo 60 000 vojakov a 6 700 vozidiel. Na podporu operácie bolo plánovaných 4 000 lietadiel a 900 lodí.
Nemecká obrana.
Veliteľom západného frontu bol generál poľný maršal Gerd von Rundstedt. Na juhu Francúzska bola rozmiestnená skupina armád G pod velením generálplukovníka Johannesa Blaskowitza.
Priebeh operácie.
Vylodenie bolo vedené proti postaveniam nemeckej 148. a 242 pešej divízie. Vďaka slabému nemeckému odporu sa operácia rýchlo rozvinula. Už koncom mesiaca boli dobyté mestá Marseille a Toulon. 30. augusta bolo dobyté aj Nice. V polovici septembra sa I. zbor spojil s 3. americkou armádou (George S. Patton) postupujúcou zo severu. Nemecké sily v počte cez 85 000 vojakov v juhozápadnej časti Francúzska tým zostali odrezané. Operácia sa oficiálne skončila 15. septembra 1944. Do zajatia padlo 79 000 nemeckých vojakov pri stratách 14 000 spojeneckých vojakov.

</doc>
<doc id="238798" url="https://sk.wikipedia.org/wiki?curid=238798" title="Žofia Bavorská">
Žofia Bavorská



</doc>
<doc id="238799" url="https://sk.wikipedia.org/wiki?curid=238799" title="Sami Hyypia">
Sami Hyypia



</doc>
<doc id="238802" url="https://sk.wikipedia.org/wiki?curid=238802" title="Samsung U900">
Samsung U900

Samsung U900 "Soul" je hi-end model mobilného telefónu od spoločnosti Samsung. Obsahuje 5 megapixelový digitálny fotoaparát, displej s rozlíšením 240x320 bodov s podporou zobrazenia 16,7 milióna farieb a nové ovládanie pomocou zvláštneho dotykového displeja s premenlivými dotykovými tlačidlami. Uvedený bol v roku 2008.

</doc>
<doc id="238803" url="https://sk.wikipedia.org/wiki?curid=238803" title="Samsung Soul">
Samsung Soul



</doc>
<doc id="238804" url="https://sk.wikipedia.org/wiki?curid=238804" title="Samsung U900 Soul">
Samsung U900 Soul



</doc>
<doc id="238805" url="https://sk.wikipedia.org/wiki?curid=238805" title="Samsung SCH U900 Soul">
Samsung SCH U900 Soul



</doc>
<doc id="238806" url="https://sk.wikipedia.org/wiki?curid=238806" title="Snowy White">
Snowy White

Snowy White (* 3. marec 1948, Barnstaple, Devon, Anglicko, Spojené kráľovstvo), vlastným menom Terence Charles White, je britský rockový gitarista. Je známy ako člen skupiny Thin Lizzy (r. 1979 až 1981) a ako sprievodný gitarista kapely Pink Floyd (1977 – 1980). Od roku 1990 sprevádza na koncertoch a podieľa sa na nahrávkach albumov bývalého člena skupiny Pink Floyd, Rogera Watersa. 
Whitova skladba „Bird of Paradise“ z jeho debutového albumu "White Flames" (1983) sa dostala do britskej hitparády "Top 10".
Život.
White vyrastal na britskom ostrove Wight. Prvú gitaru dostal od rodičov ako desaťročný. Hrať sa učil sám (je samouk). V roku 1965 sa presťahoval do Štokholmu, kde strávil viac ako rok hraním v triu The Train. O tri roky neskôr si kúpil gitaru Gibson Les Paul. V roku 1970 si našiel prácu štúdiového hudobníka v Londýne. V tomto čase sa zoznámil s Petrom Greenom.
Snowyho Whita odporučil skupine Pink Floyd bývalý manažér speváčky Kate Bush, Hilary Walker. Skupina potrebovala sprievodného gitaristu na pripravované turné "In the Flesh" (k albumu "Animals" z roku 1977). White v tejto dobe spolupracoval aj na nahrávke gitarového sóla, ktoré pôvodne malo spájať dve časti skladby „Pigs on the Wing“ k tomuto albumu. Skladba v tejto verzii vyšla neskôr na špeciálnej kazete systému 8-track. Na koncertnom turné White, okrem gitarového sprievodu, hral na basgitaru na začiatku skladby „Sheep“, tiež si zahral aj gitarové sóla v piesni „Have a Cigar“ a v 13. parte kompozície „Shine On You Crazy Diamond“. 
Snowy White sa podieľal aj ako gitarista pri nahrávaní sólového projektu "Wet Dream" (1978) klávesistu skupiny Pink Floyd Ricka Wrighta.
Po tom ako Snowyho videl gitarista skupiny Scott Gorham na vystúpení "In the Flesh" v New Yorku stal sa White v roku 1979 členom skupiny Thin Lizzy. V období príprav floydovských koncertov "The Wall" skupina Thin Lizzy nahrávala albumy "Chinatown" a "Renegade", preto bol Snowy White gitaristom sprievodnej koncertnej zostavy iba na vystúpeniach v roku 1980.
K spolupráci so skupinou Pink Floyd sa Snowy White vrátil v roku 1990, kedy ho Roger Waters, pozval na berlínsky koncert "The Wall", ktorý sa konal pri príležitosti pádu berlínskeho múru. 
V prvej polovici 90. rokov spolupracoval Snowy White aj s Davidom Gilmourom, ktorý hosťoval na Whitovom albume "Highway to the Sun" z roku 1994. White v tomto čase hral aj s Chrisom Reom a Gary Moorom. Na Whitovej kompilácii "Goldtop: Groups &amp; Sessions" (1996) vyšla prvýkrát na CD aj kompletná verzia piesne „Pigs on the Wing“ od Pink Floyd s Whitovým gitarovým sólom.
Sólové albumy vydáva Snowy White od roku 1983. Od polovice 90. rokov ich nahráva so svojou kapelou The White Flames.
Na prelome tisícročia hral White znovu s Rogerom Watersom. Zúčastnil sa ako sólový gitarista jeho turné "" (1999 – 2002). Ďalšia jeho spolupráca s Watersom pokračovala v rokoch 2006 – 2008 počas turné "The Dark Side of the Moon Live".

</doc>
<doc id="238807" url="https://sk.wikipedia.org/wiki?curid=238807" title="Valinor">
Valinor

Valinor je ríša Valarov v Tolkienovom fiktívnom svete. Nachádza sa v Amane, najzápadnejšej zo všetkých zemí. Nazýva sa aj Krajina neumierajúcich, pretože ju obývajú Valari, Maiari a tri rody elfov: Vanyar, Noldor a Teleri. V Druhom veku závideli ľudia z Númenoru obyvateľom Valinoru nesmrteľnosť a namýšľali si, že si ju môžu od nich vybojovať, ale neuspeli.
Vznik.
Valari sa odsťahovali do Amanu zo Stredozeme, keď nepriateľ Melkor zničil ich prvé sídlo a ukončil Jar Ardy. Na východných, južných a severných hraniciach Amanu vztýčili Valari vysoké pohorie Pelóri, aby sa tak zabezpečili proti akémukoľvek Melkorovmu útoku.
Sídla Valarov vo Valinore.
Najmocnejší z Valarov, Manwë a Varda, sídlili na najvyššej hore Taniqetil. Za hradbami pohoria Pelóri sa nachádzala nádherná, požehnaná krajina, s lesmi, vodami a poľami. Na východe krajiny bol vybudovaný Valimar, mesto Valarov a Maiarov. Pred jeho bránami stál pahorok Ezellohar, na ktorom vyrástli mocou Yavanny Dva stromy Valinoru, strieborný Telperion a zlatý Laurelin. Yavanna sídlila na juh odtiaľ, na svojich rozsiahlych pastvinách. Ešte ďalej, na úpätí Pelóri, stáli kováčne Aulëho, jej manžela. Severnejšie rástli lesy Valu Oromëho. 
V západnej časti ostrova sa nachádzali záhrady Lórienu, domov Irma, a jazero Lórellin, ktoré malo ostrov, kde bývala Irmova manželka Estë. Ďalej na západ stáli siene Valu Náma, Mandos, kde sa neskôr zhromažďovali mŕtvi elfovia. Spolu s Námom tam bývala aj jeho manželka Vairë. Najzápadnejšie zo všetkých Valarov sídlila Nienna, osamelá a smutná.

</doc>
<doc id="238808" url="https://sk.wikipedia.org/wiki?curid=238808" title="Viera Zvonarevová">
Viera Zvonarevová



</doc>
<doc id="238814" url="https://sk.wikipedia.org/wiki?curid=238814" title="Digital video recorder">
Digital video recorder



</doc>
<doc id="238815" url="https://sk.wikipedia.org/wiki?curid=238815" title="Jehuda Löw">
Jehuda Löw



</doc>
<doc id="238816" url="https://sk.wikipedia.org/wiki?curid=238816" title="Chevra kadiša">
Chevra kadiša

Chevra kadiša (aram. חברה קדישא, dosl. Svätá spoločnosť), dlhšie Chevra kadiša de-gomlej chasadim (aram. חברה קדישא דגומלי חסדים, dosl. Svätá spoločnosť vykonávateľov skutkov milosrdenstva) je židovské pohrebné bratstvo. Jeho členovia bez nároku na odmenu zabezpečujú všetky rituálne a organizačné záležitosti súvisiace s židovským umieraním a pohrebom. Členstvo v ňom sa považuje za veľkú česť.
O určitej forme pohrebného bratstva sa hovorí už v babylónskom Talmude (Moed katan 27b). Pohrebné bratstvá organizované na základe stanov začali v Európe vznikať v 16. storočí. Pražská chevra kadiša bola založená roku 1564, pri jej zrode stál pražský rabín Eli’ezer Aškenazi. Konečnú podobu stanov určil rabi Löw. Tieto stanovy potom prevzala väčšina pohrebných bratstiev v aškenázskej Európe.
Úlohy.
Medzi najdôležitejšie úlohy chevry kadiše patrí návšteva pri lôžku umierajúceho. Aspoň desať židovských mužov (minjan) recituje pri umierajúcom modlitbu Šma Jisra’el. Po smrti chevra kadiša zabezpečuje organizáciu pohrebu a rituálne očistenie tela na cintoríne (tahara). Očistené telo členovia bratstva oblečú do ľanového plátna a natrhnutého modlitebného šálu (talit). Kráčajú tiež v čele sprievodu k hrobu. Po pohrebe sa musia členovia sami rituálne očistiť. Medzi ich ďalšie povinnosti patrí navštevovanie pozostalých počas siedmich dní intenzívneho trúchlenia.

</doc>
<doc id="238819" url="https://sk.wikipedia.org/wiki?curid=238819" title="Sami Hyypiä">
Sami Hyypiä

Sami Hyypiä (* 7. október 1973, Porvoo, Fínsko) je bývalý fínsky profesionálny futbalový obranca. Svoju kariéru začal v roku 1992 klube MyPa. Po troch sezónach prestúpil do holandského Willem II. V roku 1999 prestúpil do anglického prvoligového klubu Liverpool za 2,6 milióna libier. V klube strávil desať rokov a vyhral dvakrát anglický ligový pohár, FA cup. Jeho najväčší úspech v drese Liverpool FC je víťazstvo v Lige majstrov v roku 2005. Tiež vyhral v roku 2001 pohár UEFA. Počas desiatich rokoch v Liverpoole odohral v lige 464 zápasov v ktorých zaznamenal 35 gólov. V roku 2009 prestúpil do nemeckého klubu Bayer Leverkusen. 
Reprezentácia.
Sami Hyypiä debutoval v reprezentácii 7. novembra 1997 v zápase proti Tunisku. Je len tretí hráč v histórii, ktorý prekonal hranicu 90 zápasov za fínsky národný tím.

</doc>
<doc id="238821" url="https://sk.wikipedia.org/wiki?curid=238821" title="Ľuboš Zeman">
Ľuboš Zeman

Ľuboš Zeman (* 2. jún 1949) je slovenský básnik, textár, novinár a publicista. Ako textár napísal približne 500 textov k piesňam spevákom alebo hudobným skupinám napr. Karol Duchoň, Robo Grigorov, Vašo Patejdl, Ján Greguš,Taktici, Elán, AC+ a ďalším.
Stručný životopis.
V roku 1966 na gymnáziu Ľuboš Zeman hral na bicie nástroje v školskej kapele Monzún. V období štúdia na gymnáziu začal písať slovenské texty k slovenským cover verziám skladieb zahraničných skupín ako boli napríklad The Animals, či The Beatles, písal hudobné recenzie do novín ako napr. "Smena", "Pravda", do "Hudobného života" a do ďalších novín, či časopisov.
V roku 1969 začal Ľuboš Zeman pracovať v Slovenskom rozhlase, kde bol zamestnaný tridsaťšesť rokov. Neskôr absolvoval Filozofickú fakultu Univerzity Komenského v Bratislave, ktorú v roku 1983 s doktorantským titulom ukončil. V roku 1975 bola pieseň „Čardáš dvoch sŕdc“, ktorú Ľuboš Zeman otextoval, hudbu k nej zložil Peter Hanzely a naspieval ju spevák Karol Duchoň úspešnou na festivale v Tokiu. Na súťaži bol prítomný spolu s Karolom Duchoňom ako jeden z autorov, Peter Hanzely sa zúčastniť nemohol, lebo mal v tomto období do nesocialistických krajín zákaz vycestovania.. V roku 1971 bol na album nahraný jeho prvý text, pieseň „V storočnej aleji“. Túto oficiálne prvú slovenskú soulovú pieseň naspieval Ľuboš Novotný a hudbu k nej zložil Ladislav Gerhardt. 
V roku 1985 sa Ľuboš Zeman v rozhlase stal vedúcim v redakcii populárnej hudby. Do roku 2005 robil riaditeľa marketingu Slovenského rozhlasu. V roku 2005 sa stal výkonným riaditeľom súkromnej reklamnej televízie TVA, bol je tiež producentom. Od marca 2006 bol členom Rozhlasovej rady Slovenského rozhlasu. Do 29. októbra 2007 tu pôsobil ako druhý podpredseda. 
Ako porotca alebo rozhodca pôsobil Ľuboš Zeman v rôznych súťažiach alebo komisiách.
Ocenenia (výber).
9 zlatých, strieborných a bronzových lýr , rôzne zahraničné ocenenia
Dielo.
Texty piesní.
Viac v článku Zoznam piesní s textami Ľuboša Zemana

</doc>
<doc id="238842" url="https://sk.wikipedia.org/wiki?curid=238842" title="Dzenzur">
Dzenzur

Dzenzur () alebo Dzenzurskij () je v súčasnosti neaktívny stratovulkán, nachádzajúci sa vo východnej časti polostrova Kamčatka, asi 30 km severovýchodne od Koriackej sopky a 10 km západne od Županovského vulkánu. Svahy vulkánu sú silne erodované, jeho vek sa odhaduje na pleistocén, no niektoré lávové prúdy (prevažne na severovýchodnej strane sopky) sú mladšieho veku - holocénne. V súčasnosti sú jediným prejavom aktivity fumaroly.

</doc>
<doc id="238843" url="https://sk.wikipedia.org/wiki?curid=238843" title="Thomaz Bellucci">
Thomaz Bellucci

Thomaz Bellucci (* 30. december 1987, Tiete, Brazília) je súčasný brazílsky profesionálny tenista.

</doc>
<doc id="238845" url="https://sk.wikipedia.org/wiki?curid=238845" title="Zoznam piesní s textami Ľuboša Zemana">
Zoznam piesní s textami Ľuboša Zemana

Tento zoznam piesní je zoznamom piesňovej tvorby s piesňovými textami textára a básnika Ľuboša Zemana.
Zoznam.
poz. - pieseň - interpret, hudobná skupina - (autor hudby piesne-h:) - rok
(/h: ) - doteraz nezistený autor hudby
Interpret - je uvedený pôvodný (na prvom mieste) alebo najvýznamnejší alebo najznámejší interpret danej piesne. To znamená, že menej známi interpreti nie sú uvedení.
Ž.
Pozn. Upravený text piesne „V dolinách“ sa pokúšal bez súhlasu autora interpretovať spevák Ivan Tásler, text bez súhlasu autora upravil Vlado Krausz. Piesňový text je autorské dielo, to znamená že rovnako ako hudobná skladba podlieha autorským právam. S pôvodným textom naspievali túto pieseň napr: Kuly z Desmodu, Martin Jakubec, Ján Hruška a iní.

</doc>
<doc id="238847" url="https://sk.wikipedia.org/wiki?curid=238847" title="Eduardo Schwank">
Eduardo Schwank

Eduardo Schwank (* 23. apríl 1986, Rosario, Argentína) je súčasný argentínsky profesionálny tenista.

</doc>
<doc id="238852" url="https://sk.wikipedia.org/wiki?curid=238852" title="Jérémy Chardy">
Jérémy Chardy

Jérémy Chardy (* 12. február 1987, Pau, Francúzsko) je súčasný francúzsky profesionálny tenista. Počas svojej kariéry Chardy vyhral 1 turnaj ATP v dvojhre a 1 vo štvorhre.

</doc>
<doc id="238860" url="https://sk.wikipedia.org/wiki?curid=238860" title="Županovskij">
Županovskij

Županovskij () je masívny, 2 958 m vysoký stratovulkán, nachádzajúci sa vo východnej časti polostrova Kamčatka, približne 10 km západne od masívu sopky Dzenzur. Komplex pozostáva zo štyroch prekrývajúcich sa stratovulkánov vybudovaných nad pliocénno-pleistocénnou kalderou. Tri z týchto stratovulkánov sú pleistocénneho veku, štvrtý je holocénny a je centrom všetkých erupcií komplexu.
Erupcie komplexu v holocéne sa rozdeľujú do dvoch väčších etáp, prvá prebehla pred 9 000 až 7 000 rokmi, druhá pred cca 900 rokmi. Erupcie boli prevažne slabé, až stredne silné, sprevádzané produkciou pyroklastických prúdov. Historicky zaznamenané erupcie, ktorých bolo sedem (v rokoch 1776, 1882, 1925, 1929, 1940, 1956, 1959), mali rovnako slabší charakter.

</doc>
<doc id="238862" url="https://sk.wikipedia.org/wiki?curid=238862" title="Tottenham Hotspur">
Tottenham Hotspur



</doc>
<doc id="238867" url="https://sk.wikipedia.org/wiki?curid=238867" title="Umenie neolitu">
Umenie neolitu

 "tento článok je o Umení neolitu".
Ľudia v tomto období dosiahli veľký pokrok, museli však zaň platiť určitými obmedzeniami. Výrazne výtvarný charakter umenia pravekého poľovníka nahradilo umenie meravejších, abstraktnejších, jednoduchších foriem. Porovnanie nádoby v tvare dvoch zvierat z mladšej doby kamennej a spodobnenia bizónov zo staršej doby kamennej dokazuje, že pozorovacia schopnosť človeka silne upadla. Zdôrazňuje sa však pravidelnosť stavby a postoja zvierat. Tento vývoj mal svoj vnútorný zmysel. V zrieknutí sa živosti a bezprostrednosti umenia prejavuje sa hľadanie podstaty všetkých vecí, duše. Praveký roľník veril, že duša sa dá reprodukovať jednoduchými geometrickými tvarmi ktorých sa odráža energickejší, aktívnejší pomer človeka k okoliu. Oslabením zobrazujúceho momentu umenia nebolo ešte ireálne. Skutočnosť sa videla človeku veľmi hlboká, zložitá a mnohostranná a pokúšala sa vyjadriť ju svojimi krajne dômyselnými znakmi.
Spôsob myslenia neolitického človeka sa jasne spozná na reči. Slová neslúžili na označenie jednotlivých vecí, ale tvorili zväzok pojmov. Takým slovom s rozličnými význammi bolo v niektorých jazykoch slovo „obloha“, ktoré narážajúc na oblasť nebeskej klenby znamenalo zároveň aj kruh, ale aj klenbu, oblúk a guľu. Vedľajšie významy zahmlievali, komplikovali pôvodný význam a zakladali sa na vizuálnej podobnosti. V iných prípadoch jedno slovo znamenalo slnko aj soľ, lebo mäso sušili na slnku a soľou ho chránili pred pokazením. Podobne ako slovné znaky aj grafické formy mali mnohonásobný význam. Svojrázne spájanie rozličných významov do jedného znaku sa mimoriadne jasne prejavilo na „predmetoch – vlkolakoch“, ktoré boli v neolite veľmi rozšírené a zodpovedali zložitému obrazovému spôsobu myslenia.
Nástroj nielenže bol pokrytý zobrazeniami, ale často sa s nimi spájal do jediného predmetu s dvojakým významom. Luk prostredníctvom ktorého ruka strelca ľahšie dosiahla vzdialené predmety, dostal podobu človeka. Človek mu tak chcel dať silu dušou obdarenej bytosti. Spomedzi „predmetov-vlkolakov“ pozoruhodné sú najmä príveskové hrebienky. Niektoré naznačujú podobu človeka, iné vtáka, oblohu (obyčajne sa spája s obrazom hlavy) alebo dážď kropiaci zem. V inom prípade vybieha hrebienok do zvieracej hlavy, takže zuby tu vyzerajú ako nohy. Praveký človek dával rozličným predmetom viacznačný význam nielen preto, aby podnietil svoju fantáziu. Vyjadroval tým aj svoje predstavy o rozmanitosti a bohatstve života vo všetkých jeho prejavoch čoho výrazom sú aj najstaršie mýty a ľudové povesti. V umení sa popritom vyvíjal ešte aj zmysel pre rytmické formy a pre kompozíciu.
V mladšej dobe kamennej vznikajú prvé kamenné pamiatky monumentálneho staviteľstva: menhiry, dolmeny a kromlechy. Rozšírené sú najmä na začiatku bronzovej doby. Tieto pamiatky nemajú tesne vymedzenú funkciu. Ich existenčná opodstatnenosť je v tom, že vyjadrujú jednotu a silu tlupy, úsilie človeka vytvoriť niečo významné a veľké. Keďže tieto pamiatky majú obrovské rozmery a majú popritom veľmi jednoduchý tvar, ich výrazová sila je predovšetkým v ich veľkosti. Sú pôsobivé najmä vtedy, keď vedľa nich stojí človek. Účel týchto kamenných pamiatok doteraz nikto neobjasnil pravdepodobne preto, lebo sa jasne neprejavuje.

</doc>
<doc id="238869" url="https://sk.wikipedia.org/wiki?curid=238869" title="Čerňovice (okres Plzeň-sever)">
Čerňovice (okres Plzeň-sever)



</doc>
<doc id="238871" url="https://sk.wikipedia.org/wiki?curid=238871" title="Bojkot">
Bojkot

Bojkot je nátlakový prostriedok používaný v hospodárskom a politickom boji v snahe presadiť svoje požiadavky, prípadne izolovať protivníka formou odmietania hospodárskych alebo spoločenských stykov. Pomenovaný podľa Charlesa Boycotta, anglického správcu v Írsku.

</doc>
<doc id="238899" url="https://sk.wikipedia.org/wiki?curid=238899" title="PVR">
PVR



</doc>
<doc id="238900" url="https://sk.wikipedia.org/wiki?curid=238900" title="Personal video recorder">
Personal video recorder



</doc>
<doc id="238902" url="https://sk.wikipedia.org/wiki?curid=238902" title="Padajúca hviezda">
Padajúca hviezda



</doc>
<doc id="238904" url="https://sk.wikipedia.org/wiki?curid=238904" title="Rižská gubernia">
Rižská gubernia

Rižská gubernia () bola jedna z gubernií Ruského impéria v rokoch 1713 - 1783 zriadená na základe nariadenia Petra I. na území zaniknutej Smolenskej gubernie a dnešných území Lotyšska a Estónska. Hlavným mestom gubernie bola Riga.
V období od 3. júna 1783 do 12. decembra 1796 bolo na území gubernie zriadené Rižské miestodržiteľstvo. Potom sa gubernia stala súčasťou Livónskej gubernie a zanikla.

</doc>
<doc id="238909" url="https://sk.wikipedia.org/wiki?curid=238909" title="Bakuská gubernia">
Bakuská gubernia

Bakuská gubernia () bola jedna z gubernií Ruského impéria v rokoch 1859 - 1920, ktorá sa nachádzala na západnom pobreží Kaspického mora. Gubernia vznikla vydelením z územia Šemachinskej gubernie a delila sa na 6 okresov. Hlavným mestom gubernie bolo Baku.

</doc>
<doc id="238919" url="https://sk.wikipedia.org/wiki?curid=238919" title="Benjamin McKenzie">
Benjamin McKenzie

Benjamin McKenzie, vl. menom Benjamin McKenzie Shenkkan (* 12. september 1978, Austin, Texas, USA) je americký herec a producent známy rolou Ryana Atwooda v seriáli O.C. California. 
Narodil sa a vyrastal v Texase. Hrať začal počas štúdia na univerzite, kvôli tomu sa presťahoval do Los Angeles. Už pred O.C. sa objavil v niekoľkých malých roliach, ale známejším sa stal až práve vďaka tomuto seriálu.

</doc>
<doc id="238922" url="https://sk.wikipedia.org/wiki?curid=238922" title="Ben McKenzie">
Ben McKenzie



</doc>
<doc id="238926" url="https://sk.wikipedia.org/wiki?curid=238926" title="Maiselova synagóga">
Maiselova synagóga

Maiselova synagóga je synagóga v Prahe, na Maiselovej ulici, ktorú založil prímas židovskej obce Mordechaj Maisel ako rodinnú synagógu v roku 1590. Potom, ako financoval Vysokú synagógu (1564, spoločne so Židovskou radnicou) vystaval túto synagógu pre seba. Požiar v roku 1689 synagógu značne poškodil, následne však bola zrekonštruovaná. Posledná rekonštrukcia pochádza zo začiatku 19. storočia. V súčasnosti je súčasťou Židovského múzea. Vnútri sa nachádza expozícia o dejinách Židov v Čechách a na Morave.

</doc>
<doc id="238933" url="https://sk.wikipedia.org/wiki?curid=238933" title="Treblinka">
Treblinka

Treblinka je malá dedina v severovýchodnom Poľsku. Tvorí súčasť gminy Małkinia Górna v powiate ostrowski. Žije tu 350 obyvateľov. Obec leží blízko rieky Západný Bug.
Smutne ju preslávil vyhladzovací tábor s rovnakým názvom, v ktorom počas nacistickej okupácie Poľska našlo smrť takmer 900 tisíc ľudí. Je jedným zo symbolov holokaustu. Tábor v Treblinke bol prvý vyhladzovací tábor, kde došlo k vzbure väzňov proti strážcom z jednotiek SS, 2. augusta 1943.

</doc>
<doc id="238939" url="https://sk.wikipedia.org/wiki?curid=238939" title="Vejer">
Vejer

Vejer je názov vulkanického komplexu, nachádzajúceho sa vo východnej časti polostrova Kamčatka na brehoch rieky Levaja Avača, asi 60 km severne od Petropavlovska-Kamčatského. Komplex je tvorený niekoľkými troskovými kužeľmi a lávovými prúdmi bazaltového až andezitového zloženia, ktoré prekrývajú riečne nánosy. Vek lávových prúdov bol stanovený na rok 390 (± 75 rokov).

</doc>
<doc id="238957" url="https://sk.wikipedia.org/wiki?curid=238957" title="Théta Eridani">
Théta Eridani



</doc>
<doc id="238974" url="https://sk.wikipedia.org/wiki?curid=238974" title="Vedran Ćorluka">
Vedran Ćorluka

Vedran Ćorluka (* 5. február 1986, Derventa, BaH) je chorvátsky futbalista, ktorý hrá za chorvátsku reprezentáciu. 
Futbal začal hrať v ôsmich za žiakov Dinama Zagreb. Tam hral aj za profesionálov až do roku 2004, keď bol poslaný do Interu Zaprešić na hosťovanie. Zaprešiću pomohol do druhej ligy. V chorvátskej U-21 pôsobil krátko, no druhú šancu mu dal v A-čku tréner Slaven Bilić. Medzi seniormi odohral prvé dva zápasy s Andorrou (7:0) a s Anglickom (2:0). 
Ćorluka je vysoký 192 cm. Počas sústredenia s Anglickom ho tréner Branko Ivanković dal do útoku, ale ofenzíva Ćorlukovi nesedela. Po exhibičnom zápase s Anglickom oňho prejavili záujem popredné európske kluby na čele s milánskym AC, ktorý za mladý talent ponúkal 10 miliónov eur. Po dvoch rokoch si Ćorluka vybral nakoniec londýnsky Tottenham. AC Miláno v roku 2007 oňho stratilo záujem a kúpilo Tudora. V tom roku podpísal Ćorluka definitívnu zmluvu s "Tottenhamom", ktorá je platná od roku 2008. Podpisom sklamal prívržencov Manchester City, v ktorom pôsobil rok. Prestup Ćorluku potvrdil aj Zdravko Mamić.V zime 2012 prestúpil Ćorluka do Bayernu Leverkusen.
Externé odkazy.
Nogometni-magazin:štatistika

</doc>
<doc id="238986" url="https://sk.wikipedia.org/wiki?curid=238986" title="Pioneer F">
Pioneer F



</doc>
<doc id="238992" url="https://sk.wikipedia.org/wiki?curid=238992" title="Taffirel">
Taffirel

Taffirel je slovenská stolná RPG hra na motív počítačových hier série The Elder Scrolls.
Hra má prepracované pravidlá v oblastiach boja, systému remesiel a mágie. Ponúka hráčovi na výber 10 základných rás a povolanie je riešené systémom skillov. Samotná hra Taffirel je zameraná viac na dobrodružstvo jednotlivých postáv vo veľkom hernom svete ako na dobrodružstvo družiny. Hra ponúka pre hráčov veľké množstvo možností, takisto aj pre PJa ("Pán Jaskyne", vodca hry).

</doc>
<doc id="238993" url="https://sk.wikipedia.org/wiki?curid=238993" title="Robert Green">
Robert Green

Robert Green (* 18. január 1980, Chertsey, Spojené kráľovstvo) je anglický reprezentačný futbalový brankár. Profesionálnu kariéru začal v roku 1999 v klube Norwich City. Tam odohral 223 zápasov a v roku 2006 prestúpil do West Hamu United.

</doc>
<doc id="238994" url="https://sk.wikipedia.org/wiki?curid=238994" title="Čachtický kanál">
Čachtický kanál



</doc>
<doc id="239014" url="https://sk.wikipedia.org/wiki?curid=239014" title="Močiar">
Močiar

Močiar (iné názvy: močarina, močarisko, nespisovne "bažina") je územie presiaknuté vodou, na ktorom rastú charakteristické rastliny - tzv. močiarne rastliny. Je to zvláštny druh sladkovodných mokradí, ktoré predstavujú habitat s vyšším obsahom vodnatých rašelinných častíc. Niektoré druhy močiarov sú zásobené iba pomocou dažďových zrážok, čo má za následok ich nižšie pH a vznik kyslej rašeliny. Druhá skupina je zásobená zrážkami a aj tečúcou vodou, čo vedie ku vzniku neutrálneho prostredia.
Charakteristickým znakom močiarov je pomalý prietok vody, ktorý je často ešte viacej spomaľovaný rastúcou vegetáciou. Vznikajú v rovinných oblastiach, kde je spádová krivka vodných tokov veľmi malá až nulová.

</doc>
<doc id="239020" url="https://sk.wikipedia.org/wiki?curid=239020" title="Woodward’s">
Woodward’s

Woodward's bol názov siete obchodných domov v Kanade, ktorá pôsobila v provinciách Alberta a Britská Kolumbia vyše sto rokov, kým nebola odkúpená Spoločnosťou Hudsonovho zálivu (HBC).
Charles Woodward otvoril prvý obchod nesúci jeho meno v roku 1892 vo Vancouveri na rohu ulíc Main Street a Georgia Street. 12. decembra 1902 bola založená spoločnosť Woodward Department Stores Ltd. a bol otvorený nový obchod na rohu Hastings Street a Abbott Street. V roku 1926 bol otvorený obchod v Edmontone a koncom 40. rokov 20. storočia začala spoločnosť otvárať značný počet nových obchodov v obidvoch provinciách. Po finančných ťažkostiach bol Woodward's v roku 1993 predaný Spoločnosti Hudsonovho zálivu.
Woodward's bol po vačšinu 20. storočia hlavnou sieťou obchodných domov najmä na juhozápade Britskej Kolumbie.

</doc>
<doc id="239022" url="https://sk.wikipedia.org/wiki?curid=239022" title="Nikolaj Rimskij-Korsakov">
Nikolaj Rimskij-Korsakov



</doc>
<doc id="239025" url="https://sk.wikipedia.org/wiki?curid=239025" title="Teória veľkého tresku (seriál)">
Teória veľkého tresku (seriál)

Teória veľkého tresku (angl. "The Big Bang Theory") je americký sitkom zo sveta mladých fyzikov. Posmieva sa z ich osobného života, podobne ako z nerdovskej subkultúry súčasnej americkej mládeže. Stavia ich do opozície k obyčajným ľuďom, ktorí sú vykresľovaní ako hlúpi, ale šťastní a sociálne naplnení jedinci.
"Teória veľkého tresku" je jeden z najúspešnejších amerických sitkomov, časti 11. série malo v priemere pozerať až 18,6 milióna divákov, viacej ako ktorýkoľvek iný program v histórii americkej televízie.
Tvorcami seriálu sú Chuck Lorre a Bill Prady, ktorí ho tiež produkujú spolu so Stevenom Molarom. Pilotný diel, ktorý režíroval James Burrows, mal premiéru 24. septembra 2007 na CBS. Vysiela sa tiež v Kanade na stanici CTV, Indii na Zee Cafe, v Latinské Americe na Warner Channel, v Spojenom kráľovstve na Channel 4, v Austrálii na Nine Network a v Česku sa vysiela na programe Prima Cool od 7. apríla 2009. Desiata séria sa začala vysielať 19. septembra 2016. V marci 2017 bol seriál predĺžený na ďalšie dve sezóny, čím sa celkový počet sérií zvýšil na dvanásť (2018 – 2019). Na Slovensku sa vysiela od 17. augusta 2011 na TV Markíza a jej dcérskej televízii Dajto.
22. augusta 2018 stanica CBS oznámila, že seriál bude ukončený po dvanástej sérii. Posledný diel bol v USA odvysielaný 16. mája 2019.
Dej.
Dej seriálu sa primárne zameriava na päť hlavných postáv žijúcich v Pasadene v Kalifornii. Leonard Hofstadter (Johnny Galecki) a Sheldon Cooper (Jim Parsons) sú fyzici, ktorí pôsobia na Kalifornskej technickej univerzite (Caltech) a zdieľajú spoločný byt; Penny (Kaley Cuocová) je čašníčka, ktorá túži byť herečkou, no neskôr sa stane farmaceutickou zástupkyňou; letecký inžinier Howard Wolowitz (Simon Helberg) a astrofyzik Raj Koothrappali (Kunal Nayyar) sú Leonardovi a Sheldonovi rovnako nerdovskí kamaráti a spolupracovníci. Intelekt a nerdovská subkultúra týchto štyroch mužov je v kontraste s Penny, ktorá má zdravý rozum a sociálne skúsenosti.
V priebehu času sa v seriáli objavia vedľajšie postavy: Leslie Winkle (Sara Gilbertová), fyzička, ktorá randila s Leonardom a Howardom; Amy Farrah Fowler (Mayim Bialiková), neurobiologička, ktorá sa pridá do partie po tom, čo bola Sheldonovi vybraná na webovej zoznamke (neskôr sa stane Sheldonovou priateľkou a neskôr jeho manželkou.); Bernadette Rostenkowski (Melissa Rauchová), Howardova manželka (predtým priateľka), mikrobiologička a čašníčka na čiastočný úväzok, ktorá pracuje s Penny; Stuart Bloom (Kevin Sussman), majiteľ obchodu s komiksami; Emily Sweeney (Laura Spencerová), dermatologička, ktorá randila s Rajom. Neskôr sa k nim ešte pridala aj Denisa (Lauren Lapkus), asistentka Stuarta, ktorá sa neskôr stala jeho priateľkou; a Anu (Rati Gupta), priateľka, krátko snúbenica Rajesha.
Produkcia.
Platy hercov.
Počas prvých troch sérií hlavná trojica, Johnny Galecki, Jim Parsons a Kaley Cuocová, obdržala najviac 60 000 $ za epizódu. Ich plat sa v priebehu štvrtej série vyšplhal na 200 000 $. Počas ďalších troch sérií si postupne pripisovali 50 000 $, čím sa ich mzda zvýšila na 350 000 $ za epizódu siedmej série. V septembri 2013 prerokovala Mayim Bialiková s Melissou Rauchovou svoje zmluvy, ktoré mali podpísané od svojho prvého vystúpenia až do roku 2010. Tieto kontrakty im zaručovali 20 000 – 30 000 $ za epizódu, zatiaľ čo nové sa zdvojnásobili na 60 000 $ a suma postupne vzrastala na 100 000 $. 
Od siedmej série Galecki, Parsons a Cuocová taktiež prijímali 0,25% konečných ziskov seriálu. Pred začatím ôsmej sezóny trojica spolu s Helbergom a Nayyarom očakávala opätovné prerokovanie nových zmlúv, pričom Galecki, Parsons a Cuocová žiadali o navýšenie mzdy na 1 milión amerických dolárov za epizódu pre každého, ako aj väčší podiel z príjmov seriálu. Kontrakty boli podpísané na začiatku augusta 2014, ktorá zaručila trom hlavným aktérom plat 1 milión $ za epizódu nasledujúce tri roky s možnosťou predĺženia na štvrtý.
Simon Helberg a Kunal Nayyar boli tiež schopní opätovne prerokovať svoje zmluvy. Dvojica sa snažila zjednotiť platy s hercami troch najhlavnejších postáv, kedy po zastrašení producentov tým, že svoje postavy vypíšu zo seriálu, ak dohodu nezískajú do začiatku ôsmej série, podpísali zmluvu. Od 10. série sa Helbergovi a Nayyarovi zvýšil plat na 1 milión $ za epizódu, čím sa dorovnal s Parsonsom, Galeckim a Cuocovou.
V marci 2017 hlavnému obsadeniu (Galecki, Parsons, Cuocová, Helberg a Nayyar) znížili mzdu o 10% tak, aby mohli Bialikovej a Rauchovej zvýšiť príjmy zo 100 000 $ na 450 000 $. Tento počin obmedzil sumu hlavnej pätici na 900 000 $ za epizódu, pričom Parsons, Galecki a Helberg dostali aj ponuku televízie Warner Bros. Koncom apríla Bialiková a Rauchová podpísali zmluvy so zárobkom 500 000 $.
Natáčanie a premiéry sérií.
Produkcia seriálu bola prerušená 6. novembra 2007 v dôsledku protestov scenáristov. No 17. marca 2008 sa natáčanie obnovilo, čím sa dokončila prvá séria. Druhá séria odštartovala 22. septembra 2008 epizódou "„The Bad Fish Paradigm“". V septembri tiež vyšla prvá séria seriálu na DVD. Dňa 21. septembra 2009 sa začala vysielať tretia séria, ktorá bola dokončená poslednou epizódou s názvom "„The Lunar Excitation“". Tá mala v televízii premiéru 24. mája 2010. Od 23. septembra 2010 sa natáčala štvrtá séria, ktorá bola ukončená epizódou ""The Roommate Transmogrification". Dňa 22. septembra 2011 sa na obrazovkách objavila prvá epizóda piatej série a 10. mája 2012 bola odvysielaná záverečná epizóda piatej série s názvom "The Countdown Reflection"". Neskôr nasledovala prestávka vo vysielaní kvôli letným prázdninám, seriál sa znovu začal vysielať 27. septembra 2012, odvysielaných 24 epizód 6. série, siedma sa vysielala od 26. septembra 2013.
Spin-off.
Od 25. septembra 2017 sa vysiela spin-off s názvom "Mladý Sheldon".

</doc>
<doc id="239027" url="https://sk.wikipedia.org/wiki?curid=239027" title="Močarina">
Močarina



</doc>
<doc id="239028" url="https://sk.wikipedia.org/wiki?curid=239028" title="Močarisko">
Močarisko



</doc>
<doc id="239029" url="https://sk.wikipedia.org/wiki?curid=239029" title="Bažina">
Bažina



</doc>
<doc id="239031" url="https://sk.wikipedia.org/wiki?curid=239031" title="Jozef Plachý">
Jozef Plachý

Jozef Plachý (* 28. február 1949, Košice) je bývalý slovenský atlét, bežec na stredných tratiach, deväťnásobný majster Česko-Slovenska v behu na 800 metrov a dvojnásobný majster Česko-Slovenska v behu na 1500 metrov, účastník štyroch letných olympijských hier v rokoch 1968, 1972, 1976 a 1980.
Jeho česko-slovenský rekord v behu na 800 metrov z interkontinentálneho stretnutia Amerika-Európa v roku 1969 1:45,4 min. bol až do júna 2008 platným slovenským národným rekordom. 
Po ukončení pretekárskej kariéry v roku 1982 pôsobil ako reprezentačný tréner Česko-Slovenska v ľahkej atletike, kde trénoval mužov - bežcov. Trénerskej činnosti sa venuje dodnes ako tréner mládeže.

</doc>
<doc id="239048" url="https://sk.wikipedia.org/wiki?curid=239048" title="Haumea">
Haumea



</doc>
<doc id="239051" url="https://sk.wikipedia.org/wiki?curid=239051" title="Kostakan">
Kostakan

Kostakan môže byť:

</doc>
<doc id="239052" url="https://sk.wikipedia.org/wiki?curid=239052" title="Nokia N95">
Nokia N95

Nokia N95 (Nokia N95-1, interne známy ako RM-159) je mobilný telefón smartphone od spoločnosti Nokia. Prístroj patrí do multimediálnej rady Nseries. Telefón používa operačný systém Symbian OS tretej generácie Feature pack 1 na platforme S60. Telefón bol prvýkrát predstavený v septembri 2006 a predávať sa začal na konci apríla 2007.

</doc>
<doc id="239053" url="https://sk.wikipedia.org/wiki?curid=239053" title="Kostakan (sopka)">
Kostakan (sopka)

Kostakan je názov v súčasnosti neaktívneho vulkanického poľa tvoreného reťazou troskových kužeľov, nachádzajúceho sa vo východnej časti polostrova Kamčatka pri rovnomennom jazere, asi 5 km južne stratovulkánu Bakening a západne od brehov rieky Srednaja Avača. V horninovom zložení komplexu prevládajú bazalty a jeho vek sa odhaduje na koniec pleistocénu až holocén. Najmladším členom komplexu je maar, nachádzajúci sa iba 2 km južne od brehov jazera Kostakan, ktorý naposledy eruptoval pred 1 200 až 600 rokmi.

</doc>
<doc id="239058" url="https://sk.wikipedia.org/wiki?curid=239058" title="Belluno">
Belluno

Belluno (, , ) je mesto v Taliansku v regióne Benátsko. Je sídlom diecézneho biskupa diecézy Belluno-Feltre. V meste pôsobil aj Albino Luciani, neskorší pápež Ján Pavol I.
Mestské časti.
Antole, Bes, Bolzano Bellunese, Caleipo-Sossai, Castion, Castoi, Cavessago, Cet, Chiesurazza, Cirvoi, Col di Piana, Col di Salce, Collungo, Cusighe, Faverga, Fiammoi, Giamosa, Giazzoi, Levego, Madeago, Miér, Nevegal, Orzes, Pedeserva, Pra de Luni, Rivamaor, Safforze, Sala, Salce, San Pietro in Campo, Sargnano, Sopracroda, Sois, Sossai, Tassei, Tisoi, Vignole, Visome.

</doc>
<doc id="239068" url="https://sk.wikipedia.org/wiki?curid=239068" title="Monte Carlo">
Monte Carlo

Monte Carlo (okcitánsky: "Montcarles", monegasky: "Monte-Carlu") je najznámejšia a najbohatšia zo štyroch častí Monackého kniežatstva. Niekedy je mylne považovaná za hlavné mesto Monackého kniežatstva, ktoré v skutočnosti nemá žiadne hlavné mesto. Monte Carlo je známe množstvom kasín, bohatých ľudí a prepychu. Je tu cca 3 000 trvalých občanov. Do časti Monte Carlo nepatrí len samotné mesto, ale aj aglomerácie Saint Michel, Saint Roman/Tenao a plážová komunita Larvotto. Mesto hraničí s francúzskym mestom Beausoleil.
Pôvod názvu.
Monte Carlo zdedilo názov (pochádzajúci z taliančiny) po princovi Karlovi III. Monackom a názov v preklade znamená "Karlova hora". Názov sa používa od 1. júla 1866.
Podujatia.
V Monte Carle sa nachádza aj väčšia časť svetoznámeho okruhu Formuly 1 Circuit de Monaco. Konajú sa tu súťaže v hraní pokeru EPT, rôzne športové podujatia a módne prehliadky.

</doc>
<doc id="239069" url="https://sk.wikipedia.org/wiki?curid=239069" title="Köln">
Köln



</doc>
<doc id="239090" url="https://sk.wikipedia.org/wiki?curid=239090" title="Bakenin">
Bakenin



</doc>
<doc id="239091" url="https://sk.wikipedia.org/wiki?curid=239091" title="Bakening">
Bakening

Bakening (alebo Bakenin) je masívny, vysoký, v súčasnosti neaktívny stratovulkán, nachádzajúci sa na polostrove Kamčatka, asi severozápadne od mesta Petropavlovsk-Kamčatskij. Vek prevažne andezitového vulkánu sa odhaduje na pleistocén, sopečná aktivita sa však odohrávala aj v holocéne. Pozostatkami sú dacitové lávové dómy pri severovýchodnom úpätí sopky, ktorých vek sa odhaduje na 9 000 až 10 000 rokov a menšia kaldera podkovovitého tvaru na juhozápadnom svahu s vekom odhadnutým na 8 000 až 8 500 rokov. Najmladší vulkanický produkt je menší troskový kužeľ na západnom úpätí, ktorý vznikol pred 2 500 rokmi.

</doc>
<doc id="239099" url="https://sk.wikipedia.org/wiki?curid=239099" title="Obi-Wan Kenobi">
Obi-Wan Kenobi

Obi-Wan Kenobi (57 BBY - 0 ABY) je fiktívna postava zo sveta Hviezdnych vojen. Bol učeň (padawan) Qui Gon Jina. Neskôr sa stal rytierom a majstrom Jedi a generálom, v druhom a treťom dieli bol učiteľom Anakina Skywalkera. Obi-wan patril medzi najlepších rytierov Jedi, skvele ovládal boj so svetelným mečom a vedel používať rozum. Vo štvrtom dieli učil Luka Skywalkera. V druhom súboji s Darthom Vaderom sa nechal zabiť, aby mohol pomôcť Lukovi v tréningu (bol niečo ako duch).

</doc>
<doc id="239101" url="https://sk.wikipedia.org/wiki?curid=239101" title="C-3PO">
C-3PO

C-3PO je filmová postava zo sveta Hviezdnych vojen. Je to robot, ktorého zložil Anakin Skywalker ako 10 ročný. C-3PO je protokolový droid vytvorený preto, aby slúžil ľuďom. Ovláda plynule „viac než 6 miliónov foriem komunikácie.“ C-3PO sa väčšinu deja pohybuje spoločne s droidom R2-D2, malým pípajúcim multifunkčným droidom. Po tom, ako Anakin Skywalker prešiel na temnú stranu sily, ho Obi-Wan Kenobi aj s R2-D2 zveril kapitánovi Antilesovi.

</doc>
<doc id="239105" url="https://sk.wikipedia.org/wiki?curid=239105" title="François Beauchemin">
François Beauchemin

François Beauchemin (4. jún 1980, Sorel-Tracy, Quebec, Kanada) je bývalý kanadský hokejový obranca. 
Klubový hokej.
Bol draftovaný Montrealom v roku 1998 zo 75. pozície. Do prvého tímu Montrealu sa dostal až v sezóne 2002/03, ale iba na 1 zápas. septembra 2004/05 prestúpil do tímu Columbus Blue Jackets, kde však odohral iba 11 zápasov. 15. novembra 2005 bol vymenený do klubu Anaheim Mighty Ducks za T. Wrighta a S. Fedorova a 5. kola v drafte 2006. V sezóne 2006/07 s Anaheimom vyhral Stanley Cup. 6. júla 2009 podpísal 3-ročný kontrakt s tímom Toronto Maple Leafs.

</doc>
<doc id="239106" url="https://sk.wikipedia.org/wiki?curid=239106" title="Ryan Carter">
Ryan Carter

Ryan Carter (* 3. august 1983, White Bear Lake, Minnesota) je bývalý americký hokejový útočník. V National Hockey League (NHL) odohral takmer 500 zápasov v drese Anaheim Ducks, Carolina Hurricanes, Florida Panthers, New Jersey Devils a Minnesota Wild.
Carter vyhral v roku 2007 Stanleyho pohár v drese Anaheim Ducks.

</doc>
<doc id="239108" url="https://sk.wikipedia.org/wiki?curid=239108" title="Quasi">
Quasi

Quasi bol bratislavský sci-fi klub založený v roku 1990 na pôde vtedajšieho Astronomického úseku PKO. Neskôr sa schádzal v priestoroch knižnice v bratislavskej Petržalke. 
Klub vydal cca dvadsať čísel fanzinu Istrozin.
Najvýraznejšou osobnosťou klubu bol novinár Ing. Jozef Svitek, ktorý spolu s Mgr. Milošom Ferkom PhD. napísal dejiny slovenskej vedecko-fantastickej literatúry a RNDr. Marek Michlík, ktorý zabezpečoval vydávanie Istrozinu. 
Po roku 2000 klub postupným samovoľným vývojom ukončil činnosť. Viacero členov prešlo do sci-fi klubu Planéta opíc a zúčastňovalo sa na vydávaní časopisu Fantázia (časopis).

</doc>
<doc id="239112" url="https://sk.wikipedia.org/wiki?curid=239112" title="Planéta opíc (klub)">
Planéta opíc (klub)

Planéta opíc je jeden z najvýznamnejších slovenských sci-fi klubov. 
Vznikol v roku 1997 ako redakčná rada časopisu Fantázia. Zároveň vydáva fanzinový občasník Oppo Scifiens, spolupracuje na organizácii Istroconov, zorganizoval niekoľko workshopov a prilákal niekoľko nových autorov fantastiky, spolupodieľa sa na hodnotení Ceny Karla Čapka a organizuje literárnu súťaž začínajúcich sci-fi autorov Opica. 
Medzi autorov, ktorí sú členmi klubu patrí viacero hviezd slovenskej vedeckej fantastiky ale i radových členov fandomu: Alexandra Pavelková, Zuzka Minichová, Viliam Búr, Daniel Šmihula, Anton Stiffel, Ivan Aľakša, Štefan Huslica, Michal Jedinák, Miloš Ferko, Martin Králik a ďalší. 

</doc>
<doc id="239113" url="https://sk.wikipedia.org/wiki?curid=239113" title="NHL (rozlišovacia stránka)">
NHL (rozlišovacia stránka)

NHL môže byť:

</doc>
<doc id="239115" url="https://sk.wikipedia.org/wiki?curid=239115" title="Spoločenstvo Tolkiena">
Spoločenstvo Tolkiena

Spoločenstvo Tolkiena, združenie fantastiky je občianske združenie záujemcov o fantasy literatúru a dielo J. R. R. Tolkiena.
Vzniklo v roku 2002 a združuje predovšetkým mladých ľudí z Bratislavy a okolia. Okrem literatúry sa jeho členovia venujú aj tzv. larpom a historickému šermu. Od roku 2006 zorganizovalo Spoločenstvo Tolkiena desať ročníkov festivalu Slavcon. 
Medzi pravidelné aktivity združenia patrí organizácia Tolkien Reading day a Tolkien birthday toast stretnutí určených pre verejnosť.
Združenie v minulosti vydávalo nepravidelný fanzin Athelas.

</doc>
<doc id="239117" url="https://sk.wikipedia.org/wiki?curid=239117" title="Azovská gubernia">
Azovská gubernia

Azovská gubernia () bola jedna z gubernií Ruského impéria v rokoch 1708 - 1725 a 1775 - 1783. Bola jednou z 8 gubernií, ktoré vznikli na základe nariadenia Petra I. dňa 18. decembra 1708. Od roku 1725, keď sa stala korisťou Osmanskej ríše, bola premenovaná na Voronežskú guberniu; od roku 1775 nosila svoj pôvodný názov. O 8 rokov neskôr (1783) sa zlúčila s Novoruskou guberniou a vytvorila Jekaterinoslavské miestodržiteľstvo.

</doc>
<doc id="239122" url="https://sk.wikipedia.org/wiki?curid=239122" title="Prince of Wales Trophy">
Prince of Wales Trophy

Prince of Wales Trophy je trofej, ktorá sa udeľuje v Národnej hokejovej lige tímu, ktorý vyhrá finále východnej konferencie (predtým Walesova konferencia) v play-off. Prvýkrát sa odozdávala v roku 1924, čo ju radí po Stanleyho pohári na pozíciu najstaršej trofeje v NHL.
Rovnako ako pri Clarence S. Campbell Bowl sa traduje, že ak sa kapitán víťazného tímu dotkne trofeje, tak sa preruší úspech a vo finále o Stanleyho pohár jeho klub prehrá.

</doc>
<doc id="239123" url="https://sk.wikipedia.org/wiki?curid=239123" title="Škótska fantázia">
Škótska fantázia

Škótska fantázia pre husle a orchester Es dur, Op. 46 je dielo nemeckého skladateľa Maxa Brucha.
Skladateľ dielo zložil v roku 1880 ako štvrté dielo jeho rozsiahleho súboru skladieb venovaným sólovým husliam a orchestru, ktoré zahŕňajú tri husľové koncerty a šesť ďalších koncertných skladieb. Hoci sa v priebehu času v základnom repertoári udržal len "Husľový koncert č. 1 g mol", "Škótska fantázia" patrí k niekoľkým Bruchovým skladbám, ktoré sa na koncertných pódiach objavujú dodnes a svojou popularitou predstihla aj skladateľov druhý a tretí husľový koncert. 
Brucha, ktorý v Škótsku nikdy nebol, ku skomponovaniu skladby inšpirovali knihy spisovateľa Waltera Scotta, s ktorými sa zoznámil počas pracovnej návštevy Anglicka. Pôvodný titul skladby je "Fantázia voľne využívajúca škótske ľudové melódie". Nie je to jediný raz, kedy sa Bruch vo svojom diele inšpiroval prvkami hudby iného národa, naopak, ide o jeden z charakteristických aspektov jeho tvorby - v iných dielach je možné počuť napríklad židovské alebo maďarské nápevy. Tak ako vačšinu svojích diel, aj túto fantáziu zložil pre jedného z najvýznamnejších interpretov doby, španielskeho husľového virtuóza Pabla de Sarasate, ktorý skladbu uviedol na premiére v septembri 1880 v Hamburgu. 
V elegantnej, nezávažnej skladbe, je cítiť vplyv prelomového koncertu Mendelssohna-Bartholdyho, na rozdiel od prvého Bruchovho koncertu je ale viac badateľný v husľovej technike než forme diela. Tak ako napovedá už názov, výstavba diela je veĺmi uvoľnená, fantazijná. Skladateľ tu niekoľkokrát strieda živé škótske nápevy ozdobených husľovými girlandami s pomalými zasnenými úsekmi. Skladba má štyri vety; základom každej z nich sa stal odlišný škótsky nápev. Snaha priblížiť sa charakteru škótskej hudby je zrejmá aj v orchestrácii – na niekoľkých miestach sa Bruch snažil imitovať gajdy a v celej skladbe ponechal nezvyčajne veľký priestor orchestrálnej harfe, ktorá zastupuje tradičnú keltskú harfu. Príjemná zvuková harmónia dua huslí a harfy sa objavuje na viacerých miestach skladby a nepochybne sa podieľa na popularite diela. 
Skladbu podobne ako svoj prvý husľový koncert Bruch otvára pomalou pochmúrnou introdukciou, v ktorej sa uplatňujú hlavne lesné rohy s harfou v pozadí a elegické husľové sólo. Naväzujúcou časťou vety je magické "Adagio cantabile", založené na škótskej ľudovej piesni "Auld Robin Morris". Téma huslí je bohato doprevádzaná harfovými arpeggiami. Celá veta sa nesie v pokojenej nálade hlavnej témy. Druhá veta naopak vychádza zo živého a rytmického nápevu "Hey, the dusty Miller". Po orchestrálnom úvode sa ozývajú pravidelné údery violončiel pripominajúce gajdy a s týmto doprovodom husle v dvojhmatoch prezentujú tému nápevu:
V ďalšom priebehu skladby tému preberá orchester a husle hu dopĺńajú dlhými ťahmi sláčika vo vysokom registri. Po krátkom stíšení huslí nasleduje bujará orchestrálna dohra. Namiesto očakávaného záverečného tónu však prichádza "Adagio" s reminiscenciou témy "Auld Robin Morris". Atacca nasleduje tretia veta "Andante sostenuto", ktorá začína expozíciou hlavnej témy , ktorou je melódia "I’m A Down for Lack O Johnnie". Ľúbezna, pokojne plynúca téma ďalej prechádza variačným rozvedením, ktoré sa vyznačuje o niečo väčšou tempovou a náladovou pestrosťou než rozvedenie obdobne pomalej témy prvej vety smeruje k lyrickému, ticho doznievajúcemu záveru. Záverečné "Finale" začína priamo témou "Scotts wha hae" ktorú exponujú husle sprevádzané iba harfou. Tému zopakuje orchester, ktorý následne znovu vystriedajú husle s harfou. Tento kontrast je ďalej využívaný v priebehu celej vety. Stredná časť vety je lyrická a zahŕňa aj krátku husľovú kadenciu. Znovu je tu pripomenutá téma prvej vety, záver diela však tvorí jednoduchá ašak výrazna repríza "Scots whae hae" s unisonom hlavnej orchestrálnej linky a sólových huslí.

</doc>
<doc id="239140" url="https://sk.wikipedia.org/wiki?curid=239140" title="Fringe">
Fringe

Fringe je americký televízny sci-fi seriál vytvorený J. J. Abramsom, Alexom Kurtzmanom a Robertom Orcim. V USA mal premiéru 9. septembra 2008 na televíznej stanici FOX, v Spojenom kráľovstve mal premiéru 5. októbra 2008 na Sky1.
Seriál sa zaoberá vedcom "Walterom Bishopom" (opisovaným ako „Frankenstein zmiešaný s Albertom Einsteinom“, ktorého stvárňuje John Noble), jeho synom "Peterom Bishopom" (Joshua Jackson) a agentkou FBI "Oliviou Dunhamovou" (Anna Torvová). Seriál je opisovaný ako niečo medzi "Aktami X", "Zónou súmraku" a "Tmavým anjelom".
Spolu so seriálom "Dollhouse" od Jossa Whedona, "Fringe" tvoril súčasť novej iniciatívy televízie FOX známej ako "Remote-Free TV", čo znamenalo, že epizódy boli dlhšie oproti štandardným drámam vďaka zredukovaniu reklamných spotov na polovicu, čo pridalo navyše okolo 6 minút vysielacieho času. Od tohto prístupu sa v druhej sezóne upustilo.
Americká premiéra prvej série prebehla 9. septembra 2008, druhá začala 17. septembra 2009 a tretia 23. septembra 2010 a to všetko na televíznej stanici Fox. 25. Marca bolo oznámené, že seriál bude mať štvrtú sériu, 22 epizód. Začiatok štvrtej série je predbežne plánovaný na september 2011. Druhú sériu vysiela TV Markíza.
"Pozri aj: Zoznam častí seriálu Fringe"
Dej.
"Fringe" sleduje činy špeciálnej agentky FBI Olivie Dunhamovej, vedca Waltera Bishopa a jeho syna Petera, ako vyšetrujú rôzne aspekty okrajovej vedy (; telepatiu, Levitáciu, neviditeľnosť, reanimáciu a pod.). Po celom svete sa z neznámych dôvodov dejú série zdanlivých experimentov, spoločne nazývaných ako "vzorec". Olivia, Peter a Walter vyšetrujú tieto čudné javy, aby zistili ich pôvod. So "vzorcom" je tiež prepojená veľká nadnárodná spoločnosť Massive Dynamic, ktorá vedie globálny výskum, ktorý drží patenty pre množstvo nových a dôležitých technológií.
Produkcia.
Spolutvorcovia "Fringe" sú J. J. Abrams, Roberto Orci a Alex Kurtzman, produkčnou spoločnosťou je Bad Robot v spolupráci s Warner Bros. Television. Abramsova inšpirácia pre Fringe prišla z množstva zdrojov, vrátane kníh Micheala Crichtona a televíznych seriálov "Akty X", a "Zóna súmraku". Dodatočne Orci pridal, že je to kombinácia procedurálnych a "extrémne serializovaných a veľmi kultových" seriálov, spomenúc z nich napríklad "Právo a poriadok" a "Stratení".
Dvojhodinová pilotná epizóda stála celkovo 10 miliónov $, vďaka čomu vytlačila Abramsov vlastný seriál "Stratení" z priečky najdrahšej pilotnej epizódy v histórii televízie. Krava použitá v pilotnej epizóde musela byť v nasledujúcich epizódach premiestnená, kvôli obmedzeniu dovážania dobytka z Kanady do Spojených štátov.
1. séria.
1. séria tohto seriálu sa zaoberá nepredstaviteľnými a neuveriteľnými prípadmi, ktoré spolu nesúvisia ale postupne do seba začínajú zapadať. Nazývajú ich Vzorec. Niekto experimentuje, lenže laboratóriom je celý svet. Začalo sa to letom z Hamburgu do Bostonu. Dokým sa ľudia na palube nezačali doslova rozpúšťať. Na Pomoc bola privolaná agentka FBI Olívia Dunhamová a jej partner Charlie Francis (ten bol v druhej sérii zabitý meňavcom). Olíviin partner John Scott bol tiež privolaný ale počas výbuchu v sklade bol zasiahnutý neznámou chemickou zmesou. V zúfalstve Olívia privolala na pomoc Petera Bishopa a jeho otca Waltera Bishopa. Ten Johna vyliečil ale zistilo sa že John Scott pracoval pre teroristickú skupinu pod názvom ZTF. ZTF bol aj ich manifest ktorý napísal Walterov kolega William Bell. Najväčším zloduchom v prvej sérii je David Robert Jones, ktorý sa chce dostať do Alternatívneho vesmíru a zabiť tam Williama Bella, zakladateľa Massive Dynamic, ktorý sa sem uchýlil z dôvodov, ktoré sa dozvedáme v druhej sérii. Na konci série sú zakomponované oba vesmíry, keď je do Alternatívneho vesmíru prenesená Olívia ktorá sa tu stretne s Williamom Bellom.
2. séria.
Nový deň v starom meste – A New Day in the Old Town.
Druhá séria začína návratom Olívie z Alternatívneho vesmíru, keď preletí predným sklom ale našťastie sa prebudí. Tím zistí, že nehoda pri ktorej Olívia skoro zomrela nebola náhoda, a že jej stále hrozí nebezpečenstvo, a že zaňho môžu meňavci - vojaci z Alternatívneho vesmíru ktorí na seba môžu brať podobu iného, ale pôvodného vlastníka podoby najprv zabijú. Niekoľko blokov ďalej od miesta nehody nájdu telo zodpovedajúce vraždy meňavcom. Meňavec, ktorý si vzal podobu tejto mŕtvoly potom vchádza do obchodu kde chce písací stroj Selectric , ktorý nebol nikdy vyrobený. Predavač zrejme tuší o koho ide, tak mu dá kľúč od miestnosti pomaľovanej grafitmi, uprostred ktorej je stôl a na ňom písací stroj. Z toho čo meňavec napíše vyplynie, že mal za úlohu zabiť Olíviu, ale stroj odíše, že Olívia je stále nažive. Peterovi sa podarí zistiť, že je Olívia v nebezpečenstve a ide do nemocnice, kde naháňajú meňavca ktorý sa pokúsil v izbe Olíviu udusiť. Charlie Francis ale nestihne včas zareagovať a meňavec sa na neho premení.
Noc vytúžených úlovkov – Night Of Desirable Objects.
Na začiatku dielu sa ocitáme v Lansdale, kde skupina robotníkov opravuje cestu. Je koniec smeny a robotníci sú pripravení ísť domov. Jeden z robotníkov však čosi objaví v poli, ktoré sa nachádza hneď pri ceste. Keď sa rozhodne to preskúmať zistí že sa jedná o ruku. Tou je stiahnutý priamo do zeme. Z rádia je počuť, že v okolí je za niekoľko týždňov nezvestných 6 osôb. Na miest preto nastupuje tím oddelenia Fringe, do ktorého je nasadený meňavec Charlie a do ktorého sa vrátila Olívia, ktorú prepustili z nemocnice. Walter v laboratóriu zistí, že cestovanie medzi vesmírmi má vedľajšie účinky, ktoré sa u Olívie začnú prejavovať - všetky zvuky počuje veľmi silne. Medzitým Olívia navštívi Ninu Sharpovú, ktorá jej povie o svojom boji z rakovinou a o mužovi, ktorý jej pomohol - o Samovi Weissovi. Olívia potom narazí na muža menom Hughes, ktorý medzitým stratil manželku a syna a rozhodnú sa telá exhumovať, ale zistia niečo neuveriteľné - telo malého dieťaťa nebolo v rakve. Je tam len otvor ktorým sa dieťa najskôr podhrabalo. Nájdenú tajnú miestnosť, v ktorej Hughes po celú dobu dieťa vychovával. Olívia nájde aj tajnú podzemnú chodbu, kde je však chytená a odvlečená samým podzemným stvorením. Peter beží Olívii na pomoc, keď stvorenie začne hrabať aby sa dostalo von a zvrhne na seba policajné auto. Následne stvorenie umiera. Večer si dáva Olívia sprchu a znova počuje veci nahlas. Rozhodne sa že navštívi Sama Weissa. Zároveň Charlie navštívi obchod kde je písací stroj Selectric 251 a dostáva rozkaz, aby prinútil Olíviu, nech si spomenie na okolnosti toho čo predchádzalo nehode.
Trieštivý – Fracture.
Na začiatku dielu sa ocitáme v Pennsylvánii, kde si dvojica policajtov dáva pauzu. Jeden z nich ide pre kávu, keď v tom druhému niekto volá. Policajt má za úlohu prísť na vlakovú stanicu a stretnúť sa z mužom, ktorý bude mať na sebe čierny kabát a v ruke čierny kufrík. Stane sa však niečo, čo ani policajt nečakal. Náhle dôjde k výpadku elektriny a policajt začne doslova tuhnúť. Chvíľu nato exploduje. Olívia si stále nemôže spomenúť na udalosti a na stretnutie z Bellom. Pravidelne teda navštevuje Sama Weissa, ktorý jej pomáha. Upozorňuje ju, že má čoskoro očakávať bolesti hlavy, ktoré budú nehodou spôsobené. Tím sa na miesto nehody vydá, nenájde ale zdroj bomby, ale pozostatky strážnika Gillespieho, ktorý bol bomba. Walter po obhliadke tela zistí, že má na sebe vpichy po nejakom sére. Tím odhalí, že si sérum pichal od doby, čo bol v Iraku a spolupracoval na tajnom projekte. Peter a Olívia sa teda vydávajú do Iraku, kde sa snažia nájsť doktorov, ktorí majú s týmto projektom niečo dočinenia - nájdu jedného doktora, ktorý im povie o látke, ktorou boli vojaci vybavení, ale väčšina z nich neprežila - iba jeden strážnik, žena menom Burgessová a niekoľko ďalších. Doktor sa zmienil ešte o jednom - plukovníkovi Gordonovi, ktorý chcel v programe pokračovať. Na poslednú chvíľu sa Burgessovú podarí zachrániť a plukovníka Gordona zatknúť. Ku koncu dielu sa Olívia znova vracia k Samovi, podarí sa mu urobiť pokrok. Palica o ktorú sa Olívia opierala, je už nepotrebná. Na konci dielu Gordon rozpráva o nebezpečenstve, ktoré sa chystá. Kto je muž v čiernom kabáte a s kufríkom v ruke. Vidíme že kufrík nesie Pozorovateľovi. Sú v ňom fotografie. Fotografie Waltera. Muž v kabáte je iba jeho poslíčkom.
Oneskorená zotrvačnosť – Momentum Deferred.
Začiatok dielu sa odohráva v štáte Massachusetts, kde skupina mužov odváža zo skladu mrazené hlavy. Jeden muž zabije ochranku a náklad si odváža. Ďalší mž je s ním - meňavec. Zabije ho až guľka do hlavy. Walter príde na spôsob, ako pomôcť Olívii aby si spomenula na udalosti, ktoré sa stali. Musí zjesť hlísty. Tá sa rozhodne koktejl vypiť. Tím sa vydáva na miesto, kde sa v noci stala lúpež. Walter prehľadá telo meňavca, z ktorého tečie ortuť, a Olívii sa v zábleskoch vracajú spomienky. Walter objaví zariadenie, pomocou ktorého sa meňavci premeňujú. Falošný Charlie sa stretáva z mužom, ktorý v noci zabil štyroch mužov. Zdá sa, že hľadajú jednu určitú hlavu, v tejto várke ju však nenašli, hovorí aj o tom že Olívia sa začína rozpamätávať a že by možno mohla vedieť, kde sa hlava, ktorú hľadajú, mohla nachádzať. Možno práve to bol dôvod, prečo ju Bell povolal na druhú stranu, aby ju varoval pred tým, čo sa chystá. Walter medzitým vo svojom laboratóriu preskúma telo meňavca. Domnieva sa, že práve ortuť zapríčiňuje to, že podoba, ktorú na seba berú, zostáva zachovaná. Príde tiež na to, že meňavec, ktorý sa pokúsil zabiť Olíviu, je stále niekde medzi nami. Objaví tiež spôsob, ako ho nájsť - stačí kontaktovať Rebeku Kibnerovú. Tá kedysi pracovala s Walterom a podarilo sa jej rozpoznať veci z Alternatívneho vesmíru. Olívia ide z prístrojom , ktorý bol pri obeti, do Massive Dynamic, tam jej povedia , že z prístroja je možné zistiť, akú podobu má posledná obeť. Teraz keď má Olívia aj funkčný prístroj, môže z toho zničeného zistiť to, kto sa ju po celý čas pokúšal zabiť. Peter ide z Walterom navštíviť Rebeku, ktorá by mohla pomôcť Olívii toho meňavca spoznať. Rebeka popisuje, že meňavca, ktorého videla, mali okolo seba akúsi žiaru. V laboratóriu je Rebeka pripravená, keď však Peter zazvoní na zvonček, ktorý by mal Rebeku uviesť do tranzu, omdlie Olívia. Ocitáme sa tam, kde sme na konci prvej sezóny skončili - Olívia sa nachádza v jednom z newyorských Dvojičiek, Bell sa ju snaží varovať pred ľudmi, ktorí sa tomuto stretnutiu snažili zabrániť. Je vidieť, že ani Bellovi pobyt na druhej strane veľmi neprospieva, aby sa mu lepšie dýchalo, používa dýchací prístroj. Rozpráva Olívii o blížiacej sa vojne a o bráne, ktorou musí takí, ako je ona, strážiť. Tiež rozpráva o skupine hybridov, na pol ľuďoch a na pol strojoch, nám sú známejší ako meňavci - tí dokážu prechádzať medzi svetmi, bez toho, aby sa im čokoľvek stalo. Meňavci na našej strane hľadajú niekoho, kto im otvorí dvere medzi dvoma vesmírmi a pokiaľ ho nájdu, už ich nič nezastaví. Preto ho Olívia musí nájsť ako prvá, pozná ho podľa symbolu, ktorý jej Bell ukázal a ktorý sa nachádza na hlave hľadaného človeka. Olívia sa prebúdza. Nutne sa musí stretnúť s Ninou Sharpovou, aby jej povedala o symbole, ktorý jej Bell ukázal. Nina Olívii vysvetlí frázu, ktorú Bell vyslovil – veľká búrka. Pokiaľ by totiž došlo k otvoreniu brány medzi svetmi, došlo by ku kolízii. Iba jeden svet by mohol existovať a ten druhý by zanikol. Od falošného Charlieho Olívia dostane SMS, v ktorej jej píše, že Nina je meňavec a nech okamžite odíde. Falošný Charlie už čaká pred budovou Massive Dynamic a pokúsi sa Olíviu, ktorá ho ale zabije. Charlie však ešte stihne zatelefonovať a povedať komusi na druhej strane telefónu, kde sa hľadaná hlava nachádza. Hlavu ukradnú a pripoja ju k záhadnému telu.
Logika Snov – Dream Logic.
Olívia znovu navštívi Sama, aby mu poďakovala za to, že jej pomohol spomenúť si. Zároveň sa však spamätáva zo smrti Charlieho. V Seattli sa medzitým Greg, zamestnanec jednej firmy, vracia do práce. Ale namiesto normálnych tvárí svojich kolegov vidí príšery. Svojho vlastného šéfa zabije. Tím je rozhodnutý záhadu vyriešiť. Keď prídu taxíkom do nemocnice, kde je Greg hospitalizovaný, požiada Olívia taxikára o vizitku. Dostala za úlohu si ich bráť od ľudí, ktorí na sebe budú na sebe nosiť červené oblečenie. Sam Weiss predpokladá, že to bude spôsob, ako sa dokáže vyrovnať zo smrťou Charlieho. Tím časom zistí, že za záhadu môže doktor Nayak, ktorý kradne svojím pacientom sny. Olívia v závere dielu rozlúšti odkaz, ktorý pomocou vizitiek zistila – Budeš v poriadku. V závere dielu vidíme, o čom sa Peterovi snívalo. O tom, ako ho raz v noci v izbe navštívil jeho otec a vzal preč. alebo to nebol sen?
Pozemšťan – Earthling.
Muž sa snaží prekvapiť svoju ženu usporiadaním romantického večera na ich výročie, v dome sa však začnú diať divné veci. Keď sa žena vráti domov, je milo prekvapená, že jej muž je už doma, sedí v kresle bez jedinej známky pohnutia. Žena začína mať obavy a keď k mužovi podíde bližšie a dotkne sa ho, zmení sa na popol. Walter prehľadáva telo a prichádza s myšlienkou, že mužovi bolo zrejme niečo vpichnuté do tela. Muž sa volá Randy Dancik. Broyles riešil podobný prípad pred štyrmi rokmi, keď sa niekoľko obetí premenilo na prach, každá z obetí pracovala alebo navštívila nemocnicu Tyson General v D.C. Po treťom úmrtí sa Broylesovi ozval muž, ktorý poznal všetky detaily prípadu. Detaily, ktoré mohol poznať iba vrah. Dal Broylesovi vzorec, pomocou ktorého by mohli zastaviť sériu vrážd, ale nebol rozlúštený. Tieň sa znovu objavuje v nemocnici, do ktorej sa tím vydáva, pretože Randy Dancik tu pred svojou smrťou bol. V nemocnici dôjde k ďalšej vražde. FBI však nájde stopu, ktorá vedie ku Thomasovi Kozlovovi, ktorý pracoval v nemocnici v D.C., ale prešiel do inej nemocnice. V mieste bydliska ho však nezastihnú, zrejme tušil, že si pre neho prídu. Broyles kontaktuje CIA a dozvie sa, že Kozlov neukradol tajnú ruskú zbraň, ale svojho brata, ktorý bol kozmonaut. Jeho brat bol totiž v izolovanom prostredí, odkiaľ ho odniesol. Brat bol v kóme v jednej z nemocníc. Walter zistí, že tieň radiáciu z obetí vysal, ale kým tím do nemocnice dorazil, pacient bol už preč. Kozmonaut nebol tým, kto zabíjal, ale podľa Waltera to, čo sa nachádzalo v ňom. Vyzerá to tak, že kozmonaut šiel na vesmírnu prechádzku a niečo si z nej v sebe priniesol. Organizmus, ktorý sa dokáže premietať, a nemusí pritom opustiť svojho hostiteľa. Walter záhadný vzorec vyrieši, výsledky ale nie sú priaznivé. Rusi sa už tento organizmus snažili z tela kozmonauta dostať, ale nie je to možné. Organizmus sa spojil s hostiteľom a nedá sa oddeliť. Keď sa Timur spojí s Broylesom, povie mu, ako na tom jeho brat je. Záhadný organizmus si vyberá ďalšiu obeť – Timur sa mení na prach. Tím vie, kde sa Timur s bratom nachádzajú, tieň si ide ale vybrať ďalšiu obeť. Nie je šanca, ako jeho brata zachrániť, a tak Broyles jedná a zastrelí ho.
Slobodná vôľa – Of Human Action.
Tento diel rozpráva príbeh jedného chlapca, ktorý dokáže ovládať myseľ ostatných ľudí. Hrá obeť únosu a zmanipuluje dvoch mužov, aby požadovali výkupné vo výške niekoľko miliónov dolárov. Tím postupne záhadu vyrieši, ale chlapec ovládne Petera, ktorého prinúti ísť za chlapcovou matkou. Ta je jedným z dôvodov, prečo chlapec od otca utiekol - otec klamal a vravel, že je matka mŕtva, ale ona utiekla a našla si iného muža. Na konci dielu sa dozvedáme, že chlapec bol testovacím subjektom spoločnosti Massive Dynamic.
August – August.
Tento diel je o veľmi dôležitej postave seriálu Fringe - Pozorovateľovi. Je to muž, ktorý pozoruje ľudstvo už od jeho počiatkov. V tomto diele sa dozvedáme, že je ich viac - tento diel sa ale venuje jednému z nich - Augustovi. Príbeh začína, keď August unesie jedno dievča, ktorá netuší nič o oddelení Vzorca ani o Pozorovateľoch. Dievčaťu nič nespraví, naopak jej ukáže, že bez jeho pomoci by zomrela - lietadlo, ktorým mala letieť sa zrútilo do mora a nikto neprežil. Ostatným Pozorovateľom sa ale Augustov čin nepáči, pretože pre nich dievča nie je ničím výnimočná, a tak dohodnú rovnováhu - najmú nájomného vraha, ktorý má dievča zabiť. August ju ale zachráni a sám zomrie - pred smrťou sa pýta Septembra, iného Pozorovateľa, či už je dievča výnimočná a on odpovie, že áno. Potom sa ju už nikto nesnaží zabiť. V Massive Dynamic sa dozvedáme, že Pozorovateľ je znázornený na mnohých umeleckých dielach a že jeho prítomnosť určuje dôležitú udalosť - objavuje sa stále častejšie a častejšie. Tiež vie cestovať časom.
Červ – Snakehead.
Tento diel sa venuje čínskej medicíne, kedy jeden čínsky doktor vymyslel liek, ktorý ale možno získať jedine z jedného organizmu, ktorý pre vývoj potrebuje ľudského hostiteľa. Ako obeti si vyberá ľudí z Číny a priľahlých štátov, ktorí chcú vycestovať z ich rodnej zeme - keď sú na mori, tak obetiam jeho poskokovia dajú pilulku, v ktorej sa larva nachádza. Potom, čo je tím informovaný o mŕtvolách vyplavených z mora a zachránia jedno dievča, začne sa o prípad zaujímať. Našťastie sa im podarí zastaviť ďalšiu loď a nájsť všetkých cestujúcich.

</doc>
<doc id="239146" url="https://sk.wikipedia.org/wiki?curid=239146" title="Hiʻiaka">
Hiʻiaka

Hiʻiaka (alebo Haumea I) je väčší, vonkajší satelit trpasličej planéty Haumea. Jeho predbežné označenie bolo S/2005 (2003 EL61) 1. Jeho priemer je okolo 155 km.

</doc>
<doc id="239147" url="https://sk.wikipedia.org/wiki?curid=239147" title="Namaka">
Namaka

Namaka (alebo Haumea II) je menší, interný satelit trpasličej planéty Haumea. Jeho predbežné označenie bolo S/2005 (2003 EL61) 2. Jeho priemer je okolo 85 km.

</doc>
<doc id="239148" url="https://sk.wikipedia.org/wiki?curid=239148" title="Haumea I">
Haumea I



</doc>
<doc id="239149" url="https://sk.wikipedia.org/wiki?curid=239149" title="Haumea II">
Haumea II



</doc>
<doc id="239150" url="https://sk.wikipedia.org/wiki?curid=239150" title="Chaos mágia">
Chaos mágia

Chaos mágia je forma mágie, ktorá bola prvýkrát formulovaná vo West Yorkshire, v Anglicku, v 70. rokoch 20. storočia. Veľa praktizujúcich stúpencov tejto formy verí, že pomocou rôznych techník, často pripomínajúcich postupy západnej ceremoniálnej mágie alebo novošamanizmu, môžu zmeniť subjektívne vnímanie a aj objektívnu realitu.
História.
Dejiny tohto magického smeru sa začínajú pri výtvarníkovi a mystikovi Austinovi Osmanovi Spare, ktorý sa od mladosti venoval rozvoju svojich magických ídeí. Krátky čas bol členom Crowleyho rádu "Argenteum Astrum". Po čase tento rád opustil a začal sa mágii venovať samostatne. Veľká časť z jeho teórie a praxe položila základ neskoršej chaos mágie. Spare, okrem iného, vyvinul spôsob použitia sigíl a stavu "gnózy", pri ktorej sa sigilá aktivujú. V súčasnosti tvorba väčšiny sigíl opakuje Spareovu techniku, ktorá zahrňuje: a) zostavovanie frázy, vyjadrujúcej magický zámer; b) vynechanie znásobených písmen a c) vytvorenie grafického znaku, skladajúceho sa z ostatných písmen frázy. Ten tvorí znak sigila. Aj keď Spare zomrel ešte skôr ako sa chaos mágia rozšírila, veľa ľudí ho považuje za jej otca.
Po Spareovej smrti mágovia ďalej pokračovali v experimentoch za hranicou tradičnej mágie. Experimentovanie bolo ovplyvnené niekoľkými faktormi, akým bol napr. určitý protipohyb (napr. hnutie hippies) v kultúre 60. a raných 70. rokov 20. storočia; rozsiahle publikovanie materiálov s tematikou mágie samotnými magickými autoritami (napr. Aleister Crowley alebo Israel Regardie); vplyv diskordianizmu a Roberta Antona Wilsona; alebo popularizovanie mágie hnutím Wicca.
V roku 1976 sa stretol Peter Carroll s Rayom Sherwinom v Deptforde. Táto udalosť sa považuje za moment zrodenia chaos mágie. O dva roky neskôr Carroll so Shrewinom založili chaosmagickú organizáciu "Illuminates of Thanateros" (IOT). Carrollova kniha "Liber Null" (1978) ďalej teoreticky rozvinula novú vetvu mágie. Toto Carrollove dielo, spolu s ďalšou jeho knihou "Psychonaut" (1981), sú dôležitými informačnými zdrojmi o chaos mágii. V súčasnosti chaos mágia patrí medzi najmenej početné organizované vetvy mágie.
Teória a prax.
V chaos mágii je niekoľko postupov, ktoré sú pre tento druh mágie unikátne (napr. niektoré formy sigilárnej mágie). Prax je často veľmi individuálna, vyžaduje špecifické prístupy k cieľu a aj k osobnosti operatéra. Voľne si vypožičiava pojmy z rôznych filozofických a náboženských systémov vychádzajúc z názoru, že viera je len nástrojom k dosiahnutiu cieľa. Inšpiruje sa rôznymi zdrojmi, napr. science-fiction, vedecké teórie, tradičná ceremoniálna mágia, šamanizmus, východné filozofie a individuálne experimenty. Aj napriek už spomínanej značnej individuálnosti chaosmagických praktík, pracuje s chaotickými a vtipnými paradigmami, napr. uctievanie Hunduna (legendárna bytosť bez tváre spomínaná v taoizme, perzonifikácia prvotného chaosu), alebo Eris (grécka bohyňa chaosu vyskytujúca sa aj v diskordianizme).
Stav gnózy.
Tento koncept predstavil Peter Carroll. Je definovaný ako špeciálny stav vedomia, ktorý je v jeho magickom systéme potrebný k práci s väčšinou magických foriem. Je to odklon od starších konceptov, ktoré uvádzajú ako zdroj magickej sily energie, duchov alebo symbolické úkony. Svojho predchodcu má v budhistickom stave samádhi, ktorý v kontexte západnej mágie spopularizoval Aleister Crowley a ďalej rozvinul Austin Osman Spare.
Stav gnózy sa dosahuje v momente, keď je myseľ sústredená na jediný bod, myšlienku alebo cieľ, a ostatné myšlienky sú potlačené. Každý, kto používa chaosmagické praktiky, si musí vypracovať svoj vlastný postup na dosiahnutie tohto stavu. Všetky tieto metódy sa zakladajú na viere, že sa jednoduchá myšlienka, resp. zámer zažije v stave gnózy a následne sa zabudne. Tak nezostane vo vedomí, ale dostane sa do podvedomia a podvedomie ju bude aplikovať prostredníctvom myšlienok, ktoré sú vedomiu neznáme. Týmto spôsobom sa obíde vedomý cenzor, ktorý inak racionálne triedi významy a myšlienky. Tak zabraňuje prieniku do podvedomia iracionálnym, absurdným alebo inak „neakceptovateľným“ informáciám, nepríbuzným bežnému stavu vedomia.
"Základom gnózy je jednobodové vedomie, v ktorom dochádza k vyprázdneniu všetkých obsahov okrem objektu koncentrácie, kde má vôľa zámer a smer. Existujú tri hlavné cesty ku gnóze: a) cesta excitácie – všetko, čo stimuluje telo/myseľ, ako tanec, bubnovanie, rýchle dýchanie alebo sexuálne vzrušenie; b) cesta útlmu – všetko, čo telo/myseľ upokojuje, ako pokojná meditácia, pomalá recitácia, hypnotické prvky alebo pomalé dýchanie; c) nezaujatá prázdnosť mysle – alebo stav ne-myslenia, stav bez lipnutia, keď sa predmet túhy krátko mihne v mysli, vyprázdnenej od všetkých obsahov, a neexistuje žiadna citová pripútanosť."
"Po dosiahnutí vrcholu gnóze je túha vo svojej zvolenej reprezentatívnej forme (napr. sigilum) projektovaná ďalej k svojmu cieľu alebo do prázdnoty multiverza. Potom je vyhnaná z vedomia, tzn. zabudnutá."
Posun paradigmy.
Pravdepodobne najzaujímavejším prvkom v chaos mágii je koncept posunu magickej paradigmy. Termín je požičaný od filozofa Thomasa Samuela Khuna. Carroll vyvinul magickú techniku ľubovoľného menenia subjektívneho pohľadu na skutočnosť (paradigmy). Ako príklad môže poslúžiť použitie techník Edreda Thorssona (odborníka na runovú mágiu) po lovekraftovskom rituály. Magické paradigmy týchto dvoch konceptov sa od seba značne líšia. Pokiaľ mág používa jednu paradigmu, musí jej veriť do takej miery (bude momentálnou skutočnosťou), že pre neho prestanú v tomto momente existovať iné. Spôsob narábania s paradigmami si našiel miesto aj v práci ďalších magických tradíciách, ale v chaos mágii ostáva najrozvinutejším. Stúpenci moderného diskordianizmu tiež niekedy menia svoj systém viery podľa potreby.
Jedným z najčastejšie citovaných doktrín chaos mágie je veta „Nič nie je pravda a všetko je dovolené“ – citát pripisovaný Hassan-i Sabbahovi, ktorý používal aj Friedrich Nietzsche. Jej zmysel sa veľmi často nesprávne interpretuje vo svojom prvoplánovom význame, tzn. objektívna pravda nejestvuje a ľudia môžu robiť všetko čo chcú. V skutočnosti táto veta hovorí, že "„neexistuje objektívna pravda mimo nášho vnímania a preto všetky veci sú pravdivé a možné.“"
Viera je nástroj, ktorý sa dá použiť skôr úmyselne ako nevedome. Niektorí chaosmágovia si myslia, že skúšanie neobyčajných, často bizarných systémov viery, je vo svojej podstate zážitkom, ktorý má svoju cenu, a považujú flexibilitu viery za prejav schopnosti a slobody. Iní chaosmágovia sú presvedčení o nepotrebnosti viery pre fungovanie mágie.
Myšlienka, že viera je beztvará (tekutá), je populárna aj v diskordianizme.
Chaos mágia a súčasný svet.
Na chaos mágii a jej prívržencoch je významný ich vzťah k svetu a odmietanie tzv. „duchovna“. Na rozdiel od tradičnej mágie, alebo od skorších smerov, chaos mágovia sú naklonení životu v spoločnosti a neboja sa do nej úplne zapadnúť. Píše o tom Jozef Karika: "„... Chaos mágia je charakteristická aj tým, že pomerne veľká časť jej praktikov je kultúrne a sociálne integrovaná; a to v nepomerne väčšej miere, než povedzme praktici Thelémy, alebo religióznych systémov, akým je satanizmus. ... Väčšina vrcholných predstaviteľov chaos mágie je vo ‚svetskom rozmere‘ pomerne úspešná (Dukes, Carroll, Hine, Tegtmeier) a spoločensky včlenená, čo je v príkrom rozpore s vrcholnými predstaviteľmi napr. Thelémy (Crowley, Parsons), tradičného hermetizmu (Lévi, Lasenic, Kabelák), či viacerých ďalších magických prúdov.“" A ďalej pokračuje: "„... V najširšom zmysle môže mať chaos mágia s ezoterikou čosi spoločné (používanie niektorých podobných výrazov). Ale myslím si, že v jej najdôležitejších textoch je výrazná snaha dištancovať sa od všetkých ezoterických, duchovných, okultných, či newageovských prúdov. Chaos mágia tak nie je alternatíva k Theléme, Wicce, okultizme či tradičnej mágii. Chaos mágia je niečo úplne iné – prúd, ktorý vo svojich neskorších plodoch (neskorší Dukes a Carroll) celkom preťal akúkoľvek spojitosť s týmito oblasťami ľudskej duchovnej aktivity. Napríklad Dukes v knihe "Dobrý, zlý, zábavný" objasňuje, prečo je paradoxne práve ne-viera v mágiu základom a východiskom ním prezentovaného magického myslenia a prečo všetky systémy založené na viere v magické (Theléma, rituálna mágia atď.) v drvivej väčšine zlyhávajú a sú v reálnych dôsledkoch magicky úplne nefunkčné alebo kontraproduktívne.“"
Rozporuplnosť.
Konceptu chaos mágie sa vyčíta prekrývanie a prepisovanie existujúcich pojmov. Príkladom môže byť slovo „gnóza“: Okrem pôvodného významu gréckeho slova ("γνῶσις", gnósis) „poznanie“, toto slovo označuje aj skupinu starovekých náboženských prúdov, nazývaných tiež gnosticizmus. Josef Veselý, český okultista a predstaviteľ tradičného magického smeru pripomína, že tento pojem sa používa na označenie spomínaného myšlienkového smeru, alebo pre pôvodný grécky termín "„ktorý so spomínaným stavom práve dvakrát nesúvisí, lebo mágove ašpirácie pri chaosmagickej gnóze rozhodne nemajú gnezeologický charakter. Ide o eklatantnú ukážku nezmyselného, zbytočného, mätúceho a zavádzajúceho predefinovania pojmu, o krok historicky a etymologicky absurdný.“"

</doc>
<doc id="239151" url="https://sk.wikipedia.org/wiki?curid=239151" title="Štandardizácia OpenDocument-u">
Štandardizácia OpenDocument-u

OpenDocument je štandardom viacerých medzinárodných organizácií:

</doc>
<doc id="239153" url="https://sk.wikipedia.org/wiki?curid=239153" title="Invázia do Poľska">
Invázia do Poľska



</doc>
<doc id="239167" url="https://sk.wikipedia.org/wiki?curid=239167" title="Agáta">
Agáta

Agáta môže byť:

</doc>
<doc id="239168" url="https://sk.wikipedia.org/wiki?curid=239168" title="Sv. Agáta">
Sv. Agáta



</doc>
<doc id="239172" url="https://sk.wikipedia.org/wiki?curid=239172" title="Svätá Agata">
Svätá Agata



</doc>
<doc id="239173" url="https://sk.wikipedia.org/wiki?curid=239173" title="Sv. Alžbeta">
Sv. Alžbeta



</doc>
<doc id="239174" url="https://sk.wikipedia.org/wiki?curid=239174" title="Svätý Albert">
Svätý Albert

Svätý Albert môže byť:

</doc>
<doc id="239175" url="https://sk.wikipedia.org/wiki?curid=239175" title="Sv. Albert">
Sv. Albert



</doc>
<doc id="239176" url="https://sk.wikipedia.org/wiki?curid=239176" title="Svätá Anežka">
Svätá Anežka



</doc>
<doc id="239177" url="https://sk.wikipedia.org/wiki?curid=239177" title="Sv. Anežka">
Sv. Anežka



</doc>
<doc id="239178" url="https://sk.wikipedia.org/wiki?curid=239178" title="Sv. Angelár">
Sv. Angelár



</doc>
<doc id="239179" url="https://sk.wikipedia.org/wiki?curid=239179" title="Sv. Anna">
Sv. Anna



</doc>
<doc id="239180" url="https://sk.wikipedia.org/wiki?curid=239180" title="Svätý Anzelm">
Svätý Anzelm



</doc>
<doc id="239181" url="https://sk.wikipedia.org/wiki?curid=239181" title="Sv. Anzelm">
Sv. Anzelm



</doc>
<doc id="239182" url="https://sk.wikipedia.org/wiki?curid=239182" title="Sv. Anton">
Sv. Anton



</doc>
<doc id="239183" url="https://sk.wikipedia.org/wiki?curid=239183" title="Svätý Atanáz">
Svätý Atanáz



</doc>
<doc id="239184" url="https://sk.wikipedia.org/wiki?curid=239184" title="Sv. Atanáz">
Sv. Atanáz



</doc>
<doc id="239186" url="https://sk.wikipedia.org/wiki?curid=239186" title="Katynský masaker">
Katynský masaker

Katynský masaker je pomenovanie masových vrážd poľských vojakov a civilistov počas druhej svetovej vojny, spáchaných sovietskou tajnou službou (NKVD) a armádou. V Katynskom lese (neďaleko obce Katyň) bolo začiatkom roka 1940 NKVD popravených asi 20 000 - 26 000 zajatých poľských dôstojníkov, policajtov, kňazov a príslušníkov inteligencie, ktorí boli odvedení do ZSSR počas obsadenia a neskoršej okupácie časti Poľska v roku 1939. Tento vojnový zločin je jednou z najväčších tragédií v novodobých dejinách Poľska a stále zaťažuje poľsko-ruské vzťahy. 
Predohra.
V čase, keď sa Poľsko bránilo proti útoku Nemecka, začali Sovieti 17. septembra s obsadzovaním jeho východných území podľa tajných dodatkov k paktu Ribbentrop-Molotov medzi Nemeckom a ZSSR. Počas potláčania posledného poľského odporu sa do ruského zajatia dostalo asi 250 000 Poliakov, ktorí boli deportovaní na územie Sovietskeho zväzu. Väčšina z týchto zajatcov bola neskôr prepustená, ale mnoho prominentných príslušníkov poľskej armády a policajného zboru zostalo uväznených v táboroch v Starobieľsku, Kozeľsku a Ostaškove a ďalšie tisíce poľských civilov bolo väznených v iných táboroch na území ZSSR. Zajatci boli spočiatku vystavení sovietskej propagande, ktorá sa ich mesiace snažila prednáškami, diskusiami a propagačnými akciami prevychovať a nadchnúť pre sovietsky systém. Časť z nich sa však odmietala sovietskej „prevýchove“ podriadiť. Práve tieto osoby, ktoré odmietali spoluprácu so sovietskymi inštitúciami boli považované pre ZSSR za potenciálne nebezpečné.
Masaker.
Stalin pôvodne neplánoval väčšinu Poliakov vôbec prepustiť. V súlade s jeho predošlou politikou, ktorú aplikoval na konci 30. rokov počas veľkého teroru bolo možné očakávať, že nebezpečný poľský dôstojnícky zbor zlikviduje ako celok. Keďže bolo oprávnené očakávať, že veľká časť zajatých dôstojníkov sa po prepustení zapojí do podzemného hnutia a bude vyvíjať protisovietsku činnosť. Aj predošlé prenasledovanie počas veľkého teroru sa z veľkej časti dotklo poľskej menšiny, žijúcej v západných častiach ZSSR.
V októbri zajatcov vypočúvala NKVD a snažila sa ich získať na svoju stranu. Väčšina zajatých však odmietla spoluprácu a prejavila odpor ku komunizmu. Boli klasifikovaní ako "nepriatelia ľudu" a Ústredný výbor komunistickej strany ZSSR na čele so Stalinom 5. marca 1940 rozhodol o ich poprave zastrelením. Týmto sa mala zlikvidovať poľská elita, ktorá by neskôr mohla prekážať pri zavádzaní komunizmu.
Popravy začali koncom marca 1940 Pokračovali likvidáciou tábora v Kozeľsku, ktorú NKVD začala 3. apríla 1940. Zajatci boli prevezení a popravení v Katynskom lese, asi 14 km západne od Smolenska, blízko železničnej stanice Gnezdovo. Miesto nebolo vybrané náhodne, lebo Katynský les bol miestom popráv sovietskych občanov počas nedávneho veľkého teroru. Nasledoval tábor v Starobieľsku. Zajatcov previezli do Charkova, tam ich popravili a pochovali. Zajatci z Ostaškova boli popravení v meste Tver. Vrátane ostatných táborov s civilnými väzňami bolo popravených okolo 21 857 až 26 000 osôb. V počte popravených bolo aj 300-500 osôb z územia Česko-Slovenska (prevažne etnických Poliakov). Jednou z osôb, ktorým sa podarilo vyhnúť poprave bol napr. Józef Czapski.
Odhalenie.
Po napadnutí ZSSR nacistickým nemeckom v lete 1941 sa Sovietsky zväz pripojil k protihitlerovskej koalícii. Z Poľska a Sovietskeho zväzu sa zrazu stali spojenci. V auguste 1941 začala vznikať Poľská armáda v ZSSR. Podmienkou dohody medzi ZSSR a Poľskou exilovou vládou bolo prepustenie poľských zajatcov. Mnohí z nich však chýbali. 
V lete roku 1942 boli objavené prvé telá poľských dôstojníkov na Nemcami obsadených územiach v Katyni. Na jeseň 1942 sa Nemci dozvedeli o masových hroboch a v marci 1943 začala pracovať 12-členná Medzinárodná komisia Červeného kríža, iniciovaná Nemeckom, na čele s prof. Dr. Buhtzom. Jej členom boli aj prof. F. Hájek a spisovateľ F. Kožík za Protektorát Čechy a Morava a patológ a spisovateľ prof. František Šubík za Slovenskú republiku.
Medzinárodná komisia pripísala zločin Sovietskemu zväzu. 13. apríla 1943 priniesol Berlín senzačnú správu, že obeťami boli poľskí dôstojníci popravení strelou do tyla a niektorí aj prebodnutí trojhranným bodákom ruského typu, ruky mali vzadu zviazané ruským motúzom. V časoch neslávne známej Goebbelsovej propagandy tomu však veľa ľudí (ako napr. Husák) odmietali uveriť. Na jeseň roku 1941 sa Gustáv Husák zúčastnil „propagačného“ - núteného zájazdu slovenských komunistov na Ukrajinu. Cieľom zájazdu, zorganizovaného slovenským ministerstvom vnútra, bolo ukázať slovenským komunistickým funkcionárom, aké zločiny spáchal na Ukrajine ich vzor, ​​boľševický režim. Ako dosvedčuje dochovaná fotografia, na ktorej je medzi ukrajinskými dedinčanmi aj Husák vo vojenskej uniforme (a aj Michal Falťan a J. R. Poničan), museli byť vybraní komunisti prinútení k účasti na zájazde vojenským povolávacom rozkazom.
Moskva obvinila z masakru Nemcov a nepriamo dokonca poľskú exilovú vládu v Londýne, s ktorou prerušila diplomatické styky. Otázka, kde zmizlo 14 552 dôstojníkov nebola zodpovedaná. Po oslobodení Smolenska Červenou armádou ZSSR vytvoril Zvláštnu komisiu na vyvrátenie záverov nemeckej komisie, ktorá sa snažila zamiesť stopy vlastných zločinov. Na čele sovietskej komisie bol Stalinov osobný lekár Burdejko. Správa v prospech ZSSR bola podpísaná 24. 1. a uverejnená 30. 1. 1944. 
Na Norimberskom procese sovietsky žalobca Rudenko (sám namočený do zločinu) predniesol obžalobu, vypracovanú Štátnou prokuratúrou ZSSR, ktorou bol zo zločinu obvinený Wehrmacht. Od 1.7.1946 sa Katyň prerokovávala 3 dni, ale nepodarilo sa predložiť presvedčivý dôkaz o nemeckej vine, tak západní žalobcovia prípad Katyň z rokovania vyradili.
V roku 1969 sovietske autority zvolili ako miesto vybudovania centrálneho pomníka obetí nacistických zločinov v Bielorusku obec Chatyň vypálenú 22. marca 1943. Miesto bolo zvolené pre fonetickú príbuznosť ako prostriedok na prekrytie masakru v Katyni s cieľom vyvolať zmätok ohľadom katynského masakru medzi zahraničnými návštevníkmi.
Sovietsky zväz priznal zodpovednosť až v roku 1990, kedy Gorbačov povedal, že ide o najväčší zločin stalinizmu. V roku 1989 bol na mieste masakru vystavaný pamätník. Následne boli označené aj ostatné masové hroby a boli vydané kópie kľúčových dokumentov, vrátane rozhodnutí o likvidácii zajatcov podpísaných vedením ZSSR. Dodnes ešte neboli sprístupnené všetky ruské archívy a nebol odsúdený žiaden z vinníkov. Zodpovedné osoby však už v danej dobe nežili.
Ospravedlnenie.
Vyšetrovanie vykonané generálnou prokuratúrou Sovietskeho zväzu v rokoch 1990 – 1991 a neskôr generálnou prokuratúrou Ruskej federácie v rokoch 1991 – 2004 potvrdilo zodpovednosť sovietskych orgánov za masakre. Vyšetrovanie potvrdilo smrť najmenej 1803 poľských občanov, avšak neklasifikovalo tento masaker ako vojnový zločin. Vyšetrovanie bolo uzavreté z dôvodu, že páchatelia masakru už bol mŕtvi, a pretože ruská vláda neklasifikovala mŕtvych ako obete stalinských represií a odmietla ich rehabilitáciu.
26. novembra 2010 štátna duma Ruskej federácie vydala vyhlásenie „"O Katynskej tragédii a jej obetiach."“, v ktorej priznáva vinu za masové popravy poľských občanov zločinom stalinskému režimu, pričom dodáva, že priamu zodpovednosť za popravy niesol sám Stalin a ďalší vyšší predstavitelia krajiny. Niektoré dôkazy o zodpovednosti sovietskych orgánov zverejnil v roku 1990 Boris Jeľcin. Ako jeden z prvých predstaviteľov Ruska o Stalinovej zodpovednosti za masové vraždy hovoril verejne prezident Medvedev na jar 2010.

</doc>
<doc id="239188" url="https://sk.wikipedia.org/wiki?curid=239188" title="Vyhladzovací tábor Treblinka">
Vyhladzovací tábor Treblinka

Vyhladzovací tábor Treblinka (nem.: Vernichtungslager Treblinka) bol komplex nacistických vyhladzovacích a koncentračných táborov v okupovanom Poľsku počas druhej svetovej vojny. Nachádzal sa asi severovýchodne od Varšavy na brehu rieky Západný Bug pri obci Treblinka.
Spolu s koncentračnými tábormi Osviečim, Sobibor, Belzec, Jasenovac a ďalšími sa Treblinka spája s najhoršími nacistickými zločinmi proti ľudskosti, spáchanými počas druhej svetovej vojny. Podľa vierohodných údajov bolo v Treblinke zavraždených vyše 870 000 obetí, takmer výlučne (asi 99,5 %) židovských. Nacistické vraždenie trvalo šestnásť mesiacov. Výnimkou medzi židovskými obeťami bol jediný transport, čítajúci asi dvetisíc Rómov.
Dejiny.
Ríšske vedenie NSDAP a SS v januári 1942 na konferencii vo Wannsee pri Berlíne otvorilo cestu „"konečnému riešeniu židovskej otázky"“. Na jar 1942 bol za podmienok najprísnejšieho utajenia, takmer súčasne so Sobiborom a Belzecom založený i vyhladzovací tábor Treblinka. Išlo o tábory s jediným účelom: vyhladzovanie (nem. "Vernichtung"), teda systematické masové vraždenie nežiaducich osôb. Celý komplex sa skladal z dvoch táborov označených Treblinka I a II. Treblinka I bola pracovným táborom, slúžila ako administratívna časť komplexu, ktorá obsahovala ubikácie jednotiek SS, ukrajinské oddiely, veliteľstvo, pekáreň, sklady a obytné priestory pre asi 1 000 väzňov, ktorí zaisťovali chod tábora. Tento tábor bol vzdialený niekoľko kilometrov od druhého tábora. Treblinka II bol malý tábor lichobežníkového pôdorysu s rozmermi okolo 600 × . Neveľký tábor bol navyše postavený na kopci obkolesenom stromami, ktoré znemožňovali pozorovanie tábora.
Treblinka ako miesto pre tábor smrti nebola vybratá náhodne. Po prvé, nachádzala sa vtedy v riedko obývanej oblasti. Po druhé, z blízkeho tábora Treblinka I bolo možné okamžite získať pracovnú silu. Po tretie, leží pri železničnej trati na polceste medzi Varšavou a Bialystokom. Getá vo Varšave a Bialystoku slúžili ako zberné miesta pre židovské obyvateľstvo. Napríklad len z Varšavy tak bolo možné hneď v prvých mesiacoch spustenia odtransportovať do Treblinky okolo 310 000 Židov, o čom sú presné záznamy.
Spolu s Belzecom, Sobiborom a Majdankom patrila Treblinka II ku štyrom vyhladzovacím táborom, v ktorých prebiehala akcia Reinhardt. Na túto osobne dozeral Heinrich Himmler, ríšsky veliteľ SS, medzi ktorého úlohy patrilo aj vyprázdnenie dobytých území od židovského a rómskeho obyvateľstva a prevod ich ekonomického bohatstva do rúk budúcich obyvateľov, ríšskych Nemcov. Úlohou Akcie Reinhardt bolo „vyčistenie“ piatich okresov (Varšavy, Lublinu, Radomy, Krakova a Haliče). Zavraždených bolo vyše 2 milióny poľských Židov a 50 tisíc v Poľsku žijúcich Rómov.
Tábor v Treblinke bol pripravený začať svoju činnosť na príkaz O. Globocnika, veliteľa akcie Reinhard v júli 1942. Deportácie Židov z varšavského geta sa začali 22. júla 1942 a čoskoro sa proti nim Židia v gete postavili na odpor. Podľa správy SS-Brigadeführera J. Stroopa bolo z Varšavy vyvevezených od 22. júla do 3. októbra 1942 do Treblinky 310 000 Židov.
Prvý z transportov dorazil do tábora 22. júla 1942. Išlo o transport 6500 Židov z varšavského geta. Plynové komory začali fungovať od nasledujúceho dňa. Transporty nových obetí prichádzali denne v počte 4000 až 7000 ľudí. Väčšina obetí bola okamžite poslaná do plynových komôr a zavraždená. Stovky osôb však zahynuli už počas presunu od hladu, dehydratácie alebo sa zadusili v preplnených vagónoch.
Veliteľ tábora Irmfried Eberl, jediný psychiater, ktorý velil nemeckému koncentračnému táboru nemal dostatok organizačných schopností. Prejavilo sa to napríklad zlou organizáciou pochovávavania mŕtvych v masových hroboch. Už po niekoľkých dňoch totiž pracovné jednotky nestíhali hĺbiť dostatok hrobov a mŕtve telá sa hromadili v tábore II na veľkých kopách. V rovnakom období sa postupne pokazili všetky plynové komory. Vedenie tábora preto nariadilo Židov strieľať a ich telá ukladať na rôzne miesta po tábore. Kopy mŕtvych tiel videli aj Židia prichádzajúci v transportoch. Mnoho z nich si vtedy uvedomilo, že idú na smrť a svojich vrahov predbehli tým, že spáchali samovraždu. Množstvo nepochovaných tiel sa však začalo rozkladať a zapáchať. Zápach neskôr popisovali aj obyvatelia obce Treblinka, ktorá bola vzdialená od tábora niekoľko kilometrov.
26. augusta 1942 na inšpekcii velenia SS O. Globocnik s Ch. Wirthom a J. Iberhauserom neboli spokojní s rýchlosťou vraždenia a organizáciu tábora a Eberla preto uvoľnili z funkcie. Jeho miesto prebral nakrátko Ch. Wirth. Ten nariadil dočasné prerušenie transportov a pochovanie mŕtvych tiel a vybudovanie nových plynových komôr. Po svojom príchode zo Sobiboru ho nahradil F. P. Stangl. Práve Stangl upravil vzhľad tábora tak, aby vyzeral nenápadne a mierumilovne. Nechal vysadiť kvety a vydláždiť chodníky. Nové transporty sa rozbehli 3. septembra 1942. Do októbra 1942 začalo v tábore fungovať 13 plynových komôr. V tábore nikdy nefungovali krematóriá s pecami, obete boli pochovávané do masových hrobov. K spopoľňovaniu začalo dochádzať až neskôr, keď sa Nemci chystali zakryť stopy po svojej činnosti.
Na rozdiel od iných táborov (napr. Auschwitz II, Majdanek), v Treblinke bol na likvidáciu obetí v plynových komorách používaný oxid uhoľnatý z výfukových plynov (podobne ako v táboroch Belžec a Sobibor). Usudzuje sa, že v Treblinke na to boli používané najmä motory demontované zo sovietskych tankov, ktoré sa v priebehu bojov na východnom fronte dostali do nemeckých rúk. Vzhľadom na to, že veľká časť sovietskych tankov mala dieselové motory, boli zrejme používané práve motory tohto typu. Dusenie obetí oxidom uhoľnatým je menej efektívne (dlhšie) ako vraždenie kyanidom obsiahnutom v látke Zyklon B.
Vraždenie pokračovalo koncom roka 1942 a začiatkom roku 1943 likvidáciou Židov z Terezínskeho geta (5. – 15. október 1942), oblasti Bialystoku (15. október 1942 až február 1943) a napokon likvidáciou Židov z Bulharskom okupovaných oblastí (11. marec 1943). 2. augusta 1943 vypuklo v pracovnej časti tábora (Treblinka I) ozbrojené povstanie. Väzni obávajúci sa o vlastný život pripravovali povstanie už dlhšiu dobu a krátko pre jeho začatím boli odhalení, napriek tomu zaútočili na stráže a začali zapaľovať niektoré budovy. Z 1 500 väzňov sa vzbúrilo asi 750. Veľa väzňov skosila guľometná paľba strážcov z veží. Zdroje sa rozchádzajú v tom, koľkým väzňom sa vlastne podarilo utiecť. Zdroje hovoria minimálne o 12 resp. 70 ľuďoch, ktorým sa útek podaril, ostatných nacisti pochytali. Po povstaní väzňov bol Stang prevelený a jeho funkciu prebral Kurt Franz. Franz, bývalý zástupca veliteľa tábora, bol známy pre svoje kruté správanie k väzňom.
19. augusta 1943 dorazil do tábora posledný transport s asi 7600 Židmi, ktorí povstali v bialystockom gete. Všetci boli následne po príchode usmrtení. Stráže z radov SS následne nariadili zvyšku väzňov, aby zničili všetky stopy po existencii tábora. Začala sa exhumácia tiel z masových hrobov v dvoch veľkých jamách. Po skončení tejto úlohy boli zvyšní väzni strážcami z SS zastrelení alebo boli presunutí do Sobiboru. Treblinka II bola do konca roku 1943 zlikvidovaná. Budovy boli zapálené, územie rozorané a celú oblasť nakoniec premenili na nevinne vyzerajúcu farmu posiatu zemiakmi. Tábor Treblinka I fungoval až do júla 1944, kedy ho oslobodili jednotky sovietskej armády. Prvú správu o dianí v tábore vydal sovietsky vojenský korešpondent Vasilij Grossman krátko po vojne.
Spôsoby vraždenia.
Pôvodný plán likvidácie židovského a ďalšieho nežiaduceho obyvateľstva v dobytých oblastiach na východ od nemeckých hraníc spočíval v použití "Einsatzgruppen". Tieto skupiny zvláštneho nasadenia v počte asi 15 000 mužov v štyroch rôznych skupinách mali likvidovať obyvateľstvo priamo v (alebo pri) dobytých obciach a mestách. Najznámejšia takáto hromadná poprava sa udiala v kyjevskej rokli Babij Jar, kde bolo v priebehu niekoľkých septembrových dní roku 1941 popravených vyše 34 000 Židov z kyjevskej oblasti. Ukázalo sa však, že takéto hromadné vraždenie psychicky ničí dokonca aj samotných vrahov. Okrem toho, rýchlosť zabíjania nepostačovala rozsahu nacistických plánov. Preto bol uprednostnený prevoz nežiaducich skupín do koncentračných táborov – ktorých modely nacisti postupne rozvíjali už od prvej polovice tridsiatych rokov – a priemyselná likvidácia obetí za pomoci jedovatých plynov.
Spôsoby usmrcovania obetí nacisti vyskúšali ešte pred vojnou v rámci „Euthanasia-programu“, kedy na rôznych miestach boli likvidovaní Nemci s duševnými a telesnými poruchami ("Unwertes Leben") s cieľom zvýšiť rasovú čistotu nemeckého národa. Ďalšou skúšobňou priemyselného vraždenia bol napríklad koncentračný tábor Chelmno, kde boli väzni likvidovaní v pojazdných plynových komorách. Išlo vlastne o upravené skriňové nákladné autá. Obete sa udusili vo vzduchotesne izolovanom priestore dodávky, do ktorej boli nasmerované výfukové plyny z motora. Umreli počas prevozu k ich masovému hrobu. Ani tento proces však nebol dostatočne efektívny. Smrtiacu dokonalosť dosiahli až komplexy plynových komôr a krematórií v Brzezinke ("Birkenau") pri Osvienčime a vyhladzovacie tábory akcie Reinhardt, z ktorých vynikla svojou desivou efektivitou práve Treblinka.
Nacisti si pomerne skoro uvedomili, že pochované telá veľkého množstva obetí sú zdrojom znečistenia podzemných vôd. Navyše predstavujú hmatateľný dôkaz hromadnej vraždy. Čoskoro preto pristúpili k spaľovaniu mŕtvol. V Osvienčime zriadili krematóriá s priemyselnými pecami. V Treblinke pálili telá v obrovských priekopách pod holým nebom, na roštoch zvarených z koľajníc. Popol mŕtvych bol distribuovaný roľníkom ako kvalitné dusíkaté hnojivo.
Transporty a masové vraždy.
Organizácia transportov.
Samotný transport osôb určených na likvidáciu, ale aj do pracovných táborov, mal likvidačný charakter. Trval často niekoľko dní. Bez možnosti zásobiť sa vodou alebo jedlom boli obete natlačené do nákladných železničných vagónov. V lete v nich bolo neznesiteľne horúco, v zime mráz. Mnohí transport neprežili. Na záver transportu bola preto väčšina obetí natoľko vyslabnutá, že kládla minimálny odpor. Obete dokonca vychádzali z vagónov s určitou úľavou a s predstavou, že ich utrpenie sa končí. Mnohí verili, že sú len v tranzitnom tábore alebo na mieste ich konečného určenia. Tým miestom mali byť oblasti na východe Európy, kam mali byť podľa oficiálnej nacistickej propagandy všetci Židia presídlení za prácou.
Nacisti si vypracovali presnú a efektívnu metódu. Transport s budúcimi obeťami, čítajúci spravidla 50 až 60 vagónov, dorazil na železničnú stanicu v Treblinke. Aby nedochádzalo k zdržaniam, bola zastávka pre pravidelnú dopravu zrušená. Transport rozdelili na tri časti, asi po 20 vagónoch. Tie boli presmerované na odbočku do asi vzdialeného tábora smrti. Vlak s kontingentom určeným na „spracovanie“ hlásil svoj príchod vopred tiahlym zapískaním, aby sa v tábore stihli pripraviť na príchod „batožiny“. Súprava vošla do priestoru tábora Treblinka II a zatvorili sa za ňou vráta. Celý výstupný priestor, tzv. „rampa“, bol od okolitého sveta oddelený vysokým nepriehľadným plotom. Obete tak nemali možnosť rozpoznať, kde sa nachádzajú. Na oklamanie bola pri trati postavená aj falošná železničná stanica s označením „Treblinka“ a nápismi Pokladňa, Batožiny, Prednosta a podobne. Bola tu aj atrapa železničných hodín. Jeden z väzňov na nich vždy nastavil približný čas. Na transport čakali ozbrojení príslušníci SS, dozorcovia a niekoľko desiatok židovských väzňov, členov Zvláštneho komanda ("Sonderkommando"). Títo vykonávali samotnú prácu v tábore: od pristavenia výstupných mostíkov, cez zber a triedenie šatstva, batožín a cenností, čistenie vagónov a vyberanie mŕtvol tých, ktorí cestu neprežili, až po vyberanie tiel usmrtených a ich následnú kremáciu.
Po vystúpení z vlakov sa prakticky nekonali žiadne selekcie. Iba starí, nevládni a zranení boli hneď určení na návštevu „ošetrovne“. Bol to však len ďalší trik. Nacisti vedeli, že nevládni spomaľujú vraždiaci proces. Odviedli ich za budovu označenú červeným krížom, kde sa museli vyzliecť a sadnúť si na okraj hlbokej priekopy. Potom boli postrieľaní ranou do zátylku. Popravčie čaty často používali vzduchové pištole, ktoré nespôsobovali prakticky žiadny hluk.
Občas, keď tábor postihla epidémia alebo bolo potrebné zbaviť sa väzňov, ktorí vedeli príliš veľa, boli z transportov vybratí zdraví muži na doplnenie stavov "Sonderkommanda", ostatní boli spravidla zavraždení.
Vraždenie v plynových komorách.
Po likvidácií nevládnych dostali všetky osoby bez rozdielu veku a pohlavia príkaz vyzliecť sa a odovzdať šatstvo. Bolo im vysvetlené, že sú v tranzitnom tábore. Pred ďalšou cestou je potrebné ich odvšiviť a dezinfikovať. Za týmto účelom pôjdu do spŕch. Obete je preto logicky potrebné rozdeliť podľa pohlavia. Ženám budú ostrihané vlasy (ktoré sa potom posielali na priemyselné využitie do Nemecka). Členovia "Sonderkomanda" rozdali špagát, ktorými si každý musel zviazal svoj pár topánok. Nato obetiam dali kúsky mydla.
Nacistickí dozorcovia mali dobre naštudovanú psychológiu tejto situácie. Vedeli, že čím rýchlejšie obete zavalia príkazmi, tým menší je priestor na odpor. Všetko sa dialo vo vysokom tempe, v pokluse, za neustáleho revu dozorcov a brutálneho bitia obetí všetkým, čo mali dozorcovia práve v obľube. Nešťastné obete nemali šancu pochopiť, o čo ide.
Obete boli po skupinách hnané asi päť metrov širokou, kľukatou cestičkou obohnanou vysokými ostnatými plotmi. Vráta vstupného tábora sa za nimi zatvorili. V plotoch po stranách boli husto zapletené ihličnaté vetvičky, takže obete videli iba zelené bočné steny, stráže a úzky priestor pred sebou. Túto poslednú šikanu pred smrťou esesáci volali "Schlauch" (hadica) alebo cynicky "Himmelstrasse" (cesta do neba). Na konci „šlauchu“ boli ďalšie vráta. To bol vstup do samotného Totenlageru – tábora mŕtvych. Obete boli nahnané priamo do plynových komôr. Boli to stavby označené Dávidovou hviezdou a nápismi "Reinigungsbäder" (očistný kúpeľ). Niektoré obete boli ešte naposledy trýznené v podobe sadistických zásahov dozorcov, z ktorých krutosťou vynikal najmä Ukrajinec s prezývkou Ivan Hrozný. Niektorým mladým ženám bolo utrpenie predĺžené hodinami znásilňovania. Nakoniec však všetci boli natlačení do komôr zamaskovaných ako sprchy, z ktorých namiesto vody prúdil výfukový plyn z agregátov. Po pätnástich až dvadsiatich piatich minútach boli všetci v komore mŕtvi.
Zo začiatku bývali prvé na rade ženy. Z obavy o možnú vzburu však čoskoro začali ako prvých posielať na smrť mužov.
Likvidácia tiel.
Väzni zo Sonderkomanda v Totenlageri otvorili dvojkrídlové dvere na vzdialenejšom konci plynovej komory. V okamihu smrti sa všetky obete inštinktívne pritlačili smerom k dverám, ktorými do komory vstúpili. Mnohé z prepletených tiel preto stáli aj po smrti na nohách, nakoľko komory boli vždy maximálne zaplnené. Telá boli potom obraté o posledné cennosti, ktoré unikli prehliadkam; zlaté zuby boli vytrhané. Mŕtvoly nahádzané na banícke vozíky vykonali posledných pár desiatok metrov cesty smerom k spaľovacím jamám. V nich horeli ohne, prikrmované palivovým drevom a všetkým, čo sa nedalo ďalej využiť: drevenými a kartónovými kuframi obetí, nepoužiteľným šatstvom, knihami, písomnosťami, fotografiami a podobne. Za päť hodín bolo možné spáliť okolo 1000 tiel. Ohne horeli nepretržite, 24 hodín denne. Tak sa palivom stávali aj zuhoľnatelé telá.
Efektivita vraždenia.
Treblinka bola vrcholom nacistických snáh po čo najefektívnejšom spôsobe vraždenia. Prostriedky použité na vraždu takmer 900 000 ľudí boli minimálne. V čase plnej prevádzky bolo v Treblinke len 25 – 30 príslušníkov Totenkopfverbände. Ich podriadených, dozorcov naverbovaných prevažne z radov vojnových zajatcov na východe, bolo 120. Špinavú prácu vykonávali židovskí väzni, členovia "Sonderkommandos", ktorých bolo niekoľko stoviek. Bol to výsledok chladnokrvnej racionalizácie. Celý tábor bol zorganizovaný tak, aby bol vylúčený kontakt medzi živými a mŕtvymi. V „dolnom tábore“ bola rampa, prezliekárne, sklady šatstva, cenností a „ošetrovňa“. V „hornom tábore“ boli plynové komory a kremačné jamy. Tieto dve časti boli spojené „šlauchom“, ktorým sa nikto živý nevrátil. Aj Sonderkomando bolo rozdelené, aby jeho „dolná“ časť mala minimálne informácie o tom, čo sa deje „hore“. Pri najmenších náznakoch problémov boli otroci zabíjaní a nahradzovaní novými silami z transportov. Sonderkommandá boli navyše neustále na hranici vyhladovania a preto závislé na jedinom prísune potravín zvonka: na potravinách, ktoré našli v batožinách po čerstvo popravených obetiach. Nacistom sa tak podarilo rozdrobiť, a takmer dokonale ovládnuť, dianie v Treblinke.
Spochybňovanie existencie.
Vraždenie v Treblinke je bez lepších znalostí problematiky len ťažko predstaviteľné a mnohé okolnosti sú dodnes spochybňované.. Preto je často napádané popieračmi holokaustu. Popierači holokaustu poukazujú na technickú nerealizovateľnosť Akcie Reinhardt, v rámci ktorej bolo dokázateľne vyhladených okolo dvoch miliónov poľských Židov (Toto číslo neobsahuje obete z Osviečimu ani ďalších známych koncentračných táborov. Na Akciu Reinhardt boli určené výlučne tábory Sobibor, Belžec, Majdanek a Treblinka). Hovorí sa o nedostatku paliva, kapacity plynových komôr a krematórií, o neprítomnosti telesných pozostatkov obetí. Proti popieračom stoja osobné svedectvá preživších. Napríklad českých Židov Richarda Glazara a Karla Ungera, ktorým sa podarilo utiecť z Treblinky pri pokuse o ozbrojenú vzburu v lete 1943. Svedčí proti nim aj tzv. „Höfleho telegram“. Ide o prísne tajný dokument, ktorý Sturmbannführer-SS (major) Höfle posielal 11. januára 1943 Obersturmbannführerovi-SS Adolfovi Eichmannovi, zodpovednému za priebeh „konečného riešenia“. Telegram udáva počet osôb zlikvidovaných v rámci Akcie Reinhardt vo všetkých štyroch táboroch ku dňu 31. decembra 1942: Sobibor 101 370, Belžec 434 508... pri Treblinke je uvedené číslo 713 555. Celkové číslo k 31. decembru 1942 je 1 274 166. Akcia Reinhardt trvala ešte temer desať mesiacov, do októbra 1943.
Jedným z dôkazov o existencii a funkcii tábora je i správa Odila Globocnika, veliteľa SS a polície Lublinského distriktu. Tento potomok slovinských predkov mal na zodpovednosti likvidáciu varšavského a bialystockého geta. Mal tiež na starosti zhromažďovanie židovských majetkov. Z akcie Reinhard vykázal príjem vyše 178 000 000 ríšskych mariek (ich dnešná hodnota prekračuje 700 000 000 USD alebo 550 000 000 EUR). 19. októbra 1943 napísal Globocnik svojmu nadriadenému, ríšskemu vodcovi SS, Heinrichovi Himmlerovi: „[v dnešný deň]...som ukončil akciu Reinhardt, a rozpustil som [príslušné] tábory.“
Splnená úloha znamenala vyhladenie, teda "Vernichtung" 1,8 milióna Židov, ktorí podľa nacistického sčítania žili v piatich okresoch "Generalgouvernementu". A čo sa týka ich peňazí a majetkov – o ktoré tu išlo predovšetkým – s nacistami neboli žiadne žarty. Za spreneveru malého zlomku z vykázaných peňazí bol Globocnik okamžite prevelený z lukratívneho miesta do bezvýznamnej posádky pri Friuli v severnom Taliansku.
Počet obetí a porovnanie s inými tábormi.
V roku 1965 vydal historik Helmut Krausnick z Ústavu pre súčasné dejiny v Mníchove štúdiu hovoriacu o asi 700 000 obetiach. Neskoršia práca dr. Wolfganga Schefflera odhadovala počet obetí na 900 000. Podľa informácii Poliaka Franciszka Ząbeckeho, ktorý riadil prevádzku blízkej železničnej stanice v obci Treblinka, kadiaľ prechádzali všetky vlaky do tábora, a denne si zaznamenával informácie o prichádzajúcich vlakoch, možno usudzovať, že v tábore pripravili o život až 1,2 milióna ľudí.
Podľa súčasných odhadov bolo vo vyhladzovacom tábore Treblinka II zavraždených počas vojny 870 000 až 925 000 ľudí. Tento počet nezahŕňa úmrtia z tábora nútených prác Treblinka I, kde však nebolo nikdy sústredených väčšie množstvo väzňov. Väčšinu obetí predstavovali Židia z Poľska, ZSSR, Rakúska, Grécka, Macedónska, Slovenska, Česka, Francúzska a Juhoslávie. V tábore bolo zavraždených aj okolo 2000 Rómov. V roku 2001 bol Spojenom kráľovstve pri odtajňovaní starších spravodajských dokumentov nájdený aj telegram zachytený a dešifrovaný britskou rozviedkou 11. januára 1943. Tzv. Höfleho telegram oznamoval, do konca decembra 1942 bolo v tábore Treblinka II zlikvidovaných 713 555 Židov. Na základe tohto telegramu a ďalších odhadov na obdobie roku 1943 Jacek Andrzej Młynarczyk odhaduje, že v tábore bolo zavraždených 780 863 ľudí. Presný počet obetí je však ťažké odhadnúť.
Tábory v Osviečime však fungovali oveľa dlhšie (máj 1940 – január 1945) a mali oveľa komplexnejšiu štruktúru (tri koncentračné tábory – Osviečim I, Osviečim II – Birkenau (Brzezinka), Osviečim III – Monowice, ako aj väčší počet špecializovaných pracovných táborov roztrúsených na ploche niekoľko desiatok kilometrov štvorcových). Tu všade umierali ľudia: boli popravení, utýraní, zavraždení pre zábavu strážcov, alebo podľahli vyčerpaniu či chorobám (najmä týfu a TBC). Čisto vyhladzovací charakter v Osviečimskom kontexte však mal len tábor č. II. Auschwitz-Birkenau so svojimi povestnými plynovými komorami a krematóriami.
Potrestanie vojnových zločincov.
Druhý veliteľ Treblinky Franz Stangl bol zatknutý v roku 1967 v Brazílii. V roku 1970 v Düsseldorfe odsúdený na doživotie. Proti rozsudku sa odvolal so slovami: „"Konal som iba svoju povinnosť. Moje svedomie je čisté."“ Franz Stangl zomrel počas odvolávacieho konania na zlyhanie srdca v júni 1971.
Jedným z najznámejších príslušníkov stráže tábora patril príslušník kolaborantských ukrajinských oddielov, John Demjanjuk známy ako Ivan Hrozný.
Pamätník.
Na mieste tábora Treblinka II bol po vojne vybudovaný pamätník a symbolický cintorín.

</doc>
<doc id="239191" url="https://sk.wikipedia.org/wiki?curid=239191" title="Sv. Barbora">
Sv. Barbora



</doc>
<doc id="239207" url="https://sk.wikipedia.org/wiki?curid=239207" title="Sezóny Atlanty Thrashers">
Sezóny Atlanty Thrashers

Toto je archív sezón profesionálneho hokejového tímu Atlanta Thrashers hrajúceho v Národnej hokejovej lige.
"Legenda: Z = Zápasy, V = Víťazstvá, P = Prehry, R = Remízy, PP = Prehry po predĺžení, GS = Góly strelené, GI = Góly inkasované, TM = Trestné minúty"
1 
2 

</doc>
<doc id="239208" url="https://sk.wikipedia.org/wiki?curid=239208" title="FK Tatran Stupava">
FK Tatran Stupava

FK Tatran Stupava bol založený v roku 1921. Slovenský futbalový klub so sídlom v Stupave, hrajúci tretiu slovenskú ligu, bol súčasťou stupavskej telovýchovnej jednoty TJ Tatran Stupava. Najväčší úspech získal klub v roku 2010, keď získal Pohár BFZ. Vo finále zdolal pod vedením trénera Mgr. Ľubomíra Gálika PŠC Pezinok 1:0 gólom Lučivjanského v poslednej minúte zápasu. 
Vzápätí vymenil úspešného Miroslava Beleša na poste predsedu Ivan Morávek. Následne odišiel tréner z klubu na zahraničné pôsobenie. Domáci odchovanci prestúpili do susednej Borinky, čo viedlo postupnému úpadku klubu a ten zanikol v lete 2016 po fúzii s NMŠK 1922 Bratislava. 
Jeho pokračovateľom sa následne stalo novovytvorené združenie FKM Stupava. 

</doc>
<doc id="239209" url="https://sk.wikipedia.org/wiki?curid=239209" title="Toni Kalio">
Toni Kalio

Toni Kalio (* 9. august 1978, Tampere, Fínsko) je bývalý fínsky futbalista a reprezentant. 
Profesionálnu kariéru začal v roku 1996 klube TPV. V roku 1999 prestúpil do HJK Helsinki. V klube strávil štyri sezóny a odišiel do Youg Boys. Ale tam odohral len šestnásť zápasov a odišiel do Fulhamu.
Reprezentácia.
V reprezentácii debutoval 31. januára 2000. Odohral už vyše 40 zápasov v reprezentácii.
Externé odkazy.
 

</doc>
<doc id="239211" url="https://sk.wikipedia.org/wiki?curid=239211" title="Ryan Getzlaf">
Ryan Getzlaf

Ryan Getzlaf (* 10. máj 1985, Regina, Saskatchewan, Kanada) je kanadský hokejový útočník a kapitán tímu Anaheim Ducks v severoamerickej lige NHL. Vyrastal v Regine v Saskatchewane a hral v juniorskom tíme Calgary Hitmen.
Kariéra.
Juniorská kariéra.
V lige Western Hockey League začal hrať po dorasteneckom drafte WHL 2000, na ktorom bol vybraný v 3. kole na 54. mieste celkovo a po úspešnej sezóne 2002-03 bol vybraný v vstupnom drafte NHL 2003 na celkovom 19. mieste tímom Mighty Ducks of Anaheim. Po drafte sa Getzlaf vrátil k tímu Calgary Hitmen a v sezóne 2003-04 si pripísal 75 bodov v 49 zápasoch. Vo svojej poslednej sezóne za Calgary Hitmen utrpel otras mozgu po zrážke s Dionom Phaneufom z tímu Red Deer Rebels.
Profesionálna kariéra.
Potom čo na konci sezóny 2004-05 vypadli s Calgary Hitmen z play-off juniorské ligy WHL, tak hral Getzlaf v play-off ligy AHL za farmársky tím Aneheimu Ducks: Cincinnati Mighty Ducks. V sezóne 2005-06 debutoval v NHL, keď za Anaheim Ducks odohral 57 zápasov a pripísal si v nich 39 bodov. Časť sezóny odohral vo farmárskom tíme Portland Pirates. S Anaheimom sa dostali až do finále západnej konferencie, ale tam boli pokorení v päťzápasovej bitke tímom Edmonton Oilers. V sezóne 2006-07 hral vo všetkých 82 zápasoch základnej časti a zaznamenal 58 bodov. V tíme hral v druhom útoku s Coreym Perrym a Dustinom Pennerom a tento útok bol nazvaný „Kid Line“ ("Detský útok") a dohromady nazbierali 147 bodov. V roku 2007 pomohol Getzlaf Anaheimu do finále Stanleyho pohára, kde porazili Ottawu Senators a vyhrali prvý Stanleyho pohár v histórii klubu. Getzlaf bol v play-off najproduktívnejším hráčom tímu. V novembri 2007 podpísal s Anaheimem novú päťročnú zmluvu (končiacu v roku 2012) na 26 625 000 amerických dolárov. V sezóne 2007-08 hral vo svojom prvom NHL All-Star Game a bol najproduktívnejším hráčom tímu. Pred sezónou 2008-09 bol menovaný spoločne s Chrisom Prongerom asistentom kapitána Scotta Niedermayera. V polovici sezóny bol zvolený do svojho druhého stretnutia hviezd NHL a pripísal si 91 kanadských bodov, čo bolo najviac v tíme a stačilo mu to na šieste miesto v celej lige. Pred sezónou 2010-11 si ho spoluhráči zvolili za svojho kapitána.
Medzinárodná kariéra.
Getzlaf debutoval v kanadskej reprezentácii v kategórii do 17 rokov na šampionáte sedemnásťročných v roku 2002 v Manitobe a pripísal si 9 bodov v 6 zápasoch. V nasledujúcom roku reprezentoval na Majstrovstvách sveta v ľadovom hokeji do 18 rokov 2003, kde 4 bodmi v 7 zápasoch pomohol Kanade k zlatým medailám. Po drafte NHL nastúpil na Majstrovstvá sveta juniorov v rokoch 2004 a 2005. V roku 2005 vyhral MSJ talentovaný tím Kanady, ktorý mal okrem Getzlafa na súpiske aj Coreyho Perryho, Sidneyho Crosbyho, Patrice Bergerona alebo Diona Phaneufa. Po tretej sezóne v Anaheime Ducks bol pozvaný do kanadskej reprezentácie na Majstrovstvá sveta v ľadovom hokeji 2008 v Kanade a v 9 zápasoch si pripísal 14 kanadských bodov. Na konci roku 2009 bol vybraný do kanadskej reprezentácie pre zimné olympijské hry 2010 vo Vancouveri, kde s reprezentáciou vyhral zlatú medailu.

</doc>
<doc id="239212" url="https://sk.wikipedia.org/wiki?curid=239212" title="Bitka pri Westerplatte">
Bitka pri Westerplatte

Bitka pri Westerplatte odohrávajúca sa od 1. do 7.septembra 1939 bola prvá bitka v druhej svetovej vojne v Európe. 
Poľská vojenská posádka na Westerplatte sa skladala iba zo 182 vojakov a 30 civilných pracovníkov (väčšinou bývalých vojakov), títo však vydržali 7 dní osamote odrážať nemecké pozemné, námorné aj letecké útoky. Obrana Westerplatte pred nepriateľskou presilou bola pre brániacich sa Poliakov na iných miestach veľkou inšpiráciu ako tomu bolo napríklad na polostrove Hel, ktorý sa bránil až do začiatku októbra 1939.

</doc>
<doc id="239213" url="https://sk.wikipedia.org/wiki?curid=239213" title="Archangelogorodská gubernia">
Archangelogorodská gubernia

Archangelogorodská gubernia () bola jednou z prvých ôsmich gubernií Ruského impéria v období od 18. decembra 1709 do 25. januára 1780 zriadených na základe nariadenia Petra I. Gubernia sa delila sa na 18 okresov a od 29. mája 1719 bola v dôsledku reformy rozdelená na 4 provincie. Po zániku gubernie sa jej územia stali súčasťou Vologodského miestodržiteľstva, nie však na dlho. O štyri roky neskôr (1784) vzniklo Archangelské miestodržiteľstvo a v roku 1796 Archangeľská gubernia. Hlavným mestom gubernie bol Archangeľsk.

</doc>
<doc id="239214" url="https://sk.wikipedia.org/wiki?curid=239214" title="Jean-Sébastien Giguère">
Jean-Sébastien Giguère

Jean-Sébastien Giguère (* 16. máj 1977, Montreal, Quebec, Kanada) je bývalý kanadský hokejový brankár.
Klubový hokej.
Bol draftovaný tímom Hartford Whalers z 13. pozície v roku 1995. Vtedy hral v QMJHL za klub Halifax Mooseheads. Do Hartfordu prišiel v roku 1996, ale hral tam iba 1 sezónu, pretože sa dostal do tímu AHL Saint John Flames, farmy Calgary Flames. Neskôr sa dostal aj do Calgry, kde odohral dve sezóny (1998/99 a 1999/00. Potom bol vymenený do Anaheim Mighty Ducks. V sezóne 2002/03 sa s Anaheimom dostal až do finále NHL, kde Anaheim prehral s New Jersey Devils 3:4 na zápasy. V tejto sezóne získal ocenenie Conn Smythe Trophy. V sezóne 2006/07 s Anaheimom získal Stanley Cup. 31. januára 2009 bol vymenený do tímu Toronto Maple Leafs za Jasona Blaka a Vesu Toskala. 

</doc>
<doc id="239216" url="https://sk.wikipedia.org/wiki?curid=239216" title="Koncentračný tábor Osvienčim">
Koncentračný tábor Osvienčim



</doc>
<doc id="239217" url="https://sk.wikipedia.org/wiki?curid=239217" title="Praha-Lysolaje">
Praha-Lysolaje



</doc>
<doc id="239218" url="https://sk.wikipedia.org/wiki?curid=239218" title="Praha-Vinoř">
Praha-Vinoř



</doc>
<doc id="239219" url="https://sk.wikipedia.org/wiki?curid=239219" title="Praha-Satalice">
Praha-Satalice



</doc>
<doc id="239220" url="https://sk.wikipedia.org/wiki?curid=239220" title="Praha-Dolní Počernice">
Praha-Dolní Počernice



</doc>
<doc id="239221" url="https://sk.wikipedia.org/wiki?curid=239221" title="Archangeľská gubernia">
Archangeľská gubernia

Archangeľská gubernia () bola jedna z gubernií Ruského impéria a RSFSR zriadená na základe nariadenia Petra I. So svojou rozlohou a hranicami, zaberajúcimi celú severnú pologuľu a siahajúcimi od Fínska popri Severnom ľadovom oceáne až k Uralu a Bielemu moru, bola najväčšou guberniou Ruského impéria, ktorá existovala v období od 18. decembra 1708 do 14. januára 1929. Hlavným mestom gubernie bol Archangeľsk.
Dejiny.
Územie gubernie bolo spočiatku súčasťou Archangelogorodskej gubernie, ktorá vznikla v roku 1708. O 11 rokov neskôr (1719) bola rozdelená na 4 provincie, z ktorých prvé tri v roku 1780 utvorili Vologodské miestodržiteľstvo. Z neho sa v roku 1784 oddelilo Archangeľské miestodržiteľstvo, ktoré sa v roku 1796 stalo súčasťou Archangeľskej gubernie. Od 14. januára 1929, keď sa spoločne s Vologodskou a Severodvinskou guberniou stala súčasťou Severného kraja, z ktorého sa po vytvorení Republiky Komi (5. december 1936) pretvorila na Severnú oblasť. Z nej sa po jej rozdelení (23. september 1937) utvorila Archangeľská a Vologdská oblasť.

</doc>
<doc id="239222" url="https://sk.wikipedia.org/wiki?curid=239222" title="Severná oblasť">
Severná oblasť

Severná oblasť môže byť:

</doc>
<doc id="239224" url="https://sk.wikipedia.org/wiki?curid=239224" title="Severná oblasť (1936 – 1937)">
Severná oblasť (1936 – 1937)

Severná oblasť bola administratívno-teritoriálna jednotka na severozápade RSFSR v období od 5. decembra 1936 do 23. septembra 1937. Jej administratívnym centrom bolo mesto Archangeľsk.
Jednotka bola vytvorená na základe článku 22 Ústavy Sovietskeho zväzu prijatej na VIII. mimoriadnom zjazde Rád ZSSR dňa 5. decembra 1936 na bývalom území Severného kraja, spoločne s Republikou Komi.
Administratívne sa oblasť delila na 54 okresov vrátane troch okresov Neneckého autonómneho okruhu. Dňa 23. septembra 1937 Ústredný výkonný výbor ZSSR schválil uznesenie "O rozdelení Severnej oblasti na Vologskú a Archangeľskú oblasť" a Severná oblasť zanikla.

</doc>
<doc id="239227" url="https://sk.wikipedia.org/wiki?curid=239227" title="Severná oblasť (1918 – 1920)">
Severná oblasť (1918 – 1920)

Severná oblasť alebo Severné Rusko bol v rokoch Občianskej vojny v Rusku autonómny štátny útvar na severe európskej časti Ruskej federácie, ktorý bol pod kontrolou armád Dohody a Bielogvardejcov. Administratívnym centrom bol Archangeľsk.

</doc>
<doc id="239228" url="https://sk.wikipedia.org/wiki?curid=239228" title="Poľsko-boľševická vojna">
Poľsko-boľševická vojna

Poľsko-boľševická vojna (iné názvy: sovietsko-poľská vojna alebo poľsko-sovietska vojna; rusko-poľská vojna alebo poľsko-ruská vojna) bol ozbrojený konflikt od februára 1919 do marca 1921 medzi Ruskou socialistickou federatívnou sovietskou republikou a po prvej svetovej vojne obnoveným Poľskom. Stretli sa tu snaha sovietskeho Ruska ovládnuť bývalé súčasti cárskeho impéria so snahou Poľska získať späť veľké časti Ukrajiny a Bieloruska, ktoré boli jeho súčasťou na začiatku 18. storočia.
Situácia v roku 1919.
Po skončení prvej svetovej vojny a obnovení poľského štátu sa stal jeho hlavným predstaviteľom Józef Piłsudski. Ten sa od víťazných štátov Dohody domáhal uznania hraníc Poľska z doby pred Delením Poľska, ale v prípade východnej hranice požadoval rozsiahle územia v Litve, v Bielorusku a na Ukrajine tiahnuce sa od Baltského k Čiernemu moru. Na Versaillskej konferencii pre nich bol Piłsudski neprijateľný ako "persona non grata" a o východnej hranici Poľska sa nerozhodlo. Poľsko využilo pokračujúcu občiansku vojnu v Rusku a v polovici marca 1919 dala poľská vláda rozkaz k pochodu na Litvu a do Bieloruska, v máji toho roku vtrhli poľské vojská i na Ukrajinu. Boli obsadené rozsiahle územia, ktoré si Poľsko postupne zaistilo. V decembri roku 1919 bola na základe Rady Dohody vytýčená tzv. Curzonova línia, ktorá bola de facto etnickou hranicou medzi Bieloruskom, Ukrajinou a Poľskom. Na východe od tejto línie tvorili Poliaci v rôznych oblastiach 5 - 30% obyvateľstva (väčšinu tu nemali Rusi ale Bielorusi či Ukrajinci, ktorým bol vlastný štát odopretý). Koncom januára 1920 sa konala v Helsinkách konferencia, tá však nepriniesla žiadne výsledky.
Boje v roku 1920.
Dňa 25. marca vtrhli poľské vojská do Ruska, v ktorom stále prebiehala Ruská občianska vojna. Do konca marca 1920 ovládli veľkú časť Ukrajiny a Bieloruska a 7. mája dobyli Kyjev. Koncom mája začala Červená armáda protiútok a do 16. júna zatlačila Poliakov na líniu z konca apríla 1920. V júli lord G. N. Curzon predložil opäť svoj návrh hranice medzi Poľskom a Ruskom a začiatkom augusta došlo k dvom bezvýsledným jednaniam medzi zástupcami oboch znepriatelených strán. Červená armáda zahnala medzitým poľské sily až k Varšave. Lenin a Tuchačevskij vyhlásili, že ich cieľom je zničenie kapitalistického Poľska, zavedenie diktatúry proletariátu a nakoniec spojenie s maďarskými, nemeckými a francúzskymi komunistami a oslobodením pracujúcich v Európe. Otázka reálnosti tohto cieľa je dodnes diskutovaná, viac-menej nikdy nemohla byť ovorená v praxi, lebo vojská vedené Tuchačevským boli v bitke pri Varšave (13. - 25. august 1920) porazené a skoro celé zničené. K prehre Červenej armády prispeli nielen chyby ruského velenia či útoky bielogvardejských vojsk, ale tiež priama i nepriama pomoc, ktorú Poľsku poskytovalo Spojené kráľovstvo a najviac Francúzsko. Pri porážke zohral významnú úlohu Stalin, ktorý v rámci svojho urýchleného ťaženia na Ľvov v kritickom okamihu Tuchačevskému svojvoľne odobral elitnú Buďonného jazdeckú armádu a v najnevhodnejšom okamihu tak tragicky oslabil jeho ľavé krídlo. Po bitke pri Varšave sa sovietsky front zrútil a Poliaci zahnali zvyšky Červenej armády hlboko za hranice Ukrajiny a Bieloruska. Červená armáda podnikla ešte jeden strategicky významný pokus poľské sily zastaviť, lenže po ďalších ťažkých prehrách na rieke Nemen musela Ruská sovietska federatívna socialistická republika požiadať o mier.
Výsledok.
Vojnové akcie boli zastavené 18. marca 1921. I keď štáty Dohody stále žiadali vznik poľsko-ruskej hranice na Curzonovej línii, Józef Piłsudski 13. marca 1921 kategoricky vyhlásil, že neuzná žiadnu inú hranicu s Ruskom, len takú, ktorá existovala v roku 1772. Rižský mier, podpísaný 18. marca 1921 potvrdil Poľsku prakticky všetky požadované územia na Ukrajine a v Bielorusku.

</doc>
<doc id="239232" url="https://sk.wikipedia.org/wiki?curid=239232" title="Severná oblasť (1933 – 1934)">
Severná oblasť (1933 – 1934)

Severná oblasť bola administratívna jednotka územia RSFSR v období od 20. novembra 1933 do 5. júla 1934. Vytvorená bola v sústave Severokaukazského kraja, kde sa nachádazala v jeho severnej časti. Administratívnym centrom oblasti bolo Millerovo. Po jej zániku sa územie oblasti stalo súčasťou Severokaukazského kraja.

</doc>
<doc id="239234" url="https://sk.wikipedia.org/wiki?curid=239234" title="Astrachánska gubernia">
Astrachánska gubernia

Astrachánska gubernia () bola jedna z gubernií Ruského impéria v rokoch 1717 - 1785 a 1796 - 1802 zriadená po zlúčení častí Kazanskej a Nižnogorodskej gubernie (1717). Podľa nariadení z 12. a 31. decembra 1796 bola gubernia opätovne zriadená. Od 15. novembra 1802 bola rozdelená na Kaukazskú a Astrachánsku guberniu. Hlavným mestom gubernie bol Astrachán.

</doc>
<doc id="239237" url="https://sk.wikipedia.org/wiki?curid=239237" title="Zoznam častí seriálu Fringe">
Zoznam častí seriálu Fringe

Toto je zoznam častí sci-fi seriálu "Fringe", ktorý vysiela americká televízna stanica FOX. Pilotný diel seriálu bol v USA odvysielaný 9. septembra 2008, posledný 18. januára 2013, ktorý uzavrel seriál s konečným počtom 100 častí.
Seriál sa točí okolo Olivie Dunhamovej (Anna Torv), Petera Bishopa (Joshua Jackson) a Waltera Bishopa (John Noble), členov Fringe Division "", oddelenia FBI, ktorí vyšetrujú mysteriózne, až nevysvetliteľné prípady.

</doc>
<doc id="239238" url="https://sk.wikipedia.org/wiki?curid=239238" title="Belgorodská gubernia">
Belgorodská gubernia

Belgorodská gubernia () bola jedna z gubernií Ruského impéria v rokoch 1727 - 1779, vytvorená z troch provincií - Orloveskej, Sevskej a Belgorodskej. Po jej rozpade na základe nariadenia Kataríny II. sa jej administratívne centrum stalo súčasťou Kurskej gubernie. Hlavným mestom gubernie bol Belgorod.

</doc>
<doc id="239239" url="https://sk.wikipedia.org/wiki?curid=239239" title="Andreas Isaksson">
Andreas Isaksson

Andreas Isaksson (* 3. október 1981) je švédsky futbalový brankár. Profesionálnu kariéru začal v roku 1999 klube Trelleborg. V roku 2001 ho angažoval Juventus Turín, ale nedostával tu príležitosť hrať a tak odišiel do švédskeho klubu Djurgårdens. V roku 2004 prestúpil do francúzskeho klubu Rennes. Po dvoch sezónach prestúpil do anglického klubu Manchestru City za 2 milióny libier. V roku 2008 prestúpil do holandského klubu PSV Eindhoven.
Reprezentácia.
Vo Švédsko národnom mužstve debutoval v marci 2002 proti Švajčiarsko. Ale až od Eura 2004 sa stal jednotkou v národnom mužstve. Predchádzajúcou jednotkou bol jednotkou Magnus Hedman.

</doc>
<doc id="239241" url="https://sk.wikipedia.org/wiki?curid=239241" title="Bieloruská gubernia">
Bieloruská gubernia

Bieloruská gubernia (, ) bola jedna z gubernií Ruského impéria v rokoch 1796 - 1801 so 16 okresmi. Keď sa k nej pripojila Mohyľovská a Polacká gubernia, v roku 1801 bolo knieža Alexander I. nútené uskutočniť administratívno-teriroriálnu reformu v dôsledku veľkosti celej gubernie. Podľa nej bola gubernia rozdelená na Mohyľovskú a Vitebskú guberniu. Hlavným mestom gubernie bol Vitebsk.

</doc>
<doc id="239244" url="https://sk.wikipedia.org/wiki?curid=239244" title="Vilnianska gubernia">
Vilnianska gubernia

Vilnianska gubernia (, ) bola jedna z gubernií Ruského impéria v rokoch 1795 – 1796 a 1801. Počas územnosprávnych reforiem Pavla I. sa na základe jeho nariadenia zo dňa 12. decembra 1796 zlúčila so Slonimskou guberniou a vytvorila Litovskú guberniu. Za vlády Alexandra I. sa táto gubernia v roku 1801 rozdelila na novú Grodniansku guberniu a znovu obnovenú Vilniansku guberniu. Hlavným mestom gubernie bolo Vilno.
Od 18. decembra 1842 časť územia gubernie sa stala súčasťou novej Kaunaskej gubernie.

</doc>
<doc id="239247" url="https://sk.wikipedia.org/wiki?curid=239247" title="Kent Huskins">
Kent Huskins

Kent Huskins (4. máj, 1979, Almonte, Ontario) je bývalý hokejový obranca, ktorý pôsobil v tímoch Anaheim Ducks, San Jose Sharks, St. Louis Blues, Detroit Red Wings, and Philadelphia Flyers.

</doc>
<doc id="239248" url="https://sk.wikipedia.org/wiki?curid=239248" title="Fandom">
Fandom

Fandom (z angl. „hnutie priaznivcov“) je v najširšom význame spoločenstvo (subkultúra) priaznivcov nejakej oblasti ľudského záujmu alebo činnosti (žánra, diela, koníčka, športu, značky, celebrity, módy a pod.).
Science fiction fandom.
V češtine a slovenčine sa označenie (uvádzané buď explicitne ako sci-fi fandom, SF fandom, alebo len fandom) zaužívalo takmer výlučne pre komunitu priaznivcov a autorov sci-fi a fantasy literatúry. Český sci-fi autor Jaroslav Veis ho v publikácii "Encyklopedie literatury science fiction" definuje ako "„jav pre vývoj sci-fi vo svete, najmä v anglicky hovoriacich krajinách, úplne typický; niektorí teoretici dokonca usudzujú, že pri nevyjasnení hraníc sci-fi ako literárnej kategórie je fandom najzreteľnejšou formou jej existencie. Fandom nemožno stotožňovať s čitateľskou obcou, tvorí ho úzka, avšak vysoko aktívna skupina ľudí tesne spojená s väčšinou autorov sci-fi.“"
Jeho členovia sa združujú v osobitných kluboch a organizáciách.
Festivaly fantastickej literatúry, filmu a umenia, ktoré sú zároveň pre členov fandomu aj spoločenskými udalosťami, sa nazývaju „con.“
Na Slovensku je najznámejší Istrocon a Slavcon. Slovenský fandom je súčasťou širšieho česko-slovenského fandomu s koreňmi v 60. rokoch 20. storočia.

</doc>
<doc id="239249" url="https://sk.wikipedia.org/wiki?curid=239249" title="Vitebská gubernia">
Vitebská gubernia

Vitebská gubernia () bola jedna z gubernií Ruského impéria zriadená v roku 1802 z 12 okresov po rozpade Bieloruskej gubernie na základe administratívno-teritoriálne reformy Alexandra I.. Hlavným mestom gubernie bol Vitebsk.
V tejto gubernii sa narodil a žil najvyšší muž Ruského impéria - Fiodor Andrejevič Machnov (* 6. jún 1878 - † 28. august 1912), ktorý meral 2,86 metra.

</doc>
<doc id="239250" url="https://sk.wikipedia.org/wiki?curid=239250" title="Chris Kunitz">
Chris Kunitz

Chris Kunitz (* 26. september 1979, Regina, Kanada) je bývalý kanadský hokejový útočník.

</doc>
<doc id="239252" url="https://sk.wikipedia.org/wiki?curid=239252" title="Mogiľovská gubernia">
Mogiľovská gubernia

Mogiľovská gubernia (, ) bola jedna z gubernií Ruského impéria v rokoch 1772 - 1796 a 1802 - 1919. Predchodcom gubernie bolo Mogiľovské miestodržiteľstvo zriadené 22. marca 1777. V roku 1796 sa zlúčila s Bieloruskou guberniou, od ktorej sa opätovne oddelila v roku 1802. Hlavným mestom gubernie bol Mogiľov (dnešný Mahiľov).
Od januára 1919 sa gubernia stala súčasťou Bieloruskej sovietskej socialistickej republiky a o mesiac neskôr Ruskej sovietskej federatívnej socialistickej republiky. 11. júla 1919 bola Mogiľovská gubernia zrušená a jej 9 okresov bolo začlenených do novoutvorenej Homeľskej gubernie. Ďalšie dva okresy boli rozdelené medzi Smolenskú a Vitebskú guberniu.

</doc>
<doc id="239255" url="https://sk.wikipedia.org/wiki?curid=239255" title="Todd Marchant">
Todd Marchant

Todd Marchant (* 12. august 1973, Buffalo, New York, USA) je bývalý americký hokejový útočník.

</doc>
<doc id="239256" url="https://sk.wikipedia.org/wiki?curid=239256" title="Gomeľská gubernia">
Gomeľská gubernia

Gomeľská gubernia (, ) bola jedna z gubernií Ruskej sovietskej federatívnej socialistickej republiky v rokoch 1919 - 1926 zriadená po rozpade Mogiľovskej, Minskej a Černigovskej gubernie 11. júla 1919. Hlavným mestom gubernie bol Gomeľ. Z tejto gubernie bola 15. januára 1938 vytvorená Gomeľská oblasť.

</doc>
<doc id="239267" url="https://sk.wikipedia.org/wiki?curid=239267" title="Douglas SBD Dauntless">
Douglas SBD Dauntless

Douglas SBD Dauntless bolo americké jednomotorové jednoplošné strmhlavé bombardovacie a prieskumné lietadlo používané americkým vojenským námorníctvom počas druhej svetovej vojny. Bolo známe pod prezývkami "„Barge“" (prám), "„Clunk“" (ťažký, tupý zvuk), či "„Slow but Deadly“" (pomalý, ale vražedný).
Vznik a vývoj.
Douglas SBD Dauntless bol skonštruovaný už pred vojnou. Začiatky jeho vývoja možno sledovať až do roku 1934, keď začal vývoj, ktorý vyvrcholil výrobou neúspešnej série bombardérov Northrop BT-1. Prvé stroje SBD-1 boli vyrobené v roku 1940 a boli postupne dodávané na lietadlové lode vojenského námorníctva Spojených štátov. Technické parametre SBD Dauntless sa však po vypuknutí bojov v Pacifiku ukázali ako nedostatočné.
Bol to relatívne pomalý a zraniteľný stroj. Jeho hlavnou zbraňou bola bomba s hmotnosťou 250 kg nesená pod trupom. Lietadlo bolo vyzbrojené dvojicou pevných nesynchronizovaných guľometov kalibru 12,7 mm pre streľbu dopredu a jedným (neskôr dvoma) guľometom kalibru 7,62 mm, ktorý obsluhoval strelec-radista-pozorovateľ.
Postupne boli vyrábané modernizované verzie SBD-2, SBD-3, SBD-4 a SBD-5. Neskoršie typy už boli čiastočne pancierované, čo prinieslo posádkam aspoň nejakú ochranu, ďalej boli inštalované silnejšie motory či palubné radary. Vzhľadom na to, že sa oneskorili dodávky modernejších strojov Curtiss SB2C Helldiver, boli Dauntlessy vyrábané až do apríla 1944. Celkom bolo vyrobených 5936 kusov všetkých verzií.
Armáda Spojených štátov používala pozemnú verziu lietadla, označenú A-24 Banshee, ktorá nemala pristávací hák. Tento typ bol vyrábaný vo verziách A-24A a A-24B a bol používaný v začiatočnej fáze vojny.
Bojové nasadenie.
Lietadlá Douglas SBD Dauntless sa zapísali do histórie najmä vďaka ich úspechom proti Japonsku. Pri bitke v Koralovom mori sa im podarilo potopiť lietadlovú loď "Šohó". Ďaleko väčší úspech dosiahli v bitke o Midway, kde potopili štyri japonské lietadlové lode a jeden krížnik, čo znamenalo obrat vo vojne v Tichomorí.

</doc>
<doc id="239268" url="https://sk.wikipedia.org/wiki?curid=239268" title="Zoznam gubernií v Ruskej socialistickej federatívnej sovietskej republike">
Zoznam gubernií v Ruskej socialistickej federatívnej sovietskej republike

Toto je zoznam gubernií v Ruskej socialistickej federatívnej sovietskej republiky:

</doc>
<doc id="239273" url="https://sk.wikipedia.org/wiki?curid=239273" title="Lanxess Arena">
Lanxess Arena

Lanxess Arena (známejšia pod pôvodným názvom Kölnarena, do 31. augusta 2008) je multifunkčná aréna v nemeckom meste Kolín nad Rýnom. Primárne je určená na šport. Svoje domáce zápasy tu hrá hokejový tím Kölner Haie a hádzanársky VfL Gummersbach.
Lanxess Arena bola dejiskom majstrovstiev sveta v hádzanej mužov v roku 2007. Odohrali sa tu finálový zápas ako aj zápas o bronz.
Aréna bola dejiskom majstrovstiev sveta v ľadovom hokeji 2001 a rovnaké podujatie hostila aj v roku 2010 a 2017.
Konajú sa tu aj rôzne podujatia ako Gaming (Majstrovstvá sveta v hrách), napríklad už niekoľko krát sa tu konali Majstrovstvá sveta v hre .
Názov arény je odvodený od spoločnosti Lanxess, ktorá získala 2. júna 2008 práva na názov arény počas nasledujúcich 10 rokov.

</doc>
<doc id="239274" url="https://sk.wikipedia.org/wiki?curid=239274" title="Kölnarena">
Kölnarena



</doc>
<doc id="239277" url="https://sk.wikipedia.org/wiki?curid=239277" title="Gregor Schlierenzauer">
Gregor Schlierenzauer

Gregor Schlierenzauer (* 7. január 1990) je rakúsky skokan na lyžiach. Ako 16-ročný dokázal vyhrať prvé preteky svetového pohára. Na svojom Turné štyroch mostíkov na prelome rokov 2006 a 2007 vyhral v Oberstdorfe a Bischofshofene, a získal tak druhé miesto. Stal sa majstrom sveta v letoch na lyžiach v roku 2008 vo veku 18 rokov 47 dní, čím sa stal najmladším majstrom v histórii. Vyhral Turné štyroch mostíkov v sezóne 2011/2012 ako 22-ročný.
Začiatok kariéry a súkromný život.
Narodil sa 7. januára 1990 Paulovi a Angelike Schlierenzauerovcom. Je druhé dieťa z troch. Má staršiu sestru Gloriu a mladšieho brata Lukasa. Jeho strýko, Marcus Prock, ktorý bol víťazom 3 olympijských medailí v sánkovaní, mu dal kontakty na Fisher lyže a na Red Bull. Schlierenzauer je od narodenia hluchý na ľavé ucho. Od ôsmich rokov trénuje skoky na lyžiach v rakúskom Innsbrucku. Navštevoval obyčajné rakúske gymnázium, ale vzhľadom na jeho rozbiehajúcu sa športovú kariéru postupne nestíhal s učením. Schlierenzauer sa potom zapísal na Ski-gymnázium, ski-športové výcvikové stredisko a penzióny strednej školy v Rakúsku. V súčasnosti býva vo Fulpmes, v Tirolsku, a už od roku 2010 sa stretáva so Sandrou Stieglerovou.
Schlierenzauer začal profesionálne súťažiť v sezóne 2005/06 v kontinentálnom pohári. Vo februári 2006 vyhral na majstrovstvách sveta v juniorskej kategórii zlatú medailu v Slovinskom Kranji. Hneď nato sa mu ozval Alexander Pointner, aby začal profesionálne súťažiť v Svetovom pohári mužskej kategórie. Schlierenzauer debutoval 12. marca 2006 v Svetovom pohári v Osle na Holmenkollene 24. pozíciou.
Profesionálna kariéra.
Sezóna 2006/2007.
Sezóna sa začala úvodným podujatím vo fínskom Kuusame, ktorej sa však nezúčastnil. Na druhom podujatí v Lillehameri boli naplánované na víkend dva preteky. V prvých plánovaným pretekoch sa umiestnil na 4. mieste, pričom to boli iba jeho 2. preteky v živote v rámci SP. Na druhom podujatí v Lillehameri sa umiestil na 1. mieste a stal sa tak jedným z najmladších skokanov, ktorý to dokázali v nórskom Lillehameri. V tejto sezóne taktiež vyhral v Engelbergu, v Obersdorfe, Bischofshofene (ktoré boli súčasťou Turné štyroch mostíkov) a Klingenthale. Počas Turné štyroch mostíkov o ňom fínske média písali, že bol značne podvýživený, ale doteraz sa o tom nenašli žiadne dôkazy. Celkovo na Turné štyroch mostíkov skončil na 2. mieste za Andersom Jacobsenom (Nor) a pred Simonom Ammannom (Sui). V celkovom poradí bol na konci sezóny na 4. mieste. Tréner sa vyjadril, že 17-ročný mladík ešte nie je pripravený na mamutí mostík v Planici.
Sezóna 2007/2008.
Na začiatku sezóny sa Schlierenzauer usadil na 2. priečke za tímovým kolegom Thomasom Morgensternom. Taktiež obsadil 2. miesto v Obresdorfe na Turné štyroch mostíkov. Vyhral preteky v Garmisch-Partenkirchene. V Bischofshofene skončil na 8. priečke, ktorá ho mala pripraviť na záverečné podujatie v Innsbrucku v rámci Turné štyroch mostíkov, ktorá ale však bola presúvaná kvôli zlým poveternostným podmienkam. Bol jedným z favoritov na výhru, ale pre už zmieňované zlé počasie skončil v Innsbrucku až 42. a tak nepostúpil ani do druhého kola. V konečnom poradí Turné štyroch mostíkov skončil na konečnej 12. pozícii.
Potom preskočil podujatie v Predazze, kde Nór Tom Hilde vyhral po prvýkrát v rámci Svetového pohára a tiež Harrachov. 25. januára 2007 vyhral po druhýkrát v sezóne v Zakopanom. Následne znova vynechal preteky v Sappore, kde premrhal šancu, ako sa mohol dostať do vedenia Svetového pohára pred krajana Morgensterna.
Po ďalších dvoch podujatiach v Liberci a vo Willingene, sa skúsil zapojiť aj do majstrovstiev sveta v letoch na lyžiach v nemeckom Obersdorfe. Po štyroch sériách vyhral zlatú medailu, 23. februára 2008, čím sa stal najmladším víťazom v histórii. Na ďalší deň spolu s tímom vyhrali ďalšiu zlatú medailu pre Rakúsko.
V celkovom poradí Svetového pohára sa umiestnil na 2. mieste za tímovým kolegom Thomasom Morgensternom. V marci 2008 posunul hranicu rakúskeho rekordu na 233,5 m, ktorý bol taktiež najdlhším skokom na mostíku v Planici.
Sezóna 2008/2009.
1. februára 2009 sa stal Schlerenzauer jedným zo 4 skokanov, ktorý dokázali vyhrať 6 podujatí za sebou. Medzi týmito štyrmi skokanmi je aj jeho tímový kolega Thomas Morgenstern a Fíni Janne Ahonnen a Matti Hautamäki. Séria víťazstiev sa skončila až v Obersdorfe 14. februára pri letoch, kde Schlerenzauer dokázal doskočiť iba na 8. priečku.
21. februára vyhral striebornú medailu na Majstrovstvách sveta v skokoch na lyžiach v českom Liberci za tímovým kolegom Wolfgangom Loitzlom, víťazom Turné štyroch mostíkov. O týždeň už vyhral zlatú medailu pre Rakúsko v tímovej súťaži.
Ku svojej víťaznej ceste sa vrátil 8. marca v Lahti, po ktorej zvýšil počet víťazstiev v sezóne na 11, čo je jedno víťazstvo za rekordnými 12 od Janneho Ahonnena.
20. marca vyhral podujatie v letoch na lyžiach v Planici, kde zdvihol počet víťazstiev na 13, čiže nový rekord, a tiež v pódiových umiestneniach, kde ich získal 20. Sezónu ukončil s 2083 bodmi, ktorými bol prvý, kto prekročil hranicu 2000 vôbec, víťazom svetového pohára.
Sezóna 2009/2010.
Aj napriek dvom víťazstvám v Garmisch-Partenkirchene a Innsbrucku na Turné štyroch mostíkov, skončil na druhom mieste. Vyhral jeho krajan Andreas Kofler. Túto sezónu však Schlierenzauer nebol taký suverénny ako tú predchádzajúcu. Počas celej sezóny si striedal priebežné vedenie v šampionáte so Švajčiarom Simonom Ammannom, ktorý ho v závere zdolal. Neskôr získal 2 bronzové medaily na zimných olympijských hrách vo Vancouveri a zlatú medailu v tímovej súťaži spolu s Andreasom Koflerom, Wolfgangom Loitzlom a Thomasom Morgensternom. V sezóne 2009/2010 teda skončil na druhom mieste za už spomínaním Ammannom. Tretie miesto obsadil Thomas Morgenstern.
Sezóna 2010/2011.
V úvode sezóny sa najskôr Schlierenzauer nevedel dostať do formy. No hneď potom utrpel zranenie a musel ísť na operáciu. Z týchto príčin zmeškal 2 podujatia Turné štyroch mostíkov. Prekvapením bol jeho príchod na tretie podujatie prestížneho Turné štyroch mostíkov v Innscbrucku, kde skončil až na 44. mieste, čo mu nestačilo na druhé kolo. Na štvrtom mostíku v Bischofshofene sa dostali iba na 36. miesto. Počas ďalších podujatí bol von z telesnej formy, ale dokázal sa vrátiť späť prekvapivo rýchlo a vyhral 2 podujatia na rekonštruovanom mamuťom mostíku vo Vikersunde. Neskôr dokázal svoj životný úspech na Majstrovstvách sveta v skokoch na lyžiach v Osle na Holmenkolene, kde vyhral zlatú medailu. Celkovo získal na majstrovstvách sveta tri zlaté medaily (dve z tímovej súťaže). Napriek nepriaznivému začiatku sezóny nakoniec Schlierenzauer skončil na 9. mieste celkového hodnotenia Svetového pohára a na prvom mieste v letoch na lyžiach.
9. marca 2011 mal tak Schlieranzauer 35 víťazstiev vo svetovom pohári, 1 zlatú a 2 bronzové olympijské medaily a 8 zlatých a 2 strieborné zo svetového šampionátu.
Sezóna 2011/2012.
Už od začiatku sezóny Gregor preukazoval dobrú formu, aj keď v úvodných dvoch podujatiach (Kuusamo a Lillehamer) nedokázal prekonať tímového kolegu Andreasa Koflera. Prvé víťazstvo v sezóne prišlo až na Čerťáku v českom Harrachove. V Engelbergu sa mu lepšie ako na štvrtom mieste podariť neskončilo, ale i napriek tomu bol jeden z kandidátov na víťazstvo v blížiacom sa Turné štyroch mostíkov. Okrúhle 60. Turné štyroch mostíkov sa začínalo v nemeckom Oberstdorfe, kde dokázal zvíťaziť pred najväčším konkurentom Koflerom s náskokom 18,1 bodu. Nasledujúce podujatie v Garmisch-Partenkirchene, ktoré sa v doterajšom priebehu sezóny považovalo z hľadiska poveternostných podmienok za najlepšie, dokázal Schlierenzauer opäť zvíťaziť a svoj celkový náskok zvýšiť na 22,2 bodu. V domácom Innsbrucku na legendárnom mostíku Bergieselschanze, pri nepriaznivom počasí, už víťazstvo obhájiť nedokázal. Uspokojiť sa musel s druhým miestom za prvým Koflerom, ktorý Schlieriho náskok stiahol o 5,2 bodu. Víťazstvo v Bischofshofene získal po jednokolových pretekoch Thomas Morgenstern a Schlieri po treťom mieste získal celkový triumf na Turné, kde zvíťazil po prvýkrát. „Tak dlho som bojoval, aby sa mi to konečne podarilo tu zvíťaziť. A teraz sa mi môj sen splnil. Je to neopísateľné.“
Nasledoval rakúsky „mamuťák“ Kulm v Bad Mitterdofe, kde bol Schlierenzauer opäť v čele, no z víťazstva sa nakoniec tešil Nór Anders Bardal po tom, ako mal Gregor problémy so zipsom na kombinéze, ktorý sa zo začiatku snažili vyriešiť pomocou spiniek, neskôr lepiacej pásky, no po doskoku bol diskvalifikovaný.
Víťazstvom v poľskom Zakopanom sa svojim 39. víťazstvom dotiahol v tabuľkách o počte víťazstiev na „poľského batmana“ Adama Malysza, ktorý dovtedy figuroval na druhom mieste za legendárnym Mattim Nykänenom. Počet víťazstiev ešte zvýšil v talianskom Predazze na 40, čo bolo v jeho veku skutočne výnimočné. „Schlierenzauer je umelec,“ vyjadril sa o ňom nemecký tréner Werner Schuster a pokračoval: „Vezme si jednu prestávku medzi podujatiami, nepotrebuje trénovať a vráti sa späť oddýchnutý a ešte silnejší.“ A čoraz častejšie začínal byť Schlierenzauer spomínaný v porovnaniach s už spomínaným Mattim Nykänenom.
Vo Willingene ani v Oberstdorfe sa Schlierimu veľmi nedarilo, či už kvôli veterným podmienkam alebo po vlastných chybách. Aj napriek tomu však patril k najväčším favoritom pri nadchádzajúcich Majstrovstvách sveta v letoch na lyžiach v nórskom Vikersunde spolu s Martinom Kochom, či Simonom Ammannom. Tam však panovali veterné podmienky podobné ako v predchádzajúcich súťažiach, čo Gregorovi určite nepomohlo a po zrušení prvých dvoch kôl MS v letoch, sa umiestnil na 18. mieste. Novým majstrom sveta sa stal Slovinec Robert Kranjec. Zlato ale aj napriek tomu získal v tímovej súťaži, kde sa spolu s ním na najvyššom stupienku tešili krajania Koch, Morgenstern a Kofler.

</doc>
<doc id="239278" url="https://sk.wikipedia.org/wiki?curid=239278" title="SAP Arena">
SAP Arena

SAP Arena je multifunkčná aréna v nemeckom Mannheime. Dokončená bola v roku 2005. Primárne sa využíva na ľadový hokej a hádzanú.
Názov je odvodený od softvérového gigantu SAP, ktorý vlastní Dietmar Hopp.
SAP Arena bola dejiskom majstrovstiev sveta v ľadovom hokeji 2010, kde plnila úlohu sekundárnej haly.

</doc>
<doc id="239282" url="https://sk.wikipedia.org/wiki?curid=239282" title="Sankt Sebastian (Rakúsko)">
Sankt Sebastian (Rakúsko)

Sankt Sebastian bola do 31. decembra 2014 samostatná obec v Rakúsku v spolkovej krajine Štajersko v okrese Bruck-Mürzzuschlag. 1. januára 2015 bola obec Sankt Sebastian spojená a obcami Gußwerk a Halltal a mestom Mariazell. Spojenné mesto má názov Mariazell.
Obec mala rozlohu a 1. januára 2014 v nej žilo 1 015 obyvateľov.

</doc>
<doc id="239283" url="https://sk.wikipedia.org/wiki?curid=239283" title="Muzikológ">
Muzikológ



</doc>
<doc id="239287" url="https://sk.wikipedia.org/wiki?curid=239287" title="Windows Server 2008">
Windows Server 2008

Windows Server 2008 je názov serverového operačného systému firmy Microsoft, ktorý nasleduje radu Windows Server 2003. Do konferencie WinHEC bol známy pod kódovým označením Windows Server Longhorn. Bill Gates na zmienenej konferencii uviedol oficiálny názov ako Windows Server 2008. Systém obsahuje mnoho nových rozšírení zhodných s operačným systémom Windows Vista a dá sa povedať, že medzi Windows Server 2008 a Windows Vista je podobný vzťah, ako medzi Windows Server 2003 a Windows XP.
V súčasnej dobe sú k dispozícii tri beta-verzie, Beta 1 vyšla 27. júla 2005, Beta 2 23. mája 2006 a Beta 3 25. apríla 2007.
Vlastnosti.
Windows Server 2008 vychádza z rovnakého kódu ako Windows Vista, s ktorou zdieľa mnoho zo svojej funkcionality a architektúry. Automaticky tak ťaží z výhod nových technológií spojených s vývojom Windows Vista, ako je prebudovaný sieťový modul (IPv6, natívna podpora bezdrôtových sietí alebo zvýšenie rýchlosti a bezpečnosti), lepšia podpora inštalačných obrazov, spúšťanie a zálohovanie, širšia možnosť diagnostiky, monitoringu a záznamu udalostí servera, lepšie bezpečnostné prvky (Bitlocker, ASLR, vylepšený Windows Firewall), .NET Framework 3.0, vylepšenie jadra a správy pamäti a procesov.
Server Core.
Asi najvýraznejšou novinkou Windows Server 2008 je nová verzia inštalácie označená ako "Server Core". Je to zjednodušená inštalácia, v ktorej chýba Windows Explorer a akékoľvek nastavenia sa vykonávajú pomocou príkazového riadku alebo vzdialenej pomoci Microsoft Management Console (MMC). V Server Core ďalej chýba .NET Framework, Windows Internet Explorer a mnohé ďalšie prvky.
"Server Core" stroj môže byť konfigurovaný na niekoľko základných rôl: Doménový radič/Active Directory doména, ADLDS (ADAM), DNS server, DHCP server, súborový server, tlačový server, Windows Media Server, Terminal Services Easy Print, TS Remote Programs a TS Gateway, IIS 7 web server a Windows Server Virtualization virtual server.
Rola Active Directory.
Active Directory bola rozšírená o identity, správu práv a certifikáciu. Do verzie 2003 mohli sieťoví administrátori spravovať pripojené počítače, nastavovať pravidlá pre skupiny a užívateľov a centrálne distribuovať nové aplikácie na viac počítačov naraz. Táto rola Active Directory bola premenovaná na Active Directory Domain Services (ADDS). Spolu s ňou bolo pridané množstvo ďalších služieb, např. Active Directory Federation Services (ADFS), Active Directory Lightweight Directory Services (ADLDS), pôvodne známe ako Active Directory Application Mode (ADAM), ďalej Active Directory Certificate Services (ADCS) a Active Directory Rights Management Services (ADRMS). Služby identít a certifikátov umožňujú administrátorom spravovať užívateľské účty a digitálne certifikáty im umožňujú prístup ku konkrétnym službám a systémom. Federation management services zase otvárajú cestu k správ zdieľaných prostriedkov medzi overenými partnermi a zákazníkmi s možnosťou, aby napr. konzultant IT mohol použiť firemné prihlasovacie údaje k pripojeniu do siete klienta. Identity Integration Feature Pack je zase implementovaný ako Active Directory Metadirectory Services. Každá zo spomenutých služieb reprezentuje rolu servera.
Terminálové služby.
Windows Server 2008 prináša výrazný upgrade terminálových služieb. "Terminálové služby" podporujú Remote Desktop Protocol 6.0. Najvýznamnejšou zmenou je možnosť zdieľať samostatnú aplikáciu cez pripojenie vzdialenej plochy namiesto zdieľania celej plochy. Táto vlastnosť sa volá "Terminal Services Remote Programs". Ďalšími rozširujúcimi prvkami sú "Terminal Services Gateway" a "Terminal Services Web Access" (plnohodnotné webové rozhranie). Prvá z nich umožňuje autorizovaným počítačom bezpečné pripojenie k terminálovému serveru alebo vzdialenej ploche cez Internet, použitím RDP (Remote Desktop Protocol) cez HTTPS bez nutnosti predchádzajúceho vytvorenia VPN relácie. Nie je nutné ani otváranie ďalších portov na firewalle, RDP vytvára tunel pomocou spomenutého HTTPS.
Terminal Services Web Access umožňuje administrátorom pristupovať k reláciám terminálových služieb prostredníctvom webového rozhrania.
Spojenia terminálových služieb sú tvorené paralelne a nie sériovo. Je možné iniciovať až 4 paralelné spojenia alebo aj viac, pokiaľ server disponuje viac ako štyrmi procesormi.
Windows PowerShell.
Windows Server 2008 je prvý operačný systém vydaný s Windows PowerShellom, novou technológiou Microsoftu v oblasti príkazového riadku a skriptovacích technológií. PowerShell je založený na objektovo orientovanom programovaní a .NET Framework 2.0. Obsahuje viac ako 120 utilít pre administráciu systému, jednotnú syntax a pomenovanie a vstavanú schopnosť pracovať so správou dát typu register Windows, úložisko certifikátov alebo napr. WMI (Windows Management Instrumentation). Skriptovací jazyk PowerShellu bol navrhnutý špeciálne pre administráciu IT a môže nahradiť ako cmd.exe, tak aj Windows Scripting Host.
Predstavovanie na Slovensku.
Predstavovanie operačného systému Windows Server 2008 sa konalo 3. apríla v priestoroch kina Palace Cinemas v bratislavskom Auparku. Okrem Windows server 2008 boli predstavené aj ďalšie produkty Microsoftu: Microsoft SQL Server 2008 a Microsoft Visual Studio 2008. Podujatia sa zúčastnilo okolo 500 odborníkov v IT oblasti. Každý návštevník získal balík s rôznymi prospektami a darčekami. Traja výhercovia súťaže si navyše odniesli hodnotné darčeky. 

</doc>
<doc id="239293" url="https://sk.wikipedia.org/wiki?curid=239293" title="Etnomuzikológ">
Etnomuzikológ



</doc>
<doc id="239294" url="https://sk.wikipedia.org/wiki?curid=239294" title="Kostol a kláštor uršulínok (Bratislava)">
Kostol a kláštor uršulínok (Bratislava)



</doc>
<doc id="239296" url="https://sk.wikipedia.org/wiki?curid=239296" title="Kaštieľ v Rusovciach">
Kaštieľ v Rusovciach

Kaštieľ v Rusovciach je neogotická (novogotická) stavba nachádzajúca sa v bratislavskej mestskej časti Rusovce v okrese Bratislava V.
Súčasný vzhľad kaštieľa priniesla prestavba, ktorú realizoval gróf Emanuel Zichy-Ferraris v polovici 19. storočia. Kaštieľu, ktorý bol od roku 1646 rodovým sídlom rusovskej vetvy Zichyovcov, tak po viacerých predchádzajúcich stavebných úpravách dal konečnú podobu.
Dejiny.
Podľa historických prameňov už v 13. storočí stál v Rusovciach hrad, v listinách označovaný ako „Uruzwar“. Prvá zmienka o hrade v Rusovciach je z roku 1266 v súvislosti s darovaním Rusoviec uhorským kráľom Belom IV. Herrandovi Hédervárimu, kráľovskému koniarnikovi, županovi Trenčianskeho a Mošonského komitátu. V priebehu 14. storočia boli Rusovce kráľovským majetkom (pravdepodobne ako súčasť panstva Magyaróvár) a boli dávané do zálohu. V roku 1410 sa ako záložný majiteľ uvádza rod Tompekovcov (tiež aj ako Tanpek), v rokoch 14391452 Štefan a Juraj Rozgonyiovci, v druhej polovici 15. a začiatkom 16. storočia opäť Tompekovci. 
V ďalšom období prechádzal hrad do vlastníctva na základe novovznikajúcich manželských zväzkov. V roku 1502 dostala Uršula Tompeková, vydatá za Josu de Vassa, donáciu od kráľa Vladislava II. na mestečko Rusovce spolu s hradom a časťou Čunova. Pre ďalší vývoj Rusoviec malo najväčší význam manželstvo Uršulinej pravnučky Heleny, rodenej Josa. Jej manželom bol Juraj Zichy, podžupan Mošonskej stolice. Ich potomkovia podiel na dedičstve rozmnožili.
S príchodom rodu Zichyovcov nastáva najväčší rozmach rusovského panstva. S panstvom Jurajovho syna Štefana sa spája prestavba pôvodného hradu na neskororenesančný kaštieľ v roku 1656. Je pravdepodobné, že stavebne nadviazal na už existujúcu staršiu budovu. Stavba bola situovaná približne v strede dnešného severného krídla.
Ďalší z významnejších majiteľov panstva i kaštieľa bol František VIII. Zichy-Ferraris, ktorý k svojmu pôvodnému rodovému menu začal používať prídomok Ferraris (po rode, ktorý vymrel po meči Františkovým svokrom). Jeho syn Emanuel dal na počesť svojej anglickej manželky Šarloty prestavať pôvodný kaštieľ v rokoch 18431850 v neogotickom, tudorovskom slohu. Základný kameň novogotického kaštieľa bol symbolicky položený 11. júna roku 1843. Na slávnosti sa ako čestný hosť zúčastnil aj rakúsky kancelár, knieža Metternich, ktorý prostredníctvom svojej tretej manželky Melánie bol Emanuelovým švagrom. Prestavbou kaštieľa, ktorej výsledkom je jeho dnešný vzhľad, bol poverený v tom čase známy viedenský architekt Franz Beer.
Emanuelovo manželstvo ostalo bezdetné a tak rodové dedičstvo prešlo na jeho brata Félixa, ktorý sa stal posledným zichyovským majiteľom panstva. Félix so svojou manželkou, grófkou rodenou Reichenbach, panstvo i kaštieľ v roku 1872, trinásť rokov pred svojou smrťou, predal. Kaštieľ pre svoju druhú manželku Lauru kúpil 62-ročný Hugo I., gróf Henckel z Donnersmarku.
Jeho vlastníctvom začalo obdobie ďalšieho veľkého rozkvetu panstva. Gróf Henckel, rodený hospodár, sa pustil do zveľaďovania svojho majetku. Na svojom panstve založil niekoľko majerov a fariem. Najväčšiu slávu mu priniesol jeho žrebčín, ktorý sa svojho času stal jedným z najúspešnejších chovateľských zariadení v strednej Európe. Chovali sa tu žrebce, ktoré na dostihových dráhach po celej Európe dosahovali skvelé úspechy. Po grófovej smrti boli kone premiestnené do rakúskeho Wolfsbergu, kde ich mal v prenájme od nového majiteľa barón Alfonz Rotschild. V roku 1881 bola nanovo založená aj časť parku za rusovským ramenom. Táto plocha nadväzovala na park pri kaštieli, od ktorého ju oddeľovalo niekoľko nových prechodov určených pre jazdu na koni. Grófova manželka Laura prežila manžela o pätnásť rokov. Rok po jej smrti (v roku 1906) dedičia kaštieľ predali posledným majiteľom.
Stali sa nimi manželia Elemér a Štefánia Lónyayovci. Tí pokračovali v úpravách kaštieľa v duchu svojej doby. Tie sa dotkli najmä vnútorného vybavenia – ústredné kúrenie, kúpeľne. V parku dali postaviť vodárenskú vežu (zv. minaret), ktorá mala zabezpečiť dostatok vody. Stavebne nadväzovala na vzhľad kaštieľa. Bola postavená v tvare orientálnej vežičky – minaretu. Vežu využívali až do druhej polovice 20. storočia. Štefánia dala vzniknúť záhradníctvu (Stephaneu) známemu v blízkych i vzdialenejších končinách. Park za kaštieľom sa pričinením svetoznámych záhradníkov zmenil na rozsiahly anglický park prechádzajúci voľne do okolitej krajiny. Interiér kaštieľa sa zapĺňal hodnotnými umeleckými artefaktami a nábytkom. Možno povedať, že za panstva Lónyayovcov dosiahol rozmach rusovského panstva svoj vrchol.
Do rozvoja panstva negatívne zasiahli obe svetové vojny. Počas prvej z nich bol pri kaštieli zriadený lazaret, v ktorom ako ošetrovateľka pracovala i Štefánia. Druhá svetová vojna znamenala zánik prosperujúceho panstva. V roku 1944 väčšiu časť kaštieľa obsadilo nemecké komando a o rok nato sovietske vojská, ktoré ho v priebehu jedného týždňa vydrancovali. Ešte v roku 1944 manželia odkázali kaštieľ i s majetkom benediktínskemu opátstvu v maďarskej Pannonhalme. Sem dal gróf previesť väčšiu časť rodového majetku a obaja manželia sa tu na sklonku života uchýlili. Štefánia v kláštore v auguste 1945 zomrela. Manžel ju prežil o jeden rok (zomrel v Budapešti).
Opis.
Vo vývoji dnešného objektu je rozhodujúca etapa z rokov 18411844, keď bol vlastníkom kaštieľa gróf Emanuel Zichy-Ferraris. Za jeho panstva kaštieľ dostal svoj dnešný vzhľad. 
Kaštieľ tvorí dvojposchodová trojkrídlová budova postavená do tvaru písmena U s čestným nádvorím. Fasáda je členená množstvom okien a balkónov. Priečelie je otočené na juh do predzámockej záhrady. Areál zo strany ulice ohraničuje nízky tehlový múr, pozemok za kaštieľom prechádza do voľnej prírody. Po typologickej stránke predstavuje rusovský kaštieľ typ vidieckeho sídla vyššej šľachty.
Vo vnútornom usporiadaní dominovala ústredná schodisková hala a k nej pripojená veľká sála prvého poschodia. Všetky tri krídla boli prepojené chodbovou komunikáciou pozdÍž nádvoria, za ktorou boli za sebou radené priechodné miestnosti. Poschodie bolo prístupné hlavným schodiskom a točitými schodiskami vo vežiach. Neogotickému poňatiu stavby zodpovedali aj interiéry. V umeleckoremeselných súčastiach architektúry, vo vstupoch a oknách dominovali neogotické prvky, neogotický ornament so znakom rodu Zichyovcov, tudorovské oblúky a kružbové motívy. Za osobitnú pozornosť stojí dôsledne uplatňovaná vitráž. O podobe jednotlivých interiérových priestorov nemáme jasnejšiu predstavu. Zichyovské interiéry sú zrejmé len vo veľkej sále prvého poschodia s priľahlou miestnosťou (pravdepodobne jedáleň), obe veľkoryso poňaté v zmysle dekoratívneho stvárnenia stien a stropov.
V období panstva Henckelovcov prišlo k pomerne rozsiahlej prestavbe, v rámci ktorej boli dobudované dve postranné veže. V interiéri vznikli dve nové schodiská a upravila sa v duchu doby i kaplnka v severnom krídle.
Manželka majiteľa, Laura, dala v parku kaštieľa oproti kostolu sv. Víta v roku 1884 postaviť kaplnku slúžiacu ako mauzóleum rodiny. Je to obdĺžniková stavba neogotického charakteru. O jej pôvodných majiteľoch svedčí rodový erb, umiestnený nad vstupom. Noví majitelia, Lónyayovci, dali kaplnku rozobrať a opäť postaviť na miestnom cintoríne, kde dodnes slúži ako dom smútku.
Poslední majitelia objekt kaštieľa upravovali už iba minimálne a zamerali sa hlavne na zmeny jeho vybavenia v duchu vtedajšej doby. Interiérovo kaštieľ v tých časoch pripomínal sídla vidieckej šľachty v Anglicku. Ústrednou časťou prízemia bola rozsiahla vstupná hala s reprezentačným schodiskom, ktorým sa vystupovalo na prvé poschodie. Na prízemí sa z haly vstupovalo do salónu alebo do knižnice. Ďalšími miestnosťami tu boli biliardový salón a turecký salón. Po schodisku sa návštevy dostali na prvé poschodie, kde najväčšími miestnosťami boli veľká jedáleň a rytierska sála (tzv. Červený salón). Tu sa prijímali návštevy, ktoré boli ubytovávané v hosťovských izbách v severnom krídle. Južné krídlo bolo vyhradené pre bývanie majiteľov.
Kaštieľ sa nachádza na južnom okraji parku s rozlohou , ktorý voľne prechádza do okolitej krajiny. 
Od druhej svetovej vojny dodnes.
Po druhej svetovej vojne došlo v dôsledku opustenia kaštieľa k jeho rozkrádaniu a devastácii. Časť rodovej galérie Zichyovcov sa v roku 1952 dostala na hrad Červený Kameň. Novým majiteľom objektu sa v roku 1950 stal Slovenský ľudový umelecký kolektív (skratka SĽUK), ktorý tu zriadil svoje domovské sídlo. V roku 1976 bola naplánovaná generálna rekonštrukcia kaštieľa i priľahlého parku, ktorej realizácia sa mala uskutočniť v niekoľkých etapách. K začiatku samotnej rekonštrukcie, rozvrhnutej na sedem rokov, prišlo však až v roku 1982. Vplyvom okolností, napr. neustále sa meniaceho projektu a z toho vyplývajúceho časového sklzu, sa však práce postupne zastavovali. K ich úplnému zastaveniu prišlo na konci roku 1989.
V roku 1991 kaštieľ prevzala Slovenská národná galéria, ktorá si predsavzala urobiť z neho reprezentatívnu obrazáreň. Opäť sa obnovili rekonštrukčné práce. SNG však kaštieľ vlastnila iba tri roky, kedy sa jeho majiteľom stala Národná banka Slovenska. No táto inštitúcia ho mala v majetku iba jediný rok. V roku 1995 prevzala kaštieľ Správa zariadení Úradu vlády SR, ktorá ho má v správe dodnes. Jej zámerom je pretvorenie kaštieľa na reprezentatívne miesto pre prijímanie a ubytovávanie zahraničných návštev. Rekonštrukčné práce sú však zastavené a ich pokračovanie je v nedohľadne. Objekt kaštieľa spolu s priľahlým parkom, už aj tak v zlom stave, naďalej chátra. Úrad vlády do kaštieľa každoročne investuje financie iba na jeho udržiavanie.
Kaštieľ do svojho vlastníctva plánovala získať i mestská časť Rusovce, ktorá ho plánovala využiť na kultúrne a muzeálne účely. Tento zámer mestskej časti však stroskotal. 
V súčasnosti jeho ďalší osud je nejasný, najmä ak do hry vstúpil a súdnymi cestami sa snaží získať na základe testamentu posledných majiteľov svoj majetok i benediktínsky rád v Pannohalme.
V novembri 2010 prezident SR Ivan Gašparovič vyzval vládu SR, aby odpredala nepoužívanú prezidentskú vilu na Slavíne, s cieľom získať finančné prostriedky na generálnu rekonštrukciu rusovského kaštieľa. Vyjadril tiež názor, že po rekonštrukcii by sa kaštieľ mohol stať domovom prezidenta SR. V januári 2015 vláda znovu deklarovala zámer rekonštrukcie kaštieľa. Do druhej polovice roku 2016 sa to však nestihlo.
V decembri 2019 vyhlásil Úrad vlády SR verejné obstarávanie na rekonštrukciu Národnej kultúrnej pamiatky (NKP) Rusovce. Proces pokračoval v októbri 2021, keď verejný obstarávateľ požiadal troch uchádzačov o predloženie základných ponúk. Medzi septembrom 2022 a marcom 2023 sa uskutočnilo 18 rokovacích konaní, ktoré sa zameriavali na technologické riešenia, projektovú dokumentáciu a zmluvné podmienky. Po všetkých úpravách projektovej dokumentácie a zmluvy bola predložená konečná cenová ponuka vo výške 104 186 421,96 eur s DPH. Po posúdení a vyhodnotení mimoriadne nízkej ponuky odbornou komisiou a nezávislým znaleckým posudkom bol úspešný uchádzač vybraný. Dňa 12. júna 2024 Vláda SR schválila Spustenie realizácie rekonštrukcie NKP Kaštieľ Rusovce. Rekonštrukcia by mala byť hotová do konca roka 2029.
Po dokončení rekonštrukcie sa kaštieľ a jeho areál stanú významným miestom pre kultúrne, spoločenské a reprezentačné podujatia. Kaštieľ bude slúžiť na štátne podujatia najvyššej úrovne, medzinárodné návštevy a organizovanie seminárov. Záhrady a park budú sprístupnené verejnosti, čím sa vytvorí nová oddychová zóna pre obyvateľov aj návštevníkov.

</doc>
<doc id="239298" url="https://sk.wikipedia.org/wiki?curid=239298" title="Kuo-ťi fan-tien">
Kuo-ťi fan-tien

Kuo-ťi fan-tien (čínskym písmom 国际饭店 - doslova "medzinárodný hotel"; po anglicky "Park Hotel") je známy hotel na Nanjing Road v Šanghaji. Projektoval ho slovenský architekt Ladislav Hudec. Hotel bol postavený v roku 1934 a do roku 1952 bol najvyššou budovou v Ázii, do roku 1983 najvyššou budovou v Šanghaji. Má 22 poschodí a je vysoký 84 metrov.

</doc>
<doc id="239300" url="https://sk.wikipedia.org/wiki?curid=239300" title="Altajská gubernia">
Altajská gubernia

Altajská gubernia () bola jedna z gubernií Ruskej sovietskej federatívnej socialistickej republiky v rokoch 1917 – 1925 zriadená po rozpade Tomskej gubernie 17. júna 1917. Hlavným mestom gubernie bol Barnaul. Podľa údajov z roku 1923 v gubernii žilo 1 655 000 obyvateľov.
Spočiatku sa gubernia delila na 5 okresov, neskôr (1918) sa k nej pripojili ešte dva. Gubernia zanikla 25. mája 1925, keď sa jej územie včlenilo do Sibírskeho kraja.

</doc>
<doc id="239301" url="https://sk.wikipedia.org/wiki?curid=239301" title="Thiago Jotta da Silva">
Thiago Jotta da Silva

Thiago Jotta da Silva (* 1985 – † 24. september 2008, Rio de Janeiro, Brazília) bol brazílsky futbalista, ktorý zomrel na následky týrania.
Smrť.
Zomrel po vážnych strelných zraneniach, ktorú mu spôsobili šesť dní predtým únoscovia. Thiago Jotta da Silva sa rok pred plánovým sobášom rozišiel so svojou priateľkou a tým si pohneval jej rodinu a tá mu na odplatu poslala dvoch útočníkov. 

</doc>
<doc id="239310" url="https://sk.wikipedia.org/wiki?curid=239310" title="Borisovský okres">
Borisovský okres

Borisovský okres () bol jednou z administratívno-teritoriálnych jednotiek Kurskej gubernie v Ruskej sovietskej federatívnej socialistickej republike v rokoch 1924–1925. Hlavným mestom gubernie bola dedina Borisovka.
Dejiny.
V rokoch 1923–1929 sa na území RSFSR a celého Sovietskeho zväzu uvádzalo do praxe nové územno-správne delenie. Z gubernií a okresov sa stali oblasti, okruhy a rajóny (okresy). Dňa 12. mája 1924 v rámci prírpravy prechodu na nové územno-správne delenie prezídium Celoruského ústredného výkonného výboru rozhodol o združení okresov Kurskej gubernie z 15 na 7. Výsledkom týchto zmien vznikol nový okres - Borisovský okres. Ostatné okresy existovali do roku 1924 v sústave Kurskej gubernie Ruského impéria a RSFSR.
Borisovský okres existoval vyše jeden rok. Dňa 1. júna 1925 bolo administratívne centrum prenesené do mesta Gajvoron a okres sa premenoval na Gajvoronský. Dedina Borisovka však aj naďalej zostala súčasťou tohto okresu až do likvidácie Kurskej gubernie a rozdelenia jej územia na okruhy a rajóny v roku 1928. Po jej rozpade vznikol Borisovský rajón (okres).

</doc>
<doc id="239312" url="https://sk.wikipedia.org/wiki?curid=239312" title="Rotačné nanášanie">
Rotačné nanášanie

Rotačné nanášanie je postup používaný na nanesenie tenkej vrstvy na plošné substráty. V procese rotačného nanášania sa umiestneni nadmerné množstvo roztoku na substrát, ktorý sa následne otáča vysokou rýchlosťou, aby sa roztok rozšíril odstredivou silou. Zariadenie na rotačné nanášanie sa nazýva rotačný nanášač.
Rotácia nanášača trvá: 
Použité rozpúšťadlo je zvyčajne prchavé čiže sa súčasne odparí. Čím vyššia je uhlová rýchlosť rotácie, tým je výsledná vrstva tenšia. Hrúbka vrstvy závisí aj od koncentrácie roztoku a rozpúšťadla.
Rotačné nanášanie sa používa v mikrovýrobe na vytvorenie tenkých vrstiev s hrúbkou pod 10 nm. Toto sa využíva vo fotolitografii, na uloženie vrstiev fotorezistorov hrubých asi 1 μm. Fotorezistor sa vyrába tak, že rýchlosť rotácie je 20 až 80 otáčok za sekundu po dobu 30 až 60 sekúnd.
Technologický postup.
Aj keď mnoho polymérov so širokým rozsahom hmotnosti môže byť rotačne nanesených, jedným z najjednoduchších a najviac typických polymérov na rotačné nanesenie sa používa polymetyl (Polymetylmetakrylát), obyčajne známy ako PMMA, s pomerne malou molekulárnou hmotnosťou (napr. ~ 120,000), ktorý sa rozpustí v roztoku, s pomerne malou polaritou. V minulosti pri rotačnom nanášaní boli tradične používané rozpúšťadlá 1,2,3-trichlorpropánom, ale vzhľadom na ich toxické problémy je preferovaný cyklohexanón, pri ktorom má nanášanie porovnateľnú kvalitu. Rozpúšťadlá s vyššou polaritou, ako je N, N-dimetylformanidu (DMF), sú tiež bežne používané. Typicky medzi 10 až 30% (w/w) polymér sa rozpustí v rozpúšťadle. Obidve hodnoty rozpúšťadiel a predovšetkým molekulová hmotnosť polyméru významne ovplyvňuje viskozitu roztoku a tým aj hrúbku výslednej vrstvy (povlaku). 
Pre mnoho aplikácií je roztok obohatený aktívnym farbivom alebo zmesou (zlúčeninou). V nelineárnej optike medzi typické obohacovacie látky patria Disperse Red (disperzná červeň) a DANS s koncentráciou vyššou ako 30% w/w (farbivo/polymér). Aktívne obohacovanie zmesi (zlúčeniny) je typicky označované ako „hosť“, zatiaľ čo inertný polymér je známy ako „hostiteľ“.
Vo výskumných aplikáciách môže byť veľa substrátov pokrytých sklenenou doskou s rozmerom jeden palec štvorcový (pre mnoho aplikácií je často pokrytá transparentnou elektródou vyrobenou z oxidu india a cínu alebo ITO), rez z mikroskopických vzoriek sklíčka je obyčajne nanesený na experimentálne účely. Pred rotačným nanášaním, musí byť polymér (rozpúšťadlo) roztok filtrovaný, aby sa odstránil prach, štandardne sa používa filter 0,45 mikrometrov. Štandardne sa rotačné nanášanie vykonáva v čistom prostredí (trieda 10 alebo 100), pre jednoduché laboratórne experimenty, môže sa rotačné nanášanie vykonávať pomocou čistiacich digestorov. Sklenená doska je umiestnená na rotačné prístroje, postupne sa čistí s acetónom, metanolom s využitím tampónov, ktoré nepúšťajú vlákna ďalej pomocou izopropanolu, potom sa liberálne nanesie polymér (rozpúšťadlo) pomocou injekčnej striekačky alebo kvapkadla. Doska je točená najmenej v dvoch fázach, ktoré môžu byť naprogramované vo väčšine zariadení na rotačné nanášanie. V priebehu prvej fázy, sa doska točí nízkou až strednou rýchlosťou 500-1000 ot./min po dobu 5-10 sekúnd, čím dôjde k rovnomernému rozloženiu roztoku. Hrúbka nanášanej vrstvy je potom stanovená a kontrolovaná v priebehu druhej fázy tým, že sa nanáša pri vyššej rýchlosti, medzi 1500-3000 ot./min. Tieto podmienky budú typicky produkovať vysoko kvalitné nanášanie vrstvy s hrúbkou medzi 2 a 10 mikrometrov. 
Hneď ako sekúnd alebo minút, aby sa odparilo rozpúšťadlo a spevnil povlak. Sklenená doska je potom zahrievaná niekoľko hodín resp. zvyčajne cez noc, v rúre alebo vákuovej peci pri vysokej teplote dostatočnej na odstránenie zostávajúceho rozpúšťadla. Pri oboch krokoch zahrievania je doska umiestnená v plytkej sklenej miske s vekom. Pri zahrievaní dochádza k odparovaniu a kondenzácií roztoku na veku misky, čo má za následok narušenie plynulosti a kvality nanesenej vrstvy. Preto pri oboch zahrievacích krokoch musí byť veko misky pootvorené. 
Mnoho iných polymérov, ako je polystyrén alebo polyméry s vyššou polaritou, ako sú polysulfidy alebo polyetherrimides, môžu byť použité na rotačné nanášanie. Polyméry s vyššou polaritou sa zvyčajne rozpúšťajú v N, N-dimetylformamidu (DMF). Najčastejšie nekvalitné nanesenia (hmlisté) sú výsledkom absorpcie vlhkosti prostredia. Aj keď v laboratóriách sa dbá na čistotu aj vlhkosť, je veľmi ťažké priam nemožné vytvoriť kvalitné nanesenie vrstvy. Na výrazné zlepšenie kvality sa používa inertný plyn (napr. dusík, argón), ktorý sa vstrekne pri zahrievaní vzorky s infračervenou tepelnou lampou. Tepelná lampa výrazne znižuje vlhkosť a súčasne urýchľuje rýchlosť odparovania rozpúšťadla, aby vzorka nemala čas absorbovať vlhkosť.

</doc>
<doc id="239313" url="https://sk.wikipedia.org/wiki?curid=239313" title="Celoruský ústredný výkonný výbor">
Celoruský ústredný výkonný výbor

Celoruský ústredný výkonný výbor () bol najvyšší zakonodárny a kontrolný orgán štátnej moci RSFSR v rokoch 1917 - 1937. Kandidáti výboru boli vyberaní na základe voľby Celoruského zjazdu Rád. Do vytvorenia Zväzu sovietskych socialistických republík združoval aj členov Ukrajinskej a Bieloruskej SSR, ktorí boli volení na republikových zjazdoch Rád. IX. celoruský zjazd Rád okrem týchto členov združoval aj delegátov zo Zakaukazských republík. Od novembra 1917 jeho úlohy vykonávalo prezídium, operatívny orgán výboru.
Osobistosti výkonného výboru charakterizoval jeho najvýznamnejší ideológ Vladimir Iľjič Lenin, keď povedal:
"„Výbor dáva možnosť zjednotiť výhody parlamentarizmu s výhodami nepriamej a priamej demokracie, t. j. zjednocovať do jedného volených predstaviteľov národa, zakonodárnu funkciu a vykonávanie (dodržiavanie) zákonov.“"
Počas konsolidácie štátneho aparátu Ruskej sovietskej federatívnej socialistickej republiky neexistovalo jasné rozdelenie kompetencií orgánov štátnej moci. Prečo tomu tak bolo, vysvetľuje najdôležitejšia príčina, ktorá hovorí, že "„územie sovietskeho štátu odmietajúc buržoázny princíp rozdelenia moci, priznávajúc potrebu technického rozdelenia práce medzi orgány moci Ruskej Sovietskej Republiky.“".
Rozdelenie právomocí bolo sformulované až na VIII. celoruskom zjazde Rád vo výnose "O sovietskej výstavbe". Vydanie zakonodárnych aktov, podľa dokumentu, vykonávali Celoruský zjazd rád, Celoruský ústredný výkonný výbor, jeho prezídium a Rada národných komisárov.
V máji roku 1925 výbor vypracoval Ústavu Ruskej sovietskej federatívnej socialistickej republiky, ktorá bola potvrdená na XII. zjazde Celoruského zjazdu Rád ešte v tom istom mesiaci. Táto ústava definitívne potvrdila systém miestnych a centrálnych orgánov štátnej moci a vlády.

</doc>
<doc id="239315" url="https://sk.wikipedia.org/wiki?curid=239315" title="Konstantinos Kenteris">
Konstantinos Kenteris



</doc>
<doc id="239320" url="https://sk.wikipedia.org/wiki?curid=239320" title="Kurská gubernia">
Kurská gubernia

Kurská gubernia () bola jedna z gubernií Ruského impéria a RSFSR v rokoch 1797 - 1928, ktorej predchádzalo zriadenie Kurského miestodržiteľstva. Hlavným mestom gubernie bol Kursk.
V sovietskom období v rokoch (1918 - 1924) sa jej územie a okresy veľa ráz menili a premonávali. Dňa 12. mája 1924 vznikol Borisovský okres, ktorý bol o rok neskôr (1. jún 1925) znova premenovaný. Dňa 16. júla 1928 sa územie gubernie stalo súčasťou Strednej černozemskej oblasti až do vytvorenia Kurskej oblasti (13. jún 1934).

</doc>
<doc id="239322" url="https://sk.wikipedia.org/wiki?curid=239322" title="Brianská gubernia">
Brianská gubernia

Brianská gubernia () bola jedna z gubernií Ruskej sovietskej federatívnej socialistickej republiky v rokoch 1920–1929 zriadená po rozpade Orlovskej a Kalužskej gubernie 1. apríla 1920. Hlavným mestom gubernie bol Briansk. Podľa údajov z roku 1926 v gubernii žilo 2 006 400 obyvateľov.
Spočiatku sa gubernia delila na 5 okresov, neskôr (1926) sa ich počet znásobil na 8. Gubernia zanikla 1. októbra 1929, keď sa jej územie včlenilo do Západnej oblasti RSFSR.

</doc>
<doc id="239323" url="https://sk.wikipedia.org/wiki?curid=239323" title="Bukejevská gubernia">
Bukejevská gubernia

Bukejevská gubernia () bola jedna z gubernií Ruskej sovietskej federatívnej socialistickej republiky v rokoch 1917 - 1925 v sústave Kirgizskej ASSR (od roku 1920), ktorá vznikla 1. júla 1917 na území Bukejevskej hordy. Hlavným mestom gubernie bola Urda. Podľa údajov z roku 1924 v gubernii žilo 243 000 obyvateľov.
Do roku 1919 sa gubernia delila na 7 okresov a jednu oblasť. Gubernia zanikla 6. júna 1925, keď sa jej územie včlenilo do Uralskej gubernie Kozáckej ASSR.

</doc>
<doc id="239324" url="https://sk.wikipedia.org/wiki?curid=239324" title="Ivanovsko-voznesenská gubernia">
Ivanovsko-voznesenská gubernia

Ivanovsko-voznesenská gubernia () bola jedna z gubernií Ruskej sovietskej federatívnej socialistickej republiky v rokoch 1918–1929 zriadená po rozpade Kostromskej a Vladimírskej gubernie 20. júna 1918. Hlavným mestom gubernie bolo Ivanovo-Voznesensk. Podľa údajov z roku 1926 v gubernii žilo 1 195 800 obyvateľov.
Gubernia sa delila na 3 okresy. Zanikla 14. januára 1929, keď sa jej územie včlenilo do Ivanovskej priemyslenej oblasti.

</doc>
<doc id="239328" url="https://sk.wikipedia.org/wiki?curid=239328" title="Jekaterinburská gubernia">
Jekaterinburská gubernia

Jekaterinburská gubernia () bola jedna z gubernií Ruskej sovietskej federatívnej socialistickej republiky v rokoch 1919 - 1923 zriadená po rozpade Permskej gubernie 15. júla 1919. Hlavným mestom gubernie bol Jekaterinburg. Podľa údajov z roku 1920 v gubernii žilo 1 970 000 obyvateľov.
Gubernia sa delila na 10 okresov, neskôr (1922) boli dva zrušené. Gubernia zanikla 3. novembra 1923, keď sa jej územie včlenilo do Uralskej oblasti.

</doc>
<doc id="239330" url="https://sk.wikipedia.org/wiki?curid=239330" title="Johan Elmander">
Johan Elmander

Johan Elmander (* 27. máj 1981) je švédsky reprezentačný futbalový útočník. Profesionálnu kariéru začal v roku 1997 klube Holmalunds IF. Po sezóne prestúpil do Örgryte IS, ale v roku 2000 prestúpil do holandského klubu Feyenoord Rotterdam. Odtial bol dvakrát na hosťovaní. Prvýkrát do Djugardenu v sezóne 2002/2003 a druhýkrát do NAC Breda v sezóne 2003/2004. Nakoniec odišiel do Toulouse FC v roku 2006. V roku 2008 ho angažoval anglický klub Bolton Wanderers.
Reprezentácia.
V reprezentácii debutoval roku 2002 priateľskom zápase proti Grécku. Na majstrovstvách Európy nastúpil vo všetkých zápasoch. 

</doc>
<doc id="239331" url="https://sk.wikipedia.org/wiki?curid=239331" title="Potravinársky priemysel">
Potravinársky priemysel

Potravinársky priemysel alebo potravinárstvo je spracovateľské ekonomické odvetvie, ktoré sa zaoberá spracovaním poľnohospodárskych výrobkov z takzvanej prvovýroby hromadným spôsobom a masovou výrobou potravín. Pracovník v potravinárstve sa nazýva "potravinár".
Od začiatku 20. storočia prešiel potravinársky priemysel búrlivým rozvojom na základe zvýšenia produktivity poľnohospodárskej produkcie postupnou mechanizáciou a od prvých mechanických a poloautomatických liniek sa rozvinul do plnoautomatizovanej masovej výroby a rozčlenenia na jednotlivé odbory potravinárstva. V posledných rokoch 20. storočia sa čiastočne vrátil k produkcii v malých sériách a diverzifikoval podľa prvovýroby na lokálne tradičné výroby, biopotravinárstvo a bezodpadové technológie spracovania potravín.

</doc>
<doc id="239336" url="https://sk.wikipedia.org/wiki?curid=239336" title="Čeľabinská gubernia">
Čeľabinská gubernia

Čeľabinská gubernia () bola jedna z gubernií Ruskej sovietskej federatívnej socialistickej republiky v rokoch 1919 - 1923 zriadená po rozpade Orenburskej gubernie 3. septembra 1919. Hlavným mestom gubernie bol Čeľabinsk. Podľa údajov z roku 1923 v gubernii žilo 1 279 000 obyvateľov.
Dejiny.
Gubernia vznikla na základe rozhodnutia Celoruského ústredného výkonného výboru o vytvorení Čeľabinskej okresnej vlády a jej právach na gubernátorský orgán z časti Orenburskej gubernie. Hranice a rozdelenie gubernie sa niekoľkokrát menili. Spočiatku sa gubernia delila na 5 okresov s administratívnym mestom Čeľabinsk, neskôr ich bolo menej (4).
Občianska vojna a politicka vojenského komunizmu, ktorú sovietska vláda uskutočňovala v rokoch 1919 - 1921 bola príčinou hladomoru a stagnácue priemyslu v rokoch 1921 - 1922. Počet obyvateľov gubernie za tri roky (1920 - 1923) klesol z približne 1 562 000 o 423 803 a v Čeľabinsku tomu nebolo tiež inak.
So zavedením Leninovej Novej ekonomickej politiky sa gubernia začala postupne vzmáhať. Gubernia zanikla 3. novembra 1923, keď sa jej územie včlenilo do Uralskej oblasti.

</doc>
<doc id="239343" url="https://sk.wikipedia.org/wiki?curid=239343" title="Rusko-poľská vojna">
Rusko-poľská vojna

Rusko-poľská vojna alebo poľsko-ruská vojna môže byť:

</doc>
<doc id="239344" url="https://sk.wikipedia.org/wiki?curid=239344" title="Park Hotel (Šanghaj)">
Park Hotel (Šanghaj)



</doc>
<doc id="239345" url="https://sk.wikipedia.org/wiki?curid=239345" title="Slovenské naj">
Slovenské naj



</doc>
<doc id="239348" url="https://sk.wikipedia.org/wiki?curid=239348" title="Focke-Wulf Ta 183">
Focke-Wulf Ta 183

Focke-Wulf Ta 183 "Huckebein" bol projekt nemeckej prúdovej stíhačky z obdobia druhej svetovej vojny. Mal sa stať nasledovníkom stíhačky Me 262 a iných prúdových lietadiel. Vývoj sa do konca vojny nedostal ďalej, ako k testom vo aerodynamických tuneloch, ale po vojne bol na základe tohto návrhu postavený stroj FMA Pulqui II. 
Vznik a vývoj.
Pozadie návrhu.
Začiatkom roku 1945 sa RLM (Reichsluftfahrtministerium – Ríšske ministerstvo letectva) dostalo do kontaktu so spojeneckými návrhmi prúdových lietadiel. Museli čeliť strojom Gloster Meteor a tak (konečne) zastavili vývoj bombardérov a stíhacích bombardérov a pokračovalo sa len v návrhoch prúdových stíhačiek, ktoré by nahradili Me 262 a He 162.
Výsledkom bola séria návrhov pokročilých lietadiel so šípovitými krídlami pre lepšie vlastnosti pri nadzvukovom lete, niektorí inžinieri navrhli bezchvostové nadzvukové lietadlá (ale nevedeli, že bezchvostové lietadlá mali pri nadzvukovej rýchlosti veľké problémy – to sa ukázalo pri stroji X-4 Bantam), iní navrhli dokonca lietajúce krídla či ornitoptéry. Najväčšiu šancu z nich mal návrh profesora Kurta Tanka pod označením „Huckebein“ (posmievačik, komik, ktorý robí druhým zle), taktiež bol známy ako "Projekt V" (niektoré pramene uvádzajú Projekt VI), vo firme Focke-Wulf bol označovaný ako Návrh II.
Vývoj prototypu.
Vývoj stroja Fw Ta 183 sa začal začiatkom roku 1942 ako projekt V/ VI, keď inžinier Hans Multhopp zhromaždil tím a začal navrhovať novú stíhačku založenú na štúdiách prúdových stíhačiek firmy Focke-Wulf. Multhopp pochopil, že tieto stroje nemali šancu uspieť preto, lebo neboli schopné prekonať zvukovú bariéru. Plánovalo sa použiť vylepšené prúdové motory Heinkel HeS 011, hoci prvé prototypy mali byť poháňané ešte iba motormi Junkers Jumo 004B. Uvažovalo sa tiež o použití pomocných štartovacích raketových motorov umiestnených pod krídlami s časom horenia 200 sekúnd. Krídla mali mať šípovitosť 40° a mali byť namontované v strede trupu, dosť ďaleko oproti iným návrhom.
Pôvodný návrh počítal s použitím chvosta tvaru T s hlavným vertikálnym stabilizátorom a zdanlivo poddimenzovaným horizontálnym stabilizátorom. Vertikálny chvost mal šípovitosť 60° a horizontálne plochy mali tvar písmena V. Projekt však sprevádzali mnohé problémy, najmä so stabilitou. Z tohto dôvodu sa začala práca sústreďovať na iné projekty. Hoci RLM projekt zastavilo, neskôr v ňom nariadila pokračovať. 
Ta 183 mal krátky trup, otvor, ktorým prúdil vzduch do motora, bol v nose lietadla a prechádzal popod kokpit do motora. Kokpit bol pretlakový a mal tvar sklenenej bubliny, čo dávalo pilotovi výborný rozhľad. Hlavnú výzbroj mali tvoriť 4 kanóny MK 108 kalibru umiestnené okolo nasávacieho otvora v nose. Stroj mohol taktiež niesť bômb.
Multhoppov tím predstavil druhú verziu, Návrh III a upravený Návrh II. Upravený Návrh II mal trochu iný tvar krídel a upravený podvozok, takže rozdiely neboli veľké. Návrh III mal šípovitosť krídel 32° a kokpit s krídlami boli posunuté viac dozadu. Došlo taktiež k úpravám chvosta. Táto verzia vyzerala „konvenčnejšie“, ale vyzerala tučne, pretože bola krátka.
Druhý z týchto návrhov bol oficiálne objednaný pre ďalšie skúšky velením Luftwaffe koncom roku 1944. 28. februára 1945 nakoniec vybrali z viacerých projektov prepadových stíhačiek stroj Junkers EF128, tím firmy Focke-Wulf skončil v súťaži druhý. Nakoniec však v priebehu posledných dvoch týždňov vojny komisia v Bad Eilsen zmenila názor a potvrdila, že "Huckebein" bol predsa len lepšou konštrukciou. Tankovi okamžite prikázali aby pripravil výrobu. Plánované výkony stroja boli /h rýchlosť v 7 000 metroch. Predpokladaná výroba mala byť 300 lietadiel mesačne, pričom na každé lietadlo by bolo potrebných 2 500 hodín práce.
Bolo postavených 16 prototypov, skúšali sa rôzne tvary chvostov. Z testovacích strojov mali byť V1 až V3 poháňané motorom Jumo 004B, až kým by neprišla zásielka motorov HeS 011. Ta 183 V4 až V14 boli prototypy nultej série a V15 a V16 boli používané pre statické testy. Prvý let sa mal konať v máji roku 1945, ale 8. apríla obsadili továreň Briti. Viac-menej, do konca vojny sa nezačalo so stavbou ani jedného prototypu.
Vplyv.
Niektoré zdroje uvádzajú, že známy sovietsky stroj, MiG-15 bol minimálne inšpirovaná Ta 183, pretože sovieti sa zmocnili plánov prototypu Ta 183. MiG-15 má len povrchové podobnosti s Ta 183, má rozdielnu stavbu, detaily a rozmery. Podobné majú chvostové plochy, kokpit, otvor v nose a zbrane okolo neho, ale to bolo v tej dobe bežné (podobne vyzerali aj americké F-84, francúzske Dassault Ouragan a Mystère alebo švédsky SAAB Tunnan). Detailný popis vývoja stíhačky MiG-15 bol publikovaná ruským historikom Jefimom Gordonom, ktorý vyvracia akékoľvek spojenia s Ta 183 a ukazuje, že Ta MiG-15 bol úplne iný návrh. MiG-15 mal šípovité krídla preto, lebo sovietski konštruktéri sa chceli odlíšiť od západných návrhov. Tieto návrhy vychádzali z „viac domáceho“ vývoja stíhačky MiG I-270 (ktorá bola vyrobená podľa plánov stíhačky Me 263).
Po vojne Kurt Tank, ktorý bol v exile v Argentíne, pokračoval v projekte Ta 183 pod názvom Iae Pulqui II. Táto verzia mala z neznámych dôvodov krídla namontované viac hore, čo viedlo k problémom pri lete v strmom uhle. Tieto problémy boli riešiteľné a tak sa plánovala upravená verzia, ktorá mala problémy vyriešiť. Viac-menej, finančná kríza v roku 1953 a pád Juana Peróna v roku 1955 znamenali definitívny koniec.
Po konci vojny bol Multhopp v rámci operácie Paperclip prevezený do USA, kde pokračoval vo vývoji lietadiel. Výsledkom jeho snahy boli stroje F-86 a F-84, oba so šípovitými krídlami. Ďalšie lietadlo ovplyvnené stojom Ta 183 bol SAAB Tunnan. Inžinieri zo SAABu dostali nemeckú dokumentáciu o šípovitých krídlach vďaka Švajčiarom. To znamenalo začiatok vývoja vynikajúceho švédskeho lietadla Tunnan, ktoré slúžilo až do 70. rokov.

</doc>
<doc id="239350" url="https://sk.wikipedia.org/wiki?curid=239350" title="Zrážkový tieň">
Zrážkový tieň

Zrážkový tieň je „oblasť zníženého množstva atmosférických zrážok a nižšej početnosti ich výskytu, ktorá sa vytvára za prekážkou v rôznych mierach podnebia“.
Krajina ktorá leží na záveternej strane pohoria má menej zrážok, a preto hovoríme, že je v zrážkovom tieni. Typickým príkladom zrážkového tieňa je ten, ktorý vytvárajú Himaláje. Na ich južné úpätia fúka vlhký monzún, ktorý robí z týchto miest najvlhšie miesta Zeme (Čérapuňdží). Všetky zrážky sú totižto Himalájami zachytávané, a tým pádom spadnú len v týchto oblastiach. Na sever od Himalájí (v ich zrážkovom tieni) sa naopak nachádzajú púšte (Gobi, Taklamakan).

</doc>
<doc id="239351" url="https://sk.wikipedia.org/wiki?curid=239351" title="George Abbot">
George Abbot

George Henry Abbot (* 3. august 1911† 31. december 1996) bol kanadský hokejový brankár, ktorý hral za tím Boston Bruins. Odchytal jeden zápas v sezóne 1943/44, v ktorom dostal 7 gólov.

</doc>
<doc id="239368" url="https://sk.wikipedia.org/wiki?curid=239368" title="Scroll Lock">
Scroll Lock

Scroll Lock je kláves na väčšine počítačových klávesníc. Funkcia záleží od použitého programu.

</doc>
<doc id="239384" url="https://sk.wikipedia.org/wiki?curid=239384" title="Mirko Kokotovič">
Mirko Kokotovič



</doc>
<doc id="239386" url="https://sk.wikipedia.org/wiki?curid=239386" title="Mirko Kokotović">
Mirko Kokotović

Mirko Kokotović (* 15. apríl 1913, Lukavac, Rakúsko-Uhorsko, dnes Bosna a Hercegovina – † 15. november 1988, Záhreb) bol chorvátsky futbalista, ktorý počas svojej kariéry reprezentoval Juhosláviu a Chorvátsko.
Za reprezentáciu Juhoslovanského kráľovstva odohral 23 zápasov a strelil 4 góly. Počas existencie Nezávislého štátu Chorvátsko odohral 15 zápasov a strelil dva góly. Po ukončení aktívnej kariéry pôsobil ako tréner.

</doc>
<doc id="239391" url="https://sk.wikipedia.org/wiki?curid=239391" title="Jindabyne">
Jindabyne

Jindabyne môže byť:

</doc>
<doc id="239408" url="https://sk.wikipedia.org/wiki?curid=239408" title="Jevgenij Lukianenko">
Jevgenij Lukianenko



</doc>
<doc id="239430" url="https://sk.wikipedia.org/wiki?curid=239430" title="Jindabyne (mesto)">
Jindabyne (mesto)

Jindabyne (niekedy označované ako "Jinderboine") je sídlo vo východnej Austrálii, v juhovýchodnej časti štátu Nový Južný Wales. Žije tu 369 obyvateľov (2006).
Leží na úpätí pohoria Snowy Mountains v nadmorskej výške (čo ho radí medzi najvyššie položené sídla v Austrálii), na brehu vodnej nádrže Jindabyne, v blízkosti rieky Snowy River. Mesto je významným strediskom cestovného ruchu, k hlavným aktivitám v lete patrí rybolov a vodné lyžovanie na priehrade, v zimnom období je výhodou blízkosť k lyžiarskym strediskám (najmä Thredbo a Perisher Blue) v národnom parku Kosciuszko. 
Pôvodne mesto ležalo na území, ktoré je v súčasnosti zaplavené vodami priehrady, na dnešné miesto bolo prenesené v 60. rokoch. 
V meste a okolí sa natáčali dva filmy: Somersault (2004) a rovnomenný Jindabyne (2006).

</doc>
<doc id="239432" url="https://sk.wikipedia.org/wiki?curid=239432" title="Sigfrid Edstrom">
Sigfrid Edstrom



</doc>
<doc id="239433" url="https://sk.wikipedia.org/wiki?curid=239433" title="Johannes Sigfrid Edström">
Johannes Sigfrid Edström



</doc>
<doc id="239434" url="https://sk.wikipedia.org/wiki?curid=239434" title="Johannes Sigfrid Edstrom">
Johannes Sigfrid Edstrom



</doc>
<doc id="239435" url="https://sk.wikipedia.org/wiki?curid=239435" title="Johannes Edström">
Johannes Edström



</doc>
<doc id="239436" url="https://sk.wikipedia.org/wiki?curid=239436" title="Johannes Edstrom">
Johannes Edstrom



</doc>
<doc id="239442" url="https://sk.wikipedia.org/wiki?curid=239442" title="Evandro Adauto da Silva">
Evandro Adauto da Silva



</doc>
<doc id="239444" url="https://sk.wikipedia.org/wiki?curid=239444" title="Pasienky (atletický štadión)">
Pasienky (atletický štadión)



</doc>
<doc id="239447" url="https://sk.wikipedia.org/wiki?curid=239447" title="Artemisia Gentileschiová">
Artemisia Gentileschiová

Artemisia Gentileschiová (* 8. júl 1593, Rím – † 1651/1653) bola talianska ranobaroková maliarka. Dnes je považovaná za jedného z najvýznamnejších umelcov 17. storočia. 
Bola priekopníčkou ženského maliarstva v dobe, v ktorej bolo pre ženu ťažké umelecky sa presadiť. Stala sa prvou ženou, ktorú prijali za členku Maliarskej akadémie vo Florencii. Namaľovala celý rad obrazov pre rodinu Mediciovcov, ktorá vládla vo Florencii. Zameriavala sa na silné hrdinky, ktoré boli v jej dielach vždy v strede diania. Bola prvou ženou, ktorá maľovala diela s historickou a náboženskou tematikou v čase, kedy sa to považovalo za čisto mužskú záležitosť.
Životopis.
Rímske začiatky.
Artemisia Gentileschiová sa narodila 8. júla 1593 v Ríme ako prvé dieťa maliara Orazia Gentileschiho, jedného z najlepších predstaviteľov Caravaggiovej školy. Maľovať začala v otcovej dielni. Prejavila pritom oveľa viac talentu než jej bratia. Učila sa kresliť, miešať farby a maľovať. Keďže jej otec patril ku Caravaggiovym nasledovníkom, takzvaným caravaggistom, aj jej štýl maľovania v tom čase napodobňoval Caravaggia. Jej prístup sa však od otcovho líšil.
Prvým dielom sedemnásťročnej Artemisie (aj keď sa dá predpokladať, že jej s ním pomáhal otec) bol obraz "Zuzana a starci" (1610), dnes v Schöbornskej zbierke v bavorskom Pommersfeldene. Obraz ukazuje, ako si dokázala prispôsobiť Caravaggiov realizmus, bez toho, aby si všímala jazyk bolonskej školy, ku ktorej najznámejším predstaviteľom patrí Annibale Carracci (1557 – 1602). 
V roku 1612, napriek nespornému talentu, jej odmietli vstup do vtedy výlučne mužskej Maliarskej akadémie. Artemisiin otec v tom čase spolupracoval na výzdobe rímskeho paláca Pallavicini Rospigliosi s Agostinom Tassim. Najal teda toskánskeho maliara, aby jeho dcéru súkromne vyučoval. Tassi však zneužil svoje postavenie a Artemisiu znásilnil. Aj keď najprv súhlasil, že si ju zoberie za ženu, aby očistil jej povesť, neskôr svoj sľub odvolal, a preto bol Orazio nútený zažalovať ho. 
Počas nasledujúceho sedemmesačného procesu vyšlo najavo, že Tassi sa chystal zavraždiť svoju ženu, nútil svoju švagrinú k cudzoložstvu a plánoval, že ukradne niektoré z Oraziových obrazov. Artemisia sa musela podrobiť gynekologickému vyšetreniu a mučeniu s naťahovaním prstov (čo je pre maliara obzvlášť kruté), aby sa zistilo, či hovorí pravdu. Tassiho nakoniec uväznili iba na jeden rok. Trpké skúsenosti z procesu ovplyvnili Artemisiin trocha feministický pohľad na svet. 
Na plátne "Zavraždenie Holoferna" ("Giuditta che decapita Oloferne", Museo di Capodimonte, Neapol, 1612 – 1613) vychádzala Artemisia z Caravaggiovho obrazu s rovnakým námetom. Judita je v oboch prípadoch zachytená, ako odrezáva Holofernovi hlavu, aby mu zabránila pokračovať vo vojnovom ťažení proti svojej krajine. 
Ale na rozdiel od Caravaggiovho plátna, na ktorom sa Judita pri odrezávaní Holofernovej hlavy snaží byť čo najďalej od asýrskeho generála, zapojuje sa Artemisiina hrdinka do deja so všetkou vervou. Kým jednou rukou drží Holoferna pevne za vlasy, v druhej zviera meč, ktorým ho podrezáva. Z rany na krku pritom strieka krv. Z natočenia Juditinho tela a z výrazu tváre sa dá vytušiť, aké úsilie ju to stojí. Jej slúžka pritom celou silou drží Holofernovi ruky, aby sa nemohol brániť. Toto zobrazené násilie sa interpretuje ako túžba po psychologickej odvete za príkoria, ktoré musela mladá maliarka vytrpieť. 
Mesiac po vynesení rozsudku zorganizoval Orazio, aby očistil povesť dcéry, jej svadbu s florentským umelcom Pierantoniom Stiattesim. Onedlho potom sa manželský pár presťahoval do Florencie, kde Artemisia získala zákazku na výzdobu Buonarrotiho múzea (Casa Buonarroti). Vo Florencii sa jej konečne podarilo preraziť. Stala sa chránenkyňou Medicejovcov. Existuje domnienka, že z tohto obdobia pochádza jej "Madona s dieťaťom (Madonna col Bambino)", ktorá dnes patrí do zbierok Galerie Spada v Ríme.
Florentské obdobie (1614 – 1620).
Vo Florencii dosiahla Artemisia veľké úspechy. Stala sa prvou ženou, ktorú prijali do tunajšej Akadémie umenia. Udržovala priateľské styky s poprednými umelcami tých čias, ako bol Cristofano Allori, a získala podporu florentského vládcu vojvodu Cosima de' Medici, a najmä vojvodkyne Cristiny. Spriatelila sa s Galileom Galileim, s ktorým bola v písomnom kontakte ešte dlho po svojom odchode z Florencie. Vnuk slávneho Michelangela, ktorý na jeho pamiatku budoval Michelangelovo múzeum, tzv. Casa Buonarroti, ju požiadal, aby vyzdobila maľbami strop galérie.
Jej stropný obraz predstavuje "Alegóriu náklonnosti", ktorú stelesňuje nahá mladá žena držiaca kompas. Ženina tvár sa, napokon ako tváre mnohých Artemisiiných ženských hrdiniek, podobá autoportrétom svojej tvorkyne. Umelecké úspechy a skutočnosť, že je žena, vyvolávali časté klebety o jej súkromnom živote. 
V tomto období namaľovala napríklad diela "Obrátenie Magdalény" a druhú verziu "Zavraždenie Holoferna", ktorá je väčšia než obraz v zbierke neapolského Musea di Capodimonte a je dnes umiestnená vo florentskej galérii Uffizi. 
Vo Florencii sa Artemisii a Pierantoniovi narodili štyria synovia a dcéra Prudenzia, ktorá sa jediná dožila dospelosti. Roku 1621 sa s matkou vrátila do Ríma a neskôr s ňou odišla do Neapola. O Prudenziinom živote po matkinej smrti sa vie málo.
Aj napriek nezanedbateľnému úspechu, ktorý Artemisia vo Florencii dosiahla, mala rodina značné finančné problémy. Pierantonio neustále rozmarne utrácal, a tak aj keď svojimi obrazmi zarábala dostatok peňazí, zväčša bola rodina zadlžená. Artemisia napokon zanechala vo Florencii svojho manžela a vrátila sa s dcérou do Ríma, čo sa ukázalo ako správne rozhodnutie, keďže v Ríme bola ešte viac úspešná než predtým vo Florencii.
Návrat do Ríma a Benátky (1621 – 1630).
Onedlho po Artemisiinom návrate do rodného Ríma odcestoval jej otec Orazio do Benátok. Existujú domnienky, že ho Artemisia nasledovala, aj keď dostatočné dôkazy o tom sa nezachovali. Väčšina materiálov potvrdzuje názor, že zostala v Ríme, snažila sa nájsť byt a vychovávať dcéru Prudenziu. 
Po návrate z Florencie namaľovala Artemisia obraz "Judita so svojou slúžkou", ktorý je vlastne pokračovaním "Zavraždenia Holoferna". Judita stále pevne zviera Holofernov meč, kým slúžka ukrýva generálovu hlavu do vreca. Judita dvíha ruku, akoby začula nejaký zvuk, a chce utíšiť slúžku. Artemisia zosilnila dramatický náboj obrazu tým, že ho osvetlila jedinou sviecou. Ruka zacláňa Judite väčšinu tváre a divák môže cítiť jej strach z toho, čo sa deje v temnote vonku. 
Aj tu je znateľný vplyv Caravaggiovej školy, hoci umelec sám bol už viac než desať rokov po smrti. K významným caravaggistom patrili v Ríme okrem Artemisiinho otca aj Carlo Saraceni (vrátil sa v roku 1620 do Benátok), Bartolomeo Manfredi a Simon Vouet. Jednako len začiatkom 17. storočia nájdeme v Ríme celý rad odlišných maliarskych štýlov, napr. Carracciho nasledovníkov z omnoho klasickejšej bolonskej školy či barokový štýl Pietra da Cortonu.
Niekedy v roku 1627 sa umelkyni narodila druhá, nemanželská dcéra. Artemisia sa snažila zasvätiť obe dievčatá do tajov maliarskeho umenia, zdá sa však, že nebola veľmi úspešná.
V tomto období sa spriatelila s humanistom, zberateľom a milovníkom umenia Cassianom dal Pozzom, ktorý sa okrem nej priatelil s Poussinom a podporoval mnohých viac či menej významných umelcov. 
Napriek tomu, že Artemisia bola silná osobnosť, mala výbornú umeleckú povesť a mnoho dobrých známostí, nedarilo sa jej v Ríme tak, ako očakávala. Oceňovali ju len ako portrétistku a maliarku biblických hrdiniek, a nedostala ani jedinú výnosnú zákazku na oltárny obraz. 
Vzhľadom na nedostatok dôveryhodných dokumentov z tohto obdobia je náročné sledovať Artemisiine počínanie. Je však isté, že sa medzi rokmi 1627 až 1630 premiestnila do Benátok. 
Aj napriek určitým problémom s presným datovaním niektorých Artemisiiných obrazov existuje niekoľko diel, ktoré možno do tejto doby zaradiť s pomerne značnou určitosťou. Sú to "Portrét gonfaloniera (Ritratto di gonfaloniere)", ktorý je príkladom jej portrétneho majstrovstva a dnes sa nachádza v Bologni, už spomínaná "Judita so svojou slúžkou (Giuditta con la sua ancella)" – majstrovská ukážka využitia svetla a tieňa, "Spiaca Venuše (Venere Dormiente)" dnes umiestnená v Richmondskom Múzeu krásneho umenia a "Ester a Ahasver (Ester e Assuero)", ktorý patrí do zbierky Metropolitan Museum of Art v New Yorku.
Neapol a anglické obdobie (1630 – 1653).
V roku 1630 sa Artemisia presťahovala do Neapola, ktorý bol preslávený celým radom umeleckých dielní a mnohými priaznivcami umenia. Dúfala, že tu nájde nové a finančne výhodnejšie pracovné príležitosti. Napokon, v Neapole sa určitý čas zdržiavali aj Caravaggio, Annibale Carracci a Simon Vouet. V období, keď sem Artemisia prišla, tu okrem iných pracovali aj Jusepe de Ribera, Massimo Stanzione a Domenichino, neskôr aj Giovanni Lanfranco a mnoho ďalších umelcov. Prvý obraz, ktorý tu umelkyňa vytvorila, bolo "Zvestovanie Panny Márie (Annunciazione)", ktorý sa dnes nachádza v neapolskom Museo di Capodimonte. 
V Neapole Artemisia strávila s výnimkou krátkeho pobytu v Londýne a niekoľkých ďalších ciest, zvyšok svojho života. Mesto sa pre ňu stalo druhým domovom, kde sa jej a jej rodine (obe dcéry sa tu vydali) darilo. Artemisia sa spriatelila s mnohými uznávanými umelcami, najmä s Massimom Stanzionem, s ktorým začala umelecky spolupracovať. Podľa spisovateľa Bernarda de' Dominiciho, ktorý v 18. storočí napísal obsažnú, ale nie celkom dôveryhodnú trojdielnu antológiu krátkych životopisov neapolských umelcov , bola táto spolupráca založená na skutočnom priateľstve a blízkych umeleckých postojoch.
V Neapole Artemisia prvý raz v živote pracovala na výzdobe katedrály, keď pre chrám v Pozzuoli namaľovala obraz "Mučenie sv. Januaria v amfiteátri v Pozzuoli". Počas svojho prvého neapolského pobytu namaľovala okrem iných aj plátna "Narodenie sv. Jána Krstiteľa (Nascita di San Giovanni Battista)", dnes v madridskom Prade a "Corisca a satyr (Corisca e il satiro)" [v súkromnej zbierke], na ktorých predviedla, že sa dokáže prispôsobiť aj novým trendom a že zvládne aj iné námety, ako tie, ktorými sa preslávila.
V roku 1638 odcestovala Artemisia na pozvanie anglického kráľa Karla I. do Londýna, kde sa pripojila k svojmu otcovi. Orazio sa totiž medzitým stal kráľovským dvorným maliarom a dostal dôležitú zákazku – vyzdobiť Queen’s House v Greenwichi pri Londýne, ktorý patril kráľovnej Henriete Márii Bourbonskej, nástropnou maľbou, alegóriou "Triumf mieru a umenia" (dnes v Marlborough House v londýnskom Westminsteri). Artemisia pri tejto práci otcovi, ktorý mal vtedy už cez sedemdesiat rokov, pomáhala a tak po dlhom čase opäť pracovali spolu na spoločnom diele. Jednako len kráľ Karol Artemisiu nepovolal na svoj dvor len preto, aby pomáhala otcovi s výzdobou kráľovninho sídla. Ako vášnivého zberateľa umenia ho zrejme zaujal chýr o talianskej umelkyni a preto sa rozhodol zakúpiť do svojej rozsiahlej zbierky aj jej obraz "Vlastný portrét ako Alegória maliarstva (Autoritratto in veste di Pittura)" [v záhlaví článku], ktorý je dnes súčasťou Kráľovskej zbierky vo Windsore. 
V roku 1639 Orazio Gentileschi náhle zomrel. Aj keď neexistuje žiadne dielo umelkyne, ktoré by mohlo byť s istotou pripísané tomuto obdobiu, musela mať Artemisia v Londýne zrejme aj mnoho vlastných zákaziek. Vie sa totiž, že Anglicko opustila až roku 1642, keď sa už schyľovalo k anglickej občianskej vojne. O období, ktoré nasledovalo potom v Artemisiinom živote, sa príliš nevie. Isté je, že v roku 1649 sa znova objavila v Neapole. Zachovala sa korešpondencia s donom Antoniom Ruffom zo Sicílie, ktorý sa stal počas druhého neapolského pobytu jej radcom. Posledný zachovaný list, ktorý napísala svojmu radcovi, a ktorý je datovaný r. 1650, je pomerne presvedčivým dôkazom, že v tom čase bola plná síl a stále pracovala. Obvykle sa uvádza, že zomrela v roku 1653, v poslednom čase sa však objavili úvahy, že žila ešte v roku 1654, a dokonca prijímala zákazky, napriek tomu, že bola stále viac závislá na svojom pomocníkovi Onofriovi Palumbovi. Existujú aj dohady, že mohla zomrieť až počas morovej epidémie, ktorá zasiahla Neapol v roku 1656. 
K dielam, ktoré sa dajú s určitosťou pripísať tomuto obdobiu, patrí druhá verzia obrazu "Zuzana a starci", ktorá je dnes umiestnená v Moravskej galérii v Brne, a "Madona s dieťaťom a ružencom (Madonna e Bambino con rosario)", dnes v kráľovskom paláci El Escorial pri Madride.

</doc>
<doc id="239448" url="https://sk.wikipedia.org/wiki?curid=239448" title="Artemisia Gentileschi">
Artemisia Gentileschi



</doc>
<doc id="239450" url="https://sk.wikipedia.org/wiki?curid=239450" title="Situácia &amp; Kachny">
Situácia &amp; Kachny

Situácia &amp; Kachny je na žiadosť fanúšikov vydaná reedícia starých demonahrávok skupiny Iné Kafe. Obsahuje takmer všetky skladby z albumov "Kachny" a "Situácia" (skladba „Európsky Raj“ sa na reedíciu nedostala).
1. "Zrkadlo" – 2:20
2. "Situácia" – 3:19
3. "Také Dni" – 3:47
4. "Hrdinovia V Papučiach" – 3:09
5. "Revolučná" – 1:45
6. "Otázka" – 2:31
7. "Sám Proti Všetkým" – 4:31
8. "Biely Prášok" – 3:58
9. "Fotbal" – 2:19
10. "Problémy" – 2:22
11. "Dobrá Rada" – 3:29
12. "Ľudský Život" – 2:22
13. "STV 20:05" – 0:14
14. "Inštalatér" – 2:23
15. "Leto Ne Ukrajine" – 3:56
16. "Ženy" – 3:02
17. "Škaredá Baba" – 1:39
18. "Cheryl" – 3:48
19. "Moldavsko Je Tu" – 3:52
20. "Vodič MHD" – 3:40

</doc>
<doc id="239451" url="https://sk.wikipedia.org/wiki?curid=239451" title="Tík">
Tík

Tík (angl. teak) je tropický strom z čeľade hluchavkovité, pochádzajúci z južnej a juhovýchodnej Ázie. Dosahuje výšku 30 – 40 metrov a na zimu zhadzuje listy. Popularity sa tíkové drevo dočkalo v rokoch 1950 a 1960, pretože sa využívalo pre prvky Dánskeho štýlu. Tíkový nábytok sa pre svoju jedinečnosť a elegantný vzhľad stal populárny a vyhľadávaný.
Pestovanie a využitie.
Tík ako strom rastie v Ázii – v Thajsku, Indonézii, Indii ale najmä v Barme, kde má pre svoj rast najlepšie podmienky. Po masovom využívaní a spracovaní tíkového dreva v 19. storočí sú tíkové lesy iba zlomkom toho svojej pôvodnej veľkosti. V súčasnosti je vývoz tohto dreva limitovaný vývoznými licenciami a spracováva sa predovšetkým drevo z plantáží v Indonézii.
Tíkové drevo sa používalo najmä na výrobu koloniálneho nábytku, momentálne však ide hlavne o výrobu vonkajšieho záhradného nábytku, palúb lodí a ďalších produktov, ktoré sú vystavené vplyvom počasia.
Z tíkového dreva sa tiež vyrábajú podlahy a dyhy na nábytok.
Významným spracovateľom tíkového dreva je India, ktorá z nej vyrába dvere, rámy okien, nábytok a stĺpy pre domy stavané v starom štýle. Mnoho typických anglických knihovní z koloniálnych území Indie a Barmy je postavených práve z tíkového dreva.
Hyblaea puera, hmyz žijúci v juhovýchodnej Ázii, je jediným škodcom tíkového dreva, ktorého húsenica sa týmto, ale aj iným bežným drevom v tejto oblasti živí.

</doc>
<doc id="239453" url="https://sk.wikipedia.org/wiki?curid=239453" title="Hrad Kost">
Hrad Kost

Kost je jeden z najzachovalejších hradov vrcholnej gotiky v Čechách. Leží na katastrálnom území obce Libošovice (časť Podkost) v okrese Jičín v Královohradeckom kraji.
Na rozdiel od iných, dominantne sa vypínajúcich hradov, je Kost ukrytý v údolí pieskovcových skál Českého raja.
Dejiny.
Hrad bol postavený na pôdoryse nepravidelného päťuholníka v polovici 15. storočia Benešom z Vartembergu. Na konci storočia ho dostaval jeho syn Petr. Asi v roku 1414 získali hrad Zajícovia z Hazmburgu a vlastnili ho až do roku 1497.
V ďalšom období hrad viackrát zmenil svojich majiteľov. V rokoch 1497 - 1524 ho vlastnili Šelmberkovci, na panstvo ktorých ostala pamiatka vo forme Šelmberského paláca. Ďalšími majiteľmi boli Bibrštejnovci, vlastniaci hrad do roku 1551. Za ich panstva bol hrad renesančne prestavaný. V roku 1556 hrad pripadol rodu Lobkovicovcov, ktorí dali postaviť palác, hospodárske budovy a pivovar. Ďalším majiteľom bol v rokoch 1632 - 1634 známy vojvodca Albrecht z Valdštejna, ktorý plánoval prestavať hrad na rozsiahlu pevnosť. Realizáciu týchto zámerov však zmarila Valdštejnova smrť.
V priebehu tridsaťročnej vojny bol hrad obsadený Švédmi, ktorí odtiaľto strpčovali okolitému obyvateľstvu život.
Po druhej svetovej vojne bol hrad po vykonaní nutných reštaurátorských prác opravený a čiastočne adaptovaný na obrazovú galériu.
Opis.
Hradu dominuje päťposchodová hranolová Biela veža lichobežníkového pôdorysu, slúžiaca k obranným i obytným účelom. Je vsadená ho nárožného hradobného múru vybudovaného z pieskovcových kvádrov. Hrad má ešte menšiu valcovitú vežu z konca 14. storočia pri vnútornej stupnej bráne. Tri brány oddeľujú predhradie a nádvorie vnútorného hradu obklopeného vežovitým palácom, hradnou kaplnkou, sallou terrenou, Bielou vežou a obytnými Vartemberským a Šelmberským palácom. Vnútorný hrad chránili mohutné hradby s cimburím, okolo obiehal parkán a na okraji pieskovcových skál stálo ešte vonkajšie opevnenie.
Veľmi dobre zachovaný hrad je verejnosti prístupný a sú tu umiestnené zbierky rodiny Kinských, ktorým bol hrad v rámci reštitúcií v roku 1990 vrátený. Majiteľom je Giovanni Kinský dal Borgo, syn poslednej majiteľky.
Hrad bol v roku 2008 zaradený do zoznamu českých národných kultúrnych pamiatok. 

</doc>
<doc id="239454" url="https://sk.wikipedia.org/wiki?curid=239454" title="Hrad Křivoklát">
Hrad Křivoklát

Křivoklát je jeden z najznámejších gotických hradov v Čechách. Nachádza sa nad rovnomennou obcou Křivoklát v okrese Rakovník v Stredočeskom kraji.
Hrad, v stredoveku obľúbené kráľovské sídlo, stojí na ostrohu nad Rakovníckym potokom neďaleko jeho ústia do Berounky v romanticky ladenej lesnej krajine.
Dejiny.
V prvej písomnej správe z roku 1110 sa spomína ako lovecký drevený hrad českých kniežat. Jeho prestavbu na kamenný hrad podnietili časté návštevy kráľa Václava I. a jeho syna Přemysla Otakara II. V rokoch 1319 - 1323 tu svoje detstvo prežíval budúci kráľ Karol IV. I jeho syn Václav IV. sa na hrade s obľubou zdržiaval a podnikal lovecké výpravy do okolia. 
Posledná výrazná prestavba, ktorej výsledkom je dnešný vzhľad prebehla na konci 15. storočia, kedy v roku 1471 hrad vykúpil kráľ Vladislav II. Jagelovský a dal ho neskorogoticky prestavať.
Ako bol hrad významným sídlom českých kráľov, býval i väzením (napr. za Habsburgovcov). V roku 1643 hrad vyhorel a po nutnej oprave prišiel o svoju výstavnosť a klesol i jeho význam; stal sa iba správnym centrom panstva. V roku 1658 sa majiteľmi hradu stali Schwarzenbergovci, v rokoch 1685 - 1733 Valdštejnovci.
Hrad bol častým cieľom romantických maliarov a spisovateľov. Na prelome 19. a 20. storočia sa uskutočnila veľká rekonštrukcia hradu. V roku 1897 bolo v hradnej veži zriadené zemské múzeum, v roku 1929 sa Křivoklát po predaji poslednými majiteľmi Fürstenbergovcami stal majetkom štátu.
Opis.
Poloha hradu v krajine je neprehliadnuteľná. Exteriéru hradu výrazne dominujú štyridsaťdva metrov vysoká valcovitá Veľká veža (priemer 12 metrov) a hranolová tzv. Poschodová veža. Medzi nimi je trojkrídlový hradný palác s kaplnkou uzatvárajúcou hlavné nádvorie. Na dolnom nádvorí sa nachádza tzv. Hajtmanský dom. Priestoru dolného nádvoria dominuje priečelie hradného paláca s neskorogotickými obdĺžnikovými oknami a arkierom. 
Do interiéru je vstup z nádvoria vnútorného hradu. V severnom, tzv. kráľovninom krídle hradu sa nachádza unikátna fürstenberská knižnica s 27 000 zväzkami kníh. Najväčším priestorom hradu je tzv. kráľovská alebo veľká sieň, pochádzajúca z 13. storočia a prestavaná v 15. storočí, druhá najväčšia gotická sála v Čechách (po Vladislavskej sále na Pražskom hrade). K ďalším zaujímavým priestorom patrí rytierska sieň s expozíciou zbraní a neskorogotická hradná kaplnka so sieťovou klenbou a cenným mobiliárom (vzácny krídlový oltár a plastiky apoštolov).
Pre svoj nezastupiteľný vklad do histórie Čiech bol hrad Křivoklát v roku 1989 zaradený do zoznamu národných kultúrnych pamiatok.

</doc>
<doc id="239456" url="https://sk.wikipedia.org/wiki?curid=239456" title="Bezděz (hrad)">
Bezděz (hrad)

Bezděz je zrúcanina gotického hradu nad obcou Bezděz v okrese Česká Lípa v Libereckom kraji. 
Jeden z najvýznamnejších českým hradov stojí na vyššom z dvoch kopcov vulkanického pôvodu tvoriacich dvojvrchol Bezdězu (Veľký Bezděz - 604 m n. m., Malý Bezděz - 577 m n. m.) 6 km juhovýchodne od mesta Doksy. 
Dejiny.
Hrad bol vybudovaný v rokoch 1265 - 1278 a za vlády Přemysla Otakara II. cisterciánsko-burgundskou stavebnou hutou ako reprezentačné kráľovské sídlo, správne stredisko rozsiahleho kráľovského panstva a pevnosť slúžiaca k obrane dôležitej obchodnej cesty do Zittau. 
Do historického povedomia sa v roku 1279, kedy tu bol správcom Českého kráľovstva a svojim poručníkom Otom V. Brandenburským väznený mladý český kráľ Václav II. so svojou matkou Kunhutou Uhorsku.
V 1. polovici 14. storočia vlastnil hrad rod Berkovcov z Dubé.
Význam hradu vyzdvihol i Karol IV., ktorý v roku 1350 vydal majestát zabraňujúci zastavovaniu hradu. Po bitke na Bielej hore sa jeho majiteľom stal Albrecht z Valdštejna, ktorý dal hrad nanovo opevniť. V roku 1642 hrad dobyli Švédi a obsadili ho. V roku 1662 bol Bezděz osídlený rádom montserratských benediktínov a premenený na pútnické miesto. Po zániku rádu v roku 1785 hrad začal pustnúť a jeho múry slúžili ako zdroj stavebného materiálu. Takto hrad pretrval až do 40-tych rokov 19. storočia, kedy sa pristúpilo k prvým pokusom na jeho záchranu. Bola zrekonštruovaná Veľká veža a obnovené zastrešenie objektu.
Hrad pre svoju polohu býval častým námetom vychádzok romantických umelcov (napr. Karel Hynek Mácha, Josef Mánes a i.) a stal sa i dejiskom opery Bedřicha Smetanu "Tajomstvo". V roku 1868 sa tu uskutočnil pamätný tábor českého a nemeckého ľudu.
Opis.
Hrad je v súčasnosti v stave postupne rekonštruovaných zrúcanín. Z pôvodných objektov sa zachovali hradné múry s cimburím, štyridsať metrov vysoká Veľká veža (obvod 21 metrov, hrúbka muriva päť metrov), tzv. Čertova veža (výška 20 metrov, obvod 14 metrov, hrúbka muriva tri metre), hradný palác s ranogotickou kaplnkou v jeho východnej časti, budova purkgrófstva a časť hradieb z doby panstva Albrechta z Valdštejna. Na prístupovej ceste k hradu sa nachádzajú torzá kaplniek barokovej krížovej cesty.
Hrad bol v roku 1978 vyhlásený za národnú kultúrnu pamiatku.

</doc>
<doc id="239464" url="https://sk.wikipedia.org/wiki?curid=239464" title="Bitka o Varšavu (1920)">
Bitka o Varšavu (1920)

Bitka pri Varšave (známa ako Zázrak na Visle; 13. august25. august 1920) predstavovala rozhodujúce stretnutie sovietsko-poľskej vojny medzi Poľskom a Ruskou sovietskou federatívnou socialistickou republikou.

</doc>
<doc id="239465" url="https://sk.wikipedia.org/wiki?curid=239465" title="Teak">
Teak



</doc>
<doc id="239466" url="https://sk.wikipedia.org/wiki?curid=239466" title="Tíkové drevo">
Tíkové drevo



</doc>
<doc id="239467" url="https://sk.wikipedia.org/wiki?curid=239467" title="Tectona grandis">
Tectona grandis



</doc>
<doc id="239471" url="https://sk.wikipedia.org/wiki?curid=239471" title="Stará Boleslav">
Stará Boleslav



</doc>
<doc id="239473" url="https://sk.wikipedia.org/wiki?curid=239473" title="Thomas Sørensen">
Thomas Sørensen

Thomas Sørensen (* 12. jún 1976, Fredericia, Dánsko) je dánsky futbalový reprezentačný brankár. 
Kariéra.
Profesionálnu kariéru začal v roku 1994 v klube Obensel BK, ale neodohral tam ani jeden zápas. Dvakrát bol na hosťovaní, prvýkrát v klube Vejle BK roku 1996. Druhýkrát v klube Svendbork FB v sezóne 1997-98. Odohral tam 50 zápasov. V roku 2003 ho angažoval anglický klub Sunderland AFC. Odohral 5 sezón a v roku 2003 prestúpil do ďalšieho anglického klubu Aston Villa. Od roku 2008 hrá za nováčika prvej anglickej ligy Stoke City FC. A dokázal sa s ním prekvapivo udržať v prvej anglickej lige,keď skončili na dvanástom mieste. 
Reprezentácia.
V reprezentácii za Dánsko debutoval v novembri 1999. Na EURO 2000 bol náhradníkom za Petra Schmeichela, ale na majstrovstvách sveta v roku 2002 bol jednotkou a oporou mužstva. Dáni vyhrali skupinu pred Francúzskom, Senegalom a Uruguajom. Ale v osemfinále proti Anglicku dostal až tri góly a jeden po vlastnej chybe. 

</doc>
<doc id="239487" url="https://sk.wikipedia.org/wiki?curid=239487" title="Pavel Nedved">
Pavel Nedved



</doc>
<doc id="239489" url="https://sk.wikipedia.org/wiki?curid=239489" title="Kamboi Eagles">
Kamboi Eagles

Kamboi Eagles je jeden z popredných sierraleonských futbalových klubov, ktorý hrá Sierra Leone League. Klub bol založený v roku 1956 v meste Kenema. Domácim štadiónom je Kenema Town Field, ktorý má kapacitu 3 000 divákov. Najväčší rivali klubu sú Diamond Stars a mestský rival Gem Stars. 
V klube hrával aj známy reprezentant Sierra Leony Paul Kpaka, ale prestúpil do belgického klubu KSV Roeselare.

</doc>
<doc id="239490" url="https://sk.wikipedia.org/wiki?curid=239490" title="Krkoškovský potok">
Krkoškovský potok

Krkoškovský potok je krátky potok na hornej Orave, v najzápadnejšej časti okresu Námestovo. Je to ľavostranný prítok Juríkovho potoka, meria 1 km a je tokom V. rádu. Niekedy sa označuje ako "Krkošková".
Prameň.
Tečie v Oravských Beskydách v geomorfologickom podcelku Ošust, kde pramení na východnom svahu Krkoškule (1 023,5 m n. m.) v nadmorskej výške približne 970 m n. m., v blízkosti štátnej hranice s Poľskom.
Opis toku.
Tečie juhojuhozápadným smerom úpätím masívu Vysokej Magury (1 115,2 m n. m.) na ľavom brehu. Na dolnom toku priberá krátky ľavostranný prítok z juhozápadného svahu Vysokej Magury a SSZ od osady Tanečník, na katastrálnom území obce Zákamenné, sa v nadmorskej výške 864,8 m n. m. vlieva do Juríkovho potoka.

</doc>
<doc id="239491" url="https://sk.wikipedia.org/wiki?curid=239491" title="Gianluca Pessotto">
Gianluca Pessotto

Gianluca Pessotto (* 11. august 1970, Latisana) je bývalý taliansky futbalista, ktorý hral na Majstrovstvách sveta 1998 a Majstrovstvách Európy 2000.
Pád z okna.
Počas Majstrovstiev sveta 2006 vypadol z okna budovy Juventusu Turín z posledného poschodia. Podľa svedkov bol po dopade pri zmysloch a držal v ruke ruženec. Lekár Juventusu Turín povedal, že Pessotto trpel depresiami. Zo zranení sa liečil 10 týždňov. Vo februári 2007 dementoval chýry o tom, že to bol pokus o samovraždu. Podľa neho to bola neštastná náhoda. Podľa policajnej verzie Pessotto vyliezol na parapet a z 15 metrovej výšky skočil s ružencom v ruke na dve zaparkované autá.

</doc>
<doc id="239492" url="https://sk.wikipedia.org/wiki?curid=239492" title="Korytina">
Korytina

Korytina je potok na hornej Orave, v západnej časti okresu Námestovo. Je to ľavostranný prítok Juríkovho potoka, meria 2,2 km a je tokom V. rádu.
Prameň.
Tečie v Oravských Beskydách, v geomorfologickom podcelku Ošust, kde pramení na južnom svahu vrchu Úšust (1 155,4 m n. m.) v nadmorskej výške cca 1 020 m n. m., na katastrálnom území obce Zákamenné.
Opis toku.
Od prameňa tečie sprvu smerom na juhovýchod, zľava priberá prítok z juhovýchodného svahu Úšustu a pokračuje severojužným smerom. Zľava ďalej priberá prítok z juhovýchodného úpätia Úšustu, sprava prítok z JJV úpätia Úšustu a mení smer toku na JJV. Z ľavej strany potom priberá prítok vznikajúci západne od Koválovho vrchu (960,6 m n. m.) a následne z tej istej strany aj svoj najdlhší prítok, Breznický potok. Odtiaľ už tečie k ústiu smerom na juh a na styku Oravských Beskýd s Podbeskydskou vrchovinou sa VSV od chaty Kohútik, na katastrálnom území obce Zákamenné, vlieva v nadmorskej výške približne 764 m n. m. do Juríkovho potoka.

</doc>
<doc id="239493" url="https://sk.wikipedia.org/wiki?curid=239493" title="Švajčiarska konfederácia">
Švajčiarska konfederácia



</doc>
<doc id="239494" url="https://sk.wikipedia.org/wiki?curid=239494" title="Vojny v Pacifiku">
Vojny v Pacifiku

Vojna v Pacifiku môže byť:

</doc>
<doc id="239495" url="https://sk.wikipedia.org/wiki?curid=239495" title="Peter Bašista">
Peter Bašista

Peter Bašista (* 6. apríl 1985, Prešov) je slovenský futbalista, ktorý hrával za corgoňligový klub Tatran Prešov. Ako 16-ročný hrával za Tatran Prešov 1. ligu. Neskôr hrával v MFK Košice, kde sa postupne stal aj kapitánom tímu.
V apríli 2008 mu lekári zistili, že ložisko virózy prechladnutia sa prenieslo na srdcový sval. Mal zakázané vykonávať akúkoľvek zvýšenú telesnú námahu.
Koncom septembra 2008 mu lekári povolili plnú záťaž. 4. novembra toho istého roku už odohral prvý zápas po zdravotných problémoch. Bolo to vo štvrťfinále Slovenského pohára proti ViOnu Zlaté Moravce.

</doc>
<doc id="239497" url="https://sk.wikipedia.org/wiki?curid=239497" title="Breznický potok (prítok Korytiny)">
Breznický potok (prítok Korytiny)

Breznický potok je potok na hornej Orave, v západnej časti okresu Námestovo. Je to ľavostranný prítok Korytiny, meria 1,2 km a je tokom VI. rádu.
Prameň.
Tečie v Oravských Beskydách, v geomorfologickom podcelku Ošust, kde pramení na severozápadnom svahu Koválovho vrchu (960,6 m n. m.) v nadmorskej výške približne 915 m n. m., na katastrálnom území obce Zákamenné.
Opis toku.
Od prameňa až k ústiu tečie výlučne juhozápadným smerom. Na hornom toku priberá krátky ľavostranný prítok z juhozápadného svahu Koválovho vrchu. Do Korytiny sa vlieva severozápadne od osady Pribišská, na katastrálnom území obce Zákamenné, v nadmorskej výške cca 787 m n. m. Preteká neobývaným, husto zalesneným územím CHKO Horná Orava západne od Zákamenného (do ktorého chotára prináleží) a severne od Oravskej Lesnej.

</doc>
<doc id="239498" url="https://sk.wikipedia.org/wiki?curid=239498" title="Karí">
Karí

Karí (-kodifikovaný tvar) alebo kari (angl. "curry") je zmes viacerých druhov ostrého korenia najmä indického pôvodu používaná na prípravu pokrmov. 
Pôvodne to je tamilské označenie pokrmu, ktoré pripomína ragú, teda kúsky mäsa, ryby alebo zeleniny v omáčke; v tomto význame je pojem dnes rozšírený v celej Indii. Počas koloniálnej nadvlády však Briti začali tento pojem používať pre korenie, ktoré sa na prípravu tohto pokrmu používa. Keď sa toto korenie dostalo do Európy, ostalo toto nesprávne označenie. V Indii a celej juhovýchodnej Ázii sa dodnes týmto pojmom rozumie iba pokrm, korenie sa označuje ako "masálá" (ako kari sa vyrába len pre export).
Pokrm.
Pokrm kari je istým druhom ragú, teda rôzne druhy na malé kúsky nakrájaného mäsa, ryby alebo zeleniny, podávané väčšinou v hustej omáčke, ako príloha slúži ryža alebo indický chlieb.
Korenie.
Korenie, ktoré sa na prípravu týchto pokrmov používa, teda masálá, je rozdielne od oblasti k oblasti, ako aj od mesta k mestu. Možno ho kúpiť pripravené v obchode.
Zloženie je veľmi premenlivé, najčastejšie obsahuje kurkumu, čierne korenie, čili, kardamón, koriander, ďumbier, rascu, muškátový kvet, škoricu a iné.

</doc>
<doc id="239506" url="https://sk.wikipedia.org/wiki?curid=239506" title="Vojna v Pacifiku">
Vojna v Pacifiku

(Druhá svetová) vojna v Pacifiku alebo vojna v Tichomorí, známa tiež pod názvami ázijsko-pacifická vojna bola dôležitou časťou druhej svetovej vojny. Začala 7. júla 1937 druhou čínsko-japonskou vojnou, rozrástla sa 7. decembra 1941 japonským útokom Pearl Harbor a skončila kapituláciou Japonska 2. septembra 1945. Bol to ozbrojený konflikt, ktorý priamo zasiahol 3 kontinenty (Ázia, Severná Amerika a Austrália) a 2 oceány (Tichý a Indický).
Termín vojna v Pacifiku sa používa pre označenie bojových operácií druhej svetovej vojny, ktoré zahŕňajú okrem samotného Tichého oceánu, bojisko v Juhovýchodnej Ázii, druhú čínsko-japonskú vojnu a sovietsko-japonskú vojnu v roku 1945.
19371940.
7. júla 1937 po japonskom útoku na most Marca Pola vypukla čínsko-japonská vojna. Tento dátum môže byť považovaný za začiatok bojových operácií na Tichomorskom bojisku a teda aj druhej svetovej vojny v tejto oblasti. Japonci v tomto roku rozdrvili čínsku armádu a do roku 1941 okupovali podstatnú časť severnej a strednej Číny. Čínsky Kuomintang sa stiahol do vnútrozemia krajiny a zriadil dočasné hlavné mesto v Čunkingu, zatiaľ čo čínski komunisti si vytvorili základňu v meste Šen-si.
Medzi 29. júlom až 11. augustom 1938 prebiehali boje v okolí jazera Chasan na území sovietskeho Ďalekovýchodného okruhu. Boli prvým z pohraničných incidentov, ktoré sa neskôr opakovali vo väčšej miere. V roku 1939 sa japonské vojská pokúsili napadnúť sovietsky Ďaleký východ z Mandžuska. Boli však rozhodne odrazení spojenými sovietsko-mongolskými silami vedenými G.K. Žukovom v bitke pri Chalchyn gole medzi 11. májom a 16. septembrom 1939. Táto porážka zastavila japonskú expanziu na sever. Medzi ZSSR a Japonským cisárstvom vládol mier až do augusta 1945.
V septembri 1940 sa Japonci pokúsili prerušiť spojenie Číny s ostatnými krajinami povolením na výstavbu svojich základní vo Francúzskej Indočíne, ktorú v tej dobe kontrolovali Vichystické sily. Japonci však porušili svoje dohody, čo malo za následok vypuknutie vzájomných bojov. Japonci nakoniec vojensky obsadili celú Indočínu. 27. septembra 1940 sa Japonské cisárstvo pridalo k nacistickému Nemecku a fašistickému Taliansku, čím vznikla os Berlín-Rím-Tokio.
Japonská ofenzíva (19411942).
7. decembra 1941 zväz šiestich japonských lietadlových lodí napadol americkú námornú základňu Pearl Harbor na Havajských ostrovoch bez predchádzajúceho vyhlásenia vojny. O deň neskôr, 8. decembra 1941, uskutočnili japonské lietadlá nálety na filipínske letiská, pri ktorých boli zničené 3/4 amerických stíhačiek a 1/2 amerických bombardérov, ako aj k náletom na Honkong a Singapur. V ten istý deň vypovedali Spojené štáty Japonsku vojnu. Japonsko následne útočilo v Pacifiku a Ázii tak na americké základne, ako aj na britské, francúzske a holandské kolónie. Tento útok sa zastavil až v apríli 1942. Ešte do konca roku boli obsadené ostrovy Guam (10. decembra) a Wake (22. decembra), britská základňa Hongkong (24. decembra) a 11. decembra kapitulovala Malajzia. Pri jej obrane britské námorníctvo v bitke pri Kuantane stratilo zväz Z (bojovú loď "HMS Prince of Wales" a bojový krížnik "HMS Repulse").
Japonské sily stále rýchlo postupovali. 19. januára 1942 kapitulovalo Britské Borneo (Saravak a Brunej), 23. januára bol obsadený Rabaul, 15. februára kapituloval aj Singapur (pozri bitka o Singapur) a 9. marca kapitulovala Jáva. Kapitulácii Javy predchádzalo niekoľko námorných bitiek. V bitkách v Makassarskom prielive, Badungskom prielive, Jávskom mori, Sundskom prielive a pri Baweane Japonci zvíťazili. Víťazné ťaženia Japoncov pokračovali ďalej. V marci obsadili Buku, Bougainville a Shortlandské ostrovy, 23. marca obsadili Andamany. Okrem toho absolvovali vylodenie v Novej Guinei v Lae a Salamauy. 9. apríla kapituloval polostrov Bataan. 11. marca 1942 bol z Filipín evakuovaný veliteľ spojenej filipínsko-americkej obrany generál Douglas MacArthur. Velenie zvyšku spojeneckých síl bolo prenechané generálovi Wainwrightovi. 6. mája kapitulovali obrancovia ostrova Corregidor, posledného miesta odporu na Filipínách v Manilskej zátoke. Na Bataane padlo do japonského zajatia 60 000 filipínskych a 15 000 amerických vojakov. Na Corregidore ďalších dovedna 11 000. Filipínski a americkí zajatci boli následne nútení pochodovať asi na základňu Camp O'Donnell pri meste Capas, niekoľko tisíc z nich pri tom prišlo o život. Presun sa stal známy ako Bataanský pochod smrti.
Začiatkom roka 1942 podnikli Japonci i niekoľko významných náletov a to 19. februára nálet na Darwin (Austrália) a 5. a 9. mája nálety na Cejlón. Jedinou významnejšou akciou Američanov bol nálet 16 bombardérov B-25B "Mitchell" na Tokio 18. mája.
Vojenská situácia sa v priebehu roka začala obracať. Americkým silám sa podarilo zadržať postup japonských pozemných jednotiek vo vnútrozemí ostrova Nová Guinea. Japonské námorné sily tiež nedokázali zlomiť odpor spojeneckého námorníctva, s ktorým sa stretli v bitke v Koralovom mori.
Významným momentom v bojoch v Tichom oceáne bola bitka o Midway. Japonské námorné sily vyvolali dlho plánovanú bitku s americkými lietadlovými loďami medzi 4. a 7. júnom 1942. Navzdory svojej početnej prevahe v nej utrpeli zdrvujúcu porážku a ich útočný potenciál padol natoľko, že už neexistovala žiadna nádej na úspešné vedenie útočnej námornej vojny väčšieho rozsahu. Od tejto chvíle bolo Japonsko na strategickej úrovni predurčené k pasivite a postupnému pádu. I keď japonské sily na ázijskej pevnine mohli ešte dlhšiu dobu úspešne útočiť. Jediným japonským úspechom v Midwayskej operácii bolo obsadenie ostrova Attu a Kiska (Aleutské ostrovy). 7. augusta sa americké jednotky vylodili na Guadalcanale čím začali urputné boje o tento ostrov, ktoré skončili až 7. februára 1943 evakuáciou zvyšku Japoncov. V priebehu Guadalkanalskej kampane sa uskutočnili viaceré námorné bitky. 7. augusta bitka pri ostrove Savo, 24. augusta bitka pri Východných Šalamúnoch, 12. – 13. októbra bitka pri myse Esperance, 26. októbra bitka pri Santa Cruz, 13. – 15. novembra bitka o Guadalcanal, 30. októbra bitka pri Tassafaronge a 29. – 30. januára 1943 bitka pri Rennellovom ostrove. V týchto bitkách sa ukázalo, že japonské námorníctvo je ešte stále pre Američanov nebezpečným súperom.
1943.
Pre Japonsko nebol rok 1943 najúspešnejší – bitka o Guadalcanal skončila 7. februára jeho jednoznačnou prehrou. Zle sa vyvíjali i boje na Novej Guinei. 2. januára sa Spojenci vylodili pri Bune, 4. septembra na Salamaue a Japonci najviac pri prísune posíl utrpeli 2. až 4. marca 1943 prehru v bitke v Bismarckovom mori. Zastavil sa i postup japonských jednotiek v Číne. Jediným výrazným úspechom bolo ťaženie v Barme, ani to však nedokázalo splniť všetky ciele a ďalší vývoj nesľuboval príliš nádejnú budúcnosť. Spojenecké sily začali svoju ofenzívu s taktikou preskok z ostrova na ostrov a cisárske námorníctvo už nemalo kapacity k odpovedajúcim protiakciám. Po skončení bojov o Guadalcanal postupovali Spojenci Šalamúnovými ostrovmi na sever k Rabaulu. 5. júna sa vylodili na ostrove Nová Georgia, 15. septembra sa vylodili na ostrove Vella Lavella a 1. novembra na ostrove Bougainville. Počas tohoto ťaženia sa uskutočnila celá rada námorných bitiek. Tu sa striedali úspechy s neúspechmi na oboch stranách – 6. júla bitka v zálive Kula, 13. júla bitka pri ostrove Kolombangara, 6. – 7. augusta bitka v zálive Vella, 17.18. septembra bitka pri Honariu, 7. septembra bitka pri Vella Lavella, 1. novembra bitka v zátoke cisárovnej Augusty, 5. a 11. novembra nálety na Rabaul a 25. novembra bitka pri myse sv. Juraja.
V strednom Pacifiku došlo 20. novembra k spojeneckému vylodeniu na Gilbertových ostrovoch, ktoré Američanom stáli v ceste k Filipínam. Vojensky cenný bol najmä atol Tarawa, ktorý Japonci rozhodne bránili do poslednej možnosti. V severnom Pacifiku prebiehali boje na Aleutách. 26. marca došlo k bitke pri Komandorských ostrovoch, 29. mája Spojenci oslobodili ostrov Attu a 27. augusta ostrov Kiska.
Americké ponorky v tomto období ovládali väčšinu Pacifiku a doslova masakrovali japonské obchodné loďstvo. Američania v tomto období Japoncom v podstate vyhlásili neobmedzenú ponorkovú vojnu. Japonci na to nedokázali nájsť odpovedajúcu protizbraň. Zásobovanie ich obkľúčených postavení sa zrútilo. Evakuáciu a presuny jednotiek museli uskutočňovať cenné vojnové lode, ktorých ale nebolo dosť, a ktoré mohli byť nasadené inde. Skúsený piloti umierali ale Japonci nemali kapacity na to aby ich dokázali nahradzovať. Upadala i vojnová výroba, najmä pre nedostatok surovín, problémom sa stal nedostatok pohonných hmôt.
1944.
Američania postupne oslobodzovali Tichomorské ostrovy od japonskej nadvlády. V januári sa vylodili na Marshallových ostrovoch, ktoré do 23. februára obsadili. 13. júna 1944 začali americké vojnové lode ostreľovať Saipan. Mariánske ostrovy, ktorých súčasťou bol aj Saipan, boli strategicky dôležité, keďže ležia len asi od Tokia. Dosť blízko na to, aby z nich americké bombardéry B-29 Superfortress mohli v Japonsku dosiahnuť dôležité ciele. Stratou Marián by bolo zároveň Cisárske Japonsko odrezané od Filipín a Juhovýchodnej Ázie. Vylodenie na Saipan začalo 15. júna, čím bola odštartovaná tzv. kampaň bojov o Mariánske a Palauské ostrovy. V priebehu júla oslobodili Guam a Tinian. V rámci bojov o Mariány došlo 19. – 21. júna k bitke vo Filipínskom mori, v ktorej utrpeli Japonci ťažké prehry, keď prišli o 2 lietadlové lode a veľkú časť skúsených letcov. Americkí letci označili boje, v ktorých mali obrovskú početnú prevahu, ako „Veľkú Mariánsku streľbu na moriakov“ (The Great Marianas Turkey Shoot). Američania začali v oblasti s urýchlenou výstavbou letísk. 12. augusta boli Mariány oslobodené. V septembri pokračovali Američania v útoku na Palauské ostrovy.
15. septembra sa vylodili na ostrove Peleliu a o niekoľko dní neskôr na Angaure. Drobný ostrov Peleliu s rozlohou len ² bránilo asi 11 000 japonských vojakov. Napriek americkej vyše dvojnásobnej prevahe (útočilo asi 27 tisíc mužov americkej námornej pechoty a armády s podporou námorníctva a letectva) boje o ostrov trvali až do novembra a Američania pri nich utrpeli 40% straty. Najvyšší podiel strát pri bojoch počas celej vojny v Pacifiku.
Na Novej Guinei postupovali Spojenci takisto úspešne. 2. januára sa vylodili v Saidore, 22. mája v Hollandii, 17. mája v Sami a 30. júla v Sansapore.
Po skončení bojov o Mariány a Palau sa Spojenecké sily vylodili na Filipínach. 17. októbra sa americké vojská vylodili pri Leyte. 24. – 26. októbra došlo k bitke pri Leyte, ktorá sa skladala z čiastkových bojov v Subuyanskom mori, prielive Surigao, pri Samare a pri myse Engano. V týchto bojoch mali Američania prevahu. Cisárske námorníctvo po tejto porážke prestalo pre Spojencov predstavovať významnú vojenskú hrozbu. Do konca roka došlo ešte k spojeneckému vylodeniu na Filipínskom ostrove Mindanao (15. október).
1945.
Od začiatku roka pokračovali boje o Filipíny – 9. januára sa Američania vylodili na Luzone. V januári Američania začali útočiť na japonské výsostné územie na ostrovoch Kazan Rettō a Rjúkju. 19. februára sa Američania vylodili na Iwodžime a 1. apríla 1945 na Okinave, čím začal útok na Japonské ostrovy.
Po porážke nacistického Nemecka v máji 1945 v Európe, Spojené kráľovstvo, Čínska republika a USA na Postupimskej konferencii 26. júla 1945 navrhli Japonskému cisárstvu nech sa vzdá. Japonci na výzvy ku kapitulácii nereagovali. Americkí predstavitelia, na konci vojny na základe predošlých skúseností s dobýjaním ostrovov v blízkosti Japonska, ktoré si kvôli fanatickej japonskej obrane vyžiadali obrovské obete na oboch stranách, vrátane vysokých strát civilného obyvateľstva, predpokladali, že vylodenie na Japonských ostrovoch si vyžiada stratu stoviek tisíc amerických vojakov a niekoľkonásobne väčšie straty Japonska. Najvyšší predstavitelia preto prikročili k diskutabilnému kroku, keď prezident Truman nariadil použitie nového druhu zbrane. Dňa 6. augusta 1945 o 8:15 miestneho času bola zhodená americkým bombardérom B-29 na japonské mesto Hirošima atómová bomba Little Boy. Bomba obsahovala uránu-235. Jej explózia vo výške približne nad mestom okamžite zničila všetko v dosahu asi (jej sila sa odhadovala na 13 kiloton TNT, teda približne 54 TJ uvoľnenej energie). Tlaková vlna a emitované teplo však mali omnoho devastujúcejšie účinky. 70 až 80 000 ľudí (asi 30% obyvateľov mesta) zahynulo prakticky okamžite, ďalších 70 000 bolo zranených.
9. augusta okolo 11:01 miestneho času bolo rovnakým spôsobom Americkým letectvom napadnuté mesto Nagasaki, pôvodný cieľ Kokura sa bombardovaniu vyhla vďaka zlému počasiu. Bomba pomenovaná Fat Man obsahovala približne plutónia-239 a bola omnoho efektívnejšia (21 kiloton TNT, teda približne 88 TJ uvoľnenej energie). Jej explózia vo výške približne nad priemyselnou časťou mesta, spolu s následnou rádioaktivitou, pripravili o život asi 40 až 75 000 ľudí. Efekt explózie nad Nagasaki stlmil hornatý reliéf. Niektorí historici ale aj časť svetovej verejnosti po vojne považovali použitie atómových bômb za neetické a diskutabilné.
Dňa 8. augusta 1945 vyhlásil Sovietsky zväz na základe svojich spojeneckých záväzkov s USA a Spojeným kráľovstvom Japonsku vojnu. Nasledujúceho dňa sa začala operácia augustová búrka v Mandžusku.
15. augusta o 12:00 miestneho času odvysielal štátny rozhlas cisárov prejav, v ktorom vyhlásil, že Japonsko sa vzdáva ďalšieho boja, ktorý by len priniesol nezmyselné krviprelievanie. Časť armádnych jednotiek v Tokiu sa pokúsila o prevzatie moci, mnoho armádnych dôstojníkov neznieslo potupu kapitulácie a spáchalo samovraždu. 28. augusta 1945 začali Spojenecké sily okupovať Japonské ostrovy. Samotný akt kapitulácie sa odohral 2. septembra 1945 o 9:02. Kapituláciou Japonského cisárstva na americkej bojovej lodi USS Missouri kotviacej v Tokijskom zálive podpísali za Japonsko minister zahraničných vecí Mamoru Shigemitsu a náčelník generálneho štábu generál Yoshijirō Umezu. Za Spojencov podpísal kapituláciu predovšetkým generál Douglas MacArthur, za jednotlivé krajiny to ďalej boli admirál Chester Nimitz (USA), gen. Hsu Jün-Čang (Čínska republika), admirál Sir Bruce Fraser (Spojené kráľovstvo), gen. Kuzma Derevianko (ZSSR), gen. Sir Thomas Blamey (Austrália), plk. Lawrence Moore Cosgrave (Kanada), gen. Philippe Leclerc de Hautecloque (Francúzsko), admirál C.E.L. Helfrich (Holandsko) a Air Vice-Marshal Leonard M. Isitt (Nový Zéland).
Bojové operácie sa k tomuto dátumu skončili. Jednotlivé oddelené posádky japonských vojsk sa v niektorých prípadoch vzdali samostatne. Za vojská v Juhovýchodnej Ázii bola podpísaná kapitulácia 12. septembra v Singapure. Spojenci celkovo zajali po porážke Japonska asi 5,4 milióna japonských vojakov a 1,8 milióna námorníkov. Na viacerých miestach sa však malé posádky či osamotení japonskí vojaci odmietli vzdať, považujúc správy o kapitulácii za propagandu alebo odporujúce ich presvedčeniu a cti. Ku niektorým sa správa o kapitulácii nikdy nedostala. V priebehu nasledujúcich desiatok rokov boli na ostrovoch v Pacifiku nachádzaní osamotení jednotlivci so zbraňou v ruke. Posledné skupiny takýchto bojovníkov sa vzdali alebo boli nájdené v 70. rokoch.
Dohra.
Boje v Tichomorí si vyžiadali životy 157 938 amerických vojakov, 2 889 nezvestných, neskôr vyhlásených za mŕtvych, 27 465 bolo zajatých, z toho asi 11007 zahynulo v zajatí. Ďalších 248 316 bolo ranených. Asi pol milióna amerických vojakov prekonalo počas služby v Tichomorí maláriu. Zahynulo tiež 52 000 britských vojakov, vrátane 12 000, ktorí zahynuli v japonskom zajatí. Austrália stratila 17 501 mužov a Filipíny 57 000. Padlo tiež 578 obyvateľov Nového Zélandu. Sovietsky zväz v bojoch s Japonskom mal 20 797 padlých a nezvestných a 42 428 ranených a chorých. V Indočíne stratili Francúzi asi 5000 mužov, zahynuli tiež asi 2 milióny civilných obyvateľov. Padlo tiež 300 občanov Mongolska a 5 Mexičanov. Straty civilného obyvateľstva boli obrovské najmä v Číne, ktorej podstatná časť bola vystavená japonskej okupácii.
Na japonskej strane si boje vyžiadali straty 2 133 915 mŕtvych vojakov. Zahynulo tiež asi 580 000 civilistov. V Kórei si okupácia vyžiadala životy 378 000 ľudí. Padlo tiež 22 000 barmských vojakov a 5 600 Thajčanov a asi 300 thajských civilistov.

</doc>
<doc id="239509" url="https://sk.wikipedia.org/wiki?curid=239509" title="Kutyil s.r.o.">
Kutyil s.r.o.

Kutyil s.r.o bol slovenský sitcom vysielaný televíziou JOJ. Kutyil s.r.o pochádza z autorskej dielne Andyho Krausa.
Spolu s ním v seriáli účinkujú aj Viki Ráková, Michaela Szőcsová, Branislav Bystriansky a Ladislav Potměšil. Celá prvá séria bola natočená v rekordne krátkom čase a to za 19 dní. V roku 2008 bolo odvysielaných 17 častí. Počas jarnej prestávky sa nakrútili nové časti a na obrazovkách sa objavili v marci 2009. V druhej sérii boli viaceré novinky. Najväčšou bol príchod Zuzany Tlučkovej do seriálu. 3. séria tohto seriálu bola zároveň aj jeho poslednou. Definitívne posledná časť bola odvysielaná 31. decembra 2009.
Osoby a obsadenie.
Lajos Gyönyörű (Andy Kraus)spolu so svojou rodinou žije v dedine Veľký Biel. Je hviezdou televízneho programu pre domácich majstrov Kutil s.r.o. V druhej sérii však už neprodukuje svoju šou a je nezamestnaný, teda nemá žiadny príjem, a to je problém. Je jednoduchý, pomocou v núdzi mu je „barackpálinka“. Miluje svoju manželku, s ktorou má živý vzťah. Dostáva sa do problémov a musí vysvetľovať všetky problémy. Ukážkovým príkladom je ochutnávka z pravdovravného guláša. Po ňom Tünde prezradil, ako chladne vidí ich vzťah. Heslo: Csak ütni kell a vasat (Železo treba kuť za horúca).
Tünde Gyönyörű (Viki Ráková)je ženou v domácnosti, ktorá sa stará o svojho manžela. Rada vyvára, problém je iba v tom, že jedlo je málokedy vhodné na konzumovanie. Istý čas navštevovala keramický krúžok, no všetko, čo vyrobí, sa podobá na popolník. Je žiarlivá, nepáči sa jej Lackova spolupracovníčka v šou, Ibolya. Nezhodne sa ani so Šárkou, susedovou dcérou. Napriek všetkým Lajosovým prešľapom ho stále zaryto ľúbi.
Emese Gyönyörű (Michaela Szőcsová)frajerov strieda častejšie ako ponožky. Okrem toho má problémy aj so školou, nechce sa učiť. Pri návšteve svojho frajera Ananása vo väzení sa zoznámila s Melónom. Fingovala, že je tehotná, aby sa zaňho mohla vydať.
Anabela Goliášová (Zuzana Tlučková)bohatá bratislavská panička, ktorá sa z Bratislavy prisťahuje na vidiek. Jej syn Juraj prezývaný Melón sa oženil s Lajosovou Emese. Anabela mladým prepustila svoj dom a nasťahovala sa k Lajosovi. Živí sa veštením, aj keď dobre improvizovaným. To jej vystačí na prežitie. Občas sa jej ale podarí naozaj spojiť s druhým svetom. Je mierne panovačná a majetnícka. Má tikrukou si tľapká zospodu po brade. Pri sprchovaní minie veľa vody (463 litrov). Bola rozvedená, ale vďaka Lackovi a Tünde sa dala dokopy so svojím bývalým manželom Gustávom, ktorého má pod palcom. Je oveľa lepšia kuchárka ako Tünde.
Petr Kohoutek (Ladislav Potměšil)katolícky kňaz na dôchodku, Lajosov sused. Je jeho studňou problémov. Lajos k nemu chodí riešiť povestné biblické slogany a všetky problémy, ktoré ho zasiahnu. Kňaz je ústretový a susedovi vždy pomôže, aj keď mu niekedy lezie na nervy. Má dcéru Šárku, ktorú splodil ešte pred vstupom do celibátu. Má aj dvoch synovcov.
Gustáv Goliáš (Pavol Topoľský)manžel Anabely a otec Melóna. Je vodič kamióna, z ktorého si občas niečo potajomky uchmatne. Objavil sa v druhej sérii. S Anabelou bol rozvedený, ale Lacko s Tünde ich dali opäť dokopy. Je v područí Anabely, ale neváha ísť do akcie aj s Lackom.
Juraj "Melón" Goliáš (Martin Šalacha)syn Anabely a Gusta, manžel Emese. S Emese sa zoznámil vo väzení, kde sedel za vraždu. Neskôr sa oženil s Emese. Má problémy s potenciou, pretože ku kvalitnému sexuálnemu výkonu potrebuje porno časopis, "barack pálinku" a manželku oblečenú v maďarskom kroji. Anabela mu "vyplácala" 3 balenia chipsov denne, ak nesplodí dieťa, lebo potom by nemala kde veštiť.
Áron Goldstein (Ivan Letko)chromý a takmer hluchý otec Anabely. Je neustále hladný. Rád pije burčiak a rád vydiera svojich blízkych tým, že začne rozbíjať všetky vzácne predmety v domácnosti Gyönyörüovcov alebo Goliášovcov. Vlastní veľký majetok a konto vo švajčiarskej banke. Keď ho na chvíľu Lajos umiestni k susedovi, kde nebolo na blízku čo rozbiť začne spievať maďarské vulgárne piesne, tak mu musí naliať burčiak. Po čase nájde "fintu"zviaže Áronovi ústa a ruky, teda si môže vychutnať burčiak a jedlo. Pri každej príležitosti ťapne Tünde po zadku. Dosť často utečie z domova dôchodcov. Jeho obľúbená fráza je: „Nevadí.“
"Juraj Považan "(Branislav Bystriansky)Lajosov kolega v TV šou Kutyil s.r.o. Lajos ho nemá rád, lebo na Považanových vtipoch sa na rozdiel od Lajosových diváci smejú. V skoro každom diele Kutyil s.r.o. Lajos spôsobí Považanovi zranenie, o ktorom si diváci myslia, že je nafingované. Pochádza z Detvy a svojím oblečením, humorom, tradíciami a hrou na fujaru ju reprezentuje.
"Producent "(Peter Šimun)""producent TV šou Kutyil s.r.o. Má veľmi ťažkú úlohu, musí urobiť dobré podmienky pre všetky tri ľudské zložky kutyilskej showLajosa (Andy Kraus) majstra showbiznisu, Považana (Branislav Bystriansky) kutyila pre všetko a Ibolyu (Zuzana Boriková) pútač pre mužov.
"Matej "Sajfa" Cifra "(Matej "Sajfa" Cifra)zahral si sám seba, v Kutyil s.r.o. robí hlasový komentár
V seriáli sa objaví aj Šárka (Veronika Paulovičová), dcéra suseda kňaza a iní. Pravidelným zákazníkom Anabely je pán Pechtfogel (Peter Trník).

</doc>
<doc id="239512" url="https://sk.wikipedia.org/wiki?curid=239512" title="Imitátor">
Imitátor



</doc>
<doc id="239516" url="https://sk.wikipedia.org/wiki?curid=239516" title="Fytoremediácia">
Fytoremediácia

Fytoremediácia je jedna z foriem bioremediácií a označuje metódy (napr. fytoextrakcia, fytotransformácia) čistenia prostredia (pôdy alebo vody) pomocou rastlín. Rastliny, ktoré prijímajú a následne ukladajú (alebo premieňajú v netoxické zlúčeniny) vo svojich pletivách a orgánoch väčšie množstvá kovov, nazývame hyperakumulátory. Jedince majú danú (druhovo špecifickú) vlastnosť vyvinutú často v dôsledku selekčného tlaku na území, v ktorom žijú (a ktoré je dlhodobo kontaminované príslušným kovom). Toxický substrát im neuškodí, pretože sa dokonale adaptovali na kontamináciu špecifickými biochemickými reakciami a fyziologickými procesmi. 
Príkladom sú rastliny z čeľade Salicaceae, ktoré intenzívnym rastom a vysokou rýchlosťou transpirácie dokážu extrahovať (fytoextrakcia) rôzne látky z prostredia (aj toxické). 
Prijaté látky sú buď uložené do pletív a orgánov, alebo sú metabolizované na rôzne netoxické látky (fytotransformácia). 
Nastáva však problém, čo urobiť s rastlinami alebo ich časťami, v ktorých sú uložené toxické látky z pôdy (alebo vody). Jednou z možností je recyklovanie deponovaných toxických kovov.
Fytoremediácia je proces, ktorý je nielen že ekonomicky najvýhodnejší, ale je tiež často iba jediným spôsobom dekontaminácie prostredia. 
Okrem rastlín z čeľade Salicaceae sa využívajú aj rastliny z iných čeľadí (Brassicaceae, Fabaceae, Asteraceae…). Fytoextrakcia sa nemusí týkať len toxických kovov, ale aj pesticídov, rozpúšťadiel, olejov, dokonca aj ropy.

</doc>
<doc id="239518" url="https://sk.wikipedia.org/wiki?curid=239518" title="Andy Aitkenhead">
Andy Aitkenhead

Andrew „Andy“ Aitkenhead (* 6. marec 1904, Glasgow, Škótsko – † 21. október 1968) bol kanadský hokejový brankár ktorý hrával od roku 1932 do roku 1935 v klube New York Rangers. Za Rangers odohral 106 zápasov – 6 570 minút. 47 z nich vyhral a 43 prehral, 16 zápasov remizoval. Spolu dostal 257 gólov s priemerom 2,35 gólu na zápas. V 11 zápasoch vychytal čisté konto. V play-off odohral 11 zápasov a vyhral Stanley Cup v roku 1933.

</doc>
<doc id="239519" url="https://sk.wikipedia.org/wiki?curid=239519" title="Vincentíni">
Vincentíni



</doc>
<doc id="239521" url="https://sk.wikipedia.org/wiki?curid=239521" title="Poloker">
Poloker

Poloker (iné názvy: polodrevina, hemilignida, semilignida, hemixyla; lat. "suffrutex", "sufrutex", "subfrutex") je cievnatá rastlina, ktorá sa od kra líši tým, že nepriaznivé obdobie (zimu) prečkáva len približne 10 – 20 centimetrová zdrevnatelá stonka. Ostatná časti stonky sú bylinné a na zimu odumierajú. Mávajú menšiu výšku než ker.

</doc>
<doc id="239535" url="https://sk.wikipedia.org/wiki?curid=239535" title="Liga">
Liga

Liga môže byť:

</doc>
<doc id="239536" url="https://sk.wikipedia.org/wiki?curid=239536" title="Liga (strana)">
Liga (strana)

Liga je mimoparlamentná občiansko-liberálna strana na Slovensku v rokoch 2008 až 2011. Jej pokračovaním je strana PRIAMA DEMOKRACIA.
História.
Zakladajúcimi členmi strany sú zo známych osobností napríklad Robert Nemcsics a Juraj Liška.
Prípravný kongres strany sa uskutočnil 28. septembra 2008 v Trenčianskych Tepliciach. Strana bola zaregistrovaná na Ministerstve vnútra 5. decembra 2008. Ustanovujúci kongres sa konal 28. februára 2009 v Bratislave.
Volebné preferencie.
Volebné preferencie strany boli také nízke, že ich Štatistický úrad Slovenska do marca 2009 nezaznamenával. Od apríla 2009 preferencie podľa agentúry Focus. 
Hrubo vyznačené preferencie znamenajú prekročenie hranice 5 % potrebnej na vstup do parlamentu. 
Volebné výsledky.
Volebné výsledky z volieb do Národnej rady SR a Európskeho parlamentu, v ktorých sa zúčastnila strana Liga.

</doc>
<doc id="239538" url="https://sk.wikipedia.org/wiki?curid=239538" title="Zbynek Pospech">
Zbynek Pospech



</doc>
<doc id="239553" url="https://sk.wikipedia.org/wiki?curid=239553" title="Euzebiusz Smolarek">
Euzebiusz Smolarek

Euzebiusz Smolarek alebo Ebi Smolarek (* 9. január 1981, Lodž, Poľsko) je poľský futbalový útočník. 
Kariéra.
Profesionálnu kariéru začal v roku 2000 klube Feyenoord Roterdam. V roku 2005 prestúpil do Borussie Dortmund. Po dvoch sezónach prestúpil do španielskeho klubu Racing Club de Santander. Od roku 2008 je na hosťovaní v anglickom klube Bolton Wanderers.
Reprezentácia.
Členom poľskej reprezentácie je od roku 2000. Hral na Majstrovstvách sveta 2006 v Nemecku, ale gólovo sa nepresadil. V kvalifikácii na majstrovstvá Európy 2008 bol najlepší strelec poľského mužstva s 9 gólmi. Na Eure 2008 nastúpil na všetky tri zápasy, ale strelecky sa nepersadil.

</doc>
<doc id="239554" url="https://sk.wikipedia.org/wiki?curid=239554" title="STS-37">
STS-37

STS-37 bola misia amerického raketoplánu Atlantis. Cieľom letu bolo vypustenie astronomického observatória Compton GRO na obežnú dráhu Zeme. Observatórium Compton GRO bolo s hmotnosťou 16 ton najťažším observatóriom vypusteným z raketoplánu.
Užitočné zaťaženie.
Observatórium malo maximálnu dĺžku 7,72 metra, pričom nieslo ešte pár solárnych panelov s rozpätím 21,52 metra. Jeho vedeckú výbavu tvorili štyri prístroje, ktoré pracovali nezávisle: COMPTEL (Compton Telescope), OSSE (Oriented Scintillation Spectrometer Experiment), BATSE (Burst and Transient Source Experiment) a EGRET (Energetic Gamma Ray Experiment Telescope). Ďalekohľad pracoval na vlnových dĺžkach gama žiarenia, ktoré zemská atmosféra neprepúšťa. Z tohto dôvodu musel byť vynesený na orbitu.
Prípravy na štart.
Misia STS-37 mala nasledovať až po misii STS-39 raketoplánu Discovery. V čase, keď už Discovery stál pripravený na rampe, však technik objavil trhliny na dvierkach zakrývajúcich otvor, ktorým prúdi do orbitera palivo z externej nádrže (ET). 7. marca musel byť preto raketoplán vrátený do haly VAB, aby sa závesy dvierok vymenili. Hoci podobné trhliny boli v krátkom čase objavené aj u Columbie, na orbiteri Atlantis sa nijaké nenašli a preto mohol byť odvezený na rampu 39-B. 2. apríla v čase 11.30 UT bolo zahájené odpočítavanie, ktoré prebehlo bez problémov.
Priebeh letu.
Atlantis vzlietol z rampy 39-B 5. apríla 1991 o 14:22:45 svetového času. Vzlet prebiehal po mimoriadne strmej trajektórii, pretože plánovaná dráha vo výške 448 - 452 km bola vtedy najvyššia, na akú sa raketoplán kedy vydával. Dve minúty a päť sekúnd po štarte boli odhodené takmer vyhorené štartovacie motory SRB, ktoré pristáli na padákoch v Atlantickom oceáne. V čase T +525 pri rýchlosti 7930 m/s došlo k vypojeniu motorov SSME a o niekoľko desiatok sekúnd sa od orbitera oddelila teraz už nepotrebná vonkajšia nádrž ET. Po zážihu motorov OMS sa Atlantis dostal na operačnú dráhu. 
Prvý letový deň strávila posádka prevažne prípravou na vypustenie Compton GRO. Linda Godwinová skontrolovala družicu prostredníctvom televíznej kamery umiestnenej na manipulátore RMS. Neskôr sa uskutočnil experiment SAREX, počas ktorého sa posádka prostredníctvom amatérskej vysielačky spojila s amatérmi v Johnson Space Center v Houstone. 
Druhý letový deň obsahoval prípravy na výstup do otvoreného priestoru, ktorí mali podniknúť astronauti Ross a Apt. Opäť sa skúšalo spojenie vysielačkou SAREX, tentoraz so študentmi houstonských škôl. 
Tretí deň letu, 7. apríla, došlo na vypustenie observatória Compton GRO. Godvinová najprv uchopila družicu manipulátorom RMS a zvyšní letoví špecialisti zatiaľ prepojili družicu na vnútorné zdroje. Po odomknutí zámkov Godvinová zdvihla observatórium vysoko nad nákladový priestor. GRO potom vyklopilo solárne panely a automaticky ich natočilo na Slnko. Nosník otočnej parabolickej antény sa však nevyklopil do pracovnej polohy. Piloti raketoplánu preto dostali z riadiaceho strediska pokyn, aby prudkými manévrami zaseknutý systém uvoľnili. Ani manévre, ani trasenie manipulátorom RMS však neprinieslo želaný účinok a preto museli Ross a Apt uskutočniť neplánovaný výstup do otvoreného priestoru. Výstup bol zahájený v čase 18:39 UT a na vyklopenie antény stačilo dvojici astronautov len 17 minút. Preto sa riadenie letu rozhodlo, že časť programu plánovaného na zajtrajší výstup môžu astronauti zrealizovať už pri tomto neočakávanom výstupe. 
Po návrate astronautov do prechodovej komory a posledných kontrolách Godwinová v čase 22:47 UT uvoľnila observatórium, ktoré začalo Zem obiehať samostatne. Atlantis sa vlastným manévrovaním od neho vzdialil. Potom prešiel na dráhu nad družicou, od ktorej sa teraz vzďaľoval, ale zostával s ňou v rádiovom kontakte. 
Počas štvrtého letového dňa Ross a Apt opäť vystúpili do nákladového priestoru, tentoraz aby odskúšali vozík CETA (Crew and Equipment Translation Aid) neskôr používaný na Medzinárodnej vesmírnej stanici. Jeho základ tvorila hliníková plocha s rozmermi 0,5 x 0,5 metra so štvoricou kolies pohybujúcich sa na vodiacej koľajnici. Na dráhe s celovou dĺžkou 14,3 metra odskúšali astronauti jeho ručné, mechanické a elektrické riadenie. Skúšky prebehli bez problémov. Zvyšok dňa a piaty letový deň strávila posádka vykonávaním vedeckých experimentov, medzi ktorými bolo znova použitie amatérskej vysielačky SAREX tentoraz s kozmonautmi pracujúcimi na ruskej stanici Mir.
Pristátie.
Prvý plánovaný dátum pristátia bol 10. apríl, ale pre silný vietor nad základňou Edwards AFB, na ktorej mal raketoplán pristáť, sa nemohlo uskutočniť. V noci však vietor utíchol a preto sa Atlantis mohol 11. apríla vrátiť na Zem. Brzdiaci manéver dvojicou motorov OMS trval 229 sekúnd. Náhly poryv vetra však skomplikoval poslednú fázu pristávania a stroj dosadol na dráhu 200 metrom pred jej prahom. Pred vlastnou dráhou bola našťastie ešte kilometrová rezerva. Atlantis dosadol na zem v čase 13:55:29 UT.
Šesť dní po pristátí raketoplánu zahájilo observatórium Compton GRO aktiváciu vedeckých prístrojov a nasledujúceho dňa zaregistrovalo svoje prvé vzplanutie gama žiarenia.

</doc>
<doc id="239557" url="https://sk.wikipedia.org/wiki?curid=239557" title="Omnibus (doprava)">
Omnibus (doprava)

Omnibus je (v slovenčine dnes zriedkavé) označenie pre nekoľajové vozidlo na hromadnú prepravu väčšieho počtu osôb. V užšom zmysle a pôvodne je to označenie pre nekoľajové vozidlo (koč) ťahané koňmi, určené na verejnú dopravu po stanovenej trase (konský omnibus). Neskôr existoval aj parný omnibus a predstavoval predchodcu linkového autobusu a trolejbusu. 
Dejiny.
Prvý omnibus sa objavil v roku 1662 v Paríži, kde Blaise Pascal používal 8 miestny koč, ťahaný koňmi. Prvým, kto využil tento spôsob prepravy osôb vo väčšom rozsahu, bol Stanislaus Baudry v meste Nantes vo Francúzsku. V roku 1823 začal prevádzkovať pravidelnú linku, ktorá končila pri obchode s názvom "Omnes Omnibus". Časť jeho názvu (v preklade z latinčiny "všetko všetkým") prevzal Baudry na pomenovanie svojej služby, zásluhou čoho sa slovo "omnibus", neskôr skrátene "bus" zaužívalo pre prostriedky hromadnej prepravy osôb.
Parné omnbusy začali jazdiť v Londýne okolo roku 1830, od roku 1847 sa práve v tomto meste objavil aj prvý poschodový, koňmi ťahaný omnibus. Koncom 19. storočia (1895 a 1897) boli v Nemecku zavedené prvé autobusy so spaľovacím motorom, čím začali nahrádzať omnibusy s konským poťahom. Posledný omnibus ukončil prevádzku v Newmarkete v roku 1932.
V Prahe sa prvé omnibusy objavili v rokoch 1829-1830, neskôr slúžili na doplnkovú prepravu železníc, no v druhej polovici 19. storočia boli vytlačené električkami a neskôr aj autobusmi. Tento druh dopravy bol využívaný aj vo Vysokých Tatrách, kde zabezpečoval prepravu návštevníkov jednotlivých horských osád.

</doc>
<doc id="239558" url="https://sk.wikipedia.org/wiki?curid=239558" title="Ebi Smolarek">
Ebi Smolarek



</doc>
<doc id="239559" url="https://sk.wikipedia.org/wiki?curid=239559" title="Sokratovský dialóg">
Sokratovský dialóg

Sokratovský dialóg (gr. Σωκρατικὸς λόγος alebo Σωκρατικὸς διάλογος) je literárny štýl prózy, ktorý sa vyvinul v Grécku na prelome 5. a 4. storočia pred Kr. Zachoval sa nám v dialógoch Platóna a niektorých dielach Xenofóna, v ktorých rečníci diskutujú o morálnych a filozofických problémoch používajúc pri tom sokratovu metódu. Sokrates je v nich často hlavnou postavou.
Okrem Platóna a Xenofóna písali sokratovské dialógy aj Antisténes, Aeschines z Fétosu, Faidón z Elidy, Eukleides z Megary, Šimon obuvník, Teokritos a Aristoteles. Cicero napísal v latinčine podobné dialógy rozoberajúc v nich filozofické a rečnícke problémy (napríklad De re publica).
Diela.
Platón.
Vo všeobecnosti sa všetky skoré Platónove dialógy považujú za sokratovské. Okrem nich sa k nim priraďujú aj niektoré staršie.

</doc>
<doc id="239560" url="https://sk.wikipedia.org/wiki?curid=239560" title="Virpi Kuitunenová">
Virpi Kuitunenová

Virpi Kuitunenová (* 20. máj 1976, Kangasniemi, Fínsko) je fínska bežkyňa na lyžiach.
Ocenenia.
Je držiteľkou bronzovej medaily zo zimnej olympiády 2006, ktorú získala spolu s Aino Kaisou Saarinenovou v tímovom šprinte. Na majstrovstách sveta v klasickom lyžovaní 2007 sa stala najúspešnejšou športovkyňou. Získala 3 zlaté medaily, ku ktorým pridala jednu bronzovú. V zbierke má aj jednu zlatú medailu z Lahti z roku 2001 a jednu striebornú z Oberstdorfu z roku 2005. Vyhrala prvý ročník Tour de Ski. V tom druhom obsadila druhé miesto. V roku 2007 získala ocenenie najlepšia športovkyňa Fínska.
Dopingový škandál.
Na majstrovstvách sveta 2001 v Lahti bola pozitívne testovaná na Hydroxyetyl. Odobratá jej bola strieborná medaila zo štafety a ako trest dostala dvojročný dištanc kvôli ktorému vynechala aj majstrovstvá sveta v severskom lyžovaní vo Val di Fiemme v roku 2003.

</doc>
<doc id="239561" url="https://sk.wikipedia.org/wiki?curid=239561" title="Virpi Kuitunen">
Virpi Kuitunen



</doc>
<doc id="239563" url="https://sk.wikipedia.org/wiki?curid=239563" title="Omnibus">
Omnibus

Omnibus môže byť:

</doc>
<doc id="239564" url="https://sk.wikipedia.org/wiki?curid=239564" title="Sokratovské dialógy">
Sokratovské dialógy



</doc>
<doc id="239565" url="https://sk.wikipedia.org/wiki?curid=239565" title="Kari">
Kari

Kari alebo karri môže byť:
Kari môže byť aj:

</doc>
<doc id="239566" url="https://sk.wikipedia.org/wiki?curid=239566" title="Karri">
Karri



</doc>
<doc id="239567" url="https://sk.wikipedia.org/wiki?curid=239567" title="Plastinácia">
Plastinácia

Plastinácia je unikátna konzervačná metóda, ktorou možno preparovať celé ľudské telo alebo jeho jednotlivé časti. Túto metódu vyvinul a nechal si ju aj patentovať nemecký patológ Günter von Hagens. 
Pri plastinácii treba najprv odsať vodu z tkanív. Prostredníctvom difúzie sa voda nahradí acetónom, potom acetón vystrieda tekutá plastická látka, napr. silikónový kaučuk, ktorý neskôr stvrdne a dáva preparovanému predmetu konečnú podobu.

</doc>
<doc id="239568" url="https://sk.wikipedia.org/wiki?curid=239568" title="Zoznam operných spevákov a speváčok v Česku">
Zoznam operných spevákov a speváčok v Česku

Toto je zoznam operných spevákov s českým pôvodom ale aj zahraničných, ktorí dlhodobo pôsobia alebo pôsobili v Česku a stali sa súčasťou histórie českej opery.
Pozn. tento zoznam nie je úplný, ak máte informácie o nieakých českých operných spevákoch poprípade tých zahraničných, ktorí dlhodobo vystupovali alebo vystupujú v českej oper, tak neváhajte a rozšírte tento zoznam.

</doc>
<doc id="239569" url="https://sk.wikipedia.org/wiki?curid=239569" title="Zoznam operných spevákov a speváčok na Slovensku">
Zoznam operných spevákov a speváčok na Slovensku

Toto je zoznam operných spevákov so slovenským pôvodom ale aj zahraničných, ktorí dlhodobo pôsobia alebo pôsobili na Slovensku a stali sa súčasťou histórie slovenskej opery.
Pozn. tento zoznam nie je úplný, ak máte informácie o nejakých slovenských operných spevákoch poprípade tých zahraničných, ktorí dlhodobo vystupovali alebo vystupujú v slovenskej opere, tak neváhajte a rozšírte tento zoznam.

</doc>
<doc id="239576" url="https://sk.wikipedia.org/wiki?curid=239576" title="Čerepovecká gubernia">
Čerepovecká gubernia

Čerepovecká gubernia () bola jedna z gubernií Ruskej sovietskej federatívnej socialistickej republiky v rokoch 1918 - 1927 zriadená po rozpade Novoruskej gubernie 13. mája 1918. Hlavným mestom gubernie bol Čerepovec. Podľa údajov z roku 1926 v gubernii žilo 735 800 obyvateľov.
Gubernia sa delila na 5 okresov, Zanikla 19. júla 1927, keď sa z jeho územia vytvoril Čerepovecký rajón Leningradskej oblasti, ktorý tiež zanikol 23. júla 1930.

</doc>
<doc id="239580" url="https://sk.wikipedia.org/wiki?curid=239580" title="Hviezdne mestečko">
Hviezdne mestečko

Hviezdne mestečko () je sídlo mestského typu severovýchodne od Moskvy, ktoré vyrástlo okolo Strediska prípravy kozmonautov J. A. Gagarina od roku 1960. 
Počas sovietskej éry bol areál veľmi prísne strážený pred zvyškom sveta. Do roku 2009 bolo Hviezdne mestečko vojenským uzavretým sídlom, potom prešlo pod civilnú správu ako mestský okruh, pričom štatút uzavretého mesta bol zachovaný. Mnohí ruskí kozmonauti histórie a súčasnosti v meste žili a žijú so svojimi rodinami. Mestečko má svoju vlastnú poštu, vysokú školu, obchody, škôlky, kino, divadlo, športové a rekreačné zariadenia, železničnú stanicu a múzeum vesmírneho cestovania a prieskumu vesmíru.

</doc>
<doc id="239582" url="https://sk.wikipedia.org/wiki?curid=239582" title="Katyň (film)">
Katyň (film)

Katyň () je poľský film, ktorý pojednáva o osude obetí Katynského masakru v priebehu druhej svetovej vojny. V týchto popravách zahynul aj otec režiséra filmu, poručík Jakub Wajda. Film sa venuje nielen vojnovému, ale aj povojnovému obdobiu, propagande a popieraniu zodpovednosti za zločin.

</doc>
<doc id="239583" url="https://sk.wikipedia.org/wiki?curid=239583" title="Katyň">
Katyň

Katyň môže byť:

</doc>
<doc id="239588" url="https://sk.wikipedia.org/wiki?curid=239588" title="Le Payaco">
Le Payaco

Le Payaco je slovenská hudobná skupina z Bratislavy, ktorú založili kamaráti a spolužiaci: Tomáš Sloboda, Martin Stempel, Juraj Vitéz a Stano Petrov. Bolo to na jar v roku 1996. Ich diskografia zahŕňa sedem štúdiových albumov, jeden výberový album, jedno EP a dvadsaťsedem singlov, z ktorých sa niekoľko umiestnilo na prvých miestach rádiových hitparád. K tým najznámejším patria „Dobrý večer priatelia“, „Sadni si mi na kolená“, "Ochorel som smútkom belasým", „Pohybliví v nehybnom“, „Horská chata“, „Vtáci“, "Leto", „Popový dážď“, alebo „Chcel som letieť balónom“. Skupina Le Payaco je súčasťou generácie slovenských hudobných skupín deväťdesiatych rokov, ako sú: Hex, Chiki liki tu-a, IMT Smile, Peha, Desmod, Gladiator, Horkýže Slíže, Made 2 Mate, či Para.
História skupiny.
Skupina Le Payaco bola založená v roku 1996 štyrmi kamarátmi a spolužiakmi: Tomášom Slobodom (spev, gitara, klávesové nástroje, perkusie), Martinom Stempelom (spev, basová gitara, klávesové nastroje, perkusie), Jurajom Vitézom (bicie, spev, klávesové nástroje, perkusie) a gitaristom Stanislavom Petrovom. Hudobne boli ovplyvnení skupinami, ako Soundgarden, Radiohead, The Clash, The Police, The Beatles, Rolling Stones, Blur, Talk Talk, dEUS, ich neohraničený hudobný štýl zahŕňa vplyv Brit Popu, Grunge, Indie Rocku, zmiešaného so slovenskými hudobnými vplyvmi, najmä tvorbou Deža Ursínyho. V roku 2000, po vydaní debutového albumu "Le Payaco", Stanislav Petrov od kapely odišiel.
Po Petrovovom odchode skupina ešte vydala tri štúdiové albumy, "Okná vesmíru dokorán" (2001)", Niečo je zlodej" (2003), "Všetko sa dá zjesť" (2005), a po desiatich rokoch na šesť rokov prerušili spoluprácu. V tom čase si Sloboda, Stempel a Vitéz zakladali vlastné projekty a kapely, s ktorými nahrali niekoľko úspešných a kritikmi oceňovaných albumov (album roka RHA, nominácie na Aurela). Tomáš Sloboda – Sounds Like This, Martin Stempel – Diego a Juraj Vitéz – Datasystem.
V roku 2011, po opakovaných pokusoch dostať Le Payaco na festival Pohoda, kapela nakoniec pozvanie od Michala Kaščáka prijala a zahrala ako jeden z headlinerov na hlavnom pódiu, kde pred nimi vystúpia ich kamaráti z Belgicka, kapela dEUS. V roku 2012 Le Payaco znovu obnovili svoju koncertnú aj štúdiovú činnosť. Pri opätovnom obnovení kapely v roku 2012 sa k nim pridal ako druhý gitarista Tomáš Vagaský (Tomky).
V roku 2013 limitovanom náklade na 7" vinyle vydali singel „Kone“, ktorý sa vypredal v priebehu 10 minút. Jediné rádio, ktoré nový singel podporilo, bolo Rádio_FM. Kapela si sama zostavila a vydala kompiláciu, "Jukebox" (Pavian Records LP vinyl/CD, digital download). Na jeseň 2014 Le Payaco ohlasujú nahrávanie nového albumu, s hosťujúcim gitaristom Tomášom Vagaským (Vetroplach, Diego, Dorota Nvotová). Album "Dnes je ten deň" vychádza v júni 2015 na CD a v apríli 2016 na vinyle v limitovanom 300 ks náklade v rámci Record Store Day 2016 (RSD). Na väčšine skladieb sa textársky podieľal Vlado Janček, básnik, spevák a gitaristom kapely Saténové ruky.
Začiatkom roka 2019 Le Payaco pripravujú nový v poradí šiesty štúdiový album. Ten vychádza 16. apríla 2020 pod názvom "Pohybliví v nehybnom" vo vydavateľstve Bruuder Records na vinyle a CD. Ako digital download 17. apríla 2020. Album v roku 2021 získal cenu novinárov za najlepší slovenský album roku 2020 na Slovensku Radiohead Awards 2020 a v Česku Ceny Anděl 2020 za najlepší slovenský album.
V roku 2020 sa ku koncertnej zostave pridal známy multiinštrumentalista, spevák a producent Jerguš Oravec. Dňa 19. októbra 2023 vyšiel kapele Le Payaco siedmy štúdiový album "Vidíme sa". Tomáš Sloboda 14. apríla 2025 ohlásil svoj odchod z kapely Le Payaco, aby sa mohol venovať novým projektom, hudobnej produkcii a ako gitarista, klavirista a spevák sa pridal ku kapele Korben Dallas, s ktorou pripravuje v poradí už tretí album ako hudobný producent.
Hudobný štýl kapely Le Payaco.
Pre tvorbu Le Payaco je charakteristická absolútna hudobná sloboda, čo sa odráža v pestrosti ich skladieb. Okrem textárskeho nadhľadu inštrumentálnej zručnosti, ale aj chytľavosti, s každým novým albumom prinášajú nový zvuk, čo výrazne ovplyvňuje nielen indie rockovú ale aj rockovú, poprockovú či mainstreamovú scénu na Slovensku. V ich skladbách je cítiť odkaz na najväčších slovenských a svetových umelcov, na ktorých v osemdesiatych rokoch vyrastali. Ako Bratislavčania sa dostávali k novej hudbe zo západu omnoho skôr a jednoduchšie ako zbytok vtedy komunistického Slovenska, čo sa zásadne odzrkadlilo v ich absolútnej inakosti voči stredu a východu krajiny. V ich hudbe sa nachádzajú prvky popu, rocku, swingu, Indie rocku psychedélie, folku, bluesu, disca a reggae.

</doc>
<doc id="239589" url="https://sk.wikipedia.org/wiki?curid=239589" title="Katyň (obec)">
Katyň (obec)

Katyň (, ) je obec v Rusku v Smolenskej oblasti, asi 18 kilometrov západne od Smolenska. V roku 2007 tu žilo 1767 obyvateľov.
V lese blízko dediny boli odkryté masové hroby, do ktorých boli pochovaní poľskí zajatci popravení NKVD počas druhej svetovej vojny. 

</doc>
<doc id="239596" url="https://sk.wikipedia.org/wiki?curid=239596" title="Kevin Nolan">
Kevin Nolan

Kevin Nolan (* 24. jún 1982) je anglický futbalový hráč. Profesionálnu kariéru začal v Bolton Wanderers roku 1999. V klube je už 10 sezónu. V klube odohral takmer už 300 zápasov.
Reprezentácia.
V národnom tíme neodohral ani jeden zápas. Hral len v anglickom národnom mužstve do 19 rokov a 21 rokov.

</doc>
<doc id="239601" url="https://sk.wikipedia.org/wiki?curid=239601" title="Anna Torvová">
Anna Torvová

Anna Torvová (* 7. jún 1979, Melbourne, Austrália) je austrálska herečka, známa predovšetkým svojou rolou Olivie Dunhamovej v americkom televíznom seriáli "Fringe" od J. J. Abramsa.
Biografia.
Anna Torvová sa narodila v roku 1979 v Melbourne a vyrástla na Zlatom pobreží. Vyštudovala austrálsky Národný inštitút dramatického umenia s diplomom Hereckých umení v roku 2001. 
Torvová je známa účinkovaním v seriáli televízie BBC "Učiteľky". Nahrala taktiež hlas postavy "Nariko" vo videohre "Nebeský meč", kde bola jej tvár použitá na jednu postavu.
Jej doteraz najväčšou rolou je hlavná úloha Olivie Dunhamovej v seriáli "Fringe", dramatický seriál od režiséra J. J. Abramsa.

</doc>
<doc id="239606" url="https://sk.wikipedia.org/wiki?curid=239606" title="Vymedzovacie zámeno">
Vymedzovacie zámeno

Vymedzovacie zámená sú zámená, ktoré vyjadrujú neúplnosť, odlišnosť, súhrnnosť, totožnosť alebo výlučnosť. Niektoré z nich sa dajú skloňovať ako prídavné mená (vzory "pekný", "cudzí").
Patria medzi ne nasledujúce slová a slovné spojenia: ten istý, tenže, taký istý, takže, toľko isto, tak isto, sám, samý, iný, inšie, inakší, inakšie, inam, inde, inak, inokade, inokadiaľ, žiadny, žiaden, nijaký, nikdy, nikde, nikam, nič, všetko, všetci, vždy, všade, každý.

</doc>
<doc id="239617" url="https://sk.wikipedia.org/wiki?curid=239617" title="British Columbia">
British Columbia



</doc>
<doc id="239630" url="https://sk.wikipedia.org/wiki?curid=239630" title="No One Lives Forever">
No One Lives Forever



</doc>
<doc id="239631" url="https://sk.wikipedia.org/wiki?curid=239631" title="Juraj Okoličány">
Juraj Okoličány

Juraj Okoličány (* 28. marec 1943, Žilina – † 10. september 2008, Bratislava) bol slovenský hokejový rozhodca, ako jediný Slovák a jedenásty rozhodca v histórii hokeja dostal "Cenu Paula Loicqa" za špeciálny prínos pre svetový hokej. Okoličány hral hokej ako obranca za Dynamo Žilina v rokoch 1957 až 1961 a za Duklu Bratislava počas vojenskej služby. Z zdravotných dôvodov ukončil hokejovú kariéru.
Rodina.
Je potomkom šľachtického rodu Okoličáni. Pochádza z významnej hokejovej rodiny Okoličány. Je synom priekopníka ľadového hokeja Vojtecha Okoličányho, otcom zakladateľky Slovenskej asociácie Nordic Walking Lucii Turaz Okoličány a strýkom Barbari Mudrochovej, slovenskej reprezentantky v synchronizovanom plávaní.

</doc>
<doc id="239677" url="https://sk.wikipedia.org/wiki?curid=239677" title="Ústavný zákon o autonómii Slovenskej krajiny">
Ústavný zákon o autonómii Slovenskej krajiny

Ústavný zákon (zo dňa 22. novembra 1938) o autonómii Slovenskej krajiny, známy aj ako zákon o autonómii Slovenskej krajiny, bol ústavný zákon prijatý 19. novembra 1938 Národným zhromaždením Republiky československej a vydaný v zbierke zákonov 22. novembra pod č. 299/1938 zb. Platný a účinný bol od 23. novembra. Po prijatí tohto zákona sa názov česko-slovenského štátu zmenil z pôvodného názvu "Československá republika," resp. "Republika Československá" na "Česko-Slovenská republika."
Prijatie zákona o autonómii Slovenskej krajiny zformalizovalo (ratihabovalo) stav, ktorý v Česko-Slovensku nastal po prijatí Žilinskej dohody zo 6. októbra 1938, na základe ktorej vznikla slovenská vláda na čele s Jozefom Tisom. Vyhlásenie autonómie Slovenska bolo pokračovaním procesu rozpadu Česko-Slovenska, ktorý sa začal prijatím Mníchovskej dohody z 30. septembra a Prvou viedenskou arbitrážou z 2. novembra 1938.
Počas krátkej existencie autonómneho Slovenska v rámci de facto federalizovaného Česko-Slovenska bola moc sústredená v rukách Hlinkovej slovenskej ľudovej strany a na Slovensku došlo k zmene demokratického zriadenia prvej republiky na autoritatívny ľudácky režim, ktorý na Slovensku pretrval až do vypuknutia SNP, resp. do skončenia druhej svetovej vojny.
K zjednoteniu (resp. zlúčeniu politických strán s HSĽS) došlo na Slovensku už 8. novembra 1938 a vo voľbách do snemu slovenskej krajiny 18. decembra 1938 už existovala len jednotná kandidátka. V tomto období zároveň rástla protižidovská a protičeská rétorika ľudáckej tlače.
Rovnako ako autonómia Slovenskej krajiny bola česko-slovenským parlamentom schválená ten istý deň i autonómia Podkarpatskej Rusi (kde fungovala podkarpatská vláda už od 11. októbra 1938).
Pod ústavný zákon boli podpísaní: Jan Syrový (taktiež za prezidenta republiky podľa § 60 ústavnej listiny), Jozef Tiso, Josef Kalfus, Pavol Teplanský, Stanislav Bukovský, Matúš Černák, Vladimír Kajdoš, Ferdinand Ďurčanský, Karel Husárek, Ján Lichner, Ladislav Feierabend, Imrich Karvaš, Petr Zenkl, Augustin Vološin, Hugo Vavrečka, František Chvalkovský, Julian Révay, Jan Černý a Edmund Bačinský.

</doc>
<doc id="239678" url="https://sk.wikipedia.org/wiki?curid=239678" title="Joachim Murat">
Joachim Murat

Joachim-Napoléon Murat (* 25. marec 1767, Labastide-Fortuniere, Francúzske kráľovstvo – † 13. október 1815, Pizzo, Kalábria, Neapolské kráľovstvo), kráľ Neapola a Sicílie, veľkovojvoda z Bergu a Kleve, maršal Francúzska.
Život.
Narodil sa v Labastide-Fortuniere v Gaskonsku. Otec bol krčmár Pierre Murat-Jordy a matka Jeanne Loubières. Ako dvadsaťročný sa stal vojakom jazdectva. 3. októbra 1795 (13. vendémiairu, III. roku republiky) pomohol Napoleonovi potlačiť vzburu v Paríži tým, že sa zmocnil diel v ohrozenej oblasti. Napoleon ocenil jeho statočnosť a ich cesty sa spojili na najbližších dvadsať rokov. Zúčastnil sa prevratu z 18. a 19. brumairu roku (z 9. na 10. november 1799), ktorý vyniesol Napoleona Bonaparta na post konzula. Stal sa Napoleonovým generálom a 19. mája roku 1804 aj francúzskym maršalom. V zostave Napoleonovej armády sa zúčastnil egyptského ťaženia (1798 – 1799), bitky pri Marengu (1800), bitky pri Slavkove (1805), bitky pri Jene (1806), bitky pri Eylau (1807), ťaženia do Ruska (1812) i bitky národov pri Lipsku (1813). Hoci bol Murat odvážnym vojakom, chýbal mu strategický talent a často robil unáhlené a nesprávne rozhodnutia.
Napoleon Bonaparte k nemu mal dôveru a dal mu za manželku svoju sestru Karolínu. Chcel byť španielskym kráľom, čo sa mu nepodarilo presadiť, pretože cisár preferoval na posty vládcov príslušníkov vlastnej rodiny. V roku 1806 sa však stal veľkovojvodom z Kleve a Bergu. O dva roky neskôr Napoleon predsa len súhlasil s tým, aby prevzal post neapolského kráľa po Jozefovi Bonaparte, ktorý sa stal španielskym kráľom. V Neapole ho však kontroloval Antoine Christophe Saliceti, neapolský minister polície a Napoleonov priateľ ešte z mladosti. Kráľ Joachim bol medzi ľuďmi obľúbený pre svoju láskavosť a štedrosť, medzi jeho slabé povahové stránky patrila ľahkomyseľnosť, prehnaná ambicióznosť a domýšľavosť.
V Neapolskom kráľovstve Joachim Murat vládol až do roku 1815, keď niekoľkokrát zmenil stranu a nakoniec ho odmietla akceptovať za kráľa ako protifrancúzska koalícia, tak aj Napoleon I.
Po Waterloo bol odsúdený na smrť za podiel na únose a poprave Louisa Antoina de Bourbon-Condé, vojvodu z Enghienu. Joachim Murat bol popravený zastrelením, jeho telo skončilo v hromadnom hrobe. Na parížskom cintoríne Père Lachaise je možné vidieť iba jeho kenotaf.

</doc>
<doc id="239679" url="https://sk.wikipedia.org/wiki?curid=239679" title="Plavečský hrad">
Plavečský hrad



</doc>
<doc id="239684" url="https://sk.wikipedia.org/wiki?curid=239684" title="Partoltice (Neurazy)">
Partoltice (Neurazy)

Partoltice sú malá dedina v Česku v okrese Plzeň-juh v Plzenskom kraji.
Skôr samostatná obec je od 1. januára 1976 miestnou časťou obce Neurazy, pod ktorej správu spadá. Partoltice sa nachádzajú jihozápadne od mesta Nepomuk, v nadmorskej výške v prevažne poľnohospodárskej oblasti. 
K 1. januáru 2012 tu žilo 56 obyvateľov, z toho 25 mužov a 31 žien.
Na juh od dediny preteká riečka Bradlava, ktorá je vlastne horným tokom rieky Úslavy. Partoltice sa nenachádzajú v žiadnej chránenej krajinnej oblasti.
Tunajší zbor dobrovoľných hasičov bol založený už v roku 1890.

</doc>
<doc id="239685" url="https://sk.wikipedia.org/wiki?curid=239685" title="Združenie domových samospráv">
Združenie domových samospráv

Združenie domových samospráv je zastrešujúca záujmová organizácia presadzujúca záujmy, požiadavky vlastníkov bytov voči orgánom verejnej správy a ďalším subjektom. ZDS združuje členov výborov alebo spoločenstiev vlastníkov ako poverených zástupcov vlastníkov bytov.
Združenie sa momentálne venuje aj problematike posudzovania vplyvov na životné prostredie a následným povoľovacím konaniam. Združenie vyvíja svoje aktivity aj vo výrubových konaniach a konaniach na ochranu prírody v chránených územiach.
Samostatnou kapitolou sú projekty zlepšovania života na mestských sídliskách.

</doc>
<doc id="239688" url="https://sk.wikipedia.org/wiki?curid=239688" title="Mikolaj Albrycht">
Mikolaj Albrycht

Mikolaj Albrycht je poľský bridžista, reprezentant Slovenska.
Počas štúdia na vysokej škole v Bratislave sa stal členom Slovenského bridžového zväzu. V roku 2008 mu Poľský bridžový zväz poskytol výnimku a povolil, aby reprezentoval Slovensko na 1. mentalympiáde v Číne.
Mikolaj Albrycht je držiteľom rozhodcovskej licencie PZBS pre regionálne súťaže.

</doc>
<doc id="239689" url="https://sk.wikipedia.org/wiki?curid=239689" title="Lukáš Sidor">
Lukáš Sidor

Lukáš Sidor je slovenský bridžista, juniorský reprezentant.

</doc>
<doc id="239691" url="https://sk.wikipedia.org/wiki?curid=239691" title="RSS agregátor">
RSS agregátor

RSS agregátor tiež známy aj ako RSS čítačka, je klientsky softvér alebo webová aplikácia, ktorá zhromažduje združený webový obsah ako sú novinové titulky, blogy, audio alebo video blogy do jedného zdroja pre jednoduchší spôsob prezerania alebo čítania obsahu.
Funkcie.
Agregátory redukujú čas a úsilie potrebné pre pravidelné kontrolovanie noviniek na webových stránkach. Umožňujú vytvárať jedinečný informačný priestor alebo “osobné noviny”. Ak si užívateľ zaregistruje RSS zdroj, čítačka je schopná kontrolovať nový obsah podľa užívateľa daného intervalu a aktualizovať pre potreby užívateľa. Funkcie agregátora sú často vstavané na portáloch (napr. My Yahoo!, iGoogle, RSSTab.com , News.sk), v moderných prehliadačoch alebo emailových klientoch. 
Medzi ďalšie zaujímavé funkcie patria napríklad:
RSS agregátory získavajú a zobrazujú dáta obvykle z rôznych formátov založených na XML:
Filtrovanie zdrojov.
Jedným z problémov je že získavaný objem dát z RSS zdrojov môže byť občas neúnosný, zvyčajne ak má užívateľ nastavených mnoho webových zdrojov. Ako riešenie tohoto problému, mnoho agregátorov dovoľuje užívateľovi označiť každý zdrojov pomocou 1 alebo viacerých kľúčových slov, ktoré môźu byť triedené a filtrované do jednoducho navigovateľných kategórií

</doc>
<doc id="239709" url="https://sk.wikipedia.org/wiki?curid=239709" title="Bezzáklzové delo">
Bezzáklzové delo

Bezzáklzové delo (spravidla kanón) je taká konštrukcia delostreleckej hlavňovej zbrane, u ktorej sa hlaveň pri výstrele nepohybuje. Hybnosť strely vystrelenej z hlavne je plne vykompenzovaná pohybom (hybnosťou) inej hmoty opačným smerom. Princíp bezzáklzového dela sa hojne využíval predovšetkým pri konštrukcii protitankových zbraní a pri konštrukcii ručných protitankových zbraní sa využíva dodnes.
Existujú dva základné spôsoby, ako to dosiahnuť.
Historicky starší spôsob je princíp nazývaný Davisov kanón. V hlavni (1), ktorá je na oboch koncoch otvorená, je v strede umiestnená výmetná prachová náplň (3), z jednej strany strela (2) a z druhej strany protiváha (protizávažie) (4) s rovnakou hmotnosťou ako strela.
Pri výstrele sa strela a protizávažie s rovnakou hmotnosťou pohybujú rovnakými rýchlosťami a majú rovnakú hybnosť – hlaveň sa nepohybuje. Takéto riešenie má však veľmi obmedzenú použiteľnosť, pretože za zbraňou vzniká veľmi veľký ohrozený priestor – protizávažie doletí do rovnakej vzdialenosti ako strela. Okrem toho je náboj pre Davisov kanón ťažký – okrem prachovej náplne obsahuje strelu a rovnako ťažkú protiváhu. Zdokonalenie sa zameralo na skrátenie ohrozeného priestoru a zníženie hmotnosti protiváhy. Skrátenie ohrozeného priestoru sa dosiahlo tak, že protiváha je vyrobená z materiálu, ktorý sa ihneď po opustení hlavne rozpadne na drobné a ľahké objekty, ktoré majú veľký aerodynamický odpor a veľmi rýchlo stratia rýchlosť. Takým materiálom môžu byť napríklad kovové piliny v tenkostennom bakelitovom obale, alebo zväzok polyetylénových páskov. Keďže pre vykompenzovanie hybnosti strely je dôležitá hybnosť protiváhy, zníženie hmotnosti protiváhy sa dá dosiahnuť úmerným zvýšením rýchlosti jej pohybu v hlavni. Aby ale strela a protiváha opustili hlaveň súčasne, musí byť hlaveň na strane protiváhy dlhšia ako na strane strely a výmetná náplň už nebude v strede hlavne. Takéto usporiadanie používa mnoho starších ručných protitankových zbraní, napríklad aj známa pancierová päsť – Panzerfaust – z obdobia II. svetovej vojny.
Druhým princípom bezzáklzových diel je kompenzácia hybnosti strely hybnosťou a dynamickým účinkom prúdu spalín vznikajúcich pri horení výmetnej náplne. Zbraň pozostáva z hlavne (1), v ktorej je umiestnená strela (2) spaľovacej komory (3) a záveru s tryskou (5). Výmetná náplň je umiestnená v dierkovanej nábojnici (4). Existujú dva princípy konštrukcie – bezzáklzová zbraň rovnotlaká (A), ktorá má v hlavni a v spaľovacej komore rovnaký tlak a bezzáklzová zbraň rôznotlaká (B), ktorá má medzi hlavňou a spaľovacou komorou vloženú prepážku s otvorom (6) a preto má v hlavni nižší tlak ako v spaľovacej komore.
Časť plynov vznikajúcich pri horení prachovej náplne pôsobí na dno strely a urýchľuje ju v hlavni, väčšia časť plynov ale uniká zo spaľovacej komory smerom dozadu a expanziou v tryske je ešte je urýchlená a tým sa zvyšuje ich reakčný účinok. Rýchlosť a priebeh horenia výmetnej náplne musí byť vyriešený tak, aby počas celého výstrelu bola zmena hybnosti hlavne zbrane nulová.
Konštrukcia rovnotlakej bezzáklzovej zbrane je jednoduchšia a uplatnila sa i v konštrukcii bezzáklzových protitankových kanónov rôznych typov.
Konštrukcia rôznotlakej bezzáklzovej zbrane umožňuje výrazne znížiť tlak v hlavni oproti tlaku v spaľovacej komore. Preto môže byť hlaveň menej pevná a môže byť vyrobená aj z ľahkých nekovových materiálov. Problémom je ale vyhotovenie prepážky s malým otvorom medzi spaľovacou komorou a hlavňou, čo značne sťažuje konštrukciu vhodného náboja. Princíp rôznotlakej bezzáklzovej zbrane sa však úspešne uplatňuje pri konštrukcii jednorazových ručných protitankových zbraní, ktoré sú plnené len vo výrobnom závode a preto u nich odpadá problém s konštrukciou náboja.
Všetky princípy bezzáklzových diel majú oproti klasickým delám výraznú výhodu v veľmi nízkej hmotnosti – odpadá celý brzdovratný systém, konštrukcia lafety nemusí prenášať mohutné záklzové sily a tak môže byť bezzáklzové delo často desať i viac násobne ľahšie. Nevýhodou je menší balistický výkon – bezzáklzové dela majú relatívne nízke počiatočné rýchlosti striel a veľmi výrazné demaskujúce príznaky streľby.
Tretím princípom bezzáklzovej zbrane (ktorý však už nepatrí k delám) je použitie raketovej strely – do hlavne, presnejšie do vodiacej rúrky je vložená strela s vlastným raketovým motorom. Aj tento princíp sa pri konštrukcii ručných protitankových zbraní používa dodnes. K najstarším príkladom použitia patrí americká ručná raketová protitanková zbraň Bazooka, k novším napríklad americká protitanková zbraň M-72 LAW, k najnovším ruská protitanková zbraň RPG-27.

</doc>
<doc id="239711" url="https://sk.wikipedia.org/wiki?curid=239711" title="Ján Tomčáni (bridžista)">
Ján Tomčáni (bridžista)

Ján Tomčáni (* 3. február 1982, Bratislava) je slovenský bridžista, reprezentant Slovenska. 
Viackrát reprezentoval Slovensko aj na majstrovstvách sveta v . V posledných rokoch preferuje poker, hlavne Omaha poker.    

</doc>
<doc id="239712" url="https://sk.wikipedia.org/wiki?curid=239712" title="Falcon 1">
Falcon 1

Falcon 1 bola dvojstupňová čiastočne znovupoužiteľná raketa na kvapalný pohon, vyvinutá súkromnou americkou spoločnosťou SpaceX vlastnenou miliardárom Elonom Muskom. Po troch predchádzajúcich neúspešných štartoch sa štvrtý let rakety 28. septembra 2008 podaril a raketa úspešne dosiahla nízku obežnú dráhu okolo Zeme. Raketa je na túto dráhu schopná vyniesť až 670 kg nákladu.

</doc>
<doc id="239713" url="https://sk.wikipedia.org/wiki?curid=239713" title="Vysávač">
Vysávač

Vysávač (zastarano lux) je elektrické zariadenie, ktoré využíva vzduchový kompresor na vytvorenie podtlaku na vysávanie nečistôt a prachu, najčastejšie z podlahy pokrytej kobercom. Nečistoty sú prúdom nasávaného vzduchu strhávané cez hadicu do vysávača, kde sú následne od vzduchu oddelené (filtrom, odstredivo, v kvapaline, komorami...) alebo sú zvláštnym potrubím odvedené mimo čisteného priestoru (toto zariadenie sa nazýva centrálny vysávač). Niektoré vysávače sú schopné vysávať aj vzduch s vodou.
Názov lux vznikol z názvu švédskeho výrobcu vysávačov Electrolux, ktorý ich v širšom meradle presadil na trhu a zjednodušil upratávanie po celom svete. V priebehu pár rokov sa vývoj vysávačov rozvinul obrovskou rýchlosťou a v dnešnej dobe je množstvo typov a značiek. Pre každý typ je vhodné iné použitie a každý z nich má iné parametre.
Rozdelenie vysávačov.
Klasické vysávače.
Klasické vysávače sú najpredávanejšie a zároveň aj najviac univerzálne zo všetkých typov. Sú vhodné na bežné vysávanie v domácnostiach, nie sú drahé a cenovo sú veľmi prijateľné. Používajú sa na vysávanie kobercov i tvrdých podláh a svojimi špeciálnymi nadstavcami ponúkajú možnosť povysávať aj sedacie súpravy, ťažko dostupné, úzke priestory a podobne. Väčšinou bývajú vreckové, s dostatočne silným filtrom a vysokým výkonom. Jedinou nevýhodou je ich uskladnenie, ktoré je priestorovo náročnejšie a takisto sa s nimi aj ťažie pohybuje. Na druhej strane je veľkým plusom ich dlhá sacia hadica.
Cyklónové vysávače.
Vzhľadom i parametrami sú veľmi podobné klasickým vreckovým vysávačom. Rozdiel je však práve v absencii vrecka, namiesto ktorého je vstavaná nádoba, do ktorej sa prach a nečistoty zbierajú. Vysaté častice sa v zbernej nádobe odstredivou silou zrýchlia a sú odstrelené na steny. Tým sa vzduch čistí a nasleduje definitívne odfiltrovanie hneď za nádobou, kde sa cedí cez filtre. Takto nazbierané množstvo odpadu sa po dokončení vysávania jednoducho vysype do smetného koša.
Tyčové vysávače.
Tyčové vysávače sú veľmi populárne hlavne v Amerike. Tento trend však dorazil už aj do Európy. Sú zložené iba zo sacej hlavice, trubice a motora spolu s nádobou na nečistoty. Vďaka svojim malým rozmerom sú veľmi praktické a skladovateľné. Nevýhodou môže byť ich menší výkon, ktorý môže byť veľmi problematický pri vysávaní nečistôt z kobercov. Väčšina z nich funguje na batériu a je potrebné ich dobíjať. Preto nie sú vhodné na vysávanie veľkých priestorov, ale skôr menších bytov, alebo kancelárií. 
Ručné vysávače.
Ideálne na náhle upratanie rozsypanej soli, múky, alebo iných menších nečistôt na ktoré nie je potrebné vyťahovať veľký vysávač. Sú veľmi malé a ľahké, síce s menším výkonom, ale dostačujúcim na upratanie akútneho problému. Nabíjanie je veľmi jednoduché, buď sa nasadí do držiakov, alebo zapojí cez nabíjačku. Vďaka svojím malým rozmerom sa uloží do každej poličky či skrinky.
Robotické vysávače.
Tieto vysávače patria medzi najmodernejšie a úplne sa svojím dizajnom i fungovaním odlišujú od ostatných. Jeho najväčšou odlišnosťou je, že sa ovláda úplne sám. Stačí ho iba zapnúť a on sám vyhľadá špinu, ktorú dôkladne vyčistí. Bude sa pohybovať po celej miestnosti, dokonca sa vyhne i prekážkam, alebo identifikuje schody a zabráni tak prípadnému spadnutiu. To všetko zabezpečuje množstvo kamier a senzorov, ktoré sú v ňom vstavané. Je určený najmä na tvrdé podlahy.

</doc>
<doc id="239714" url="https://sk.wikipedia.org/wiki?curid=239714" title="Lux (vysávač)">
Lux (vysávač)



</doc>
<doc id="239715" url="https://sk.wikipedia.org/wiki?curid=239715" title="Chladnička">
Chladnička

"Chladnička môže byť aj ľudový názov huby hliva ustricová."
Chladnička alebo (neodborne) ľadnička je zariadenie tvorené skriňou obsahujúcou chladiaci stroj, ktorý slúži na uchovanie potravín pri nízkej teplote (v chladničke asi 5 °C, v mraziacom boxe až −20 °C). Povrch voľne stojacich chladničiek je obyčajne biely alebo nerezový, aby sa znížil prívod tepla z okolia, oproti inej farbe sa tým zvýši odrazivosť povrchu.
Predchodca chladničky sa volal ľadnička . Bola to tepelne izolovaná dvojplášťová skriňa chladená ľadom, do ktorej sa vkladal prírodný ľad. Ten sa postupne topil a ochladzoval vnútro chladničky na stálu teplotu 0 °C.
Chladnička môže byť:

</doc>
<doc id="239716" url="https://sk.wikipedia.org/wiki?curid=239716" title="Mraznička">
Mraznička



</doc>
<doc id="239720" url="https://sk.wikipedia.org/wiki?curid=239720" title="Eva Suchá">
Eva Suchá

Eva Suchá (* 7. apríl 1967) je česká bridžistka. V roku 2008 reprezentovala Slovensko na Svetových hrách mentálnych športov v Pekingu.

</doc>
<doc id="239722" url="https://sk.wikipedia.org/wiki?curid=239722" title="Smer-SD">
Smer-SD



</doc>
<doc id="239723" url="https://sk.wikipedia.org/wiki?curid=239723" title="Zavarickij">
Zavarickij

Zavarickij () alebo Zavarickaja sopka () je názov vulkanického komplexu, nachádzajúceho sa na polostrove Kamčatka, asi 20 km východne od stratovulkánu Bakening. Komplex pozostáva z viacerých troskových kužeľov zoradených v línii severozápad-juhovýchod, najvyšším členom komplexu je "Pesčannaja" (1 567 m), nachádzajúca sa na južnom konci komplexu. Najmladším členom je skupina šiestich troskových kužeľov "Zavaritskij", ktorá vznikla približne pred 2 800 rokmi (± 500 rokov). Lávové prúdy tejto erupcie prehradili tok riek Levaja Asača a Ozernaja, čím vzniklo jazero Vulkaničeskoje. Severozápadne a severovýchodne od Zavaritského sa nachádzajú ďalšie mladé, holocénne troskové kužele, napr "Berezovskij", ktorý eruptoval približne pred 10 000 rokmi.

</doc>
<doc id="239725" url="https://sk.wikipedia.org/wiki?curid=239725" title="Ján Podmanický">
Ján Podmanický

PhDr. JUDr. Ján Podmanický, PhD. (* 17. máj 1977, Stará Bystrica) je slovenský politik za stranu SMER-SD. Od roku 2006 je poslancom NR SR. Je tiež starostom obce Stará Bystrica a poslancom Žilinského samosprávneho kraja. 
Vzdelanie.
Teológiu študoval na Rímskokatolíckej cyrilometodskej bohosloveckej fakulte Univerztiy Komenského - Teologický inštitút Nitra, právo na Právnickej fakulte Univerzite Komenského a Právnickej fakulte Univerzity Mateja Bela. Titul PhDr. získal za základe rigorózneho konania na Katolíckej univerzite v Ružomberku. Titul JUDr. získal v rigoróznom konaní na Univerzite Mateja Bela, titul PhD. získal v odbore teória práva na Paneurópskej vysokej škole v Bratislave. 
Politická kariéra.
Od roku 2002 je členom strany SMER-SD a starostom obce Stará Bystrica. Prvý raz bol v roku 2002 zvolený za koalíciu HZD, HZDS, P SNS, SNS a SMER. Od roku 2005 je nepretržite poslancom Žilinského kraja za obvod Čadca, kandidoval za koalíciu SMER-SD, HZDS-ĽS.
V roku 2008 spolu s poslankyňou HZDS Ľudmilou Muškovou presadil zákon zakazujúci predaj na Nový rok, Veľkonočnú nedeľu a čiastočne počas Vianoc.
Konzervatívna platforma.
V máji 2020 vytvoril spolu s poslancom Mariánom Kérym a predsedom strany Kresťanská demokracia, život a prosperita, Tomášom Tarabom (zvoleným za ĽSNS) konzervatívnu platformu. Podmanický zo Smeru odišiel, zostáva nezávislým poslancom. Zo strany odišiel po kritike jej vedenia voči Platforme za hodnotovú politiku. Podmanický nechcel byť prekážkou posunu strany doľava a vyjadril sa aj voči Pellegrinimu, ktorého považuje za liberála.

</doc>
<doc id="239726" url="https://sk.wikipedia.org/wiki?curid=239726" title="Facebook">
Facebook

Facebook je sociálna sieť, ktorú spustili dňa 4. februára 2004 Mark Zuckerberg, Eduardo Saverin, Dustin Moskovitz a Chris Hughes počas štúdia na Harvardovej univerzite
Dejiny.
Facebook pôvodne slúžil len študentom Harvardovej univerzity. Mark Zuckerberg ho spustil zo svojej internátnej izby. Naprogramovanie mu údajne trvalo menej ako dva týždne. 
27. februára 2006 sa začali do systému pripájať niektoré veľké spoločnosti a od 11. augusta 2006 sa môže pripojiť ktokoľvek starší ako 12 rokov.
Začiatkom marca 2009 bola oficiálne spustená aj slovenská verzia Facebooku. Na jeho lokalizácii do slovenčiny sa podieľajú stovky dobrovoľníkov.
Súčasnosť.
V dnešnej dobe slúži Facebook najmä na komunikáciu, nadväzovanie priateľstiev a zdieľanie fotografií a videí.
V polovici roku 2006 mal už 7 miliónov členov.
K 30. septembru 2014 mal Facebook 1,35 miliardy aktívnych používateľov za mesiac a je dostupný skoro na celom svete. Jeho hlavný konkurent MySpace, donedávna neohroziteľná jednotka na trhu s počtom používateľov nad 100 miliónov, stratil svoju pozíciu v roku 2008.
Facebook vstúpil na burzu 18. mája 2012. Trhová hodnota sociálnej siete Facebook prekročila 26. augusta 2013 hranicu 100 miliárd dolárov. Momentálne vlastní Facebook viacero iných sociálnych sietí, niektoré odkúpil a niektoré vytvoril. Sú to siete ako Instagram, Facebook Messenger, WhatsApp a Snapchat.
Kritika.
Facebook je terčom kritiky. Viry.cz službu kritizovali za úbytok anonymity smerom k zverejňovaniu údajov. Server tiež poukázal na zneužívanie Like linkov na podvody ako šírenie spamu a zber osobných údajov. 
V máji 2019 firma priznala, že vplyvom chyby boli používateľské prihlasovacie heslá uložené v databáze v nehešovanej (plain text) forme. Táto chyba sa mala týkať 200 miliónov až 600 miliónov používateľov a k týmto heslám malo prístup 20 000 ich zamestnancov. Ide o jeden z doteraz najzávažnejších bezpečnostných incidentov Facebooku.
O nekalých praktikách Facebooku svedčia aj uniknuté dokumenty Facebook Papers.

</doc>
<doc id="239731" url="https://sk.wikipedia.org/wiki?curid=239731" title="Akademija Nauk">
Akademija Nauk

Akademija Nauk () je názov vulkanického komplexu, pozostávajúceho z niekoľkých stratovulkánov a kaldier, nachádzajúci sa vo východnej časti polostrova Kamčatka, asi južne od stratovulkánu Karymská. Komplex leží na staršej, pleistocénnej, širokej kaldere "Polovinka" a vznikol približne pred 30 000 rokmi. Tvoria ho dve kaldery – "Odnobokij" (5 ×) a "Akademija Nauk" (3 ×) – v súčasnosti zaliata vodou a známa ako Karymské jazero) a stratovulkán "Beliankin" (), nachádzajúci sa v severozápadnej časti kaldery Polovinka.
Vulkanizmus prechádzal od počiatočnej bazaltovej fázy cez andezitovú až po ryolitovú finálnu fázu, pri ktorej vznikli dva maary na južnom, resp. severnom okraji jazera. Severný maar vznikol približne pred 6 500 rokmi. Jediná historicky zaznamenaná erupcia sa odohrala 2. januára 1996. Išlo o jednodňovú explozívnu erupciu ryolitovo-bazaltových pyroklastík v blízkom okolí severného maaru.

</doc>
<doc id="239733" url="https://sk.wikipedia.org/wiki?curid=239733" title="Bitka o Guadalcanal">
Bitka o Guadalcanal

Bitka o Guadalcanal, známa pod krycím názvom operácia Watchtower, zahŕňa sériu ozbrojených stretnutí počas druhej svetovej vojny, ktoré prebiehali od 7. augusta 1942 až do 7. februára 1943 medzi vojskami Spojených štátov a Cisárskeho Japonska. Guadalcanalská kampaň sa stala jedným z najdôležitejších momentov vojny v Pacifiku.
Guadalcanal nebol pôvodne na zozname spojeneckých cieľov, ale japonsky pokus vybudovať letisko (neskôr známe ako Henderson Field) viedol k narýchlo vypracovanému plánu, podľa ktorého sa 7. augusta 1942 vylodila na ostrove 1. divízia námornej pechoty. Najprv narazila len na slabý odpor. Japonci veľmi rýchlo odpovedali tým, že porazili americké vojenské námorníctvo pri ostrove Savo. Námorná pechota na ňom však zostala aj napriek zvýšenému japonskému úsiliu. Najpozoruhodnejšie japonské pozemné útoky sa uskutočnili 18. augusta a 13. septembra. Prvý nebol úspešný. Viac sa priblížil úspechu druhý. Ďalší veľký japonský útok na Hendersenovo letisko 24. a 25. októbra Američania odrazili a spôsobili nepriateľovi veľké straty. Bitka však zostávala nerozhodná, a preto stále nebolo isté či Američania letisko udržia alebo nie.
Spočiatku zaskočené japonské jednotky však podnikli v auguste a novembri 1942 niekoľko pokusov získať letisko Henderson Field späť. Došlo k trom väčším pozemným bitkám a piatim veľkým námorným stretom. Letecké boje nad oblasťou neutíchali prakticky po celú dobu. Začiatkom novembra 1942 došlo k veľkej námornej bitke o Guadalcanal. Američanom sa podarilo odraziť japonský pokus o vylodenie dostatočne veľkého kontingentu vojsk, ktorý by získal letisko späť. V decembri 1942 sa Japonci vzdali svojich pokusov o znovuobsadenie letiska a začali sťahovať svoje sily. Posledné japonské sily boli z ostrova stiahnuté 7. februára 1943 počas vrcholiacej ofenzívy amerického XIV. zboru.
Ťaženie na Guadalcanale bolo spojené s viacerými námornými stretmi medzi spojeneckými silami a japonským námorníctvom. Bitka o Guadalcanal bola spolu s víťazstvom v bitke o Midway začiatočným krokom k zdolaniu japonskej nadvlády v Ázii a v Tichom oceáne. Táto bitka bola súčasne prvou veľkou ofenzívou Spojencov proti Japonsku a prechodom od defenzívnych operácií k ofenzívam, ktoré neskôr viedli k definitívnej porážke Japonska v druhej svetovej vojne.
Celá operácia bola súčasťou amerického plánu na zaistenie trás konvojov smerujúcich medzi USA, Austráliou a Novým Zélandom. Uskutočnená len niekoľko mesiacov po začiatku bojov o cestu Kokoda, bola druhou veľkou ofenzívou Spojencov namierenou proti japonským silám.
Predohra.
V priebehu roka 1942 sa kľúčovými strategickými v južnej časti Tichého oceánu stali Šalamúnove ostrovy, najmä ostrov Guadalcanal. Ak by si ich Japonci udržali, poslúžili by im ako základne, z ktorých by mohli útočiť na Spojenecké zásobovacie trasy medzi Spojenými štátmi a Austráliou. Ak by sa však ostrovy dostali do rúk Spojencom, poslúžili by ako výhodná základňa, z ktorej by sa dali podnikať ofenzívne akcie a zároveň by chránili Austráliu pred japonskými útokmi.V máji 1942 Japonci úspešne pokročili pri budovaní potrebných zariadení na ostrove Florida v Šalamúnových ostrovoch a 5. júla 1942 k Američanom začali prenikať správy, že nepriateľských vojakov prepravujú na Guadalcanal, aby tu vybudovali letisko. Keďže všetko nasvedčovalo tomu, že Japonci sa chystajú podnikať nálety na americké obchodné lode a možno aj na Austráliu, velenie sa rozhodlo pre obsadenie ostrova.
Bitka.
7. augusta 1942 o 9:00 miestneho času sa spojenecké, hlavne americké sily v počte okolo 19 000 vojakov vylodili na ostrovoch Guadalcanal, Tulagi a Florida na juhu Šalamúnových ostrovov s cieľom zlikvidovať ich novo budovanú základňu, ktorá by ohrozovala zásobovacie cesty medzi USA a Austráliou. Japonci však mali v oblasti početné námorné sily a tie dostali rozkaz zaútočiť. 8. augusta krížniky pod vedením admirála Gunčiho Mikawu prekĺzli úžinami medzi Šalamúnovými ostrovmi a prekvapili lode Spojencov. O hodinu neskôr sa Mikawa stiahol a nechal za sebou štyri potápajúce sa spojenecké krížniky a jeden vážne poškodený. Tento námorný masaker vošiel do dejín pod názvom bitka pri ostrove Savo. Americká námorná pechota bola náhle na Guadalcanale sama, bez námornej alebo leteckej podpory. Ďalšie dva týždne dostávali vojaci len dve jedlá denne. Američania vedeli, že teraz Japonci ovládajú more a že nebude dlho trvať, než sa ich vojská dostanú na ostrov. Rádio Tokio opísalo príslušníkov americkej námornej pechoty ako „mole, ktoré sami vlietli do plameňa“.
Japonci však stále podceňovali silu, ktorá proti nim stála. 18. augusta sa vylodila prvá skupina japonskej námornej pechoty o počte len asi 1500 vojakov ktorá bola ihneď zlikvidovaná. Nasledujúca invázna jednotka bola doprevádzaná silným námorným zväzom, vrátane dvoch bojových a troch lietadlových lodí. Americký generál Robert Ghormley bol však včas varovaný a 24. augusta americké lietadlá potopili japonskú loď Rjúdžo. Ďalší japonskí vojaci boli na ostrov prepravovaní kyvadlovou dopravou torpédoborcov a inváznych lodí, ktorú Američania pomenovali tokijský expres. V noci 13. septembra americká námorná pechota zúfalo bojovala na mieste, ktoré sa stalo známe ako „krvavý hrebeň“. Ešte predtým ako boli Japonci zatlačení späť, tam prenikli až na veliteľské stanovisko veliteľa americkej námornej pechoty.
Tokijský expres bol tvrdo a profesionálne bránený japonským námorníctvom pod velením admirála Raiza Tanaku. Veľa amerických vojnových lodí bolo poškodených alebo potopených, keď sa na neho pokúšali zaútočiť. Koncom augusta bola americká lietadlová loď Saratoga zasiahnutá torpédom a vážne poškodená. O dva týždne neskôr bola potopená lietadlová loď Wasp. Vyčerpaného generála Ghormleyho nahradil vo velení admirál Bill Halsey.
Po obsadení Guadalcanalu a Tulagi plánovali Spojenci pokračovať v útokoch na japonské základne v Rabaule na Novej Británii. Spojenci spočiatku rýchlo premohli početne podstatne slabšiu japonskú posádku, ktorá držala ostrovy od mája 1942. Postupne obsadili Tulagi aj Floridu, takisto ako letisko pri meste Honiara (vtedy známe ako Henderson Field), ktoré Japonci stavali na Guadalcanale.

</doc>
<doc id="239734" url="https://sk.wikipedia.org/wiki?curid=239734" title="Araukana">
Araukana

Araukana je plemeno kury domácej pochádzajúca z Čile. Araukany chovali pôvodne juhoamerickí indiáni zvaní Araukáni, odkiaľ je aj pomenovanie plemena. Sliepky araukany znášajú tyrkysové vajíčka. Plemeno sa chová aj na Slovensku.

</doc>
<doc id="239740" url="https://sk.wikipedia.org/wiki?curid=239740" title="Národné plemená Slovenska">
Národné plemená Slovenska

Výsledkom dlhodobého šľachtenia na území Slovenska boli vyšľachtené tieto národné plemená. Rozvoj národných plemien je podporované aj grantovými programami Európskej únie.
Slovenské národné plemená sliepok.
Oravka.
Patrí medzi kombinované plemená sliepok. Vznik na Orave. Má stredný rámec tela. Znáša v priemere 180 vajec, hmotnosť jedného vajca je 57 g. Hmotnosť kohúta je 2,70 – , sliepky je 2 – 
Pôvodné slovenské plemeno s kombinovanou mäsovonosivou úžitkovosťou. Farba žltohnedá a biela. Sľachtia sa farebné rázy: rodofarebná, čierna a pásikavá. Chová sa taktiež v zdrobnenej forme vo farbách žltohnedá a biela. Šláchtí sa taktiež rodofarebný ráz.
Slovenské národné plemená husí.
Suchovská hus.
Suchovská hus je stredného telesného rámca, tvrdej konštitúcie kompaktného pevne stavaného, skoro vodorovne držaného tela, pastevného typu, nenáročná, sedavá vhodná pre drobnochovatelov zo znáškou 14 – 16 vajec a velmi dobrým pudom kvokavosti. Je to hus žltodivokého sfarbenia stredneho skôr menšieho typu, so stredne hrubým krkom, kompaktným hlbokým trupom s výrazným dvojitým podbruškom.
Slovenská biela hus.
Slovenská biela hus predstavuje stredne ťažké plemeno, vhodné na produkciu mäsa, pečene a peria. Vyznačuje sa kompaktným, mierne zošikmené držaným telom, ušľachtilého vzhľadu a pevnej konštitúcie. Je to plemeno otužilé s dobrým zužitkovaním pastvy so zachovaným pudom kvokavosti.
Slovenské národné plemená holubov.
Komárňanský kotrmeliak.
Najstaršie slovenské plemeno vyšľachtené v Komárne z plemien pochádzajúcich z Orientu, ktoré boli dovezené na naše územie vojenskými výpravami Turkov v 17. storočí.
Košický kotrmeliak.
Športové plemeno holuba, ktoré bolo šľachtené v Košiciach v roku 1913.
Košický letún.
Je mladým plemenom letúnov, ktoré vyšľachtil Ladislav Frenák z Košíc krížením týchto plemien – segedínsky letún, ploeštský letún čung, budapeštiansky sivko, budapeštiansky modrý letún a budapeštiansky bocianik. Za národné plemeno bol uznaný v roku 1977 v Žiline a začiatkom 90-tych rokov bolo plemeno premenované na Košický Vysokoletún.
Toto plemeno holuba lieta najlepšie v malých skupinách, stúpa v špirále a dokáže v krúživom lete zotrvať v nedohľadnej výške (viac ako ) niekoľko hodín.
Každoročne sa organizujú na Slovensku preteky týchto holubov, In Memoriam Ladislav Frenák.
Piešťanský obor.
Je najmladším slovenským národným plemenom holuba. Vyšľachtil ho v rokoch 1970 – 1980 Andrej Boďa z Piešťan krížením plemien Mondén, Riman, Kinga, Texan, Maďarský obor, Moravský pštros, Gigant homér, ako aj niektoré hrvoliaky najmä Hanácky a Staronemecký. Za samostatné slovenské národné plemeno bol Piešťanský obor uznaný dňa 18. novembra 1987. V rokoch 1995 – 2005 došlo k útlmu Piešťanského obra. V súčasnosti sa o udržanie plemena snaží Klub chovateľov piešťanských obrov, ktorý dosiahol aj jeho zaradenie do vzorníka európskych plemien. Piešťanský obor sa chová najmä vo farebnom ráze čierny tiger a čierny fŕkaný, ale v súčasnosti sa šľachtia i iné farebné rázy, najmä červený tiger, červený fŕkaný, žltý tiger, žltý fŕkaný, hnedý tiger, hnedý fŕkaný a jednofarebné biely, čierny, červený, žltý a hnedý.
Slovenský hrvoliak.
Plemeno bolo vyšľachtené na západnom Slovensku (Brezová pod Bradlom, Myjava a Stará Turá a okolité kopanice). Podľa niekdajších veľkých chovateľov Jána Čierneho a Samka Dudíka sa tam choval v hojnom počte na roľníckych a mlynárskych usadlostiach už v 2. polovici 19. storočia. Osobne ich chovali v rokoch 1860 až 1890. Po vzniku prvej ČSR v roku 1918 sa objavovali i písomné dokumenty o tomto plemene vo vtedajších chovateľských časopisoch. Prvýkrát ho vystavoval Koloman Slimák na výstave v roku 1926 v Bratislave a v Prahe. V 1930 na západnom Slovensku sa chovalo asi 1250 chovných párov. Na konci 2. svetovej vojny slovenský hrvoliak takmer vyhynul. Posledné chovné jedince pozbierali po brezovských a myjavských kopaniciach chovatelia z Nového Mesta nad Váhom, ktorí sa začali venovať jeho chovu a rozšíreniu. V súčasnosti je to opäť bežné plemeno.
Slovenský letún.
Slovenský letún je športový druh holuba. Ako samostatné plemeno bol uznaný 19. februára 1977. Začiatky jeho šľachtenia však spadajú už pred 2. svetovou vojnou.
Slovenské národné plemená králikov.
Holíčsky modrý králik.
Vznik holičského modrého králika nadväzuje na šľachtiteľskú prácu Imricha Vaneka z Holíča, spojenú so šľachtením králika slovenského sivomodrého rexa. Holičský modrý králik je teda vzdialeným potomkom, ktorý vznikol z kríženia kasto-rexa a rysa. Ako samostatné plemeno bol uznaný 15. októbra 1975.
Liptovský lysko.
Najmladšie slovenské národné plemeno králika. Uznané bolo na celoštátnej výstave zvierat v Nitre v roku 2005. Váži 4 – . Farba srsti je sivá. Od spodnej časti pysku až po koreň ušníc má bielu srsť (lysinu). Vyšľachtený bol na Liptove.
V sôčasnosti sa chová vo farebných rázoch divoky, modro-divoky a čierny.
Nitriansky králik.
Plemeno bolo uznané v roku 1977. Podstatný podiel na jeho vzniku má J. Zelník z Nitry (v rokoch 1925 – 1986). Jeho hmotnosť je 4,25 – . Telo je zavalité, široké, mohutne osvalené.
Slovenský sivomodrý rex.
Najstaršie slovenské plemeno králika. Vyšľachtil ho Imrich Vanek z Holíča krížením králikov kastorex a rys od roku 1958. Ako samostatné plemeno bolo uznané v roku 1965.
Zemplínsky pastelový králik.
So šľachtením začal Ing. Jozef Jonek v roku 1982. Plemeno bolo uznané 22. novembra 1987. Zemplínsky pastelový králik je stredne veľké plemeno.
Slovenské národné plemená oviec.
Cigája.
Hmotnosť barana 70 – , bahnice 50 – 
Jemnosť vlny C – C/D 
Mäsovo – mliekový úžitkový typ
Produkcia mlieka za dojnú periódu 80 – 100 l
Plodnosť 120 – 140 %
Slovenská merinka.
Hmotnosť barana 80 – , bahnice 60 – 
Jemnosť vlny A – A/B 
Vlnovo – mäsový úžitkový typ. 
Plodnosť 120 – 130 %
Zošľachtená valaška.
Hmotnosť barana 65 – , bahnice 45 – 
Jemnosť vlny D – D/E 
Mäsovo – mliekový úžitkový typ
Produkcia mlieka za dojnú periódu 80 – 100 l
Plodnosť 115 – 130 %
Slovenské národné plemená kôz.
Biela krátkosrstá koza.
Zviera je rané, strednej veľkosti a hmotnosti, pevnej kostry, dobre vyvinutého svalstva, súmernej stavby tela, pevnej konštitúcie, s primerane širokým a hlbokým trupom, na dostatočne silných a dobre utváraných končatinách; odolné, vysoko plodné, s dobrou schopnosťou využívať krmivo. Hlava je biela, bezrohá, suchá, s výrazným okom a vztýčenými ušnicami. Krk prechádza plynulé do kohútika, ktorý je mierne znateľný. Hruď je stredne dlhá, hlboká a široká s vyklenutými rebrami. Plecia sú široké a pevné, k trupu priliehajúce. Chrbát je stredne dlhý, pevný a rovný. Zadok dlhý, široký, mierne dozadu sklonený. Bedrá pevné, široké, dobre viazané s kíbmi. Brucho je plné, s pevným brušným svalstvom. Končatiny sú mierne silné, dobre stavané s vyvinutými kíbami. Sponky pevné, paznechty tvrdé, svetložlté. Koža je jemná, ľahko odťažiteľná; srsť krátka, hustá, priľahlá, farby čisto bielej a lesklá. Kozičky nemajú znateľné hrboľky čelných kostí. Môžu byť rohaté alebo bezrohé. Capkovia majú hrboľky znateľné. Hlava je hrubšia so širokým čelom i papuľou a silnejšie vyvinutou bradou. Krk je svalnatejší, na hrdle s príveskami, tzv. zvonkami. Zvieratá oboch pohlaví v minulosti museli byť bezrohé, v súčasnosti je rohatosť prípustná. Musia mať bielu krátku srsť. Niektorí chovatelia kozy biele krátkosrsté zapájajú do kontroly úžitkovosti ako plemenné. Kozy, ktoré nespĺňajú podmienky plemenných, nie sú vhodné na reprodukciu. 
Špecializujú sa na mlie-kovú úžitkovosť.
Vyšľachtené boli z pôvodných miestnych kôz krížením s plemennými capmi sánskymi alebo bielymi krátkosrstými bezrohými. Vyskytujú sa je-dince rohaté i bezrohé, najmä bielej farby. Produkcia mlieka za laktáciu je okolo 600 litrov, podľa chovateľských podmienok. Využiť sa dajú tiež ostrihaním srsti a podsady (0,1 až 0,2 kg podsady a 0,3 až 0,5 kg srsti), ako i na produkciu mäsa a kožiek.
Slovenské národné plemená koní.
Huculský kôň sa zaraďuje medzi primitívne plemená koní, ktoré nie sú svojou stavbou tela veľmi vhodné na športové využitie ale sú to výborné kone na terénne jazdenie. Rozhodne sa o huculoch nedá povedať, že sú elegantné, ale v každom prípade sú spoľahlivé, skromné, obratné, vytrvalé a vynikajú pokojným temperamentom. Hucul patrí medzi pozdné plemená, dospieva v 5 – 6 rokoch, výkonný zostáva až do 25 rokov často sa dožíva 30 rokov aj viac. Chody sú kratšie a pravidelné, v teréne sa hucul pohybuje veľmi isto a obratne. Hucul má pevné zdravie a je veľmi plodný.
Muránsky norik- kone z muránskej planiny.
Chovateľom a ošetrovateľom Norikov muránskych v Muráni je Jozef Siman. Všetky kone pozná po mene. Pán Siman dobre vie, že ošetruje výnimočný druh koní. Vari najsilnejší a najodolnejší, aký na Slovensku možno vidieť. „Sú statné, mimoriadne odolné proti počasiu a pracovité. Aj preto sú vyhľadávanými lesnými pomocníkmi,“ vysvetľuje Siman. Za obcou Muráň na Veľkej Lúke je jedna z dvoch chovných staníc, kde tieto koníky chovajú. Druhá je v Dobšinej. „Cvičené na prácu v lese sú ako 3,5-ročné, ako štvorročné sú zaraďované do lesnej prevádzky. Tu vydržia pracovať v ťažkých podmienkach pätnásť až dvadsať rokov,“ povedal veterán chovu koní. Napriek tvrdej práci v lese sa noriky muránske dožívajú aj dosť vysokého veku života. Najstarší z koníkov podľa spomienok pána Kánoša sa dožil takmer štyridsaťštyri rokov.
Slovenský teplokrvník.
Vznikol na podklade stredne mohutných teplokrvných plemien chovaných na Slovensku. Má pevnú konštitúciu, dobrý charakter a živý temperament. Najčastejšie je hnedák a ryšiak.
Slovenský športový pony.
Je to kôň viacstranne úžitkový s prevahou jazdeckého typu. Svojim exteriérom sa zhoduje s typom veľkého športového koňa. Určený je na jazdecký výcvik detí a mládeže vo veku 8 – 16 rokov.
Slovenské národné plemená psov.
Slovenská kynológia má dlhú a pestrú históriu. Vychádza predovšetkým z tradície nemeckej kynológie, samozrejme s miestnymi špecifikami. I šľachtiteľstvo psích plemien na území Slovenska často vychádzalo z nemeckých plemien a nemecká kynológia bola u nás vždy vzorom a ukazovateľom smeru. Aj pri praktickej kynológii sa na Slovensku tradične využívali kontinentálne európske plemená, často nemeckého pôvodu (nemecký ovčiak, nemecký krátkosrstý stavač, nemecký hrubosrstý stavač, weimarský stavač, bavorský farbiar, atď.).
Ďalším faktorom, ktorý ovplyvnil slovenskú kynológiu, bola orientácia na prácu. Slovenské šľachtiteľstvo sa zaoberalo výlučne pracovnými plemenami. Exteriérové (spoločenské) plemená na Slovensku nemali patričné historické zázemie. Z pracovných odvetví to boli predovšetkým lovecké a pastierske práce.
Z tohto východiskového prostredia vychádzali šľachtitelia, ktorí pocítili potrebu zachovania špecifických rysov niektorých slovenských vidieckych psov (čuvač), alebo vytvorenia nového loveckého plemena so špecifickými vlastnosťami, vhodnými do slovenského lesného prostredia (slovenský hrubosrstý stavač, kopov).
Výsledkom šľachtiteľských programov u nás sú štyri národné plemená: Slovenský čuvač, Slovenský kopov, Slovenský hrubosrstý stavač a Československý vlčiak.
Slovenský čuvač.
Najtradičnejším (i keď FCI ho uznala až v roku 1965) národným plemenom na Slovensku je nepochybne slovenský čuvač. Biele horské pastierske psy, známe pod menom čuvač, sa pod Tatrami chovali tradične už od dávnych čias. Čuvač je členom starej rodiny stredoeurópskych bielych pastierskych psov, do ktorej patrí napríklad poľský podhalanský ovčiak, maďarský kuvasz a taliansky maremánsko-abruzský ovčiarsky pes. Na Slovensku bol tento pes používaný (a je používaný dodnes) predovšetkým na stráženie stád oviec a hovädzieho dobytka, ale aj na stráženie ľudských obydlí. Cielené šľachtenie (obnovu) tohoto plemena začal Prof. Antonín Hrůza.
Slovenský kopov.
Ďalším známym slovenským národným plemenom je výkonný poľovný durič slovenský kopov. Prvé kopovy boli oproti dnešnému typu vyššie a silnejšie. Presadzovala sa predovšetkým hlasitosť na stope a vytrvalé prenasledovanie a blokovanie zveri. Neskôr sa začína, vzhľadom na špecifické podmienky našich lesov, presadzovať menší typ duriča, ale pri zachovaní fyzickej sily a odvahy. Kopov za používa predovšetkým ako lovecký pes na diviačiu zver, ale aj ako strážny pes. Prvé zápisy do plemennej knihy a vydávanie rodokmeňov začalo od roku 1940, kedy bola založená Slovenská plemenná kniha psov. O cieľavedomé šľachtenie plemena sa zaslúžili predovšetkým nestori slovenskej loveckej kynológie, Koloman Slimák a Andrej Renčo.
Slovenský hrubosrstý stavač.
Laickej verejnosti menej známe, ale veľmi výkonné lovecké plemeno sa začalo šľachtiť v 40. rokoch minulého storočia. Cieľom bolo vyšľachtiť kvalitného stavača na spôsob nemeckých plemien, ale odolného proti drsnému slovenskému počasiu a schopného pracovať v podmienkach našich lesov. Na jeho vyšľachtenie boli použité plemená weimarský stavač (odtiaľ zaujímavé zafarbenie), český fúzač a nemecký drôtosrstý stavač. Z potomkov boli vyberané len hrubosrsté jedince a s tými sa pokračovalo v chove. Tieto boli sprvu vedené pod názvom „hrubosrstý weimarský stavač“. Až vyjadrenie nemeckého Klubu chovateľov weimarských stavačov, že nebude uznávať hrubosrstý variant, prinútilo slovenských chovateľov o osamostatnenie plemena. Slovenský hrubosrstý stavač, ďalšie dielo pána Kolomana Slimáka, bolo uznané FCI v roku 1983
Československý vlčiak.
Relatívne mladé plemeno vzniklo ako výsledok cieľavedomého šľachtiteľského programu Ing. Karla Hartla v druhej polovici minulého storočia. Pohraničná stráž vo vtedajšom Česko-Slovensku potrebovala výkonného strážneho psa na zabezpečenie hraníc. Pri šľachtení bolo cieľom zachovať pracovné kvality nemeckého ovčiaka a doplniť ich o ostražitosť, odolnosť a vytrvalosť karpatského vlka. Naplánované kríženie psa a vlka bolo podporené kvalitným vedeckým výskumom a šľachtiteľským plánom. Napriek tomu sa u výsledného plemena úplne nezachovala cvičiteľnosť a poslušnosť nemeckého ovčiaka. Výsledkom je však temperamentné a krásne plemeno s húževnatosťou a temperamentom vlka, ale pri zachovaní priateľskosti a spoločenskosti psa. Po rozdelení Česko-Slovenska pripadol po vzájomnej dohode patronát nad týmto plemenom Slovensku. V rokoch 1971 až 1981 pod vedením mjr. Františka Rosíka, kríženie pokračovalo iba na Slovensku. Vytvorila sa dostatočne veľká chovná základňa pre uznanie plemena. Za vznik plemena československý vlčiak, jeho uznanie a vytvorenie a organizovanie širokej chovateľskej základne na Slovensku nesie zásluhu mjr. František Rosík.Je možné zovšeobecniť, že bez Ing. Hartla by neexistovali krížence, bez mjr. Rosíka by neexistovalo plemeno. 
Súčasnosť.
V súčasnosti sa naďalej pokračuje v šľachtení všetkých uvedených národných plemien. Každé plemeno zastrešuje príslušný chovateľský klub, ktorý v spolupráci so zahraničnými chovateľskými klubmi drží ochrannú ruku nad vývojom plemena. Nové slovenské národné plemeno momentálne na obzore nie je. Niektorí slovenskí chovatelia sa v poslednom období venovali obnoveniu (znovuvyšľachteniu) kaukazského plemena turkménsky alabaj z prísne vyberaných jedincov plemena stredoázijský ovčiak. Turkménskeho alabaja bolo možno vidieť v kategórii dosiaľ neuznaných plemien na výstavách psov na Slovensku, ale po niekoľkých rokoch bolo od šľachtiteľského zámeru upustené a jedince turkmenského alabaja boli zaradené do plemennej knihy stredoázijských ovčiakov.

</doc>
<doc id="239742" url="https://sk.wikipedia.org/wiki?curid=239742" title="Heinkel He 176">
Heinkel He 176

Heinkel He 176 bolo nemecké pokusné raketové lietadlo. Bolo to prvé lietadlo poháňané výlučne raketovým motorom na kvapalné palivo. Prvý let sa uskutočnil 20. júl v roku 1939, pilotoval ho Erich Warsitz. He 176 bola súkromná iniciatíva firmy Heinkel, (podobne, ako pri Heinkel He 178) ktorú viedol Ernst Heinkel. Heinkel chcel vyvinúť čo najrýchlejšie lietadlo a hoci výkony He 176 neboli nijak oslňujúce, dokazovali, že je možné skonštruovať výkonné raketové lietadlo.
Vznik a vývoj.
Počas 20. rokov robili nemeckí odvážlivci pokusy s raketami primontovanými na autá, motorky, vlaky, či dokonca sane. V roku 1929 sa o to pokúsili Alexander Lippisch pri stroji Ente a Fritz von Opel pri stroji RAK.1. Pri raketách na tuhé palivo nemohol byť ovládaný ťah a motory sa nedali po štarte zastaviť.
V 30. rokoch experimentoval Wernher von Braun a jeho tím pracujúci v Peenemünde s pridávaním rakiet na tekuté palivo na bežné lietadlá. Heinkel im na pokusy poskytol lietadlá He 72 a He 112. Začiatkom roku 1937 vzlietlo jedno z týchto lietadiel s vrtuľovými motormi, ktoré vo vzduchu vypol a ďalej letel na raketový pohon. V tom čase experimentoval Hellmuth Walter s raketami spaľujúcimi peroxid vodíka, ktoré viedli k vytvoreniu ľahkých a jednoduchých rakiet, vhodných k inštalácii na lietadlá.
He 176 bol poháňaný novými motormi Walter. Išlo o malé, jednoduché lietadlo, postavené takmer celé z dreva, s odkrytým kokpitom. Malo konvenčný podvozok s troma kolesami. Pilot mal svojou váhou preniesť ťažisko viac dopredu, lebo prázdne lietadlo ťahalo chvost po zemi.
Zvláštnym prvkom bol únikový systém v nose lietadla. Stlačený vzduch bol použitý k tomu, aby sa nos od lietadla oddelil. Keď sa kokpit oddelil, pilot vyskočil. Stroj bol predvedený RLM (Reichsluftfahrtministerium – Ríšske ministerstvo letectva), ale jeho záujem sa nepodarilo vzbudiť a tak firma Heinkel projekt zastavila. Počas jeho trvania bolo postavené len jedno lietadlo a to skončilo v Múzeu letectva v Berlíne, ktoré bolo v roku 1943 zničené počas spojeneckého náletu.
Ešte pred zastavením projektu boli vyrobené plány na pokročilejšie raketové lietadlo, veľmi podobné He 176. neskôr sa RLM k projektu raketového lietadla vrátilo v rámci Projektu X, ktorého výsledkom bola prvá (a posledná) raketová stíhačka na svete, Me 163 Komet.

</doc>
<doc id="239743" url="https://sk.wikipedia.org/wiki?curid=239743" title="Philippe Senderos">
Philippe Senderos

Phillipe Senderos (* 14. február 1985, Ženeva, Švajčiarsko) je švajčiarsky futbalista, ktorý hrá za anglický klub Arsenal FC.

</doc>
<doc id="239744" url="https://sk.wikipedia.org/wiki?curid=239744" title="Absinth">
Absinth



</doc>
<doc id="239746" url="https://sk.wikipedia.org/wiki?curid=239746" title="Pražský krysiarik">
Pražský krysiarik



</doc>
<doc id="239748" url="https://sk.wikipedia.org/wiki?curid=239748" title="Zoznam plemien králikov">
Zoznam plemien králikov

Toto je zoznam plemien králikov:

</doc>
<doc id="239750" url="https://sk.wikipedia.org/wiki?curid=239750" title="Liptovský lysko">
Liptovský lysko

Liptovský lysko je najmladšie slovenské národné plemeno králika. Uznané bolo v roku 2005. Váži 4-4,25 kg. Existuje v 3 farebných rázoch - divosfarebný, divomodrý a čierny. Farba srsti je sivá (resp. modrosivá alebo čierna), od spodnej časti pysku až po koreň ušníc má bielu srsť (lysinu). Vyšľachtený bol na Liptove.

</doc>
<doc id="239752" url="https://sk.wikipedia.org/wiki?curid=239752" title="Holíčsky modrý králik">
Holíčsky modrý králik

Holíčsky modrý králik je národné plemeno Slovenska, ktoré vyšľachtil Imrich Vanek z Holíča. Ako samostatné plemeno bol uznaný 15.10.1975 ako v poradí druhé slovenské národné plemeno králikov. V súčasnosti sú chovatelia združení v Klube chovateľov národných plemien a rexov.

</doc>
<doc id="239753" url="https://sk.wikipedia.org/wiki?curid=239753" title="Nitriansky králik">
Nitriansky králik

Nitriansky králik je slovenské plemeno králika uznané v roku 1977. Podstatný podiel na jeho vzniku má J. Zelník z Nitry (v rokoch 1925-1986).

</doc>
<doc id="239754" url="https://sk.wikipedia.org/wiki?curid=239754" title="Kamčatská gubernia">
Kamčatská gubernia

Kamčatská gubernia () bola jedna z gubernií Ruskej sovietskej federatívnej socialistickej republiky v rokoch 1921 - 1926 zriadená po rozpade bývalej Kamčatskej oblasti 26. januára 1921. Hlavným mestom gubernie bol Petropavlovsk-Kamčatskij.
Gubernia sa delila na 6 okresov a zanikla 4. januára 1925, keď sa jej územie včlenilo do Ďalekovýchodného kraja.

</doc>
<doc id="239755" url="https://sk.wikipedia.org/wiki?curid=239755" title="Zemplínsky pastelový králik">
Zemplínsky pastelový králik

Zemplínsky pastelový králik je slovenské stredne veľké plemeno králika, ktorý začal šľachtiť Ing. Jozef Jonek v roku 1982. Plemeno bolo uznané 22. novembra 1987.

</doc>
<doc id="239756" url="https://sk.wikipedia.org/wiki?curid=239756" title="Slovenský sivomodrý rex">
Slovenský sivomodrý rex

Slovenský sivomodrý rex je najstaršie slovenské plemeno králika. Vyšľachtil ho Imrich Vanek z Holíča krížením králikov kastorex a rys od roku 1958. Ako samostatné plemeno bolo uznané v roku 1965.
Tieto králiky majú hebkú sivomodrú srsť a na brušku bielu.

</doc>
<doc id="239758" url="https://sk.wikipedia.org/wiki?curid=239758" title="Ďalekovýchodný kraj">
Ďalekovýchodný kraj

Ďalekovýchodný kraj () vznikol na východe Ruskej sovietskej federatívnej socialistickej republiky 4. januára 1926 na území zaniknutých gubernií východnej časti RSFSR a severného Sachalinu. Rozloha územia 2,6 milióna km² bola obývaná 2,1 miliónom obyvateľov. Administratívnym mestom kraja bol Chabarovsk. V roku 1938 bol rozdelený na Chabarovský a Primorský kraj.

</doc>
<doc id="239760" url="https://sk.wikipedia.org/wiki?curid=239760" title="Michal Maheľ">
Michal Maheľ

Michal Maheľ (* 19. august 1920, Trhovište – † 7. august 1999, Bratislava) bol slovenský geológ, akademik SAV, vysokoškolský profesor.
Život.
Narodil sa v Trhovišti v okrese Michalovce 19. augusta 1920. Reálne gymnázium absolvoval v Michalovciach v rokoch 1931 až 1939. Od roku 1939 študoval na Prírodovedeckej fakulte Univerzity Komenského v Bratislave, kde neskôr získal i doktorát z geológie. Bol žiakom profesora Dimitria Andrusova. Následne pôsobil na Slovenskej vysokej škole technickej a Geologickom ústave Dionýza Štúra. V rokoch 1949 – 1952 pôsobil ako pedagóg na prírodovedeckej fakulte, od roku 1949 ako docent. Následne sa vrátil na geologický ústav, v rokoch 1958 – 1963 bol jeho riaditeľom. Od roku 1962 bol zvolený za korešpondenta SAV, v roku 1964 získal titul profesor. Od roku 1975 bol akademikom SAV a ČSAV. V priebehu tohto obdobia až do roku 1986 pracoval i ako externý profesor na Prírodovedeckej fakulte Univerzity Komenského. O jeho prednášky bol medzi študentmi vďaka bohatým terénnym skúsenostiam a i pedagogickým kvalitám, veľký záujem.
Podieľal sa na geologickom výskume územia v rozličných častiach Slovenska. Výsledkom týchto prác bolo viacero geologických máp rôznej mierky, ako aj vedeckých štúdií o geologickej stavbe skúmaných území. Významne sa podieľal na tvorbe prehľadnej geologickej mapy ČSSR v mierke 1:200 000 ako hlavný redaktor mapového listu Banská Bystrica, Žilina a Bratislava. Pri svojej práci sa snažil spájať regionálnogeologický výskum s tvorbou geologických máp a riešením tektonických problémov. Do povedomia zahraničnej geologickej verejnosti sa vo svojej dobe dostal ako jeden z najlepších znalcov geológie Západných Karpát, hlavne vďaka "Tektonickej mape karpatsko-balkánskeho regiónu a priľahlých území" v mierke 1:1 000 000 vydanej spolu s rozsiahlymi vysvetlivkami v rokoch 1973 a 1974. Významne sa podieľal na aktivitách Tektonickej komisie Karpatsko-balkánskej geologickej asociácie, ktorú viedol. V rokoch 1976 až 1987 bol iniciátorom a odborným garantom početných vedeckých konferencii. Medzi jeho posledné významné diela patrí práca "Geologická stavba československých Karpát 1. Paleoalpínske jednotky". Ide o prvé a dosiaľ najkomplexnejšie monografické dielo zaoberajúce sa geológiou Západných Karpát vychádzajúce z princípov platňovej tektoniky. Za kontroverzné časť vedeckej verejnosti považuje to, že sa Maheľ pokúšal zaviesť množstvo nových litostratigrafických a tektonických termínov, z ktorých mnohé boli duplicitné a viaceré geologickou verejnosťou neboli akceptované. Celkovo publikoval vyše 40 vedeckých monografií, príručiek, máp a vysvetliviek k nim, asi 150 článkov v odborných časopisoch. Bol prvým šéfredaktorom časopisu Geologické práce - Správy, členom hlavnej redakcie Encyklopédie Slovenska.
Pre jeho vedeckú činnosť bolo príznačné spojenie usilovnej terénnej i vedeckej práce a snaha udržať krok s najnovšími vedeckými trendmi vo svete. Spočiatku bol odporcom teórie platňovej tektoniky a na rozdiel od Andrusova, v určitom období popieral i existenciu príkrovov. Pri vedeckej práci často nevhodne presadzoval svoje vedecké interpretácie ako jediné správne, čo viedlo k značnej kritike a rozporuplným hodnoteniam najmä po roku 1989. Podobne ako mnoho vedcov, ktorí smeli cestovať mimo Československa, bol evidovaný ako dôverník ŠtB. Zomrel na rakovinu 7. augusta 1999 v Bratislave.
Významné práce.
Medzi najvýznamnejšie práce M. Maheľa patria tieto monografie a geologické mapy:

</doc>
<doc id="239762" url="https://sk.wikipedia.org/wiki?curid=239762" title="Slnečná aktivita">
Slnečná aktivita

Slnečná aktivita alebo slnečná činnosť je komplex dynamických javov, ktoré sa v obmedzenom čase a priestore vyskytujú na slnečnom povrchu alebo tesne pod ním. Prejavuje sa ako magnetické zmeny v atmosfére Slnka a s tým súvisiace rozdielne množstvá vyvrhovaných častíc do okolitého priestoru.
Slnečná aktivita pravidelne kolíše s periódou okolo 11 rokov, ktorá sa nazýva slnečný cyklus. Znamená to, že každých 11 rokov sa na Slnku pozoruje najväčší počet úkazov súvisiacich so slnečnou aktivitou. Počas tohto cyklu sa zmení polarita magnetického poľa Slnka. Dĺžka tohto cyklu sa však môže meniť od 8 do 15 rokov. Niekedy sa hovorieva aj o 22-ročnom cykle (tzv. "Haleovom cykle"), v priebehu ktorého sa polarita celkového magnetického poľa Slnka vráti do východiskového stavu. Najviditeľnejším prejavom slnečnej aktivity sú slnečné škvrny, ktoré vznikajú následkom zmien magnetického poľa. Škvrna sa utvorí na mieste, kde magnetické pole potláča tepelné prúdenie (konvekciu) zvnútra Slnka a preto dané miesto v porovnaní s okolitým prostredím stmavne. V čase slnečného minima sa škvrny na Slnku takmer nevyskytujú, v maxime je ich zase veľké množstvo. Maximá výskytu škvŕn nie sú rovnaké, pretože ich prekrýva druhý, 80-ročný slnečný cyklus. Boli zistené aj ďalšie dlhšie slnečné cykly: 200-ročný, 400-ročný a 600-ročný.
V perióde slnečného cyklu sa mení tiež celkové množstvo jeho žiarenia – celkové vyžarovanie, nazývané tiež nesprávne aj slnečná konštanta. Táto hodnota však nie je konštantná. Každý štvorcový meter slnečného povrchu vyžiari za sekundu do priestoru priemerne 62,86×106, celý povrch Slnka 3,826×1026J. Na Zem z toho dopadá asi 2×10 17 J, ale asi polovicu z tejto hodnoty odráža a rozptyľuje zemská atmosféra.
Priebeh cyklu.
Na začiatku 11-ročného cyklu sa objavia jednotlivé skupiny slnečných škvŕn vo vysokých heliografických šírkach (nad 30°). Ako cyklus pokračuje, množstvo skupín škvŕn stúpa a zostupujú postupne bližšie k rovníku. Nábeh cyklu do maxima trvá približne 4 roky, jeho pokles k minimu je pomalší – 7 rokov. Po dosiahnutí maxima počet škvŕn pozvoľna klesá. Cyklus doznieva výskytom malého počtu škvŕn v blízkosti rovníka. Dva po sebe nasledujúce slnečné cykly sa od seba líšia polaritou magnetických polí v skupinách škvŕn.
Časovo-šírkové rozdelenie výskytu škvŕn v cykle slnečnej aktivity si všimol už anglický astronóm R. C. Carrington v roku 1859. O niečo neskôr sa detailnému časovo-šírkovému rozdeleniu detailne venoval Gustav Spörer.
V minime slnečného cyklu nie sú na Slnku miesta s výrazne nižším alebo vyšším vyžarovaním. Pre Slnko v minime aktivity sa používa trochu zavádzajúci pojem "pokojné Slnko", čo ale neznamená, že na Slnku nemožno v tomto období pozorovať žiadne javy. Chýbajú na ňom síce rozsiahle oblasti koncentrácie magnetického toku, ale na povrchu pokojného Slnka však stále možno pozorovať granuláciu, spikuly, a tiež veľkoškálové štruktúry ako supergranulácia alebo chromosférická sieť.
Keď je Slnko aktívne, vytvárajú sa na ňom aktívne oblasti. Aktívne oblasti sú miesta so silným magnetickým poľom, v ktorých prebiehajú javy typické pre slnečnú aktivitu, medzi ktoré patria výtrysky, vzplanutia röntgenového žiarenia, vzplanutia v rádiovej oblasti, erupcie a protuberancie. Rozmery aktívnych oblastí sú okolo 50 000 – . Veľké aktívne oblasti pretrvávajú aj niekoľko mesiacov, malé miznú už po pár dňoch.
Slnečný vietor.
Elektricky nabité a neutrálne častice opúšťajúce hornú vrstvu slnečnej atmosféry – korónu a s nimi súvisiace žiarenie a elektromagnetické polia sa nazývajú slnečný vietor. Keď je Slnko pokojné, častice slnečného vetra sa pohybujú po zakrivených špirálovitých dráhach. Je to preto, lebo sledujú siločiary slnečného magnetického poľa, ktoré v dôsledku svojej rotácie deformuje magnetické pole do tvaru tzv. Parkerových špirál alebo Archimedových špirál. Tie planéty slnečnej sústavy, ktoré majú magnetické pole, väčšinu častíc slnečného vetra od seba odkláňajú. Množstvo slnečného vetra závisí nielen od slnečnej aktivity, ale aj od miesta na povrchu Slnka, skadiaľ ho opúšťa. Najväčšie množstvá slnečného vetra sa uvoľňujú cez tzv. koronálne diery. Každú sekundu Slnko opustí asi 1 milión ton slnečnej plazmy. Od svojho vzniku až dodnes však takto Slnko stratilo len 0,1 % svojej hmoty.
V blízkosti Zeme dosahuje slnečný vietor rýchlosť od 300 do /h. Množstvo slnečného vetra sa zvýši aj vtedy, keď dôjde k výronu koronálnej hmoty v dôsledku slnečnej erupcie. Výron koronálnej hmoty má nepriaznivý vplyv na družice a astronautov na obežnej dráhe. Na Zemi spôsobuje geomagnetické búrky, ktoré majú za následok poruchy navigácie, výpadky bezdrôtového spojenia, prípadne výpadky elektrického prúdu.

</doc>
<doc id="239763" url="https://sk.wikipedia.org/wiki?curid=239763" title="Murmanská gubernia">
Murmanská gubernia

Murmanská gubernia () bola jedna z gubernií Ruskej sovietskej federatívnej socialistickej republiky v rokoch 1917 - 1925 zriadená po rozpade jedného z rajónov Archangeľskej gubernie 13. júna 1921. Hlavným mestom gubernie bol Murmansk. Podľa údajov z roku 1926 v gubernii žilo 23 000 obyvateľov.
Gubernia zanikla 1. augusta 1927, keď sa jej územie včlenilo do Murmanského okruhu Leningradskej oblasti.

</doc>
<doc id="239765" url="https://sk.wikipedia.org/wiki?curid=239765" title="Slnečná činnosť">
Slnečná činnosť



</doc>
<doc id="239766" url="https://sk.wikipedia.org/wiki?curid=239766" title="Slnečný cyklus">
Slnečný cyklus



</doc>
<doc id="239768" url="https://sk.wikipedia.org/wiki?curid=239768" title="Zoznam plemien králika">
Zoznam plemien králika



</doc>
<doc id="239769" url="https://sk.wikipedia.org/wiki?curid=239769" title="Áno, miláčik!">
Áno, miláčik!

Áno, miláčik! je slovenský sitkom, ktorý začala vysielala televízia Markíza 16. apríla 2008. Seriál mal doplniť slot komediálnych seriálov (v pondelok a piatok sa vysielali Susedia, v utorok Normálna rodinka a vo štvrtok Priateľky). Áno, miláčik! mal pridelený stredajší prime-time.
Seriál vyrábala Markíza so spoločnosťou Maya. Avšak s klesajúcou sledovanosťou musel seriál skončiť. Posledný diel bol odvysielaný 25. júna 2008 a do novej televíznej sezóny sa s ním už nepočítalo.
Formát.
Skeč šou "Áno, miláčik!" je vtipným pohľadom do súkromia troch manželských dvojíc. Jej cieľom je s komickým nadhľadom ukázať, ako sa tri páry rôznych vekových generácií vyrovnávajú s tak dôležitými vecami, ako sú láska, vernosť, sexuálny život, peniaze, tolerancia, pomoc, ústretovosť, či schopnosť počúvať toho druhého.
Manželské páry sa milujú, nenávidia, hádajú a znova sa udobrujú. Chvíľami sa neznášajú, všeličo si vyčítajú, mlčia, ignorujú sa, ale nakoniec vždy nájdu cestu naspäť jeden k druhému. A potom znovu riešia svoje každodenné problémy, uťahujú si zo seba, klamú, podvádzajú. Predovšetkým si však uvedomujú, že nemôžu jeden bez druhého žiť. Majú sa totiž radi, len svoje city nevedia, alebo občas aj nechcú, jeden druhému prejaviť.

</doc>
<doc id="239770" url="https://sk.wikipedia.org/wiki?curid=239770" title="ŠKP Dúbravka Bratislava">
ŠKP Dúbravka Bratislava



</doc>
<doc id="239771" url="https://sk.wikipedia.org/wiki?curid=239771" title="Moravský modrý">
Moravský modrý

Moravský modrý je české národné plemeno králika vyšľachtené pred viac než 100 rokmi. Prvá písomná zmienka o ňom je z roku 1904. Patrí medzi veľké plemená, váži 5-6 kg. Farba srsti je modrosivá. V Česku sa chová 1 000 až 1 500 chovných zvierat.

</doc>
<doc id="239772" url="https://sk.wikipedia.org/wiki?curid=239772" title="Český albín">
Český albín

Český albín je české národné plemeno králika, ktoré vyšľachtil prof. Žofka v roku 1928. Patrí medzi stredne veľké plemená, váži 4-5 kg. Farba srsti je biela. Oko je červené (albinotické). V Česku sa chová 150 až 200 chovných zvierat.

</doc>
<doc id="239774" url="https://sk.wikipedia.org/wiki?curid=239774" title="Novonikolajevská gubernia">
Novonikolajevská gubernia

Novonikolajevská gubernia () bola jedna z gubernií Ruskej sovietskej federatívnej socialistickej republiky v rokoch 1921 - 1925 zriadená po rozpade Altajskej, Omskej a Tomskej gubernie 13. júna 1921. Hlavným mestom gubernie bol Novonikolajevsk (dnešný Novosibirsk). Podľa údajov z roku 1923 v gubernii žilo 1 331 000 obyvateľov.
Spočiatku sa gubernia delila na 5 okresov, neskôr (1924) sa okresy rozdelili na rajóny a ich počet stúpol na 13. Gubernia zanikla 25. mája 1925, keď sa jej územie včlenilo do Sibírskeho kraja.

</doc>
<doc id="239775" url="https://sk.wikipedia.org/wiki?curid=239775" title="Český luštič">
Český luštič

Český luštič je české národné plemeno králika vyšľachtené po roku 1945 pánom Václavom Pémom z obce Dolany nad Vltavou pri Kralupách nad Vltavou. Podobné plemeno bolo vyšľachtené tiež v Anglicku, Holandsku a Nemecku. Patrí medzi stredne veľké plemená, váži 3,5-4,25 kg. Farba srsti je špinavožltá s jemným šedomodrým nádychom. Sfarbenie srsti je recesívne voči všetkým iným sfarbeniam srsti u králikov, preto sa používa k testovaniu "čistokrvnosti" sfarbenia iných králikov (odtiaľ jeho názov). V Česku sa chová okolo 150 králikov tohto plemena.

</doc>
<doc id="239808" url="https://sk.wikipedia.org/wiki?curid=239808" title="Český strakoš">
Český strakoš

Český strakoš je jedno z najstarších českých národných plemien králika. Jeho vznik sa odhaduje na 18. storočie. Patrí medzi stredne veľké plemená, váži 3-4 kg. Je to jediné české plemeno s kresbou. Najčastejšie sa chová v čierno-bielej farbe. Existuje ďalších 9 farebných rázov. V Česku sa chová 1 000 až 1 500 chovných zvierat.

</doc>
<doc id="239809" url="https://sk.wikipedia.org/wiki?curid=239809" title="Omská gubernia">
Omská gubernia

Omská gubernia () bola jedna z gubernií Ruskej sovietskej federatívnej socialistickej republiky v rokoch 1919 - 1925 zriadená z 9 okresov 27. augusta 1919. Hlavným mestom gubernie bol Omsk. 
Spočiatku sa gubernia delila na 9 okresov, neskôr (1924) sa ich počet znížil na 6. Gubernia zanikla 25. mája 1925, keď sa jej územie včlenilo do Sibírskeho kraja.

</doc>
<doc id="239810" url="https://sk.wikipedia.org/wiki?curid=239810" title="Moravský biely hnedooký">
Moravský biely hnedooký

Moravský biely hnedooký je najmladšie české národné plemeno králika, ktoré sa začalo šľachtiť v okolí Brna v roku 1971. Uznané bolo v roku 1984. Patrí medzi stredne veľké plemená, váži 3-4 kg. Farba srsti je biela. Oči sú hnedé. V Česku sa chová asi 100 chovných zvierat.

</doc>
<doc id="239811" url="https://sk.wikipedia.org/wiki?curid=239811" title="Český čiernopesíkatý">
Český čiernopesíkatý

Český čiernopesíkatý je české národné plemeno králika, ktoré vyšľachtil v roku 1945 František Provazník z Holic. Uznané bolo v roku 1975. Patrí medzi menšie plemená, váži 2,50-3,20 kg. Farba srsti je biela so šedopopolavým nádychom. V Česku sa chová asi 100 chovných zvierat.

</doc>
<doc id="239812" url="https://sk.wikipedia.org/wiki?curid=239812" title="Rybinská gubernia">
Rybinská gubernia

Rybinská gubernia () bola jedna z gubernií Ruskej sovietskej federatívnej socialistickej republiky v rokoch 1921–1923 zriadená po rozpade Jaroslavskej a Tverskej gubernie 3. februára 1921. Hlavným mestom gubernie bol Rybinsk.
Spočiatku sa gubernia delila na 5 okresov, neskôr (1922) sa k nej pripojili ešte dva. Gubernia zanikla vo februári roku 1923.

</doc>
<doc id="239813" url="https://sk.wikipedia.org/wiki?curid=239813" title="Český červený králik">
Český červený králik

Český červený králik je české národné plemeno králika, ktoré vyšľachtil pred rokom 1940 Theodor Svoboda z Modřan. Uznané bolo v roku 1959. 
Patrí medzi menšie plemená, váži 2,50-3,20 kg. Farba srsti je sýto svietivo žltočervená. V Česku je oficiálne registrovaných asi 150 chovných zvierat.

</doc>
<doc id="239815" url="https://sk.wikipedia.org/wiki?curid=239815" title="No One Lives Forever 2">
No One Lives Forever 2



</doc>
<doc id="239816" url="https://sk.wikipedia.org/wiki?curid=239816" title="Severodvinská gubernia">
Severodvinská gubernia

Severodvinská gubernia () bola jedna z gubernií Ruskej sovietskej federatívnej socialistickej republiky v rokoch 1918 – 1929 zriadená po rozpade Vologodskej gubernie 17. júna 1917. Hlavným mestom gubernie bol Velikij Usťug. Podľa údajov z roku 1926 v gubernii žilo 678 100 obyvateľov.
Spočiatku sa gubernia delila na 5 okresov, neskôr (18. apríl 1924) sa ich počet zvýšil na 18. O rok neskôr (1925) dva z nich stali súčasťou ostatných okresov, ktoré vznikli v roku 1924. Gubernia zanikla 15. júla 1929, keď sa jej územie včlenilo do Severodvinského okruhu Sibírskeho kraja.

</doc>
<doc id="239819" url="https://sk.wikipedia.org/wiki?curid=239819" title="Chodský pes">
Chodský pes

Chodský pes je od roku 1985 oficiálne uznané české národné plemeno. Bol šľachtený tak, aby sa čo najviac podobal zachovaným vyobrazeniam, ale musel sa tiež líšiť od už schválených plemien z iných štátov. Farbu srsti má čiernu s hrdzavým pálením, dlhá srsť tvorí okolo krku hrivu. Stredná veľkosť, temperament a učenlivosť ho predurčuje pre služobný výcvik, výcvik záchranársky, agility, ale aj ako ťažný alebo sprievodný pes môže nájsť svoje uplatnenie.
Chodský pes pribudol na zoznam uznaných plemien FCI v máji roku 2019.
Na Slovensku plemeno aktuálne zastrešuje Klub málopočetných plemien psov.

</doc>
<doc id="239820" url="https://sk.wikipedia.org/wiki?curid=239820" title="Ruská republika">
Ruská republika

Ruská republika (; pred reformou pravopisu ) bol krátkodobý štátny útvar, ktorý po jeho vyhlásení Dočasnou vládou Ruska dňa 14. septembra 1917 de iure kontroloval územie bývalej Ruskej ríše. Názov „Ruská republika“ sa niekedy chybne používa pre obdobie medzi abdikáciou cára Mikuláša II. dňa 16. marca 1917 a vyhlásením republiky v septembri. Počas tohto obdobia však zostalo budúce postavenie monarchie nevyriešené.
Vláda Ruskej republiky bola rozpustená po násilnom uchopení moci boľševikmi 7. novembra 1917. Čiastočne demokratické voľby do Ústavodarného zhromaždenia sa však ešte v novembri konali. Dňa 18. januára 1918 toto zhromaždenie vydalo dekrét, ktorým vyhlásilo Rusko za demokratickú federatívnu republiku pod názvom „Ruská demokratická federatívna republika“. Boľševici však na druhý deň zhromaždenie protizákonne rozpustili. Takisto aj boľševici používali pre Sovietske Rusko spomedzi mnohých neoficiálnych označení aj názov „Ruská republika“, kým v júli 1918 došlo k prijatiu ústavy a bol tak stanovený aj oficiálny názov štátu „Ruská socialistická federatívna sovietska republika“.

</doc>
<doc id="239821" url="https://sk.wikipedia.org/wiki?curid=239821" title="Moravský modrý králik">
Moravský modrý králik



</doc>
<doc id="239822" url="https://sk.wikipedia.org/wiki?curid=239822" title="Národné plemená Česka">
Národné plemená Česka

Výsledkom dlhodobého šľachtenia na území Česka boli vyšľachtené tieto národné plemená. Rozvoj národných plemien je podporované aj grantovými programami Európskej únie.

</doc>
<doc id="239824" url="https://sk.wikipedia.org/wiki?curid=239824" title="Tampa">
Tampa

Tampa je tretie najväčšie mesto amerického štátu Florida po mestách Jacksonville a Miami. V roku 2005 tu žilo 333 040 obyvateľov, v metropolitnej oblasti 2,7 milióna. Podobne ako pri ostatných mestách na Floride, ekonomika je založená na službách a turizme. Mesto je známe hokejovým klubom Tampa Bay Lightning a zábavným parkom Busch Gardens a The Water Park.

</doc>
<doc id="239829" url="https://sk.wikipedia.org/wiki?curid=239829" title="Tarquiniovci">
Tarquiniovci

Tarquiniovci boli traja poslední rímski králi, ktorých meno sa odvodzuje od mena etruského mesta Tarquinie.
Podľa rímskej tradície, zachovanej v diele Tita Livia Dejiny od založenia Mesta, sa do Tarquinií, ktoré ležali severne od mesta Ríma a od rieky Tiber, prisťahoval z Korinta Démaratos. Ako zručný remeselník si nadobudol značný majetok. Jeho syn sa oženil s etruskou ženou, ale pretože on sám nebol etruského pôvodu, nemohol získať žiadne významné postavenie v meste. Preto sa rozhodol presťahovať sa s manželkou i svojím majetkom do Ríma za vlády rímskeho kráľa Anca Marcia. Za jeho vlády sa totiž do Ríma sťahovalo veľa obyvateľov z etruských miest, takže v Ríme vznikla dokonca etruská štvrť. Vďaka svojmu majetku získal významné postavenie a keď kráľ Ancus Marcius zomrel, zvolili ho v Ríme za piateho rímskeho kráľa a prijal meno Tarquinius Priscus (lat. = Tarquinius Starý). Po ňom vládol ako šiesty rímsky kráľ Servius Tullius a ako siedmy rímsky kráľ zať Servia Tullia Tarquinius Superbus. 
V roku 510 pred Kr. Rimania zvrhli vládu dynastie etruských kráľov a kráľovskú moc rozdelili medzi každoročne volených úradníkov. Skončilo obdobie kráľovstva (753 – 510 pred Kr.) a začalo obdobie republiky (509 – 27 pred Kr.)
Obdobie vlády Tarquiniovcov neznamenalo len presadenie sa Etruskov v politickom živote Ríma. Rimania od nich prevzali mnohé symboly moci (tóga, kurulské kreslo, liktori), mnohé náboženské prvky (cez Etruskov Rimania prevzali gréckych bohov), znalosť veštenia, ktorú Rimania nazývali "disciplina Etrusca", dokonca aj grécku abecedu, ktorú si čiastočne upravili. Etruského pôvodu bol aj spôsob zakladania miest (obyčajne štvorcový pôdorys so šachovnicovo usporiadanými ulicami), používanie klenby pri stavebných prácach (napr. akvadukty – vodovody) a ďalšie kultúrne vymoženosti.
Vyhnanie etruských kráľov z Ríma súviselo s oslabovaním postavenia Etruskov v strednej Itálii.

</doc>
<doc id="239833" url="https://sk.wikipedia.org/wiki?curid=239833" title="Karymská sopka">
Karymská sopka

Karymská sopka je aktívny, vysoký stratovulkán, nachádzajúci sa vo východnej časti polostrova Kamčatka, asi severne od kaldery Akademija Nauk. Karymská je jedna z najaktívnejších sopiek východnej vulkanickej zóny polostrova, len v 20. storočí eruptovala viac ako 25-krát. Erupcie sa dajú charakterizovať ako stredne silné, prevažne strombolského charakteru.
Sopka leží v staršej, širokej kaldere, ktorá vznikla približne pred 7 700 rokmi. Kaldera zasahuje do južného svahu staršieho, pleistocénneho vulkánu "Dvor" a je lokalizovaná na vonakjšej strane severného okraja kaldery "Polovinka", v ktorej sa nachádzajú aj ďalšie dve mladé kaldery Akademia Nauk a "Odnobokij". Výstavba samostatného masívu sopky začala o 2 000 rokov neskôr. Pred 2 300 rokmi nastala etapa pokoja, súčasná fáza vulkanizmu sa aktivovala pred 500 rokmi, pričom lávové prúdy, tvoriace vrchné vrstvy pokryvu svahov nemajú viac ako 200 rokov.

</doc>
<doc id="239835" url="https://sk.wikipedia.org/wiki?curid=239835" title="Warty Warthog">
Warty Warthog



</doc>
<doc id="239836" url="https://sk.wikipedia.org/wiki?curid=239836" title="Hoary Hedgehog">
Hoary Hedgehog



</doc>
<doc id="239837" url="https://sk.wikipedia.org/wiki?curid=239837" title="Breezy Badger">
Breezy Badger



</doc>
<doc id="239839" url="https://sk.wikipedia.org/wiki?curid=239839" title="Dapper Drake">
Dapper Drake



</doc>
<doc id="239840" url="https://sk.wikipedia.org/wiki?curid=239840" title="Edgy Eft">
Edgy Eft



</doc>
<doc id="239841" url="https://sk.wikipedia.org/wiki?curid=239841" title="Feisty Fawn">
Feisty Fawn



</doc>
<doc id="239842" url="https://sk.wikipedia.org/wiki?curid=239842" title="Gutsy Gibbon">
Gutsy Gibbon



</doc>
<doc id="239843" url="https://sk.wikipedia.org/wiki?curid=239843" title="Hardy Heron">
Hardy Heron



</doc>
<doc id="239844" url="https://sk.wikipedia.org/wiki?curid=239844" title="Intrepid Ibex">
Intrepid Ibex



</doc>
<doc id="239845" url="https://sk.wikipedia.org/wiki?curid=239845" title="Jaunty Jackalope">
Jaunty Jackalope



</doc>
<doc id="239846" url="https://sk.wikipedia.org/wiki?curid=239846" title="Grumpy Groundhog">
Grumpy Groundhog



</doc>
<doc id="239848" url="https://sk.wikipedia.org/wiki?curid=239848" title="Gubernia">
Gubernia

 
Gubernia () bola vyššia územno-správna jednotka v Ruskej ríši v období 18. - začiatku 20. storočia, v RSFSR a Sovietskom zväze, ktorá sa utvorila v procese výstavby centralizovaného štátu za vlády Petra I. začiatkom 18. storočia.
Prvotné delenie za Petra I..
Prvých 8 gubernií, ktoré vznikli na základe príkazu Petra I. počas jeho reformy miestnej vlády
 zo dňa 12. decembra 1708:
Reorganizácia za vlády Kataríny II..
Nasledujúca realizácia systému miestnej vlády na základe programu reformy Petra I., ktorá sa skončila v roku 1780 sa spája s Organizáciou pre vládu v guberniách Ruského impéria. Po Roľníckom povstaní Jemeľjana Pugačova bolo totiž nutné posilniť centrálnu moc. Namiesto 20 gubernií bolo na začiatku vlády Kataríny II. ustanovených 40 s počtom obyvateľov 300 - 400 tisíc. Ku koncu jej vlády bolo gubernií 51, zlikvidovali sa provincie a gubernie sa spolčili do tzv. miestodržiteľstiev, kde 2 - 3 gubernie tvorili jedno miestodržiteľstvo. Tie sa potom delili na okresy s 20 - 30 tisíc obyvateľmi (12 000 - 15 000 obyvateľov na jednu guberniu). Námestníci a gubernátori boli podriadení senátu a prokuratúre, ktorú zastával generálny prokurátor. Na čele okresu stál vedúci okresnej polície, ktorého si šľachtici volili raz za 3 roky na svojom zjazde. Pravou rukou gubernátora bol viecegubernátor.
Organizácia pre vládu v guberniách Ruského impéria utvorila zložitý byrokratický systém administrácie gubernií, v ktorých hlavnú úlohu zohrávala šľachta. Tento systém bol podporovaný organizáciou stavovej šľachtickej samosprávy. Na niektoré z funkcií, ktoré zastávali šľachtici bolo možné opätovne po uplynutí mandátu funkcionára zvoliť ďalšieho šľachtica. Organizácia pre vládu v guberniách tak položila základy celej nasledujúcej organizácie vlády v Ruskom impériu.
Druhá guberniálna reforma.
V rokoch 1796 - 1797 prebiehala v Ruskom impériu druhá guberniálna reforma, výsledkom ktorej bolo zrušenie miestodržiteľstiev. V 19. storočí dochádza k rozdeleniu územno-správnych organizácií na 2 skupiny:
Okrem toho v druhej polovici 19. storočia vzniklo 20 oblastí (administratívnych jednotiek zodpovedajúcim guberniám). Ako zvyčajne, oblasti sa nachádzali v pohraničných územiach. Pokračuje aj centralizácia a byrokratizácia miestnej vlády. Nastáva zjednodušenie miestneho aparátu a zosilnenie jeho podriadenia sa osobne gubernátorovi.
20. storočie.
Druhá guberniálna reforma trvala do začiatku 20. storočia. V rokoch 1907 - 1910 v Ruskom impériu platili mimoriadne metódy vlády. Zvýšila sa moc policajných orgánov i stavovsko-šľachtických organizácií (Rada spojenej šľachty).
Po februárovej revolúcii v roku 1917 dočasná vláda zachovala celý systém gubernátorských úradov, iba gubernátori v guberniách boli vymenení za gubernátorských komisárov a v okresoch za okresných komisárov. Z nich však bola väčšina šľachtického pôvodu. Zároveň sa formoval systém Sovietov
, ktorý zastával opozíciu vo vzťahu voči moci dočasnej vlády.
Na konci októbrovej revolúcie v roku 1917 bolo zachované prvotné rozdelenie gubernií. Zlikvidoval sa však starý gubernátorský aparát a vytvorili sa novoustanovené orgány sovietskej moci na čele s gubernátorským výkonným výborom, ktorý bol zvolený na gubernátorskom zjazde Sovietov.
Do roku 1917 bolo v Ruskom impériu 78 gubernií, z ktorých sa 25 v rokoch 1917 - 1920 stalo súčasťou Poľska, Fínska a pobaltských krajín Litvy, Lotyšska a Estónska. Gubernátorsko-územné rozdelenie bolo zrušené v rokoch 1924 - 1929 a nahradené novou rajonizáciou územia Sovietskeho zväzu na oblasti, kraje a okruhy.

</doc>
<doc id="239849" url="https://sk.wikipedia.org/wiki?curid=239849" title="Malyj Semiačik">
Malyj Semiačik

Malyj Semiačik je názov širokej kaldery vulkanického pôvodu, nachádzajúcej sa vo východnej časti polostrova Kamčatka. Súčasťou kaldery je aj menší stratovulkán a samotná kaldera leží v staršej, 15 ×  širokej kaldere "Stena-Sobolinij", ktorá vznikla v strednom pleistocéne. Vznik kaldery sa datuje na neskorý pleistocén, presnejšie 20 000 rokov pre súčasnosťou. Neskoršia aktivita komplexu Malij Semjačik sa posúvala v smere juhozápad s dvoma väčšími fázami vulkanizmu – prvá začala pred 11 000 rokmi a druhá pred cca 8 000 rokmi. Druhá fáza bola charakteristická explozívnymi erupciami, počas ktorých došlo k deštrukcii a rekonštrukcii súčasného masívu. Historicky aktívny kráter "Troickij", ktorý vznikol prec cca 400 rokmi, je v súčasnosti zaliaty vodou.

</doc>
<doc id="239885" url="https://sk.wikipedia.org/wiki?curid=239885" title="Boľšoj Semiačik">
Boľšoj Semiačik

Boľšoj Semiačik je vulkanický komplex, pozostávajúci z niekoľkých stratovulkánov, troskových kužeľov a lávových dómov, ktorý sa nachádza vo východnej časti polostrova Kamčatka, neďaleko pobrežia Pacifiku. Komplex leží v širokej kaldere, ktorá sa sformovala v pleistocéne. Postkalderové štádium aktivity dalo za vznik viacerým stratovulkánom a lávovým dómom, viaceré boli aktívne počas holocénu.

</doc>
<doc id="239888" url="https://sk.wikipedia.org/wiki?curid=239888" title="Aaron Lennon">
Aaron Lennon

Aaron Lennon (* 16. apríl 1987, Leeds, Spojené kráľovstvo) je byývalý profesionálny futbalový hráč. Väčšinu svojej kariéry strávil v klube Tottenham Hotspur. Lennon bol taktiež anglický futbalový reprezentant a reprezentačný dres si na seba obliekol celkom 21 krát. 
Profesionálnu kariéru začal v roku 2003 v klube Leeds United. Tam odohral 38 zápasov a dal jeden gól. 

</doc>
<doc id="239890" url="https://sk.wikipedia.org/wiki?curid=239890" title="Rachiv">
Rachiv

Rachiv alebo Rachov (; ; slov. "Rachov, Rachovo"; ) je mesto v Zakarpatskej oblasti na západnej Ukrajine. Žije tu 15 157 obyvateľov.
Leží na úplnom východe Zakarpatskej oblasti na rieke Tisa v blízkosti sútoku Čiernej a Bielej Tisy. Mesto je centrom Rachivského rajonu. S nadmorskou výškou 430 m.n.m. je najvyššie položeným okresným mestom na Ukrajine. V rokoch 1918 – 1939 bolo súčasťou Česko-Slovenska. Rachiv je tiež turistickým strediskom a jedným z východiskových bodov na výstup na Hoverlu, najvyšší vrch Ukrajiny.
Názov.
Názov mesta pochádza podľa jednej teórie od osobného mena "Rach", resp. "Rah". Prípona -ov, resp. -ovo (ktorá sa predtým tiež používala) je staršia, ako neskôr použitá ukrajinská prípona -iv (-ov). Podľa inej teórie je slovanského pôvodu a pochádza od slova "orech". Tento názov bol prijatý aj do maďarčiny, kde sa objavuje v podobe "Rahó", resp. historicky tiež ako "Rahó Mező" (Rachovské trhovisko) alebo "Bocskó Rahó".
Podnebie a klíma.
Klimatické pomery ovplyvňuje prítomnosť karpatských vrcholov. Letá bývajú teplé a daždivé a zimy mierne, hoci dlhé. Priemerná januárová teplota dosahuje −4,8 °C, priemerná júlová teplota +18 °C a priemerná ročná teplota vzduchu +7,4 °C. Prevládajú vetry západného a juhozápadného smeru. Najviac zrážok spadne v mesiacoch jún a júl.
História.
Prvá písomná zmienka o meste pochádza z roku 1447. Samo mesto Rachiv ten rok považuje za oficiálny rok vzniku mesta. Vzniklo najskôr z pastierskej osady, žili tu aj vojenskí dezertéri. Jednalo sa o miesto veľmi odľahlé a miestna kotlina neoplývala úrodnou pôdou. Žilo tu len niekoľko rodín. Veľká vzdialenosť od civilizácie však znamenala, že Rachiv bol vystavený vpádom cudzích vojsk, napr. z územia Poľska. 
Na začiatku 18. storočia si tu epidémia moru (ktorá sa opakovala) vyžiadala množstvo obetí. Ešte v prvej polovici storočia tu bol postavený gréckokatolícky kostol a pri ňom aj prvá škola. V roku 1782 tu bol postavený prvý drevený most cez rieku Tisu. V rokoch 1792 a 1828 tu boli postavené dva gréckokatolícke kostoly, jeden z nich bol zasvätený Zosnutiu presvätej Bohorodičky. Malé sídlo sa postupne vyvinulo do podoby prirodzeného centra hornej Tisy.
Okolo rokov 1770 až 1780 (v prvej vlne) a potom v roku 1814 sa na pozvanie vtedajšej uhorskej vlády usadili severne od súčasného mesta drevári z vtedy nemecky hovoriacich oblastí na území dnešného Slovenska. Pretože väčšina kolonistov pochádzala z regiónu Spiša, nazvali svoju osadu Zipserei. Na tento názov dodnes odkazuje pomenovanie miestnej časti "Cipceraj."
V 19. storočí postupne osada na oboch stranách rieky Tisy zrástla do podoby jedného celku. Vzniklo tu malé správne centrum a taktiež sa začal prieskum miestnych minerálnych vôd.
V roku 1895 sem bola zavedená železnica, čo umožnilo predovšetkým rozvoj drevárstva. Rakúsko-Uhorsko mohlo využívať rozsiahle a hlboké karpatské lesy okolia. Dráhu cez mesto vybudovali tisíce ľudí, vrátane talianskych vojnových zajatcov. Podľa posledného rakúsko-uhorského sčítania ľudu z roku 1910 tu žilo 4432 Rusínov, 1177 Maďarov a 917 Nemcov. Po vypuknutí prvej svetovej vojny hrozilo, že by konflikt zasiahol aj samotné mesto. V roku 1916 prebiehali boje v neďalekých horách. Vojsko bolo v Rachive prítomné a život sa musel jeho potrebám podriadiť. Mesto však ruská armáda neobsadila. Pamätná doska na hoteli Ukrajina s plaketou pripomína, že sa tu počas prvej svetovej vojny v rokoch 1917 a 1918 zdržiaval profesor Tomáš Garrigue Masaryk.
V povojnovom zmätku prvej svetovej vojny Rachiv nejaký čas patril k Huculskej republike, ktorá bola vyhlásená v Jasini. Potom bol pripojený k Maďarskej republike rád, následne bol krátko okupovaný Rumunskom a nakoniec, rovnako ako zvyšok Podkarpatskej Rusi, bol pripojený k novovzniknutému Československu. Československé vojsko sem dorazilo na jar roku 1920. Rovnako po rozpade Rakúsko-Uhorska pripadli statky habsburského rodu Československým štátnym lesom a statkom a v Rachive bolo zriadené riaditeľstvo.
Rachiv bol v rámci Prvej československej republiky okresným mestom. Nová vláda tu nechala vybudovať školy. V niektorých sa vyučovalo po česky, v iných po rusínsky - prvá rusínska škola tu bola otvorená roku 1923. Rovnako ako v iných častiach vtedajšej Podkarpatskej Rusi, aj tu vznikli nové bytové domy pre štátnych úradníkov a postavený bol aj nový most cez Tisu (otvorený roku 1930). Hlavná ulica, kde domy pre úradníkov stáli, bola vydláždená. Rozvoj turistiky sa tu snažil podchytiť Klub československých turistov, ktorý tu roku 1932 otvoril prvý moderný hotel. Mesto bolo obľúbenou destináciou aj pre umelcov. Vzhľadom k jazykovej blízkosti sem utekali niektorí Ukrajinci z Ukrajiny v rámci ZSSR.
V roku 1928 tu bol postavený gréckokatolícky kostol Povýšenia sv. kríža.
Aj napriek tomu bola miera zaostalosti najvýchodnejšieho okresného mesta vtedajšieho Československa značná. V roku 1929 žilo v Rachive 6875 ľudí, z nich ale len tretina vedela čítať a písať.
Ekonomicky bolo hlavným odvetvím drevárstvo, rovnako ako aj pred rokom 1918. Veľká hospodárska kríza po roku 1929 síce nezbrzdila stavebný a infraštruktúrny rozvoj mesta, ale viedla k častým štrajkom pracovníkov v drevospracujúcom priemysle. Tým totiž poklesli mzdy a mnoho z nich bolo prepustených, v Rachive sa (rovnako ako všade vo vtedajšej ČSR) zvyšovala nezamestnanosť.
Roku 1939 bolo v súvislosti s rozbitím Československa pred druhou svetovou vojnou mesto najprv súčasťou Karpatskej Ukrajiny a potom obsadené Maďarskom. Horthyovská vláda sa tu pokúšala ustanoviť vlastné inštitúcie, dochádzalo k násilnostiam a zabitých bolo niekoľko miestnych. Miestny hotel bol premenovaný na hotel Budapešť. Maďarská správa tu vybudovala kapacity hlavne pre potreby prítomnosti armády.
V roku 1945 sa Rachiv stal (so zvyškom bývalej Podkarpatskej Rusi) súčasťou ZSSR, resp. Ukrajinskej sovietskej socialistickej republiky a o dva roky neskôr potom sídlom mestského typu. Roku 1946 bolo rozhodnuté o vybudovaní veľkej papierne, ktorá by využívala zdroje z miestnych lesov. Podnik sa stal významným zamestnávateľom a kľúčovým pre ďalší rozvoj mesta v rámci ZSSR. Postavený bol aj závod na výrobu kondenzátorov. Miestny drevársky podnik bol reorganizovaný ako tzv. „lesokombinát“ a jeho súčasťou sa neskôr stal aj závod na výrobu nábytku. V 60. rokoch boli postavené nové bytové domy pri hlavných uliciach. Potreby na ubytovanie nových robotníkov sa vyriešili práve nimi alebo ďalšími typizovanými objektmi. V prevádzke boli vtedy tri knižnice.
Od roku 1991 je Rachiv súčasťou samostatnej Ukrajiny. V roku 1993 tu bol postavený pravoslávny chrám zodpovedajúci svojim štýlom východnej pravoslávnej architektúre.
V rokoch 1998 a 2001 mesto zasiahli povodne. Tie sú vzhľadom na charakter riek časté.
Obyvateľstvo.
V čase sčítania ľudu v roku 2001 tu žilo 15 241 obyvateľov, z toho 12 % maďarskej národnosti. 92 % obyvateľov Rachivu používalo na komunikáciu ukrajinský jazyk, 4,8 % potom maďarský a cca 2 % ruský.
Ekonomika.
V neďalekých horách sa nachádza baňa na mramor, ťaží sa v nej ale aj piesok, pieskovec a rôzne ďalšie druhy kameňa. V okolí mesta je množstvo prameňov minerálnych vôd, označované tiež miestnymi pojmom burkut. Turisti pramene často navštevujú.
Životné prostredie a zeleň.
Mesto je obklopené horami a hustými lesmi. Miestny park kultúry a oddychu () leží na západných svahoch nad mestom. Jeho súčasťou je aj prírodný amfiteáter a vedú tadiaľto trasy do otvorenej krajiny západne od Rachiva.
Rachiv je jedným z východiskových bodov pre turistické výpravy do okolitých kopcov, ktoré mesto zo všetkých strán obklopujú. Občas je označovaný ako „Brána Karpát“.
Neďaleko mesta sa nachádza Arborétum Burkut, kde rastie unikátna sada smrekovcov.
Mesto má dlhodobý problém s odpadovým hospodárstvom, keď odpad z Rachiva preniká do rieky Tisy a následne potom na maďarské územie. Situácia má tak medzinárodný rozmer a trvá dlhú dobu. V okolí mesta neexistuje organizovaný zvoz odpadu a tak končia nepotrebné veci často v rieke.
Zdravotníctvo.
V Rachive sa nachádza okresná nemocnica, jej areál stojí v blízkosti železničnej stanice.
Pamiatky a zaujímavosti.
V meste sa nachádza chrám Ducha Svätého (pravoslávny), ktorý bol vybudovaný v rokoch 1991 až 1993. Z roku 1825 pochádza rímskokatolícky kostol Jána Nepomuckého. Obe cirkevné stavby sú umiestnené v samotnom strede mesta v bezprostrednej blízkosti. Pri nich stojí aj miestny dom kultúry, ktorý vznikol v 50. rokoch 20. storočia.
V Rachive tiež existuje aj múzeum huculskej rezby.
V 80. rokoch 19. storočia bol pri výstavbe železničnej trate, ktorá smerovala cez Rachiv, vytýčený bod, ktorý bol považovaný za „geografický stred Európy“. Po nejakú dobu sa tu tiež pravidelne organizuje aj kultúrny festival s názvom „Stred Európy“, ktorý na význam Rachiva v tomto smere odkazuje.
V centre mesta sa nachádzal pamätník sovietskej armáde, ktorý bol v roku 2022 demontovaný.
Na jednom z domov je umiestnená aj pamätná doska, ktorá pripomína prvého prezidenta Československa, T. G. Masaryka. Pri miestnom parku stojí socha Tarasa Ševčenka.
Doprava.
Mesto leží na železnici spájajúcej Ivano-Frankivsk s Podkarpatskou Rusou. Už od konca prvej svetovej vojny časť trate prechádza cez územie Rumunska a doprava ďalej do Chustu a zvyšku Zakarpatskej oblasti je tu peážna, často býva prerušená. Trať bola dlhú dobu nefunkčná. Vlaky sú tak posielané predovšetkým v smere na sever, cez Karpatský oblúk. V Rachive sa nachádza jedna veľká hlavná stanica, ktorá vznikla v 19. storočí a zachovala sa do súčasnosti.
Mestom tiež prechádza hlavný cestný ťah v severo-južnom smere, ktorý zodpovedá toku rieky Tisy a údolia, v ktorom mesto leží. Cesta vedie priamo samotným stredom mesta.
Okrem hlavných ťahov v údolí rieky Tisy do Rachiva je možné cestovať aj po ceste z obce Kosivska Poľana cez tzv. Rachivský priesmyk.

</doc>
<doc id="239893" url="https://sk.wikipedia.org/wiki?curid=239893" title="Alžbeta Přemyslovna">
Alžbeta Přemyslovna



</doc>
<doc id="239898" url="https://sk.wikipedia.org/wiki?curid=239898" title="Kakistokracia">
Kakistokracia

Kakistokracia (z gr. kakistos = najhorší &lt; kakos = zlý) je vláda toho najhoršieho, resp. vláda tých najhorších. Opakom kakistokracie je aristokracia, teda vláda nejlepších.

</doc>
<doc id="239899" url="https://sk.wikipedia.org/wiki?curid=239899" title="Peter Žitavský">
Peter Žitavský

Peter Žitavský (; * 1260 - 1270, Zittau† 1339, Zbraslav) bol český vzdelanec, diplomat, spisovateľ, básnik, tretí opát cisterciánskeho kláštora (od 1316 - 1339) a politik nemeckého pôvodu.
Zrejme pochádzal z meštianskej rodiny a mal vynikajúce vzdelanie - vedel nielen po nemecky a česky, ale aj po latinsky a francúzsky, z čoho sa predpokladá, že vyštudoval nejakú univerzitu (Bologna, Paríž...). Mal vynikajúce znalosti Biblie. Od roku 1927 býval v Prahe. Okolo roku 1305 sa stal členom zbraslavského cisterciánskeho konventu. Bol kaplánom zbraslavského opáta Konráda, s ktorým sa zúčastňoval na mnohých politických jednaniach. Roku 1316 , po Konrádovej druhej rezignácii, bol zvolený za zbraslavského opáta. Naďalej udržiaval styky s kráľovským dvorom, najmä s kráľovnou Eliškou Přemyslovou a neskôr aj s mladým Karolom. 
Diela.
Roku 1314 po smrti Ota Zbraslavského, prvého spracovateľa "Zbraslavskej kroniky" (Chronicon Aulae Regiae), prevzal Peter jeho rozpracované dielo. Otove kapitoly čiastočne doplnil, prepracoval a uverejnil ich v prvej knihe, v ktorej zachytil udalosti do roku 1316. V ďalších dvoch knihách opisuje situáciu do roku 1338 a dovŕšil tak Otovu prácu, pričom výrazne rozšíril jeho autorský zámer a vytvoril z pôvodného oslavného diela českého kráľa Václava II. rozsiahle historické dielo.
Do 2. knihy Zbraslavskej kroniky vložil Peter aj časť svojho ďalšieho diela "Liber secretorum Aulae Regiae", ktoré rozpráva o zázrakoch, ktoré sa udiali v zbraslavskom kláštore od jeho založenia až po Petrovu dobu. Nevydané zostali dve knihy - kázanie "Sermones in festivitatibus summis secundum ordinem Cysterciensem in capitulis faciendi".
Peter sa takisto zaslúžil o vznik zbierky zbraslavských listín – zbraslavský diplomatár.
Posledná zmienka o Petrovi Žitavskom pochádza z 13. januára 1339.

</doc>
<doc id="239906" url="https://sk.wikipedia.org/wiki?curid=239906" title="Douglas TBD Devastator">
Douglas TBD Devastator

Douglas TBD Devastator bol americký torpédový bombardér, vyvinutý v polovici 30. rokov 20. storočia, ktorý slúžil na lietadlových lodiach U.S. Navy v dobe druhej svetovej vojny. Vo svojej dobe patril Devastator k technicky najpokročilejším strojom U.S. Navy, ale keďže vznikol v dobe veľkých pokrokov v letectve, bol už v dobe útoku na Pearl Harbor pomerne zastaraný. 
Typ sa zúčastnil operácií na začiatku vojny, z ktorých najvýznamnejšie bolo jeho nasadenie v bitke v Koralovom mori, kde sa podieľal na potopení japonskej lietadlovej lode Shóhó a predovšetkým v bitke o Midway. Tu nasadené stroje boli ťažko zdecimované japonskou obranou a Devastator bol v službe urýchlene nahradený typom TBF Avenger.
Vznik a vývoj.
Špecifikácie na vývoj nového palubného lietadla pre U.S. Navy, schopného ako klasického tak torpédového bombardovania, boli vydané 30. júna 1934. Nový typ mal nahradiť dvojplošné palubné bombardéry typov Martin MB-2 a Great Lakes TG-2. V súťaži projekt Douglasu porazil konkurenčný plavákový typ Hall XPTBH-2 a typ Great Lakes XTBG-1, u ktorého firma znovu použila už nevyhovujúcu dvojplošnú koncepciu, vylepšenú iba o zaťahovací podvozok. 
Prvý prototyp XTBD-1, poháňaný provizórne motorom Pratt &amp; Whitney XR-1830-60 Twin Wasp s výkonom 800 hp, po prvýkrát vzlietol 15. apríla 1935. Prototyp potom prešiel radom testov, vrátane 13 štartov a pristávaní na palube lietadlovej lode USS Lexington v decembri roku 1935 (prvé pristátie prebehlo 5. decembra 1935). Koncom decembra sa potom lietadlo vrátilo späť k výrobcovi, ktorý na ňom previedol niektoré úpravy. Predovšetkým bol pôvodný kryt kabíny nahradený novým, ďaleko klenutejším, ktorý posádke poskytoval lepší výhľad. Po roku testy prototypu pokračovali, ale medzitým už bolo lietadlo dňa 16. januára 1936 prijaté do výzbroje U.S. Navy a dňa 3. februára 1936 bola objednaná séria 114 kusov (samotný prvý prototyp bol aj naďalej používaný k testom a v roku 1943 zošrotovaný).
Výroba typu začala v roku 1937 a prvý sériový kus vzlietol 25. júna 1937. Sériové modely sa líšili predovšetkým novým krytom pilotnej kabíny, chladičom oleja, premiestneným pod pravé krídlo a silnejším motorom Pratt &amp; Whitney R-1830-64. 
Okrem štandardnej palubnej torpédovej verzie vznikol ešte prototyp plavákového torpédového bombardéra TBD-1A. Ten si americké námorníctvo v roku 1939 objednalo pre pobrežnú obranu a operácie zo základní v Pacifiku. Pre prestavbu na verziu TBD-1A bol v júni 1939 vyčlenený jeden sériový Devastator, u ktorého bol pôvodný podvozok nahradený dvojicou celokovových plavákov. Použité torpédo bolo toho istého typu, ako u sériových strojov. Pri skúškach bolo lietadlo hodnotené kladne (rýchlosť vplyvom vyššieho odporu poklesla o /h). Záujem o plavákové Devastatory malo aj Holandsko, ich dodávke ale zabránila okupácia krajiny Nemeckom. Záujem o lietadlo medzitým stratilo aj U.S. Navy, a preto zostalo u jediného prototypu, ktorý bol až do septembra roku 1943 používaný pre rôzne skúšky (predovšetkým používaných torpéd Bliss–Leavitt Mark XIII).
Devastator získal v rámci U.S. Navy niekoľko prvenstiev. Bol prvým bežne používaným celokovovým jednoplošníkom na lietadlových lodiach. Ako prvý mal plne zakrytú kabínu a hydraulicky sklápateľné krídla.
Konštrukcia.
Koncepciou sa jednalo o robustný jednomotorový celokovový dolnoplošník s pološkrupinovým trupom a krytou kabínou trojčlennej posádky. Lietadlo poháňal štvordobý vzduchom chladený hviezdicový štrnásťválec Pratt &amp; Whitney R-1830-64 Twin Wasp s výkonom 900 hp, ktorý roztáčal trojlistovú nastaviteľnú vrtuľu Hamilton Standard. Podvozok lietadla bol zaťahovací, hlavné podvozkové nohy sa zaťahovali smerom dozadu a ich kolesá aj po zatiahnutí podvozku vyčnievali z profilu krídla. Pred pevným ostrohovým kolesom sa nachádzal pristávací hák pre pristátie na lietadlovej lodi.
Krídlo lietadla bolo dvojnosníkové s kovovým poťahom, ktorý tvoril u vonkajších častí krídiel pre lietadlo charakteristický jemne zvlnený duralový plech, ktorý mal zvýšiť pevnosť krídla. Horizontálne aj vertikálne pohyblivé plochy boli potiahnuté plátnom. Krídla sa sklápali smerom dohora a mali horizontálne pohyblivé plochy a klapky.
Trojčlenná posádka sedela pod dlhým krytom, ktorý tvoril takmer polovicu dĺžky lietadla. Prvý bol pilot, uprostred sedel bombometčík a na konci kokpitu bol radista, ktorý obsluhoval aj zadný guľomet. Bombometčík používal zameriavač typu Norden XV-3, ale v prípade, že lietadlo letelo na torpédovú misiu, skladala sa dvojčlenná posádka iba z pilota a radistu/strelca.
Obranná výzbroj lietadla sa skladala z pevného synchronizovaného guľometu M2 Browning kalibru (v niektorých prípadoch bol inštalovaný guľomet M2 Browning kalibru ) a pohyblivého guľometu strelca. Strelec bránil zadnú polosféru lietadla jedným pohyblivým guľometom M2 Browning kalibru , umiestneným na obežnom kruhu. Pre streľbu bolo najprv nutné zdvihnúť zadnú časť krytu kabíny.
Hlavnou útočnou zbraňou bolo letecké torpédo Bliss–Leavitt Mark XIII kalibru s hmotnosťou (torpédo malo dĺžku a priemer ). Ďalším variantom bolo podvesenie dvoch bômb s hmotnosťou pod trupom alebo 12 bômb s hmotnosťou pod krídlami.
Operačné nasadenie.
Predvojnová služba.
Prvou jednotkou, ktorá lietadlá TBD obdržala bola v októbri roku 1937 letka VT-3 z lietadlovej lode "USS Saratoga". Celkovo bolo vyrobených 130 kusov lietadiel TBD Devastator (prototyp, 114 kusov prvej a 15 kusov druhej série), ktoré slúžili na palubách lietadlových lodí USS "Lexington", "USS Saratoga", "USS Ranger", "USS Yorktown", "USS Enterprise", "USS Wasp" a "USS Hornet". Príchod týchto lietadiel do služby znamenal oproti dovtedy používaným dvojplošníkom výrazný kvalitatívny skok. Na druhej strane viedol náročný výcvik k silnejšiemu opotrebovaniu lietadiel a prevádzkové havárie výrazne znížili ich počet (koncom roku 1938 až na 100 kusov), čo viedlo k tomu, že americké námorníctvo priobjednalo výrobu ďalších 15 kusov.
Druhá svetová vojna.
Začiatok vojny.
Už na počiatku druhej svetovej vojny sa ukazovalo, že stroj je technicky prekonaný, ale jeho nástupca Grumman TBF Avenger ešte nebol zaradený do služby. Devastator bol proti moderným strojom pomalý, neohrabaný, so slabou výzbrojou a zraniteľný vďaka absencii pancierovej ochrany. Nízka rýchlosť s podveseným torpédom z neho robila ľahký cieľ stíhačov a protilietadlových diel.
Na začiatku vojny bolo na siedmich lietadlových lodiach celkom 69 Devastatorov. Prvým bojovým nasadením Devastatorov bolo dňa 1. februára 1942 bombardovanie atolu Kwajalein lietadlami eskadry VT-6 z lietadlovej lode "Enterprise" a atolu Jaluit (obidva sú súčasťou Marshallových ostrovov) lietadlami jednotky VT-5 z paluby lietadlovej lode "Yorktown".
Ďalšou akciou bolo 24. februára 1942 bombardovanie Japoncami obsadeného atolu Wake lietadlami jednotky VT-6 z lode "Enterprise" a potom 4. apríla bombardovaním ostrova Minami Torišima. Dňa 10. apríla 1942 sa Devastatory letky VT-5 a VT-2 z lietadlových lodí "Yorktown" a "Lexington" zúčastnili veľkého náletu na Novú Guineu. Pri útoku, ktorého cieľom bolo zničiť tu zakotvené japonské plavidlá a zariadenie základní Lae a Salamaua, zvrhli lietadlá TBD celkom 23 torpéd, z ktorých však väčšina zlyhala.
Bitka v Koralovom mori.
Dôležitou epizódou v nasadení lietadiel TBD bola bitka v Koralovom mori, v ktorej sa Devastatory podieľali na potopení japonskej ľahkej lietadlovej lode Shóhó .
Predzvesťou samotnej bitky bolo dňa 3. mája 1942 obsadenie ostrova Tulagi japonským výsadkom. Američania druhého dňa zareagovali náletom lietadiel z lietadlovej lode "Yorktown" (28 SBD Dauntless a 11 TBD Devastator v prvej vlne a 27 Dauntless a 11 Devastator v druhej vlne), ktoré vyradili japonský torpédoborec, mínolovku, niekoľko výsadkových člnov a dva hydroplány Kawaniši H6K Mavis. Celkovo však účinok náletu nesplnil očakávania.
Počas samotnej bitky tvorili Devastatory jednotiek VT-2 a VT-5 súčasť amerického zväzu 93 lietadiel, ktorý 7. mája smeroval proti myslenej pozícii japonského hlavného zväzu a pritom náhodou objavili iný zväz, ktorého súčasťou bola aj ľahká lietadlová loď Shóhó. Tú zasiahlo a potopilo celkom 13 bômb a sedem torpéd. Nasledujúceho dňa sa americkým lietadlám podarilo ešte poškodiť lietadlovú loď Shokaku, lietadlá TBD však svojimi torpédami nedosiahli žiadneho zásahu. Naopak americké námorníctvo v bojoch stratilo lietadlovú loď USS Lexington, s ktorou ku dnu kleslo aj 12 lietadiel TBD.
Bitka o Midway.
Bitky o Midway, ktorá priniesla obrat vo vývoji vojny v Pacifiku, sa zúčastnili tri jednotky lietadiel TBD (VT-6 z USS Enterprise, VT-8 z USS Hornet a VT-5 z USS Yorktown).
Pri Midway vzlietlo 4. júna 1942 z lodí "Hornet", "Enterprise" a "Yorktown" celkom 41 týchto strojov, aby napadli japonskú flotilu. Pred útokom stratili kontakt so svojím stíhacím sprievodom a zaútočili bez ich ochrany. Pred zvrhnutím torpéda muselo lietadlo dlho letieť pomaly a nízko nad hladinou, čo z neho robilo ľahký cieľ. 
Najprv zaútočilo 15 lietadiel TBD jednotky VT-8 pod velením Lt. Cdr. Johna C. Waldronda. Všetky lietadlá boli pri útoku zostrelené a z celej jednotky prežil iba pilot George Gay, ktorý dokázal so svojím lietadlom núdzovo pristáť na hladine. Ako druhá zaútočila letka VT-6, ktorej velil Lt. Cdr. Eugene E. Lindsey. Štrnásť Devastatorov VT-6 napadlo lietadlovú loď Kaga , pričom desať lietadiel bolo pri útoku zostrelených a nepodarilo sa ani dosiahnuť úspešného zásahu. Ako posledná zaútočila letka VT-5, ktorá ako jediná mala sprievod šiestich stíhacích lietadiel F4F Wildcat. Dvanásť lietadiel nedosiahlo žiadneho zásahu, naopak deväť z nich bolo zostrelených a jedno muselo núdzovo pristáť na morskú hladinu pri materskej lodi. 
Zo 41 vtedy nasadených lietadiel bolo počas útoku stratených plných 35, pričom sa im nepodarilo dosiahnuť ani jeden zásah. Uvádza sa však, že ich útok nebol márny, pretože donútil japonských stíhačov klesnúť a spotrebovať väčšinu munície, čo umožnilo strmhlavým bombardérom SBD Dauntless zasiahnuť japonské lietadlové lode pri doplňovaní paliva a prezbrojovaní novej útočnej vlny, keď bolo najviac zraniteľné.
Poslednou účasťou lietadiel TBD v bitke bola 6. júna 1942 účasť troch strojov jednotky VT-6 na nálete, ktorý potopil ťažký krížnik Mikuma a ťažko poškodil jeho sesterskú loď Mogami.
Iné bojiská.
Menšie množstvo Devastatorov operovalo aj mimo oblasť pacifického bojiska. Lietadlová loď USS Ranger ich používala predovšetkým k protiponorkovému hliadkovaniu v oblasti Karibiku a lietadlová loď USS Wasp s nimi operovala v Atlantiku.
Záver služby.
Po bitke o Midway boli zostávajúce Devastatory postupne vyradené z operačnej služby a prevedené k výcviku. V tejto role dosluhovali až do roku 1944.
Žiadne múzeum nemá typ vo svojich zbierkach. Pravdepodobne jediné dva známe zachrániteľné kusy sú stroje z lietadlovej lode "Yorktown", ktoré núdzovo pristáli na dne lagúny atolu Jaluit na Marshallových ostrovoch. V súčasnosti sa uvažuje o vyzdvihnutí jedného z nich a jeho zaradení do zbierok Národného múzea námorného letectva v Pensacole.

</doc>
<doc id="239922" url="https://sk.wikipedia.org/wiki?curid=239922" title="Callocephalon">
Callocephalon

Callocephalon (kakadu) je rod kakaduorodých papagájov, v ktorom je zahrnutý jediný druh, kakadu prilbatý/prilbový ("Callocephalon fimbriatum"). Tento druh sa vyskytuje v chladnejších, vlhkejších, zalesnených pásmach Austrálie hlavne v ich krovinatých častiach. Teritórium ich výskytu je hlavne na juhovýchode austrálskeho kontinentu a v Tasmánii. 
Tento jedinečný druh papagájov kakadu bol často priraďovaný do rodu spolu s bielymi kakadu rodu "Cacatua". Diskutabilnosť ich užšieho príbuzenstva je spochybňovaná aj poukazovaním na rozdiely vo vzhľade, sfarbení vtákov a hlavne vo výraznom sexuálnom dimorfizme. 
Vo farbe peria tohto kakadu dominuje svetlosivý odtieň so svetlosivým vrúbkovaním (vrúbkovanie je výraznejšie u samíc). Samce majú červenú hlavu a chochol, samice majú omnoho menej výrazný (menší) chochol, ktorý je sivo sfarbený.
Na rozdiel od väčšiny ďalších kakaduorodých papagájov, kakadu prilbový hniezdi na mladých stromoch, do ktorých samice svojim silnýcm zobákom vydlabú hniezdnu dutinu. Pribúdanie starších, dutých stromov a vplyvom odlesňovania ubúdanie prirodzeného životného prostredia spôsobilo redukciu počtu jedincov tohto druhu vtákov, čím sa kakadu prilbový dostal do zoznamu ohrozených druhov.

</doc>
<doc id="239923" url="https://sk.wikipedia.org/wiki?curid=239923" title="Kakadu prilbový">
Kakadu prilbový



</doc>
<doc id="239924" url="https://sk.wikipedia.org/wiki?curid=239924" title="Callocephalon fimbriatum">
Callocephalon fimbriatum



</doc>
<doc id="239929" url="https://sk.wikipedia.org/wiki?curid=239929" title="Amaury Nolasco">
Amaury Nolasco

Amaury Nolasco, rodený Amaury Nolasco Garrido, (* 24. december 1970, Portoriko) je americký herec, známy najmä pre úlohu Fernando Sucre v televíznom seriáli "Prison Break".
Mladosť.
Nolasco sa narodil v Portoriku, kde študoval biológiu ako riadny študent na univerzite v snahe stať sa lekárom. Spočiatku nemal v úmysle stať sa hercom. Po niekoľkých živých hereckých vystúpeniach sa presťahoval do New Yorku, kde študoval v Americko-britskej škole dramatických umení.
Kariéra.
Onedlho Nolasco hosťoval v rôznych televíznych seriáloch ako "Arlim", "CSI: Crime Scene Investigation" a "ER". Jeho prvou úlohou vo filme bola postava "Orange Julius" vo filme "2 Fast 2 Furious". Ďalšou bola úloha vo filme "Mr. 3000" po boku Bernie Maca. Neskôr účinkoval v ďalších televíznych a filmových projektoch. Jeho doteraz najväčšou úlohou je hit televízie FOX seriál "Prison Break" známy u nás s podtitulom "Útek z väzenia".

</doc>
<doc id="239933" url="https://sk.wikipedia.org/wiki?curid=239933" title="Hudobná terminológia">
Hudobná terminológia

Hudobná terminológia je názvoslovie, používané pôvodne len v európskej hudbe, ktoré však neskôr preniklo do celého sveta, pretože predovšetkým v oblasti zápisu hudby je aplikovateľné na väčšinu hudobnej produkcie, či už etnickú alebo umelú. Pochádza pôvodne z latinčiny, ktorá bola dlho spojujúcim jazykom Európy. Prvé zápisy hudobných skladieb boli záznamy duchovné a omší sprevádzajúcich hudbu, kde latinčina bola dlho (až do polovice 20. storočia) liturgickou rečou. Vykonávali ju predovšetkým erudovaní mnísi, vytvárajúci kancionály. S rozvojom hudobného jazyka sa v období renesancie stala ďalšou a neskôr čo do počtu výrazov používanejšou rečou hudobnej terminológie taliančina, pretože v tomto pomerne dlhom období bolo Taliansko centrom vývoja európskej hudby. 
Hudobná terminológia je komplexná zložka, týkajúca sa 
Zápis hudobnej skladby.
Záznam hudobnej skladby musí obsahovať deskripciu nasledujúcich atribútov hudobného jazyka.
Patria k nim: 
Príklady niektorých základných atribútov hudobného zápisu.
Notácia: 
"Kľúče"- označenie, slúžiace k určeniu hodnoty tónu v nasledujúcom zázname; "Notová osnova"- päťlinkový priestor, do ktorého sa zapisujú: "noty"-celé, polovičné, osminové, šestnástinové, dvaatridsatinové, atď., "pomlčky"- prestávky v hre, tzv. " krížiky a béčka" – zvýšenie alebo zníženie hraného tónu, "takty" - rytmické jednotky skladby a značky, charakterizujúce ďalšie atribúty hry, takže:
Dynamika: 
"Forte" - "fortissimo" - nahlas - veľmi nahlas; "Mezzoforte" – stredne silno; 
"Piano" - "pianissimo" - potichu - veľmi potichu; "Crescendo" – zosilovať, "Decrescendo", "diminuendo" – zoslabovať, atď.
Tempo: Pomalé tempá: "Grave" – ťažké a pomalé; "Largo" – zoširoka, zdĺhavo; "Adagio"-zvoľna, pohodlne; "Lento" – pomaly, rozvláčne, atď.
Stredné tempá: "Andante" – krokom, ale nie zdĺhavo; "Moderato" – mierne rýchlejšie; "Allegretto"- trochu rýchlejšie
Rýchle tempá: "Allegro" – rýchlo; 'Presto" – veľmi rýchlo, "Prestissimo" – čo najrýchlejšie
Zmeny tempa: "Ritardando, ritennuto" – spomaľovať; "Accelerando, allargando" - zrýchľovať
Popis techniky hry: 
"Staccato" – krátko, s trhom; "Détaché" – dlho; "Sforzando" - náraz, prudký akcent, atď.
Hudobný výraz:
"Attacamente" – útočne; "Feroce" – ohnivo; "Eccitante" – vzrušene, atď. 

</doc>
<doc id="239956" url="https://sk.wikipedia.org/wiki?curid=239956" title="Neumannova architektúra">
Neumannova architektúra



</doc>
<doc id="239969" url="https://sk.wikipedia.org/wiki?curid=239969" title="Webový zdroj">
Webový zdroj

Webový zdroj, inak nazývaný aj webový kanál (v angličtine "web feed" alebo "news feed"), je označenie pre dátový formát obsahujúci často aktualizované údaje z webových lokalít, napríklad spravodajské články, príspevky v blogoch, informácie o počasí, rebríčky, výsledky vyhľadávania a pod. Proces ktorým sa webový zdroj dostáva k užívateľovi, sa nazýva "odoberanie", sústredenie niekoľkých takýchto zdrojov je známe ako "agregácia", agregujúci softvér agregátor, v niektorých prípadoch RSS čítačka.
Špecifickým prípadom poskytovania a odoberania webového zdroja je syndikovaný zdroj. "Syndikácia" je poskytovanie informácií o údajoch alebo stránkach (článkoch) z rôznych webových lokalít v jednom webovom zdroji. Častým prípadom je syndikovanie výberových informácií na základe určeného kritéria.
Webové zdroje sú poskytované v niekoľkých formátoch, pôvodne HTML alebo XML dokumenty obsahujúce odkazy na webovú lokalitu alebo jej podsekcie, najnovšie sa používa rodina formátov RSS a Atom umožňujúcich syndikáciu aj iných informácií ako sú textové (obrázky, audio a video obsah, časové a geografické značky, ikony).

</doc>
<doc id="239972" url="https://sk.wikipedia.org/wiki?curid=239972" title="Ravenarium">
Ravenarium

Ravenarium je slovenská prog/death/black/fusion metalová hudobná skupina z Bratislavy.
História.
Zakladajúcimi členmi boli Peter Fedorčák alias Feďa (gitara, spev) a Andrej Máte alias Ajo (bicie) stalo sa tak v novembri roku 1997. Neskôr sa k nim pridali Matúš Dóša (basgitara), a gitaristi Luboš Šmidák a Peter Kovár.
Kapela nahrala v roku 1999 prvé demo s rovnomenným názvom "Ravenarium", vydala ho na kazetách a absolvovala množstvo koncertov po celom Slovensku.
Ďalší počin prišiel na svet začiatkom roku 2002 s názvom "Sounds for a dying Age", kde kapela zaujala neuveriteľnou melodikou, rýchlosťou, dynamikou, množstvom nápadov a v neposlednom rade experimentovaním prekračujúcim hranice metalových štýlov.
Skupinu opustili v roku 2002 Luboš, Peťo aj Andrej, po následných personálnych obmenách vystupovala kapela s bubeníkom skupiny Craniotomy, menovite Lukáš Šiška alias Šuška, pridal sa gitarista Juraj Ivaško a koncertne ešte chvíľu potiahol aj basák Matúš. Tí ale taktiež pomaly z kapely odišli.
Rozpad nebol ohlásený, no jediný zostávajúci člen Feďa vyhlásil, že kapela je zmrazená a priebežne individuálne dával do kopy nový materiál.
V roku 2011 prijal pozvanie za bicie Juraj Bajzík alias Pegas, vtedy hrajúci s bandou Based on Greed a na basgitaru prišiel Milan Šagát alias Sargon, z vtedy rozpadnutej kapely The Crypt. Ako druhého gitaristu Feďa oslovil Peťa Kovára ale ten sa do kapely vrátil iba na pár skúšok a Pegas dostal možnosť odísť pracovať a žiť do zahraničia a tak kapelu tiež skoro opustil. Feďa tak zostal na istý čas sám a ďalej pracoval sám.
V roku 2014 sa ku kapele pripojil bubeník Lukáš Michálek alias Tuky známy z pôsobenia v mnohých kapelách (The Designs, KoRn SK, Head2down, Together as One a iné). Na post gitaristu prišiel Peter Nagy alias Anguis zo skupiny Vortex Unit.
Návrat havraniarov na pódium sa udial vo februári 2016 v Bratislavskom Randal klube. Video celého koncertu s profi zvukom bolo zverejňené na youtube kapely: https://www.youtube.com/watch?v=ezX6l9IU4-I
V roku 2016 kapela nahrala skúšobné demo „BiggTime“ aby si vyskúšala spoluprácu v nahrávacom štúdiu Echo. Išlo o demoverziu skladby "Timeless" (vtedy BiggTime). V roku 2017 bol výsledok zverejnený aj s videom z nahrávania: https://www.youtube.com/watch?v=9WErV04b5G0
Na basovom poste v roku 2017 ale Sargona zastúpil Martin Vacula alias Vaco z Bratislavskej prog-metalovej kapely LATE. Posledná personálna úprava prišla v decembri 2018, kedy sa do kapely vracia gitarista Luboš Šmidák. Peter Nagy sa totiž potreboval naplno venovať Vortex Unit, ale nový album s názvom "Hypertowers" ešte celý nahrával, a to aj ako gitarista aj ako zvukový majstrer, kde sa práve on postaral o celú nahrávaciu produkciu aj o zvukový mix. Mastering robil Miro Kamoto z Kamoto studio.
Ravenarium teda vydala aktuálne posledný album "Hypertowers" koncom februára 2023, odprezentovaný bol spolu kapelami Dogma Inc, Vanguard a Together as One na krste 24.2.2023 opäť v legendárnom bratislavskom klube Randal. Celý koncert bol aj profesionálne zaznamenaný zvukovo aj obrazovo a na jeseň 2023 kapela plánuje komplet celý album Hypertowers ukázať svetu aj ako oficiálnu live nahrávku a to aj s obrazovým materiálom z koncertu, kde bol posledný album pokrstený čiernym perím a zapitým čiernym pivom.
K albumu ešte kapela nahrala aj oficiálny videoklip k skladbe "Hypertowers", v ktorom medzi stromami bez listov v zimnom období (feb2023) tancuje profesionálna jogínka a tanečnica Nicol Olšovská. https://www.youtube.com/watch?v=yhAXZprQ-gc

</doc>
<doc id="239973" url="https://sk.wikipedia.org/wiki?curid=239973" title="Bukowina Tatrzańska">
Bukowina Tatrzańska



</doc>
<doc id="239977" url="https://sk.wikipedia.org/wiki?curid=239977" title="Tang Soo Do">
Tang Soo Do



</doc>
<doc id="239983" url="https://sk.wikipedia.org/wiki?curid=239983" title="Taunšic">
Taunšic

Taunšic je v súčasnosti neaktívny stratovulkán, ktorý sa nachádza vo východnej časti polostrova Kamčatka, asi 10 km západne od masívnej kaldery Uzon. Prevažne andezitový vulkán vznikol približne pred 39 000 rokmi a jeho vrchol je ukončený kráterom, ktorý vznikol pred 8 000 rokmi počas mohutnej erupcie. Ďalšia, zatiaľ posledná erupcia sa odohrala približne v roku 550 pred Kr. Na južnom svahu, ako ďalej od svahu smerom na juh sa nachádza niekoľko troskových kužeľov holocénneho veku.

</doc>
<doc id="239996" url="https://sk.wikipedia.org/wiki?curid=239996" title="Clear Sky">
Clear Sky



</doc>
<doc id="239997" url="https://sk.wikipedia.org/wiki?curid=239997" title="Baška Voda (obec)">
Baška Voda (obec)



</doc>
<doc id="240000" url="https://sk.wikipedia.org/wiki?curid=240000" title="Boje v severnej Afrike počas druhej svetovej vojny">
Boje v severnej Afrike počas druhej svetovej vojny

Boje v severnej Afrike počas druhej svetovej vojny, takisto známe ako púštna vojna je súhrnný názov pre bitky a operácie odohrávajúce sa v severnej Afrike, mimo iného aj v púšti Sahara od 10. júna 1940 do 16. mája 1943. Severoafrická kampaň úzko súvisela so Stredomorským bojiskom – bojmi na Balkáne, Kréte, Malte a neskôr v Taliansku.
Severoafrické bojisko počas druhej svetovej vojny tvorili dve čiastočne súbežné ozbrojené kampane. Kampaň na Západnej púšti predstavovali boje medzi Spojeným kráľovstvom a Talianskom a neskôr medzi Spojeným kráľovstvom a zmiešanými jednotkami Talianska a nemeckého Afrického zboru v Líbyi a Egypte od júna 1940 do januára 1943. Druhú kampaň púštnej vojny tvorili operácie vo francúzskom Maroku, Tunisku a Alžírsku, ktorých súčasťou bola aj operácia Torch. Tieto sú niekedy označované ako severoafrická kampaň. Bojové operácie tejto kampane trvali od 8. novembra 1942 do mája 1943 a na strane Spojencov sa ich okrem vojsk britského spoločenstva zúčastnili aj Američania a Francúzi. Súbežne s bojmi v Severnej Afrike, prebiehali na prelome rokov 1940 a 1941 boje medzi Talianmi a Britmi vo Východnej Afrike.
Predohra.
Taliansko na čele s Benitom Mussolinim malo na začiatku vojny víziu vybudovania rozsiahlej koloniálnej ríše na pobreží Stredozemného mora. Taliani, ktorí pred vojnou kontrolovali Líbyu a Abesíniu (dnešnú Etiópiu) sa v roku 1940 rozhodli spojiť pod svoju kontrolu krajiny medzi týmito kolóniami – Egypt a Sudán.
Boje v severnej Afrike mali strategický význam pre obidve bojujúce strany. Pre Spojencov to znamenalo otvorenie druhého frontu proti vojskám Osi a tým aj menší tlak na Sovietsky zväz na východnom fronte. Pre štáty Osi znamenali krok na ovládnutie Stredomoria spolu s Gibraltárom a Suezským prieplavom. Úspešné ťaženie by bolo nasledované kampaňou na Blízkom východe, čím by odrezali Spojencom zásoby ropy v tejto oblasti a ohrozovali Sovietsky zväz z juhu a britskú Indiu zo západu.
Boje.
Pohraničné šarvátky.
Začaté boli deklaráciou vojny zo strany fašistického Talianska na strane Osi 10. júna 1940. Briti, ktorých pozícia po kapitulácii Francúzska v Európe a Stredomorí sa náhle zhoršila 3. júla 1940 napadli francúzsku flotilu v Mers-el-Kébire, potopili jednu bojovú loď a viacero ďalších poškodili.
Talianskym vojskám v Líbyi velil maršal Rodolfo Graziani, ktorého rozkazy k útoku na Britov mala vykonať talianska 10. armáda pod vedením generála Maria Bertiho. Táto armáda mala najprv 5, neskôr až 9 divízií. Obe strany sa spočiatku obmedzovali iba na menšie pohraničné výpady. Taliani v septembri 1940 obsadili Sidi Barani, niekoľko kilometrov za hranicou Egypta.
Operácia Compass.
Briti, ktorým velil Archibald Wavell, v oblasti disponovali iba malým XIII. zborom o sile dvoch divízii, ktorý označovali ako Western Desert Force. 9. decembra 1940 začali útok na Talianov nazvaný operácia Compass. Už po 4 dňoch bolo jasné, že Talianov porazia. Briti zajali asi 40 000 talianskych vojakov a prinútili nepriateľa ustupovať pozdĺž Líbyjského pobrežia. Operácia sa na začiatku roka 1941 skončila úplnou porážkou talianskej 10. armády (asi 100 000 zajatých). V tej istej dobe Briti vpadli do Etiópie a postupne porazili talianske vojská v tejto krajine. 22. januára Briti obsadili Tobruk a plánovali ďalej prenasledovať Talianov. Britský postup sa zastavil až pri meste El Agheila začiatkom februára 1941.
Hitler medzitým zareagoval na vojenské porážky svojho spojenca tým, že vyslal do Severnej Afriky tzv. Afrikakorps vedený poľným maršalom Erwinom Rommelom. Prvou z nemeckých jednotiek, ktoré boli presunuté do Afriky bola 5. ľahká divízia. Nemecké vojská predstavovali skúsené oddiely o sile asi 16 000 mužov, ktorí disponovali aj približne 100 tankmi.
V tej istej dobe, po neúspechoch Talianska na Balkáne, napadlo nacistické Nemecko spolu s Bulharskom a Talianskom Juhoslovanské kráľovstvo a 6. apríla 1941 pokračovalo v útoku naprieč polostrovom do Grécka. Briti sa rozhodli zastaviť svoj postup v Afrike a presunúť svoje sily na pomoc Grékom. Nemecká ofenzíva na Balkáne však bola úspešná a v priebehu mesiaca Atény padli. Britom sa podarilo stiahnuť asi 30 000 mužov na Krétu, ale aj tu boli do 1. júna 1941 porazení. Evakuovať sa podarilo asi 16 000 mužov, ďalších 18 000 padlo do nemeckého zajatia.
Operácia Sonnenblume.
Rommel využil oslabenie britských vojsk a rozbehol v Severnej Afrike novú ofenzívu. 24. marca 1941 obsadil El Agheilu a postupoval ďalej pozdĺž pobrežia na východ do Egypta. V nemeckom tyle sa ocitol Britmi držaný prístav Tobruk. Afrikakorps sa v tomto období dostal do zásobovacej a logistickej krízy, pretože nemecké najvyššie velenie v tomto období sústredilo všetky sily na kampaň v Sovietskom zväze. Napriek tomu, že sa Nemci zastavili na egyptskej hranici, ich ofenzíva spôsobila zničenie britskej 2. obrnenej divízie a prinútila Britov znovu posilňovať svoje jednotky Egypte. Rommel nespokojný s postavením svojich vojsk sa následne opakovane pokúsil obsadiť Tobruk. Útoky, ktoré začali 30. apríla boli po 4 dňoch odvolané. Nemci navyše začali útočiť na ostrov Malta, ktorý bol nebezpečnou prekážkou v zásobovaní vojsk Osi v Afrike.
Western Desert Force sa následne pokúsil v máji a júni 1941 o odľahčenie Tobruku útokmi na Rommelove jednotky v oblasti priesmyku Halfaya na Egyptsko-Líbyjských hraniciach (operácia Brevity a operácia Battleaxe). Britské útoky neboli príliš úspešné čo viedlo britské najvyššie velenie k výmene generála A. Wavella za C. Auchinlecka. Briti tiež výrazne posilnili svoje jednotky príchodom XXX. zboru. Všetky Spojenecké jednotky v Egypte (XXX. a XIII. zbor) boli spojené do 8. armády. Tvorili ich národnostne rôznorodé sily, okrem Angličanov tu boli Austrálčania, Indovia, Juhoafričania, Novozélanďania, brigáda vojsk Slobodného Francúzska a poľská brigáda karpatských strelcov. V obliehanom Tobruku sa v tej dobe nachádzal aj 11. československý pechotný prápor (východný).
Operácia Crusader.
Novovzniknutá 8. armáda pod vedením generálporučíka A. Cunninghama začala 18. novembra 1941 ofenzívu pod krycím názvom operácia Crusader, s cieľom vytlačiť Nemcov späť. Afrika Korps sa pomerne úspešne bránil, ale bol nútený ustupovať pozdĺž pobrežia. V britskom velení došlo k nezhodám, ktoré mali za následok výmenu Cunninghama za generálmajora N. Ritchieho. Rommel musel opustiť všetko územie, ktoré dobyl v marci a apríli, stratil pri tom asi 38 000 mužov. V britskom tyle zostali obkľúčené posádky v prístavných mestách Bardia a Sollum. Spojencom sa však podarilo obnoviť pozemné spojenie s Tobrukom. Front sa Rommelovi podarilo stabilizovať až pri El Agheile. Boje mali za následok ťažké straty britských tankových jednotiek. Spojenci dovedna prišli o asi 18 000 mužov.
Druhá Rommelova ofenzíva.
Po skončení operácie Crusader potrebovali Spojenci čas na odpočinok, velenie predpokladalo, že jednotky Osi sú bojmi celkom vyčerpané a dlhú dobu nebudú schopné pokračovania v ofenzívnej činnosti. Po japonskom útoku na Pearl Harbor začiatkom decembra 1941, situácia na pacifickom bojisku prinútila Spojencov stiahnúť austrálske jednotky z Afriky na obranu iných oblastí.
Nemcom sa v dôsledku sústredených útokov na Maltu podarilo odľahčiť tlak na svoje zásobovacie konvoje a pomerne rýchlo obnoviť svoje sily. 21. januára 1942 Rommel nečakane udrel na zoslabenú britskú 8. armádu a prinútil ju ustupovať na východ. Sily britskej 1. obrnenej divízie boli nevhodne rozmiestnené po celom bojisku, namiesto koncentrácie na jednom úseku. Nemci tak rýchlo prekonali Spojeneckú obranu, ktorá sa od februára do mája presunula ku Gazale, západne od Tobruku. Obe strany sa pokúšali rýchlo obnoviť svoje sily aby mohli na protivníka udrieť prví. To sa nakoniec v júni 1942 podarilo Rommelovi. 26. mája Nemci obišli Bir Hakeim, v ktorom sa niekoľko týždňov bránila obkľúčená francúzska posádka. Po vzájomných obchvatných úderoch museli Briti ustupovať po bitke pri Gazale na východ. Nemcom sa 21. júna 1942 podarilo z chodu obsadiť Tobruk.
Auchinleck vymenil na poste veliteľa 8. armády Ritchieho a po prvej bitke asi pri El Alameine v auguste 1942 Rommela zastavil asi od Alexandrie. Napriek tomu, že Briti organizovali ďalšie protiúdery nedokázali významne narušiť nemeckú líniu, ktorá sa zastavila pri Alameine, malej železničnej stanici v púšti. Obe strany sa v bojoch natoľko vyčerpali, že Auchinleck nehodlal pristúpiť na ďalšie protiúdery dokiaľ nebudú jeho sily doplnené. Kvôli tomuto rozhodnutiu bol následne vyšším velením odvolaný z funkcie veliteľa na Blízkom východe a nahradený generálom H. Alexandrom, velenie 8. armády prevzal generál B. Montgomery.
Druhá bitka pri Alameine.
Montgomery ďalej pokračoval v Auchinleckovej taktike obrany Alameinu opierajúc sa o hrebeň Alam el Halfa. Po doplnení 8. armády, medzi iným aj novými tankmi M3 Lee a M4 Sherman, začal v noci 23. októbra 1942 sústredený útok, bol to počiatok operáciu Lightfoot. Britský útok v druhej bitke pri Alameine sa začal zhodou okolností v období kedy bol Rommel na dovolenke v Nemecku a jeho zástupca generál G. Stumme zomrel ráno 24. októbra na srdcový infarkt. Druhá fáza britskej ofenzívy 1. a 2. novembra 1942 je známa pod krycím označím operácia Supercharge. 3. novembra začali Rommelove vojská ustupovať z Egypta na západ. Montgomery síce Rommela prinútil ustupovať a zajal pri tom asi 30 000 vojakov Osi, nepriateľské sily však zostali bojaschopné a ustupovali organizovane. Nemecký dva a pol mesiaca trvajúci ústup cez celú Líbyu do Tuniska bol poslednou fázou kampane v Západnej púšti.
Operácia Torch.
8. novembra 1942 sa začalo vylodenie amerických a britských vojsk v Alžírsku a Maroku. Vichystické jednotky kládli odpor iba v Orane a Moroku, ale nie v Alžírsku, kde došlo k povstaniu a puču, ktorý neutralizoval odpor francúzskeho XIX. zboru, keď došlo pred samotným vylodením k zatknutiu vichystických dôstojníkov. V priebehu troch dní sa im podarilo spacifikovať vichystické vojská a generál Mark a Eisenhower dohodli s francúzskym admirálom Darlanom a generálom Juinom prímerie.
Vylodenie v Severnej Afrike malo za následok nemeckú okupáciu Vichystického Francúzska. Francúzska flotila v prístave Toulon bola obsadená Talianmi, ale väčšinu lodí stihli francúzski námorníci potopiť, sily Osi ich tak nemohli viac použiť vo svoj prospech. Vichystické vojská v Severnej Afrike následne prešli na stranu Spojencov. Taliani zároveň obsadili Korziku a vojská Osi vtrhli do Tuniska aby si zaistili svoje pravé krídlo.
Tuniská kampaň.
Po vylodení Spojencov v Alžírsku začali Nemci a Taliani budovať v Tunisku novú armádu aby pripravili obranu pred útokom ich vojsk zo západu. Do Tunisu bola z Európy presunutá jedna nemecká (10. obrnená divízia) a 5 talianskych divízii. Nedostatok Spojeneckej leteckej podpory umožnil Nemcom pomerne rýchlo zastaviť nepriateľský postup asi od Tunisu. Nemci postupne zaistili horské priesmyky na západe krajiny.
23. januára 1943 britská 8. armáda obsadila Tripolis, Rommelove jednotky ďalej ustupovali z Líbye. V marci sa Rommel neúspešne pokúsil zastaviť Montgomeryho vojská postupujúce z východu na Maretskej línii, ktorej obranu riadil taliansky generál Giovanni Messe. Prvý Montgomeryho útok 19. marca bol síce odrazený, no ústup z tejto línie bol len otázkou času.
Spolu s generálom J. von Arnimom Rommel v druhej polovici februára zorganizoval útok na neskúsené francúzske a americké sily II. zboru generálmajora Lloyda Fredendalla v priesmyku Kasserine a Sbiba. Rommel následne plánoval napadnúť obchvatom ostatné Spojenecké sily v severnom Tunisku, ale taliansky štáb mu prikázal zaútočiť na spojenecké posily v Le Kef.
Spojenci medzitým reorganizovali svoje jednotky, velením II. zboru poverili generála Pattona. Američania 1. apríla 1943 obsadili Kasserine a približne v rovnakej dobe Montgomery prekonal nemeckú obranu na Maretskej línii. Nemci a Taliani v Tunise boli zatlačení zo všetkých strán k pobrežiu. 22. apríla začali Američania operáciu Vulcan. II. zbor, teraz už pod velením Bradleyho, útočil smerom na Bizertu a francúzsky IXX. zbor na Pont du Fahs. Montgomerymu sa síce zatiaľ nepodarilo prekonať nové obranné postavenia generála Messeho pri Enfidaville, ale sústredené údery zo západu nakoniec nemeckú a taliansku obranu prekonali. 13. mája 1943 vojská Osi v Severnej Afrike kapitulovali.
Záver.
Taliani a Nemci stratili v Severnej Afrike obrovské množstvo živej sily i vojenského materiálu. Len v dôsledku bojov v Tunisku padlo do zajatia 230 000 mužov, ďalších asi 70 000 zahynulo alebo bolo nezvestných. Celkové straty vojsk Osi v dôsledku celej severoafrickej kampane sú odhadované na 620 000 až 950 000 mužov. Materiálne straty predstavovalo asi 8 000 lietadiel, 6 200 diel, 2 500 tankov a 70 000 vozidiel.
Briti samotní stratili počas bojov v Severnej Afrike okolo 220 000 mužov, ďalších asi 18 000 mužov stratili Američania.
Po spojeneckom víťazstve v bojoch v severnej Afrike sa mohla pripravovať invázia do Talianska. Boje na Sicílii sa začali 10. júla 1943. Nemecko bolo prinútené viesť v Európe operácie na novom fronte.

</doc>
<doc id="240002" url="https://sk.wikipedia.org/wiki?curid=240002" title="Plemená králikov">
Plemená králikov

Podobne ako u iných domácich zvierat aj králik domáci vytvára veľké množstvo vyšľachtených plemien. Králik domáci patrí je monofyletický, tzn. že na jeho vzniku sa v rámci fylogenézy podieľal iba jeden predok - a to králik divý. 
V súčasnosti je uznaných asi 100 plemien králikov (65 základných, zvyšok sú rexovia a zdrobnené plemená). Plemená sa delia podľa telesného rámca (veľké, stredné, malé, zdrobnené), podľa úžitkovosti (mäsové, kožušinové, hobby), podľa štruktúry srsti (krátkosrsté, dlhosrsté) alebo podľa teritoriálneho rozšírenia, tzn. podľa toho, kde boli vyšľachtené.

</doc>
<doc id="240003" url="https://sk.wikipedia.org/wiki?curid=240003" title="Kysak">
Kysak

Kysak môže byť:

</doc>
<doc id="240004" url="https://sk.wikipedia.org/wiki?curid=240004" title="Kysek">
Kysek



</doc>
<doc id="240005" url="https://sk.wikipedia.org/wiki?curid=240005" title="Flokula">
Flokula

Flokula alebo chromosférická flokula, pláž je malý (okolo 30 tisíc km) a jasný útvar v slnečnej chromosfére. Vzniká v mladých aktívnych oblastiach Slnka, nad fakulami. 
Tieto dlhé žiariace oblasti možno pozorovať v silných chromosférických spektrálnych čiarach a v čiarach prechodnej oblasti. Existujú od vzniku aktívnej oblasti až po jej zánik, kým zostatkové magnetické polia aktívnej oblasti nesplynú s pozadím. Najjasnejšie a najhustejšie flokuly nemajú viditeľnú štruktúru, staršie však majú jemnú štruktúru pozostávajúcu zo svetlých vlákien s dĺžkou asi a tmavých miest medzi nimi s rozmerom okolo . Tieto štruktúry sa nazývajú "flokulové granuly" a pravdepodobne súvisia s granuláciou fotosféry. Pri pozorovaní zo Zeme sú od seba flokuly vzdialené asi 1,5 oblúkovej sekundy, ich uhlové rozmery sú okolo jednej oblúkovej sekundy. Pre porovnanie, uhlový priemer celého slnečného kotúča je 1919 oblúkových sekúnd. 
Nad flokulami sa nachádza zhustené miesto v slnečnej koróne – "koronálna kondenzácia". 

</doc>
<doc id="240006" url="https://sk.wikipedia.org/wiki?curid=240006" title="Melamín">
Melamín

Melamín je malá organická molekula obsahujúca dusík. 
Použitie.
Pre svoje dobré vlastnosti (odolnosť proti plesniam, vlhkosti, poškriabaniu, vysokým teplotám, voči chemikáliám) má široké využitie v priemysle, a to najmä vo výrobe laminátových podláh, náterov povrchu nábytku, príborníkov, pri výrobe plastických látok – tvrdosť, prášok na výrobu odliatkov, pri čistení materiálov a ako spojivo, ako komponent do žltého farbiva Yelow 150, farbiva do atramentov a plastov, melamínová živica, trvanlivé termostále plasty, ako časť polyméru pri výrobe kuchynského náradia a povrchov a v niektorých krajinách aj ako doplnková látka do hnojív.
V lete 2008 bol melamín spojený so škandálom Číne, kedy bol detegovaný vo vysokých koncentráciách v mlieku a mliečnych produktoch. Podobne bol detegovaný ale aj v niekoľkých európskych krajinách vrátane Slovenska.

</doc>
<doc id="240008" url="https://sk.wikipedia.org/wiki?curid=240008" title="Fibrila (Slnko)">
Fibrila (Slnko)

Fibrily sú útvary v spodnej chromosfére Slnka. Sú to jemné, dlhé tmavé vlákna s dĺžkou až . Pozorujú sa v H-alfa čiare slnečného spektra.
Šírka fibríl sa pohybuje od 725 do . Mierne zakrivené fibrily smerujú lúčovito od slnečnej škvrny. Začínajú vo vnútri jej penumbry (svetlejšej časti slnečnej škvrny) a siahajú až do vzdialenosti rovnajúcej sa priemeru škvrny. Životnosť jendotlivých fibríl je len 10 až 20 minút, ale celá ich štruktúra takmer nemení svoj vzhľad v priebehu niekoľkých hodín. Systém fibríl obklopujúcich slnečnú škvrnu sa nazýva "superpenumbra".
Nachádzajú sa aj v iných miestach aktívnych oblastí, kde sú pravidelne usporiadané v smere siločiar magnetických polí. Ak sú fibrily v bezprostrednej blízkosti filamentov, sú rozložené rovnomerne s nimi, čo znamená, že ich magnetické pole má takú istú orientáciu. Existujú aj gigantické fibrily alebo reťazce fibríl, ktoré spájajú veľké škvrny alebo fakuly. Tieto sa nazývajú "nite" a pripomínajú malé filamenty. Predpokladá sa, že fibrily sú silotrubice magnetického poľa, ktorými prechádza plazma s nižšou teplotou, akú má fotosféra. Spájajú škvrny alebo fakuly opačnej polarity.

</doc>
<doc id="240038" url="https://sk.wikipedia.org/wiki?curid=240038" title="Afrikakorps">
Afrikakorps



</doc>
<doc id="240044" url="https://sk.wikipedia.org/wiki?curid=240044" title="Junkers Ju 187">
Junkers Ju 187

Junkers Ju 187 bolo nemecké experimentálne lietadlo navrhnuté počas druhej svetovej vojny, aby nahradilo strmhlavý bombardér Ju 87 Stuka, ktorý sa v priebehu vojny ukázal byť veľmi zraniteľný nepriateľskými stíhačkami. Niektoré prvky z Ju 87 boli použité aj tu, ako krídlo tvaru W či dvojčlenná posádka. Stroj však mal sklápací podvozok a upravený chvost. Keď sa otočil, strelec v zadu mal dobrú palebnú pozíciu. Hoci išlo o veľmi radikálny dizajn, Ju 187 nikdy nebol sériovo vyrábaný. Stroj mal byť celý vyrobený z kovu a mal mať vylepšenú výzbroj a pancier.
Projekt bol zastavený v roku 1943 ministerstvom letectva, pretože pri plnom naložení nemal lepšie vlastnosti, ako Ju 87 D.

</doc>
<doc id="240045" url="https://sk.wikipedia.org/wiki?curid=240045" title="Junkers Ju 322">
Junkers Ju 322

Junkers Ju 322 "Mammut" („Mamut“) bol ťažký transportný klzák, obrovské lietajúce krídlo, navrhnuté počas druhej svetovej vojny. Boli postavené iba 2 prototypy.
Vznik a vývoj.
Stroj bol navrhnutý v roku 1940 firmou Junkers ako ťažký transportér plniaci rovnakú úlohu, ako Me 321 Gigant. Ju 322 bol postavený celý z dreva. Pôvodne bola plánovaná nosnosť okolo 20 000 kg. Požiadavka bola, aby uniesol Pz.Kpfw.IV, kanón typu Flak 88, polopásové vozidlo, alebo samohybné delo spolu s muníciou, posádkou a palivom. Náklad mal byť uložený vo vnútri obrovských krídel. V prednej časti mali byť dvere, nad nimi bol kokpit. Chvost mal typické usporiadanie stabilizačných klapiek a kormidiel. Výzbroj mali tvoriť 3 veže, každá by mala po jednom guľomete kalibru 7.92 mm.
Testy.
Počas stavby prvého prototypu (Ju 322 V1) sa objavili problémy s celodreveným trupom. Nosnosť musela byť zredukovaná najprv na 16 000 kg, potom na 11 000 kg. Prvý let sa konal v apríli roku 1941, stroj bol ťahaný lietadlom Junkers Ju 90. letové testy dopadli dobre, ale aj tak sa plánovalo spraviť ďalšie vylepšenia. RLM však v máji nariadilo zastaviť projekt.
Hoci bol projekt zastavený, konali sa ďalšie testy s Ju 322 V1 a neskôr s Ju 322 V2 a ďalšími 98 takmer hotovými strojmi, od ktorých sa však upustilo pre nedostatok paliva

</doc>
<doc id="240047" url="https://sk.wikipedia.org/wiki?curid=240047" title="Fibrila">
Fibrila

Fibrila môže byť:

</doc>
<doc id="240051" url="https://sk.wikipedia.org/wiki?curid=240051" title="Haló (televízna relácia)">
Haló (televízna relácia)

Haló (v druhej sérii štylizované ako Haloo) je slovenská sketch-show, vytvorená Danielom Danglom. Prvá séria bola kvázi telefonická relácia, v ktorej skupina veštcov, mudrcov a pomocníkov pomáha volajúcim s problémami a radila v rozličných oblastiach života. Druhá séria čiastočne zmenila zameranie a okrem pomocníkov a veštcov, Haló parodovalo seriály a súťaže ako "Búrlivý Burčiak" ("Búrlivé víno"), "Dusná srieň" ("Súdna sieň"), "Páli nás v tom" ("Páli vám to?"), "Noviny" či "Pod palmou" ("Pod lampou"). Prvá séria sa vysielala od 9. septembra do 29. novembra 2012, druhá od 11. marca do 3. júna 2013. V lete 2013 sa vysielali reprízy Haló o 20:00 na Pluske.
1. januára 2013 odvysielala JOJ novoročný príhovor Hessa Jaštěráka – "Hessov Haló novoročný horoskop".
Produkcia.
Prvá séria sa výhradne natáčala za použitia green screenu. Režisérom pre prvú sériu bol Eduard Kudláč, v druhej prevzal režisérssku stoličku Daniel Dangl. Show taktiež nabrala nový rozmer, keď štábu boli poskytnuté reálne kulisy, exteriérové priestovy, ako aj možnosť nakrúcať v priestoroch seriálu Panelák, court show Súdna sieň, súťaže Páli vám to, či štúdio hlavných správ JOJ.

</doc>
<doc id="240058" url="https://sk.wikipedia.org/wiki?curid=240058" title="Izanagi">
Izanagi

Izanagi je božstvo, jedna z ústredných postáv japonskej mytológie a šintoizmu. Izanagi spoločne so svojou sestrou a zároveň družkou Izanami boli podľa tradičného podania poverení dokončiť stvorenie Zeme (okrem iného mali vytvoriť i mnoho ostrovov, napr. Onogoro). Izanami počala s Izanagom dieťa - ohňového boha Kagu cuču, no toto dieťa ju spálilo na popol. Z jej popola povstali ďalšie kami. Vtedy sa Izanagi vydal do podsvetia (Jomi) hľadať svoju ženu. Našiel ju, no uspokojil sa s tým, že ju naposledy uvidí a vrátil sa späť na zem. Keď sa vo vode omýval od pekelných splaškov, z jeho ľavého oka sa zrodila Amaterasu (bohyňa slnka), z pravého oka sa zrodil Cukujomi (boh mesiaca), a z jeho nosa sa zrodil Susanoo (boh búrky).

</doc>
<doc id="240060" url="https://sk.wikipedia.org/wiki?curid=240060" title="Oratórium (architektúra)">
Oratórium (architektúra)

 
Oratórium je oddelený alebo uzavretý čestný priestor v kostole s vlastným vstupom, do interiéru môže byť otvorený arkádami.

</doc>
<doc id="240062" url="https://sk.wikipedia.org/wiki?curid=240062" title="Kriton">
Kriton

Kriton alebo Kritón (po grécky "Kritón") je krátky, ale dôležitý dialóg Platóna. Obsahom dialógu je rozhovor medzi Sokratom a jeho bohatým priateľom Kritonom o spravodlivosti ("dikē"), nespravodlivosti ("adikia") a primeranej odpovedi na nespravodlivosť. Sokrates si myslí, že nespravodlivosť sa nemá oplácať nespravodlivosťou a odmieta Kritonovu ponuku podplatiť strážcu, aby mohol ujsť z väzenia. Tento dialóg obsahuje staroveký koncept spoločenskej zmluvy s vládou.
Úvod.
Dialóg začína prebudením Sokrata v cele v prítomnosti Kritona, ktorý ho prišiel navštíviť. Keď Sokrates vyjadrí svoje prekvapenie, že strážca ho vpustil dnu v tak skoré ráno, Kriton odpovedá, že strážcu pozná veľmi dobre a že mu je v istej veci dlžníkom.
Kriton má pre Sokrata zlé správy. Informuje ho, že podľa svedkov, loď dorazila naspäť z Delosu a že zajtra bude popravený. Sokrates túto správu odmieta s tým, že mal sen, v ktorom mu žena odetá v jasnom rúchu hovorí: 
"Ó Sokrates, na tretí deň prídeš do úrodnej Ftie."
Sokrates hovorí, že zmysel tejto vízie je jasný.
Kriton na Sokrata nalieha, aby utiekol. Ak tak nespraví, ľudia si budú myslieť, že Kriton a jeho ďalší priatelia boli príliš lakomí na to, aby financovali útek. Táto Kritonova obava môže byť interpretovaná tak, že vykúpiť si cestu z väzenia bolo také bežné, že ľudia s tým nielenže nevyjadrovali nesúhlas, ale dokonca to očakávali.
Ďalšie argumenty.
Sokrates odmieta Kritonov návrh podplatiť strážcu a prípadných udavačov. Kriton protestuje, že udavačov možno kúpiť lacno a dodáva, že ak sa Sokrates obáva, že by mohol vyjsť na mizinu, do mesta prišli Simmias a Cebes a priniesli so sebou peniaze.
Kriton potom vysloví morálny pohľad na bežného človeka: Otec má povinnosť vychovať a vzdelať svoje deti. Ak je to len možné, Sokrates sa musí snažiť, aby sa z jeho detí nestali siroty. Kriton sa však neponúkne, že sa bude o ne starať. Pokračujúc ďalej hovorí, že proces sa nikdy nemal uskutočniť, ale keď sa tak už napokon predsa len stalo, mal byť vedený úplne inak. Zlyhanie možnosti úteku zapríčinené zbabelosťou priateľov Sokrata, bude len smiešnym vyvrcholením celej aféry (45d,e).
Sokrates Kritonovi odpovedá, že je jedným z tých, ktorí musia byť vedení rozumom. Pohrdne názormi masy ľudí, ktorí myslia iracionálne a konajú náhodne. Hovorí, že len názory toho človeka, ktorý rozumie spravodlivosti, majú hodnotu (47c,d). Peniaze, povesť a kŕmenie detí sú hodnoty bezmyšlienkovitých ľudí (48c). Sokrates potom pozýva Kritona, aby uvážili, aká je definícia spravodlivosti a či je vôbec niekedy správne činiť úmyselne to, čo je zlé.
Argument pomocou analógie.
Sokrates zastáva názor, že odplácanie nespravodlivosti nespravodlivosťou alebo zla zlom je vždy nesprávne. Je to práve tak nesprávne ako činenie nespravodlivosti na prvom mieste. Hovorí, že tento názor nebol a nikdy nebude zdielaný väčšinou ľudstva. Tí, ktorí sa v tomto rozchádzajú, sa musia nevyhnutne neznášať. 
Sokratovo tvrdenie, že odporovanie zlu akýmikoľvek inými prostriedkami ako presviedčaním je zlo, je starovekou formuláciou morálneho pacifizmu. Obrana jeho postojov spočíva úplne na analógii. Tvrdí, že občan je voči štátu v takom pomere, v akom je dieťa voči svojmu rodičovi a otrok voči svojmu pánovi. Štát mu dal život (regulovaním manželstva), vychoval ho a vzdelal ho. Je potomkom ("ek-gonos") a otrokom ("doulos") štátu a nemá žiadne právo prestať ho poslúchať potom, čo bol k nemu taký dobročinný (50e).

</doc>
<doc id="240067" url="https://sk.wikipedia.org/wiki?curid=240067" title="Sarodius">
Sarodius

Sarodius bol kráľ Alanov v oblasti severného Kaukazu v šiestom storočí. Zmienka o Sarodiovi kráľovi Alanov sa zachovala z pera byzantského pisára, keď v roku 569 prišli k Západným Turkom byzantskí vyslanci vedení Zemarchom. Predmetom vyjednávania bola zmena trasy hodvábnej cesty. V polovici šiesteho storočia dobyli Turci Sogdian a získali kontrolu nad hodvábnou cestou, ktorá prechádzala zo strednej Azie do Perzie. Turci sa spojili s Byzantskou ríšou proti Sásánovskej ríši v Perzii. V tomto spore sa Alani vedení Sarodiom priklonili na stranu Peržanov. Alani pochádzali zo strednéj Azie, boli zväzom mnohých prevažne kočovných kmeňov živiacich sa chovom dobytka, hovorili iránskymi dialektikami, ale niektoré kmene v oblasti Kavkazu hovorili kavkazkými nárečiami. Podľa antických popisov to boli pohybliví krutí bojovníci, spôsobom života pripomínali Hunov. Archeológovia odkryli v južnom Rusku v oblasti severného Kavkazu pozostatky alanských hradísk. Vek niektorých siaha až do čias keď vládol kráľ Sarodius. Za potomkov Alanov sa považujú dnešní Osetínci.

</doc>
<doc id="240073" url="https://sk.wikipedia.org/wiki?curid=240073" title="Oratórium">
Oratórium

Oratórium môže byť:

</doc>
<doc id="240074" url="https://sk.wikipedia.org/wiki?curid=240074" title="Syndikácia obsahu">
Syndikácia obsahu

Syndikácia obsahu alebo webová syndikácia je moderná metóda zdieľania veľkých objemov rýchlo sa meniacich informácií v internete.
Z dejín.
Slovo syndikácia sa používalo hlavne v USA na označenie predaja autorského diela. Zvyčajne to boli periodické príspevky (napr. fejtóny, komiksy, seriály atď.). Odberateľmi týchto informácií boli miestne médiá (denníky, televízne stanice), ktoré ich ďalej zaraďovali do ponuky svojho obsahu.
Súčasnosť.
V súčasnosti je webová syndikácia chápaná ako distribúcia a zhromažďovanie informácií prostredníctvom internetu pomocou špecializovaného softvéru (čítačky, agregátory).
Informácie sú poskytované prostredníctvom webových kanálov s definovaným formátom. Jednotlivé položky poskytovaného obsahu sú zvyčajne zložené z titulku a krátkeho opisu syndikovaného článku, prípadne ilustračných obrázkov alebo iného multimediálneho obsahu.
Výhodou tejto služby je možnosť sledovania aktuálnych informácií z viacerých zdrojov a ich následného spracovania v jednom bode.

</doc>
<doc id="240076" url="https://sk.wikipedia.org/wiki?curid=240076" title="Uzon">
Uzon

Uzon () je názov komplexu dvoch kalder ("Uzon" na severozápade a "Gejzernaja" na juhovýchode), nachádzajúci sa vo východnej časti polostrova Kamčatka, približne v polovici spojnice stratovulkánov Taunšic a Kichpinyč.
Geologický vývoj.
Kaldery tvoria depresiu s rozmermi 9 × 18 km a ich vznik sa datuje na vrchný pleistocén (cca 39 000 rokov). Objem ignimbritov, vyvrhnutých pri erupciách počas formovania komplexu má objem 20 až 25 km³ a pokrýva plochu cez 1 700 km². Neskoršia, postkalderová aktivita pozostávala z extrúzií menších lávových dómov a vzniku maarov.
Z holocénu je známych niekoľko vulkanických centier - "Daľnoje ozero", tufový prstenec tvorený tmavošedými andezitového zloženia má približne 7 700 až 7 600 rokov. Kráter, v súčasnosti známy ako "Chloridnoje ozero" má vek vzniku datovaný na 2 000 až 1 000 rokov pred Kr. a "Bannoje ozero" na cca 3 500 rokov pred Kr.
V súčasnosti je oblasť kalderového komplexu Uzon známa predovšetkým vďaka gejzírovému poľu (jedinému v Ázii) Dolina gejzerov, ktoré sa nachádza v 4 km dlhom kaňone na východnom okraji kaldery Gejzernaja. V druhej kaldere Juzon sa tiež nachádzajú početné termálne pramene, jazierka s horúcou vodou a bahenné sopky. Termálne minerálne vody majú zvýšený obsah bóru, kremíka, alkalických kovov, ortuti, arzénu a antimónu.

</doc>
<doc id="240086" url="https://sk.wikipedia.org/wiki?curid=240086" title="Oratórium (spoločenstvo)">
Oratórium (spoločenstvo)

Oratórium je spoločenstvo v katolíckej cirkvi, v ktorom sa kňazi, ale aj laici venujú modlitbám a sociálnej práci.
Spoločenstvo založil v Ríme v roku 1558 svätý Filip Neri. Názov je odvodený od toho, že stretnutia spoločenstva sa uskutočňovali v modlitebni nazvanej oratórium. Členovia spoločenstva sa začali nazývať oratoriáni. V súčasnosti existuje vo svete viac ako 70 oratórií s asi 500 kňazmi. 
Oratóriom nazval spoločenstvo zanedbanej mládeže, ktorú sústredil okolo seba aj svätý Ján Bosco. Založil rehoľu Spoločnosť svätého Františka Saleského, dnes Saleziáni Don Bosca. Jej členovia dodnes pokračujú v práci s mládežou podľa odkazu sv. Jána Bosca. 

</doc>
<doc id="240089" url="https://sk.wikipedia.org/wiki?curid=240089" title="Kichpinyč">
Kichpinyč

Kichpinyč je názov vulkanického komplexu, tvoreného niekoľkými stratovulkánmi, nachádzajúceho sa vo východnej časti polostrova Kamčatka, asi 20 km východne od kaldery Uzon. Masív len 1 552 m vysokej sopky leží na starších, pleistocénnych vulkanických štruktúrach a jeho vrchol tvorí trojica kráterov, zoradených s smere východ-západ. Najstarší z trojice je "Zapadnyj" (na západnom okraji), ktorý vznikol približne pred 4 200 rokmi pred Kr. Kráter "Savič" sa vytvoril pred 3 450 rokmi a najmladší je lávový dóm "Crab", nachádzajúci sa východnom svahu Zapadného. Jeho vek je len niekoľko stovák rokov. V horninovom zložení sopečných produktov prevládajú nízkodraselné bazalty až andezity s inklúziami olivínu, plagioklasov a pyroxénov.

</doc>
<doc id="240092" url="https://sk.wikipedia.org/wiki?curid=240092" title="United Buddy Bears">
United Buddy Bears

United Buddy Bears (v prekl. Medvedíci Buddy) sú medzinárodným umeleckým projektom, v ktorom sú vystavované dva metre vysoké sochy zo sklolaminátu. Pôvodný model vytvoril renomovaný rakúsky sochár Roman Strobl. Veľké sochy boli zhotovené vo firme Novoplast v Seredi na Slovensku pre firmu Buddy Bär Berlin GmbH, ktorá vlastní univerzálne užívateľské práva na všetky figúrky medvedíkov Buddy. Celosvetovej výstavy sa doteraz zúčastnilo vyše 280 umelcov z viac ako 150 krajín.
Posolstvo United Buddy Bears.
S posolstvom "Musíme sa lepšie spoznať, potom si budeme lepšie rozumieť, viac si dôverovať a lepšie spolu nažívať", ktoré pozdvihli iniciátori projektu na vedúcu myšlienku, sa snažia United Buddy Bears na svojej ceste okolo sveta o toleranciu, porozumenie medzi národmi a mierové spolunažívanie medzi národmi, kultúrami a náboženstvami. Skoro 150 medvedíkov Buddy (každý vysoký 2 metre) reprezentuje také isté množstvo národov uznávaných Organizáciou Spojených národov. Od svojej prvej výstavy v Berlíne v roku 2002 mohlo medvedíkov obdivovať na celom svete viac ako 40 miliónov návštevníkov. 
Medzičasom bola celosvetovo známa výstava v roku 2003 po druhýkrát sprístupnená v Berlíne. Otvorenie začal herec a splnomocnenec UNICEF Sir Peter Ustinov.
Od roku 2004 bol projekt, ktorý spája národy vystavený okrem iného v Hong-Kongu, Istanbule, Tokiu, Soul, Sydney, Viedni, Káhire, Jeruzaleme, Varšave, Pchjongjange, Buenos Aires, Montevideo, Astana, Helsinki, Sofia, Berlín, Kuala Lumpur, New Delhi, Petrohrad, Paríž, Rio de Janeiro, Havana, Santiago (Čile), George Town (Malajzia), Riga, Guatemala, Tierpark Berlin a Ljubljana. Výstavy sú všeobecne bezplatné, aby ich mohli navštíviť aj celé triedy zo škôl.
Záštitu nad výstavami preberajú spravidla starostovia miest, spoločne s prezidentmi danej krajiny alebo reprezentantmi UNICEF: Takto boli otvorenia začaté napríklad nemeckým prezidentom Horstom Köhlerom, japonským premiérom Junichirom Koizumim, austrálskym premiérom Johnom Howardom, prvou Lady Egypta Suzanne Mubarakovou, ambasádorom UNICEF Petrom Ustinovom, Jackie Chanom a Miou Farrow.
Medvedíci Buddy stoja pokojne „ruka v ruke“ a propagujú toleranciu a porozumenie medzi národmi, kultúrami a náboženstvami. Kruh medvedíkov United Buddy sa mení pri každej výstave, v každej krajine. Zmena sa netýka len miestnych podmienok, ale aj rozličného poradia, v ktorom sú podľa želania danej hosťovskej krajiny sochy vystavené. To robí ich umiestnenie a zostavenie politicky zaujímavým:
Umenie a kultúra.
Každého medvedíka Buddyho vytvoril umelec osobitne pre svoju vlasť. Vo veselom spolužití sa spájajú rôzne štýly medzinárodných umelcov k spoločnému umeleckému dielu, ktoré roznáša radosť zo života. Vďaka rôznorodému stvárneniu medvedíkov Buddy, typických pre jednotlivé krajiny, zažije návštevník cestu okolo zeme.
Umelcom sa podarilo nasmerovať pohľady na medvedíkov vďaka rôznym technikám. Návštevník výstavy sa zoznámi aj s malými štátmi, ktoré často neležia v centre pozornosti verejnosti.
Pomoc pre deti v núdzi.
Aktivity medvedíkov Buddy a pomoc deťom trpiacich núdzou sa stali neoddeliteľnými časťami jedného projektu. Vďaka príspevkom a dražbám medvedíkov Buddy sa zozbieralo doteraz viac ako 2,5 miliónov eur (stav k júla 2023) v prospech UNICEF a miestnych organizácií pre pomoc deťom. Často sú vytvorené "United Buddy Bears", ktoré nahradzujú staršie unikáty jednej krajiny. Takto sa niektoré krajiny reprezentujú tretím, či štvrtým medvedíkom. Predošlé medvede danej krajiny sa vydražia. 
Aj prvý medvedík Slovenska, vymaľovaný umelcom Martinom Sedlákom z Bratislavy, bol takto vydražený v prospech UNICEF. Druhého "United Buddy Bear" Slovenska vytvoril slovenský umelec Ľubomír Vavro.
Jackie Chan a Peter Ustinov.
Jackie Chan strávil v roku 2003 zopár týždňov v Berlíne – v rámci natáčania filmu "Za 80 dní okolo sveta". Práve vtedy sa zaľúbil do Berlínskych medveďov. Zaangažoval sa za to, aby výstava kruhu United Buddy Bears, ktorá propaguje mierový svet, zavítala v roku 2004 do Hong – Kongu a mohla byť prezentovaná vo Viktóriinom parku.
Pri otvorení výstavy mohol Jackie Chan venovať UNICEF a ďalším dvom organizáciám pre pomoc deťom šeky vo výške celkovo 4,14 milióna HK Dolárov. 
Peter Ustinov: Počas misie UNICEF navštívil Ustinov prvú výstavu United Buddy Bears v Berlíne v roku 2002. O rok neskôr otvoril ako patrón druhú výstavu, takisto v Berlíne, ktorá sa potom vydala na cestu po svete a doteraz už mala zastávky na všetkých kontinentoch.

</doc>
<doc id="240093" url="https://sk.wikipedia.org/wiki?curid=240093" title="Krašeninnikov">
Krašeninnikov

Krašeninnikov (Vulkan Krašeninnikovа, Вулкан Крашенинникова) je názov kaldery vulkanického pôvodu, nachádzajúcej sa vo východnej časti ruského polostrova Kamčatka, asi 15 km severne od stratovulkánu Kichpinyč a 25 km juhozápadne od Kronockej sopky. Je pomenovaná po Stepanovi Krašeninnikovi, ruskom geografovi a objaviteľovi, ktorý začiatkom 18. storočia vydal prvý ucelený opis Kamčatky.
Masív komplexu tvorí staršia kaldera s rozmermi 8 × 11 km, v ktorej sa nachádzajú dva mladšie, prekrývajúce sa stratovulkány. Kaldera samotná sa sformovala počas erupcie pred 39 000 rokmi, vek vzniku južného stratovulkánu sa odhaduje na 11 000 rokov a vek severného centra na 6 000 rokov pred Kr. Severný stratovulkán má zaujímavú stavbu - jeho vrchol tvorí 2 km široká kaldera, v nej sa nachádza asi 800 m kráter a v ňom mladý lávový dóm. Vrchol sa tak podobá na matriošku - vo väčšej štruktúre sa skrýva menšia. Južný stratovulkán je ukončený len jednoduchým kráterom. Posledná aktivita komplexu, už spomínaný lávový dóm severného centra, má len niekoľko storočí. Jediným prejavom vulkanizmu v súčasnosti sú ojedinele sa vyskytujúce fumaroly.
Erupcie.
Stopy lávových prúdov na povrchu sopky i postranné kužele svedčia o minulých erupciách. Predposledná erupcia bola pravdepodobne okolo roku 1550, asi po dlhom období pokoja trvajúcemu niekoľko storočí.
Eruptívna činnosť sopky znovu začala 3. augusta 2025 o 4:50 kamčatského času (2. augusta 17:50 UTC) výronom popola do výšky 34 km (neskôr viac ako 6 km). Ide o prvú erupciu vulkánu v histórii pozorovaní.
Stalo sa tak niekoľko dní po silnom zemetrasení (magnitúda 8,8) na Kamčatke 29. júla 2025 o 4:41, ktorého epicentrum bolo 230 km južne od sopky. Explozívna erupcia vyvrhovala niekoľko kilometrov vysoký stĺpec popola a plynov.

</doc>
<doc id="240094" url="https://sk.wikipedia.org/wiki?curid=240094" title="Ivanovo-voznesenská gubernia">
Ivanovo-voznesenská gubernia



</doc>
<doc id="240095" url="https://sk.wikipedia.org/wiki?curid=240095" title="Buddy Bär">
Buddy Bär



</doc>
<doc id="240096" url="https://sk.wikipedia.org/wiki?curid=240096" title="Medvedíci Buddy">
Medvedíci Buddy



</doc>
<doc id="240097" url="https://sk.wikipedia.org/wiki?curid=240097" title="Černihivská gubernia">
Černihivská gubernia



</doc>
<doc id="240098" url="https://sk.wikipedia.org/wiki?curid=240098" title="Mohyľovská gubernia">
Mohyľovská gubernia



</doc>
<doc id="240099" url="https://sk.wikipedia.org/wiki?curid=240099" title="Homeľská gubernia">
Homeľská gubernia



</doc>
<doc id="240101" url="https://sk.wikipedia.org/wiki?curid=240101" title="Oddiel (disk)">
Oddiel (disk)

Oddiel (iné názvy: diskový oddiel, oblasť, segment, partícia; angl. "partition") je logická časť pevného disku, s ktorou je možné nezávisle manipulovať. Diskové oddiely môžu byť rôzne naformátované a obsahovať rôzne operačné systémy.
Rozdelenie fyzického disku na logické oddiely býva uvedené v partition table, ktorá sa nachádza na prvom sektore disku (tzv. master boot record – hlavný spúšťací záznam). Najčastejšia verzia umožňuje štyri záznamy, v prípade väčšieho počtu diskových oddielov na jednom médiu je možné v hlavnej tabuľke odkázať na tzv. rozšírený diskový oddiel (extendend partition), na ktorého začiatku sa opäť nachádza MBR s ďalšou tabuľkou, v ktorej je uvedené rozdelenie extended partition na ďalšie oddiely.

</doc>
<doc id="240102" url="https://sk.wikipedia.org/wiki?curid=240102" title="Partícia">
Partícia



</doc>
<doc id="240103" url="https://sk.wikipedia.org/wiki?curid=240103" title="Erinóza">
Erinóza

Erinóza alebo plstnatosť je choroba viniča a ovocných stromov. Prejavuje sa plstnatými vankúšikmi na listoch a hrboľatosťou listov. Vyvoláva ju pavúkovec vlnovník viničový ().
Poškodenie viniča.
Ak ide o poškodenie s malým rozsahom (len zopár miest s plstnatosťou na liste), nepredstavuje pre vinič "život ohrozujúci" stav. V prípade silného napadnutia sa zastavuje rast krov a hrozí zníženie úrody a jej kvality. Títo drobní škodcovia viditeľní len lupou alebo mikroskopom sajú na spodnej strane listu šťavu. Rastlina sa bráni, následkom čoho je tvorba plsti, príp. hrboľčekov.

</doc>
<doc id="240106" url="https://sk.wikipedia.org/wiki?curid=240106" title="Sabeizmus">
Sabeizmus

Sabeizmus je (príp. bolo) staré náboženstvo v Arábii a Mezopotámii chronologicky pred islamom.

</doc>
<doc id="240107" url="https://sk.wikipedia.org/wiki?curid=240107" title="Vilniuská gubernia">
Vilniuská gubernia



</doc>
<doc id="240114" url="https://sk.wikipedia.org/wiki?curid=240114" title="Vilno">
Vilno



</doc>
<doc id="240124" url="https://sk.wikipedia.org/wiki?curid=240124" title="Viľňuská gubernia">
Viľňuská gubernia



</doc>
<doc id="240128" url="https://sk.wikipedia.org/wiki?curid=240128" title="Kartridž">
Kartridž

Kartridž alebo staršie cartridge (z angl. "cartridge" – patróna, kazeta, zásobník) môže byť vo výpočtovej technike:

</doc>
<doc id="240129" url="https://sk.wikipedia.org/wiki?curid=240129" title="Vilenská gubernia">
Vilenská gubernia



</doc>
<doc id="240130" url="https://sk.wikipedia.org/wiki?curid=240130" title="Kronocká sopka">
Kronocká sopka

Kronocká sopka je v súčasnosto neaktívny stratovulkán, nachádzajúci sa vo východnej vulkanickej zóne Kamčatky, medzi pobrežím Pacifiku a Kronockého jazera, najväčšieho jazera polostrova. Kronocké jazero vzniklo začiatkom holocénu prehradením toku rieky Listveničnaja lávovými prúdmi Kronockej sopky. Sopka samotná má symetrický kužeľový tvar, jej svahy sú zbrázdené početnými radiálnymi, 200 m hlbokými údoliami. S výškou 3 528 m je Kronocká sopka dominantou oblasti.
Vek vzniku Kronockej sopky sa odhaduje na koniec pleistocénu. Vulkanické produkty holocénneho veku sa nachádzajú pri úpätí sopky. Dva troskové kužele, lokalizované na juhozápadnom svahu vulkánu, majú vek 7 000 až 8 000 rokov. Jediné historicky zaznamenané erupcie boli hlásené lovcami z rokov 1922 a 1923. V stavbe masívu sopky prevládajú nízkodraselné bazalty, s výnimkou viac andezitových extrúzií v okolí vrcholocého krátera.

</doc>
<doc id="240131" url="https://sk.wikipedia.org/wiki?curid=240131" title="Bakinská gubernia">
Bakinská gubernia



</doc>
<doc id="240132" url="https://sk.wikipedia.org/wiki?curid=240132" title="Cartridge">
Cartridge



</doc>
<doc id="240134" url="https://sk.wikipedia.org/wiki?curid=240134" title="Kartridž (pamäť)">
Kartridž (pamäť)

Kartridž (angl. cartridge) je v starších osobných počítačoch, napr. Atari 2600, a herných konzolách pamäťové médium obsahujúce integrované pamäťové obvody typu ROM. Svojimi rozmermi pripomína kazetu a na jednej strane je konektor na pripojenie do počítača. Svojho času toto riešenie predstavovalo častý spôsob distribúcie počítačových hier.

</doc>
<doc id="240145" url="https://sk.wikipedia.org/wiki?curid=240145" title="Plstnatosť">
Plstnatosť

Plstnatosť môže byť:

</doc>
<doc id="240147" url="https://sk.wikipedia.org/wiki?curid=240147" title="Variácie Enigma">
Variácie Enigma

Variácie na pôvodnú tému pre orchester, Op. 36 "Enigma" (dnes uvádzané v skrátenej podobe Variácie Enigma) je dielo anglického hudobného skladateľa Edwarda Elgara. 
Skladateľ svoje prvé rozsiahlejšie a zároveň dodnes najpopulárnejšie orchestrálne dielo zložil v rokoch 18981899. Za prvotným nápadom stála náhoda. Elgar jedno popoludnie improvizoval na klavíri v prítomnosti svojej manželky Caroline Alice, ktorej sa zapáčila jedna z tém, ktorú skladateľ práve vymyslel. Elgar ďalej manželku zabával tak, že tému začal rozvíjať tak, že postupne tvoril akési hudobné miniportréty ich priateľov. Manželka, ktorá bola veľkou obdivovateľkou a podporovateľkou svojho manžela, pokladala nápad za originálny a podnietila ho ku skomponovaniu orchestrálneho cyklu variácii. Dielo malo premiéru v júni 1899 v Londýne pod taktovkou Hansa Richtera. 
Pôvodný názov diela bol "Variácie na pôvodnú tému", avšak skladateľ na prvú stranu partitúry pripísal nápis "„Enigma“", ktorý sa neskôr ujal. Enigmu – záhadu tohto diela predstavujú dve skutočnosti. Prvou sú názvy, ktoré dal skladateľ jednotlivým variáciám na základe ktorých bolo potrebné dešifrovať, ktorú osobu variácia predstavuje. Druhou záhadou je téma, z ktorej Elgar vychádzal pri písaní pôvodnej témy i všetkých variácií, ktorá však priamo v skladbe nikdy nezaznie. Skladateľ použil prirovnanie „hlavná postava nie je nikdy na javisku“. Napriek tomu však podľa jeho slov ide o známe melódiu, čo vyvolalo mnohé špekulácie. Niektorí sa domnievajú že touto témou je melódia britskej hymny "God Save the Queen", iní že ide o melódiu škótskej ľudovej piesne "Auld Lang Syne", tému z Mozartovej "Pražskej symfónie" alebo transpozície či kontramelódie k mnohým ďalším melódiam. Jednoznačné vysvetlenie tejto Elgarovej mystifikácie ale nie je možné nájsť. 
Hudobný celok tvorí téma a 14 variácií. Téma je pomerne rozsiahla a tvoria dva melodické motívy, prvý z nich, melancholický, sa objavuje v podaní huslí, druhý motív je viac hrejivý, prezentovaný sláčikmi a drevenými dychovými nástrojmi. Téma trochu prekvapuje svojou nevýraznosťou; skladatelia si ako tému variácii zvyčajne volili jednoduchú a dobre zapamätateľnú tému. Na tému bez pauzy nadväzuje prvá variácia, pričom už podľa inicálok "C.A.E" v názve je zjavné, že predstavuje Elgarovu milovanú manželku. Druhá variácia je inšpirovaná kalvíristom Hew David Steuart-Powelom, s ktorým Elgar často hrával komorné diela. Variácia č. 3 predstavuje herca a míma Richarda Baxter Townsenda. Skladateľ tu chcel hudbou imitovať jeho schopnosť výrazne meniť polohu hlasu. Výrazná a živá piata variácia zhudobňuje Richarda Penrose Arnolda, amatérskeho klaviristu a syna básnika Matthewa Arnolda. Názov šiestej variácie "Ysobel" je odvodený od mena Elgarovej žiačky Isabely Fitton, ktorá sa učila hrať na violu. Z tohto dôvodu je vo variácii violové sólo. Vtipná siedma variácia je najrýchlejšou časťou diela (v tempe Presto) a názov dostala podľa druhého mena architekta Arthura Troyte Griffithsa. Nasledujúca pokojne plynúca variácia predstavuje Winifreda Norburyho. Variácia končí dlhým tónom huslí, ktorý ju attaca premosťuju s variáciou "Nimrod", ktorá je hudobným portrétom Augusta J. Jaegera, Elgarovho najlepšieho priateľa. Skladateľ si tu spomína na spoločnú nočnú prechádzku, kedy ho priateľ povzbudil v jeho tvorivej činnosti, odvolávajúc sa na Beethovenovu húževnatosť. Začiatok variácie teda nie náhodou pripomína pomalú vetu Beethovenovej "Patetickej sonáty". Variácia Nimrod nápadne vyniká nad ostatné a je majstrovsky zvládnutá po architektonickej, dynamickej aj orchestračnej stránke a je najznámejšou časťou cyklu a jedným z hudobných symbolov Anglicka. Názov variácie bol možno najviac nejasný. Nimrod je biblický lovec a priezvisko Jaeger znamená v nemčine lovec. V ďalšej variácii, "Dorabella", drevené dychové nástroje imitujú nákazlivý smiech Dorry Penny, švagrinej Richarda Baxtera Townwarda z tretej variácie. Jedenásta variácia vykresľuje Georga Robertsona Sinclaira, organistu v Herefordskej katedrále. Hudba pripomína organove preludovanie. "B.G.N." je názov dvanástej variácie a zároveň iniciály výborneho violončelistu Basila G. Nevinsona, ktorý neskôr zohral významnú úlohu pri komponovaní Elgarovho slávneho "Violončelového koncertu". skomponovaniu jeho slávneho violončelovho koncertu. Trinástu variáciu označil Elgar ako "Romanzu" a tým znemožnil identifikáciu osoby, ktorej je venovaná. Nejasnou nápovedou môže byť iba citácia z ouvertúry "Tiché more a šťastná plavba" od Mendelssohna-Bartholdyho, ktorá sa vo variácii objavuje. Romantická variácia predchádza kontrastne živému a výraznemu finále. Prichádza tu sám skladateľ, ktorého manželka prezývala "Edu". Na začiatku variácie sa mnohonásobne opakuje krátky motív, ktorý so stúpajucou dynamikou prechádza do mohutného vrcholu - ústrednej melódie variácie. Vo variácii sa však ďalej objavujú aj melódie z prvej a deviatej variácie. Záver skladby však už nemá mnoho spoločné s náladou týchto jemných variácii a je žiarivý a víťazný, s dominujúcimi plechovými dychovými nástrojmi. Elgar na radu Jaegera neskôr záverečnú variáciu predlžil a pridal k nej organový part, skladba sa však najčastejšie uvádza v povodnom nástrojovom obsadení.

</doc>
<doc id="240152" url="https://sk.wikipedia.org/wiki?curid=240152" title="Oľga Pietruchová">
Oľga Pietruchová

Ing. Oľga Pietruchová, M.A. (* 20. november 1962, Lučenec)je slovenská chemická inžinierka a ľudskoprávna aktivistka, politička, feministka a odborníčka na rodovú rovnosť a práva žien. V roku 20112020 pôsobila ako riaditeľka Odboru rodovej rovnosti (rovnosti žien a mužov) a rovnosti príležitostí na Ministerstve práce, sociálnych vecí a rodiny SR. Okrem toho pôsobila ako riaditeľka pro-choice občianskych združení Možnosť voľby a Spoločnosť pre plánované rodičovstvo.
Životopis.
Mladosť, štúdium a život v Nemecku.
Oľga Pietruchová sa narodila v Lučenci, kde tiež vyštudovala strednú školu na Gymnáziu Boženy Slančíkovej Timravy. Následne vyštudovala s vyznamenaním odbor analytická a fyzikálna chémia na Chemicko-technologickej fakulte Slovenskej vysokej školy technickej v Bratislave.
Po skončení štúdia na SVŠT odišla za manželom do Západného Nemecka, kde pracovala 10 rokov ako chemická analytička, neskôr sa venovala marketingu a vlastnila realitnú kanceláriu.
Návrat na Slovensko, ľudskoprávne a politické angažovanie.
V roku 1995 sa vrátila na Slovensko, založila firmu IPU s.r.o., ktorá podnikala v oblasti predaja chemických a ekologických prístrojov. Postupne sa začala venovať ženským právam. Bola jednou z iniciátoriek Iniciatívy možnosť voľby, ktorá vznikla ako protireakcia na snahy KDH o zákaz interrupcií na Slovensku a následné podanie na Ústavný súd vo veci rozporu tzv. interrupčného zákona s Ústavou SR. V rokoch 19982001 bola členkou politickej strany Strana občianskeho porozumenia, v ktorej mala na starosti zahraničnú politiku a ľudskoprávnu problematiku.
Bola jednou z iniciátoriek a v roku 2001 sa stala predsedníčkou združenia Možnosť voľby, ktorá získala 100 tisíc podpisov proti zákazu interrupcií.
Od roku 2004 do 2011 bola výkonnou riaditeľkou Spoločnosti pre plánované rodičovstvo. Po založení Ženskej loby Slovenska bola zvolená za jej predsedníčku a za členku výboru European Women's Lobby.
V rokoch 20032006 vyštudovala na Rose-Mayreder-College vo Viedni magisterský program rodový výskum a feministická politika, ukončený s titulom Master of Art (M.A.).
V roku 2006 Pietruchová kandidovala vo voľbách do NR SR na 15. mieste kandidátky strany Slobodné Fórum. Strana sa nedostala do parlamentu. V roku 2009 neúspešne kandidovala vo voľbách do Európskeho parlamentu za Stranu zelených.
Pôsobenie v Odbore rodovej rovnosti a rovnosti príležitostí.
Od roku 2011 pracovala ako riaditeľka Odboru rovnosti žien a mužov a rovnosti príležitostí (predtým Odboru rodovej rovnosti a rovnosti príležitostí) na Ministerstve práce, sociálnych vecí a rodiny SR. Je tajomníčkou Výboru pre rodovú rovnosť Rady vlády pre ľudské práva, národnostné menšiny a rodovú rovnosť.
19. mája 2020 oznámila, že končí ako riaditeľka Odboru rovnosti žien a mužov a rovnosti príležitostí na ministerstve. K odchodu na Facebook napísala: "„Naše ministerstvo pod vedením “posledného križiaka„ mení spätne naše odborné stanoviská a núti akceptovať pripomienky Konferencie biskupov Slovenska (KBS), ktorí sa snažia pojem rodovej rovnosti úplne vymazať zo slovníka. Odmietnutie správy ombudsmanky a pokusy poslancov vládnej koalície na obmedzenie interrupcií iba dokresľujú tento celok.”" Pietruchová v rozhovore pre Denník N povedala, že KBS nesúhlasila s prekladom pojmu “gender equality” ako „rodová rovnosť”. Ministerstvo bez diskusie s odborom nariadilo KBS rešpektovať. Ministerstvo s ňou nechcelo komunikovať. O svojom odchode Pietruchová povedala: "“Odchod z ministerstva mi dáva väčšiu slobodu vyjadrovať sa. Podľa mňa má zmysel robiť veci tam, kde ich môžete ovplyvniť.”" Na jej poste ju nahradila Zuzana Brixová.
V roku 2020 pôsobila ako poradkyňa pre uplatňovanie rodového hľadiska pri UNDP, neskôr pracovala na odbore ľudských práv Ministerstva spravodlivosti. Od roku 2022 pôsobí v slovenslej kancelárii Úradu Vysokého komisára OSN pre utečencov (UNHCR Slovensko). 
Svoje názory publikuje v rôznych médiách, najmä na portáli jetotak.sk a na vlastnom blogu (pietruchova.blog.sme.sk).
Osobný život.
Má dve dcéry z prvého manželstva. V roku 2003 sa znovu vydala za Juraja Mesíka, s ktorým má syna.
Propagácia liečiva Invermectin na liečbu ochorenia Covid-19.
Počas pandémie ochorenia Covid-19 sa vyjadrila k osobnej skúsenosti liečby ochorenia užívaním antiparazitika Invermectin. V tom čase boli dôkazy o jeho skutočnej účinnosti u ľudí nedostatočné, nepodložené vedeckými štúdiami a od užívania liečiva Invermectin v liečbe Covid-19 sa neskôr verejne dištancoval aj jeho výrobca. Proti užívaniu liečiva Invermectin sa pre riziko možných vedľajších účinkov pri používaní vo vysokých dávkach v roku 2020 a opakovane v roku 2021 vyslovila aj FDA.

</doc>
<doc id="240157" url="https://sk.wikipedia.org/wiki?curid=240157" title="Šmidt">
Šmidt

Šmidt je masívny, silne erodovaný štítový vulkán, nachádzajúci sa vo východnej časti polostrova Kamčatka, asi 25 km severne od Kronockej sopky. Vek vulkánu sa odhaduje na stredný až mladý pleistocén, no na východnom a juhovýchodnom svahu sopky sa nachádza niekoľko menších troskových kužeľov, ktorých vek je holocénny.

</doc>
<doc id="240158" url="https://sk.wikipedia.org/wiki?curid=240158" title="Francois Darlan">
Francois Darlan



</doc>
<doc id="240159" url="https://sk.wikipedia.org/wiki?curid=240159" title="Jean Louis Xavier François Darlan">
Jean Louis Xavier François Darlan



</doc>
<doc id="240160" url="https://sk.wikipedia.org/wiki?curid=240160" title="Jean Louis Xavier Francois Darlan">
Jean Louis Xavier Francois Darlan



</doc>
<doc id="240161" url="https://sk.wikipedia.org/wiki?curid=240161" title="Gamčen">
Gamčen

Gamčen je názov vulkanického komplexu, nachádzajúceho sa vo východnej vulkanickej zóne Kamčatky neďaleko pobrežia Tichého oceánu a asi severovýchodne od okraja Kronockého jazera. Komplex je tvorený štvoricou prekrývajúcich sa stratovulkánov ktorých vek sa odhaduje na pleistocén až holocén. Staršie členy komplexu sú stratovulkány "Južnyj Gamčen" a "Severnyj Gamčen", mladšie členy sú "Molodoj" a "Baranyj", nachádzajúce sa na východnom svahu Severného, resp. na juhovýchodnom svahu Južného Gamčena. Svahy komplexu sú posiate aj niekoľkými lávovými dómami, z nich najmladší je "Lukovica", ktorého vek bol stanovený na cca 3 000 rokov.

</doc>
<doc id="240163" url="https://sk.wikipedia.org/wiki?curid=240163" title="Vulkan Komarova">
Vulkan Komarova

Vulkan Komarova (), tiež Zapovednyj () je v súčasnosti neaktívny stratovulkán, nachádzajúci sa vo východnej časti polostrova Kamčatka, na severnom okraji komplexu Gamčen. Masív vulkánu je tvorený 2,5 × 4 km širokou kalderou, v ktorej sa nachádzajú dva stratovulkány a niekoľko dómov. Najmladší člen komplexu je samotný "stratovulkán Komarova", ktorý leží na západnom okraji kaldery. Jeho rast začal, na základe datovania, pred cca 1 500 rokmi. V historickej dobe neexistuje žiaden záznam o aktivite komplexu, jediným prejavom vulkanizmu sú aktívne fumaroly na severnom a južnom svahu. Vrchol komplexu je silne hydrotermálne premenený.

</doc>
<doc id="240165" url="https://sk.wikipedia.org/wiki?curid=240165" title="Donovan Bailey">
Donovan Bailey

 
 
 
 
 
Donovan Bailey (* 16. december 1967, Manchester Parish, Jamajka) je bývalý kanadský atlét, ktorý získal na Letných olympijských hrách 1996 v Atlante dve zlaté medaily. Je spoludržiteľom svetového rekordu v behu na 50 metrov spolu s Mauricom Greenom časom 5,56 s.
Vzťah k atletike.
Počas štúdia hrával basketbal za Queen Elizabeth Park High School v Oakville, Ontário. Ako 24-ročný začal súťažiť v behu na 100 metrov. Až v roku 1994 k atletike pristúpil serióznejšie. Za krátky čas vyhral niekoľko významných atletických titulov (majster sveta, olympijský víťaz).
Vrcholové podujatia.
Atlanta 1996.
Na Letných olympijských hrách 1996 v Atlante vytvoril vo finálovom behu na 100 metrov nový svetový rekord časom 9,84 s. V štafete na 4x100 metrov bol finišmanom víťaznej štafety Kanady, ktorá vyhrala časom 37,69 s.

</doc>
<doc id="240166" url="https://sk.wikipedia.org/wiki?curid=240166" title="Akrofóbia">
Akrofóbia

Akrofóbia alebo hypsofóbia alebo batofóbia je chorobný (panický) strach (=fóbia) z výšky/pozerania sa do hĺbok. V klasifikácii MKCH-10 patrí medzi špecifické fóbie F40.2. Je spravidla spôsobená závratmi z výšky, preto ju najlepšie možno zredukovať zaujatím sedavej polohy alebo ľahnutím si na zem.

</doc>
<doc id="240167" url="https://sk.wikipedia.org/wiki?curid=240167" title="Vysokij (2 161 m)">
Vysokij (2 161 m)

Vysokij je v súčasnosti neaktívny stratovulkán, nachádzajúci sa vo východnej vulkanickej zóne polostrova Kamčatka, asi 30 km severovýchodne od Kronockého vulkánu, ako posledný člen reťaze stratovulkánov, tiahnúcej sa od kompelxu Gamčen. Masív 2 161 m vysokej sopky leží na východnom svahu staršieho, pleistocénneho štítového vulkánu "Bogdanovič". Sopka bola aktívna prevažne v holocéne, posledná aktivita sa odohrala približne začiatkom nášho letopočtu.

</doc>
<doc id="240168" url="https://sk.wikipedia.org/wiki?curid=240168" title="Ščapinskaja sopka">
Ščapinskaja sopka



</doc>
<doc id="240171" url="https://sk.wikipedia.org/wiki?curid=240171" title="Kizimen">
Kizimen

Kizimen (alebo Ščapinskaja sopka) je osamotene stojaci stratovulkán, nachádzajúci sa vo východnej časti polostrova Kamčatka, asi severne od pobrežia Kronockého jazera a severovýchodne od komplexu Gamčen. Masív vulkánu sa tvarom podobá na sopku Saint Helens predtým, aku ju čiastočne zničila erupcia v roku 1980. Svahy a vrchol vulkánu Kizimen je pokrytý niekoľkými prekrývajúcimi sa lávovými dómami.
Sopka vznikla približne pred 12 000 rokmi a jej súčasný tvar vyformovali štyri väčšie fázy vulkanizmu, z nich najsilnejšie erupcie prebiehali v období 10 000 až 8 300 rokov pred Kr. Posledná väčšia fáza sa končila približne pred 3 500 až 2 000 rokmi. Jediná historicky zaznamenaná erupcia sa odohrala v rokoch 1927 až 1928, išlo o stredne silnú freatickú explóziu z hlavného krátera.

</doc>
<doc id="240172" url="https://sk.wikipedia.org/wiki?curid=240172" title="Operácia Anvil">
Operácia Anvil



</doc>
<doc id="240173" url="https://sk.wikipedia.org/wiki?curid=240173" title="Soundtrack Dr. House">
Soundtrack Dr. House

House M.D. (Original Television Soundtrack) je soundtrack pre televízny seriál Dr. House. Bol vydaný 18. septembra 2007 vydavateľstvom Nettwerk Records. Zahŕňa celé verzia piesní, ktoré odzneli v seriáli a piesne, ktoré boli nahrané špeciálne pre tento seriál a neboli nikdy vydané.

</doc>
<doc id="240183" url="https://sk.wikipedia.org/wiki?curid=240183" title="Hypsofóbia">
Hypsofóbia



</doc>
<doc id="240184" url="https://sk.wikipedia.org/wiki?curid=240184" title="Trnavská univerzita (historická)">
Trnavská univerzita (historická)

Trnavská univerzita () bola univerzita v Trnave v rokoch 16351777. Bola jednou z prvých univerzít na území dnešného Slovenska.
Dejiny.
 
Trnavskú univerzitu založil 12. mája roku 1635 kardinál Peter Pázmaň ostrihomský arcibiskup, ktorého kapitula sídlila od dobytia Ostrihomu Osmanmi v Trnave. Panovník Ferdinand II. Habsburský založenie univerzity schválil bulou z 18. októbra 1635.
Založenie univerzity, tzv. "studium generale", bolo vyvrcholením snáh Petra Pázmaňa o podporu katolíckeho školstva v jeho sídle. Založeniu univerzity predchádzalo založenie šľachtického konviktu na Kapitulskej ulici a seminára pre duchovných na Halenárskej ulici. Cieľom nemalo byť len šírenie vzdelania, ale najmä posilnenie katolíckej viery v Uhorsku. V čase rozvoja zaberala komplex budov vyhlásených za národnú kultúrnu pamiatku ako Univerzitné budovy historickej Trnavskej univerzity v roku 1990. Na univerzite učili príslušníci jezuitského rádu. Vzorom Trnavskej univerzity bola jezuitská univerzita v rakúskom meste Graz. Prvým rektorom sa stal Juraj Dobronoki.
Finančné náklady boli hradené najmä zo štedrého príspevku kardinála Pázmaňa, ktorý venoval univerzite hotovosť 60 000 zlatých. Tie však boli deponované v meste Augsburg, ktorý z nich vyplácal vedeniu univerzity ročne 6 %, teda 3 600 zlatých.
Slávnostne otvorená bola Trnavská univerzita 13. novembra, s vyučovaním sa začalo o deň neskôr, 14. novembra 1635. Vyučovanie prebiehalo spočiatku na dvoch fakultách: filozofickej (dobovo nazývanej "artistická") a teologickej. Dekanom filozofickej fakulty sa stal Tigáz Jászberényi. Spočiatku mala univerzita iba 1012 profesorov. Štúdium na filozofickej fakulte trvalo tri roky, na teologickej štyri. Na filozofickej fakulte sa vyučovala najmä logika, fyzika, metafyzika, matematika a etika.
V roku 1667 pribudla právnická fakulta, na ktorú v testamente prispel ostrihomský arcibiskup Juraj Lipai (Lippay) sumou 15 000 zlatých. V roku 1769 bolo rozhodnuté otvoriť aj lekársku fakultu, na ktorej sa začalo učiť v roku 1770.
Univerzita sa stala známou aj vďaka observatóriu (hvezdárni), ktoré bolo zriadené v roku 1753 vtedajším rektorom Františkom Borgiom Kérim (* 1702† 1768). Pri univerzite fungovala bohatá univerzitná knižnica, botanická záhrada a divadlo, v ktorom hrali hry študenti univerzity.
Presťahovanie do Budína.
Trnavská univerzita fungovala do roku 1777, kedy bola v súvislosti so školskými reformami premiestnená do Budína. 10. februára 1777 panovníčka Mária Terézia poskytla pre univerzitu kráľovský palác v Budíne. Dekrét o preložení univerzity panovníčka vydala 6. marca 1777. Prednášky sa na univerzite skončili dňom 24. augusta 1777.
Právne nástupníctvo po historickej Trnavskej univerzite.
Právnym nástupcom historickej Trnavskej univerzity nie je v pravom zmysle slova žiadna zo slovenských ani maďarských univerzít. Napríklad Univerzita Loránda Eötvösa ("Eötvös Loránd Tudományegyetem"; ELTE) sa vyvinula ako nástupkyňa po presťahovaní Trnavskej univerzity do Budína. Pôvodná univerzita totiž zakrátko v Budíne ukončila svoju činnosť a v roku 1784 bola na druhej strane Dunaja vo vtedajšej Pešti vytvorená nová Uhorská kráľovská univerzita, a tak právne až vtedy vznikla samotná ELTE. Neskôr sa z ELTE v roku 1950 osamostatnila teologická a v roku 1951 aj lekárska fakulta. Z osamostatnenej teologickej fakulty sa vyvinula dnešná Katolícka univerzita Petra Pázmaňa, ktorá si na svojom webe uvádza, že je právnou nástupkyňou teologickej fakulty historickej "Universitas Tyrnaviensis".

</doc>
<doc id="240188" url="https://sk.wikipedia.org/wiki?curid=240188" title="Markomani">
Markomani

Markomani boli Germáni, súčasť svébskeho kmeňového zväzu.
Názov.
Slovo "Markoman" môže byť odvodené z:
Dejiny.
Prvýkrát sa spomínajú k roku 58 pred Kr, keď boli súčasťou Ariovistovho vojska. Sídlili v Pomohansku. Riman Drusus v roku 9 pred Kr. na nich zaútočil a zatlačil ich na územie dnešných Čiech, kde ich panovník Marobud založil mocné "kráľovstvo" (kmeňový zväz), tzv. Marobudovu ríšu. Augustus ríšu označil za hrozbu pre Rím. Markomani sa zúčastňovali na vojnách Germánov proti Rímskej ríši za vlády Marka Aurélia (166 - 180), ktoré nazývame Markomanské vojny. V 5. storočí, počas sťahovania národov, opustili územie Čiech a usadili sa v dnešnom Bavorsku.

</doc>
<doc id="240189" url="https://sk.wikipedia.org/wiki?curid=240189" title="Hable con ella">
Hable con ella



</doc>
<doc id="240190" url="https://sk.wikipedia.org/wiki?curid=240190" title="Air traffic control">
Air traffic control



</doc>
<doc id="240195" url="https://sk.wikipedia.org/wiki?curid=240195" title="Batofóbia">
Batofóbia



</doc>
<doc id="240196" url="https://sk.wikipedia.org/wiki?curid=240196" title="Strach z výšky">
Strach z výšky



</doc>
<doc id="240197" url="https://sk.wikipedia.org/wiki?curid=240197" title="Fóbia z výšky">
Fóbia z výšky



</doc>
<doc id="240207" url="https://sk.wikipedia.org/wiki?curid=240207" title="Liga majstrov UEFA 2006/07">
Liga majstrov UEFA 2006/07



</doc>
<doc id="240208" url="https://sk.wikipedia.org/wiki?curid=240208" title="Liga majstrov UEFA 06/07">
Liga majstrov UEFA 06/07



</doc>
<doc id="240210" url="https://sk.wikipedia.org/wiki?curid=240210" title="Charmides (dialóg)">
Charmides (dialóg)

Charmides () je Platónov dialóg, v ktorom Sokrates diskutuje s krásnym a populárnym chlapcom o "sophrosyne". Toto grécke slovo sa zvyčajne prekladá ako umiernenosť, sebakontrola alebo zdržanlivosť. Ako je to pre Platónove dialógy typické, úplne uspokojivá definícia poskytnutá nebude. Napriek tomu diskusia poskytne niekoľko dôležitých myšlienok.

</doc>
<doc id="240211" url="https://sk.wikipedia.org/wiki?curid=240211" title="Lykourgos (Sparta)">
Lykourgos (Sparta)

Lykourgos (iné názvy: Lykurgos, Lykúrgos, Lykurg, gr. Lykourgos/iný prepis:Lykúrgos) bol legendárny zákonodarca v Sparte. Historický doklad o jeho existencii nie je známy.
Podľa tradície žil Lykurgos okolo roku 800 pred Kr. a v Sparte ho aj v historickom období pokladali za tvorcu spartskej ústavy. Údajne rozdelil obyvateľstvo na tri sociálne vrstvy (Sparťania - gréc."Spartiatai", cudzinci - "perioikovia", otroci - "heilóti") a zaviedol vojenský výcvik spartských občanov, ktorí vládli nad masou neplnoprávneho obyvateľstva. Pripisovalo sa mu aj vytvorenie základných politických inštitúcií: dvaja králi ("archagetai"), rada starších ("gerusia"), päť eforov, ktorí kontrolovali všetok život v Sparte a ľudové zhromaždenie ("apella"). V skutočnosti sa niektoré inštitúcie vytvorili až v polovici 7. storočia pred Kr. (druhá messénska vojna - zotročenie obyvateľov susednej Messénie) a v polovici 6. stor. pred Kr. (Cheilón).
Lykurgov životopis napísal grécky spisovateľ Plutarchos, ktorý ho porovnával s druhým rímskym - rovnako mytologickým kráľom Numom Pompiliom.

</doc>
<doc id="240212" url="https://sk.wikipedia.org/wiki?curid=240212" title="FA Premier League 2008/09">
FA Premier League 2008/09



</doc>
<doc id="240213" url="https://sk.wikipedia.org/wiki?curid=240213" title="FA Premier League 08/09">
FA Premier League 08/09



</doc>
<doc id="240214" url="https://sk.wikipedia.org/wiki?curid=240214" title="Pohár UEFA 2008/2009">
Pohár UEFA 2008/2009

Pohár UEFA v sezóne 2008/2009 bol 38. ročník európskeho futbalového klubového turnaja. Finále sa hralo 20. mája 2009 na Şükrü Saracoğlu Stadium, ktorý je domovským štadiónom tureckého klubu Fenerbahçe a ukrajinský klub FK Šachtar Doneck zvíťazil nad SV Werder Brémy 2:1 po predĺžení a získal tak po prvýkrát túto trofej v klubovej histórii ako i prvý zástupca z Ukrajiny.
Kvalifikácia.
Celkom 157 tímov z 53 členských krajín UEFA sa zúčastnilo Pohára UEFA 2008/2009. Každá krajina mala pridelený určitý počet miest na základe rebríčku klubov podľa koeficientu UEFA 2007.
a navyše
Hlavná fáza.
Skupinová fáza.
Rozdelenie do košov pred žrebom.
Rozdelenie bolo spravené na základe koeficientu klubov Únie európskych futbalových zväzov.
Rozdelenie do skupín.
Skupinová fáza bola vyžrebovaná 7. októbra 2008 vo švajčiarskom Nyone. Žrebovalo sa do ôsmich päťčlenných skupín. Slovenský vicemajster, MŠK Žilina, bol vyžrebovaný do skupiny F spolu s tímami Hamburg SV , Ajax Amsterdam , Slavia Praha a Aston Villa .

</doc>
<doc id="240215" url="https://sk.wikipedia.org/wiki?curid=240215" title="Pohár UEFA 2008/09">
Pohár UEFA 2008/09



</doc>
<doc id="240216" url="https://sk.wikipedia.org/wiki?curid=240216" title="Pohár UEFA 08/09">
Pohár UEFA 08/09



</doc>
<doc id="240217" url="https://sk.wikipedia.org/wiki?curid=240217" title="Passacaglia c mol">
Passacaglia c mol



</doc>
<doc id="240221" url="https://sk.wikipedia.org/wiki?curid=240221" title="Andrew Aitkenhead">
Andrew Aitkenhead



</doc>
<doc id="240227" url="https://sk.wikipedia.org/wiki?curid=240227" title="Zoznam muzikálov">
Zoznam muzikálov

A.
"Hore"
B.
"Hore"
C.
"Hore"
Č.
"Hore"
D.
"Hore"
E.
"Hore"
F.
"Hore"
G.
"Hore"
H.
"Hore"
CH.
"Hore"
I.
"Hore"
J.
"Hore"
K.
"Hore"
L.
"Hore"
M.
"Hore"
N.
"Hore"
O.
"Hore"
P.
"Hore"
Q.
"Hore"
R.
"Hore"
S.
"Hore"
T.
"Hore"
U.
"Hore"
V.
"Hore"
W.
"Hore"
X.
"Hore"
Z.
"Hore"

</doc>
<doc id="240228" url="https://sk.wikipedia.org/wiki?curid=240228" title="Vedran Čorluka">
Vedran Čorluka



</doc>
<doc id="240233" url="https://sk.wikipedia.org/wiki?curid=240233" title="Legia Varšava">
Legia Varšava



</doc>
<doc id="240235" url="https://sk.wikipedia.org/wiki?curid=240235" title="AS Rím">
AS Rím

AS Rím (celý názov Associazione Sportiva Roma SpA) je taliansky futbalový klub so sídlom v Ríme. Klub hráva svoje domáce zápasy na štadióne Stadio Olimpico, o ktorý sa delí s klubom SS Lazio, ktorý je aj najväčším rivalom. Štadión má kapacitu 81 903. Najväčší rivalom je SS Lazio. Zápasy medzi týmito súpermi sa nazývajú Derby della Capitale. V súčasnosti ich oblečenie sponzoruje firma Kappa. Fanúšikovia klubu sa často označujú pomenovaním "Giallorossi", čo je označenie podľa klubových farieb a znamená žlto-červený. Tím vyhral Serie A celkom trikrát a to v sezónach 1941/1942, 1982/1983 a 2000/2001.
História.
Začiatky klubu.
Klub vznikol v roku 1927 zlúčením troch mestských klubov, hrajúcich vtedajšiu taliansku futbalovú ligu – Roman FC (zal. 1903), Alba-Audace Roma a Fortitude-Pro Roma. O toto zlúčenie sa zaslúžil Italo Foschi, ktorý chcel vytvoriť silné, konkurencie schopné družstvo, ktoré by sa vyrovnali veľkoklubom zo severu Talianska. V začiatkoch svojej existencie hral AS svoje domáce zápasy na štadióne Motovelodromo Appio, v novembri 1929 sa presťahoval na nový Campo Testaccio. Prvý väčší úspech zaznamenal klub v sezóne 1930/31, keď sa skončil v Sérii A celkovo druhý za majstrom z Juventusu. Medzi najlepších hráčov tohto obdobia patrili Attilio Ferraris, Guido Masetti, Fulvio Bernardini a Rodolfo Volk.
Prvé tituly a úpadok.
Po sezóne, keď získal AS titul vicemajstra Talianska nastal výkonnostný pokles, ktorý bol spôsobený odchodom niekoľkých dôležitých hráčov a mužstvo bolo pod vedením trénera Luigi Barbesineho v roku 1934 znova budované. Reorganizácia sa podarila a tréner doviedol AS k druhému miestu v sezóne 1935/36, len bod za majstrom z Bologne. 
V ďalších sezónach sa až do 1941/42 pohyboval AS Rím v konečnom umiestnení od piateho do desiateho miesta, až vyhral v tomto ročníku historicky prvý titul-scudetto. Bolo to vo vojnovej dobe, kedy AS viedol Alfred Schaffer a klub hral svoje domáce zápasy na štadióne Stadio del Partito Nazionale fascista, kde tím Talianska porazil v roku 1934 tím Československa vo finále majstrovstiev sveta.
Po vojne nebol AS schopný nadviazať na úspechy zo 40-tých rokoch. Päť rokov za sebou skončili v druhej polovici tabuľky a po konci sezóny 1950/1951 zostúpil do Serie B. Ale po roku sa do Serie A vrátil, keď vyhrali Seriu B pod vedením nového trénera Giuseppeho Vianiho, ktorý pôsobil v klube len jednu sezónu.
Po návrate zo Serie B si Rimania posilnili káder s novými hráčmi. Do klubu prišli Egisto Pandolfini, Dino Da Costa a Dán Helge Bronée. V sezóne 1954/1955 po neúspešnom povojnovom období skončili v lige druhý, pod vedením anglickým trénerom Izaiom Carverom. Umiestnenie dosiahli po vyradení Udinese, kvôli korupcie zápasov. Nasledujúce desaťročie nebolo taktiež úspešné. Klubu sa v lige nedarilo, keď ani raz sa nedostali medzi najlepšie štyri tímy, ale korigovali to pohármi. Ich prvým menším úspechom bolo víťazstvo v Inter – Cities Fairs Cupe, keď vo finále porazili anglický klub Birmingham City 4 – 2. A o dva roky neskôr, v sezóne 1963/1964 získali prvýkrát v histórii klubu Taliansky pohár. Vo finále porazili Torino tesním skóre 1 – 0.
Najťažšiu sezónu prežil klub v ročníku 1964/1965, keď tréner Juan Carlos Lorenzo oznámil, že ak zaplatí hráčom mzdu, klub by nemohol kvôli finančným problémom odcestovať do Vicenza. Ale fanúšikovia vyzbierali potrebné financie, a klub sa vyhol konkurznému konaniu. Ale klub si zvolil nového prezidenta Franca Evangelistu.
V ročníku 1968/1969 získal AS druhýkrát Coppa Italia. V roku 1969 dosiahol hráč Giacomo Losi rekord v počte odohraných zápasov v rade vo všetkých súťažiach. Bez prestávky nastúpil k 450 zápasom. Tento rekord vydržal 39 rokov.
Striedavé obdobie.
V roku 1972 získal AS do zbierky Anglo-taliansky pohár, keď vo finále porazil Blackpool 3 – 1. Počas veľkej časti 70-tých rokoch 20. storočia sa sporadicky objavovali vo vrchnej časti ligovej tabuľky. Najlepšie umiestnenie v týchto rokoch bolo tretie miesto v sezóne 1974/1975. Najdôležitejší hráči počas tejto doby boli stredopoliari Giancarlo De Sisti a Francesco Rocca.
Úspešné obdobie pre tím boli 80-te roky. Začalo to triumfom v Coppa Italia, keď vo finále v roku 1980 porazili tím Torino po pokutových kopoch. O rok neskôr obsadili druhé miesto v lige za Juventusom, čo bolo najvyššie umiestnenie Rimanov od sezóny 1955 – 1956. Trénerom bol bývalý hráč AC Milána, Švéd Nils Liedholm, ktorý mal k dispozícii takých hráčov, ako Bruno Conti, Agostino Di Bartolomei, Roberto Pruzzo a Falcao.
Druhé scudetto získal AS Rím v sezóne 1982/1983, po dlhých 41 rokoch. Nasledujúcu sezónu obsadil klub druhé miesto v lige, ale vyhrali Taliansky pohár. V pohári majstrov európskych krajín obsadili druhé miesto, keď v dramatickom finále prehrali z Liverpoolom až po penaltovom rozstrele 2 – 1. Za AS skóroval talian Roberto Pruzzo, no ale na penalty nepremenili až dva, kým súper nepremenil len jeden kop a zvíťazili 4 – 2, a tak sa sen o prvom veľkom európskom titule rozplynul. Úspešné osemdesiate roky 20-ho storočia ukončili druhým miestom v lige v sezóne 1985/1986 víťazstvom v Talianskom pohári, keď vo finále triumfovali nad Sampdoriou 3 – 2. 0 dva roky neskôr obsadili v lige tretie miesto.
Na začiatku 90-tých rokoch hral Rím vo finále Pohára UEFA proti svojmu rivalovi Interu Miláno v roku 1991. Zápas prehrali 2 – 1. V tomto istom roku vyhral klub už svoju siedmy Talianky pohár, ale prehral Taliansky superpohár so Sampdoriou 1 – 0. Ešte sa dostali do finále pohára, ale prehrali s Torino. Po zvyšok dekády nebolo účinkovanie Rimanov v súťažiach veľmi dobré. Od roku 1990 sa po prvýkrát objavuje ikona klubu Francesco Totti.
V novom tisícročí.
V novom tisícročí začal klub výhrou v Serii A, keď bol lepší o dva body pred Juventusom Turín. O svojom triumfe rozhodol v poslednom kole ligy, keď porazil Parmu 3 – 1 a získal tak svoje tretie scudetto. Hlavnou postavou tímu bol kapitán Francesco Totti, ktorý neskôr prekonal viacero klubových rekordov. Ďalší dôležitý hráči v tejto dobe boli Aldair, Cafu, Gabriel Batistuta a Vincenzo Montella.
Po sezóne sa AS snažil obhájiť taliansky titul. Ale skončili na druhom mieste, keď na prvý Juventusom Turín stratil len jeden bod. Od tejto udalosti končili Rimania väčšinou na druhom mieste. V roku 2003 prehrali vo finále Coppa Italia s AC Milánom 4 – 2, a taktiež v lige v sezóne 2003/2004, keď skončili druhý za AC.
Po korupčnom škandále v roku 2006 boli Rimania jeden s mala klubov, ktorý neboli zapletený v tejto afére. A tak za sezónu 2005/2006 im bolo prisúdené druhé miesto. V tejto istej sezóne prehrali Taliansky pohár z Interom. V nasledujúcich dvoch rokoch obsadili zakaždým druhé miesto v ligovej tabuľke. Počas tohto obdobia v Lige majstrov sa zakaždým dostali do vyraďovacej časti. Najďalej sa dostali do štvrťfinále, kde stroskotali na Manchestri United. V sezóne 2008/09 sa AS stali víťazmi skupiny A pred Chelsea, čo sa stalo prvýkrát v histórii klubu. Ale vo štvrťfinále prehrali s Arsenalom na pokutové kopy a tak skončili v Lige majstrov.
Po katastrofálnom začiatku sezóny 2009/2010 bol odvolaný tréner Luciano Spalletti a nahradený Claudiom Ranierim. Ten dokázal s Rimanmi neprehrať 24 ligových zápasov za sebou, čím sa s tímom dostal až na prvé miesto tabuľky. Táto séria sa skončila štyri kolá pred koncom, keď prehrali zo Samdoriou Janov. Túto stratu využil Inter Miláno a AS sa muselo uspokojiť len s druhým miestom v lige. Ranieri doviedol klub aj do finále Coppa Italia, kde prehrali 1 – 0 s Interom Miláno.
Prezidenti a tréneri.
Prezidenti.
AS Rím mal počas svojej histórii veľa prezidentov, z ktorý boli niektorý majtelia klubu, alebo predsedami. Franko Sensi bol prezidentom klubu až do svojej smrti v roku 2008, a tak jeho miesto dostala jeho dcéra Rosella Sensi.
Tréneri.
Rimania mali taktiež mnoho trénerov vo svojej histórii. Najviac trénerov v jednom roku bolo v 1996, keď AS malo až štyroch trénerov. Toto je zoznam trénerov od roku 1927. 

</doc>
<doc id="240236" url="https://sk.wikipedia.org/wiki?curid=240236" title="AS Roma">
AS Roma



</doc>
<doc id="240237" url="https://sk.wikipedia.org/wiki?curid=240237" title="Associazione Sportiva Roma SpA">
Associazione Sportiva Roma SpA



</doc>
<doc id="240239" url="https://sk.wikipedia.org/wiki?curid=240239" title="Zoznam dôležitých osobností z obdobia Francúzskej revolúcie a vlády Napoleona Bonaparta">
Zoznam dôležitých osobností z obdobia Francúzskej revolúcie a vlády Napoleona Bonaparta

Toto je zoznam všetkých dôležitých osobností Francúzska z obdobia rokov 1789 – 1815

</doc>
<doc id="240240" url="https://sk.wikipedia.org/wiki?curid=240240" title="CFR Cluj">
CFR Cluj

CFR Cluj je rumunský futbalový klub s vyše storočnou históriou sídliaci v meste Kluž. Svoje domáce zápasy hráva klub na štadióne Dr. Constantin Rădulescu s kapacitou 25 000 miest. V sezóne 2007/2008 si víťazstvom v lige vybojoval postup do skupinovej fázy Ligy majstrov pre sezónu 2008/09. V prvom zápase vyhral v Ríme nad AS Rím 2:1. Dva góly strelil Argentínčan Juan Culio, ktorému po tomto zápase ponúkli rumunské občianstvo!

</doc>
<doc id="240244" url="https://sk.wikipedia.org/wiki?curid=240244" title="Zoznam diel Johannesa Brahmsa">
Zoznam diel Johannesa Brahmsa

Toto je zoznam diel nemeckého skladateľa Johannesa Brahmsa

</doc>
<doc id="240245" url="https://sk.wikipedia.org/wiki?curid=240245" title="Fotbal Club CFR 1907 Cluj">
Fotbal Club CFR 1907 Cluj



</doc>
<doc id="240253" url="https://sk.wikipedia.org/wiki?curid=240253" title="Futebol Clube do Porto">
Futebol Clube do Porto



</doc>
<doc id="240254" url="https://sk.wikipedia.org/wiki?curid=240254" title="FC Porto">
FC Porto

FC Porto (celý názov Futebol Clube do Porto) je portugalský futbalový klub so sídlom v Porte. Klub bol založený 28. septembra 1893 ako "Football Club do Porto". Svoje domáce zápasy hráva od novembra 2003 na štadióne Estádio do Dragão. V sezóne 2003/2004 vyhralo Ligu majstrov a rok predtým aj Pohár UEFA.
FC Porto a Slovensko.
Svojho času v klube pôsobil aj slovenský reprezentant Marek Čech.
V sezóne 2005/2006 prehralo s Artmediou Bratislava na domácom štadióne 2:3, a to ešte vyhrávalo 2:0. V odvete remizovalo 0:0, pričom nemecký rozhodca Markus Merk neodpísal pokutový kop po Pepeho ruke v pokutovom území Porta.
Káder mužstva.
Súčasná zostava:
 

</doc>
<doc id="240256" url="https://sk.wikipedia.org/wiki?curid=240256" title="Olympique Lyonnais">
Olympique Lyonnais

Olympique Lyonnais alebo Olympique lyonnais (staršie aj "Olympique de Lyon et du Rhône"), skrátene OL či Lyon, je francúzsky futbalový klub v Lyone. Momentálne hráva francúzsku najvyššiu súťaž, Ligue 1 a v minulej sezóne 2018/2019 skončil na 3. mieste. Lyon vyhral šesť Trophées des Champions, tri tituly v Ligue 2 a Coupe de France a spolu s týmto si vybojoval aj 12 účastí v Lige majstrov, aj keď ešte nikdy nehral finále. Domáce zápasy hráva na štadióne v Lyone. OL je tiež členom tzv. skupiny G-14 do ktorej patria najprednejšie európske futbalové mužstvá.Klub aktuálne vedie manažér Rudi Garcia. 
Lyon bol pôvodne založený ako Lyon olympique universitaire v roku 1899, ale za plnohodnotný futbalový klub bol vyhlásený až 3. augusta 1950.

</doc>
<doc id="240258" url="https://sk.wikipedia.org/wiki?curid=240258" title="F.C. Porto">
F.C. Porto



</doc>
<doc id="240259" url="https://sk.wikipedia.org/wiki?curid=240259" title="A.S. Rím">
A.S. Rím



</doc>
<doc id="240260" url="https://sk.wikipedia.org/wiki?curid=240260" title="A.S. Roma">
A.S. Roma



</doc>
<doc id="240261" url="https://sk.wikipedia.org/wiki?curid=240261" title="Goldbergovské variácie pre klavír">
Goldbergovské variácie pre klavír



</doc>
<doc id="240262" url="https://sk.wikipedia.org/wiki?curid=240262" title="Citrix Systems">
Citrix Systems

Citrix Systems (NASDAQ: CTXS) je americká mnohonárodná korporácia, ktorá je zameraná na softvér a služby, predovšetkým určené na virtualizáciu a vzdialený prístup k aplikáciám cez sieť a cez Internet.
Spoločnosť sídli vo Fort Lauderdale na Floride v metropolitnej oblasti Miami a ďalšie kapacity má v Kalifornii a Massachusettse, ďalšie vývojové centrá v Austrálii, Indii a Spojenom kráľovstve.

</doc>
<doc id="240263" url="https://sk.wikipedia.org/wiki?curid=240263" title="Citrix">
Citrix



</doc>
<doc id="240264" url="https://sk.wikipedia.org/wiki?curid=240264" title="Olympique Lyon">
Olympique Lyon



</doc>
<doc id="240266" url="https://sk.wikipedia.org/wiki?curid=240266" title="Olympique Marseille">
Olympique Marseille



</doc>
<doc id="240268" url="https://sk.wikipedia.org/wiki?curid=240268" title="Olympique lyonnais">
Olympique lyonnais



</doc>
<doc id="240269" url="https://sk.wikipedia.org/wiki?curid=240269" title="Druhá čínsko-japonská vojna">
Druhá čínsko-japonská vojna

Druhá Čínsko-japonská vojna (7. júl 1937–9. september 1945) bol vojnový konflikt medzi Čínou a Japonskom.
Boje sa odohrávali pred a i v priebehu druhej svetovej vojny (niektorí autori však túto vojnu považujú za začiatok druhej svetovej vojny v oblasti východnej Ázie a Pacifiku, ide však o menšinový názor). Vojna predstavovala vyvrcholenie dlhotrvajúceho nepriateľstva, ktoré sa od roku 1931 prejavovalo celou radou rozsiahlych ozbrojených incidentov. Vojna, ktorá mala realizovať plány Japonska na získanie pozície najsilnejšej veľmoci v Ázii, sa rozrástla v roku 1941 v svetovom konflikte, keď Japonsko napadlo i Spojené štáty americké a britské a holandské kolónie a skončila až kapituláciou japonských vojsk v septembri 1945.
Počas bojov v Číne padlo asi 3,8 milióna Číňanov (3,2 milióna z Kuomintangu a 580 000 komunistov. V dôsledku bojov a okupácie prišlo medzi rokmi 1937 až 1945 o život aj 17 miliónov čínskych civilistov. Zahynulo tiež asi 432 000 Číňanov, ktorí kolaborovali s Japoncami. Holanďania stratili 9 400 mužov, z ktorých 8 500 zahynulo v zajatí. V Holandskej Východnej Indii zahynulo v dôsledku japonskej okupácie 4 milióny ľudí.
Japonsko stratilo pri bojoch v Číne asi 1,1 milióna mužov.

</doc>
<doc id="240270" url="https://sk.wikipedia.org/wiki?curid=240270" title="MobyGames">
MobyGames

MobyGames je webová lokalita, ktorej zameraním je katalogizácia informácií o počítačových hrách a videohrách pre rozličné herné platformy. 
Ocenenia.
MobyGames bola nominovaná na ocenenie WebbyAward v kategóríi stránok s tématickým okruhom týkajúcim sa počítačových hier a videohier () za rok 2006..

</doc>
<doc id="240273" url="https://sk.wikipedia.org/wiki?curid=240273" title="Vlnovník viničový">
Vlnovník viničový

Vlnovník viničový ("Eriophyes vitis") je pavúkovec z čeľade roztočíkovitých.
Je to škodca v oblasti vinohradníctva a ovocinárstva - poškodzuje tieto rastliny; vyvoláva chorobu s názvom erinóza (bežne "plstnatosť"). Erinóza sa prejavuje tvorením vatovitých vankúšov či hrboľčekov na listoch danej dreviny, tieto vankúšiky časom hnednú. Jedinec článkonožca vlnovníka viničového je dlhý max. 0,2 mm.

</doc>
<doc id="240274" url="https://sk.wikipedia.org/wiki?curid=240274" title="Josef Kalbáč">
Josef Kalbáč

Josef Kalbáč (* 17. február 1940, Třebohostice) je český politik, bývalý senátor a jeden z najvýraznejších kritikov Lisabonskej zmluvy. 
Od mladosti pracoval v poľnohospodárstve, diaľkovovo vyštudoval vysokú školu poľnohospodársku. Od roku 1968 je členom KDÚ-ČSL, za ktorú bol zvolený senátorom za obvod Strakonice. V senáte patril k najvýraznejším kritikom Lisabonskej zmluvy. V prezidentských voľbách v roku 2008 podporil prezidenta Václava Klausa.
Vo voľbách v roku 2008 postúpil do druhého kola, ale v ňom ho tesne porazil kandidát ČSSD.
V marci 2009 potvrdil hovorca prezidenta Václava Klausa Radim Ochvat, že Kalbáč pôsobí ako externý poradca prezidenta.

</doc>
<doc id="240282" url="https://sk.wikipedia.org/wiki?curid=240282" title="Veľký Klin">
Veľký Klin

Veľký Klin je potok na dolnej Orave, vo východnej časti okresu Dolný Kubín. Je to ľavostranný prítok Chlebnického potoka, meria 3,1 km a je tokom V. rádu.
Prameň.
Pramení v Skorušinských vrchoch (geomorfologický podcelok Kopec) na severovýchodnom svahu Dielu (1 051,4 m n. m.) v nadmorskej výške cca 885 m n. m.
Opis toku.
Pramení, tečie a ústi v katastrálnom území obce Chlebnice. Od prameňa tečie najprv na sever, sprava priberá tri prítoky: z JJZ svahu Súšavy (1 076,6 m n. m.), zo ZJZ svahu Súšavy a tiež krátky prítok zo ZSZ svahu tohto vrchu. Následne pokračuje viac smerom na SSZ, zľava priberá päť kratších prítokov z lokalít Smejsová a Diel, vteká do geomorfologického celku Oravská vrchovina, na krátkom úseku tečie prechodne opäť na sever a z pravej strany ešte priberá prítok pritekajúci z oblasti Na poľane. Napokon sa stáča na západ a východne od centra obce Chlebnice sa v nadmorskej výške približne 615 m n. m. vlieva do Chlebnického potoka.

</doc>
<doc id="240285" url="https://sk.wikipedia.org/wiki?curid=240285" title="SV Werder Bremen">
SV Werder Bremen

SV Werder Brémy (celý názov Sportverein Werder Bremen von 1899 e. V.) je nemecký popredný futbalový klub sídliaci v meste Brémy. Svoje domáce zápasy hráva na štadióne Weserstadion s kapacitou 43 087 miest. Najviac zápasov za tento klub odohral Dieter Burdenski (444 zápasov) a najviac gólov strelil Marco Bode (101 gólov). Klub sponzoruje Kappa.

</doc>
<doc id="240286" url="https://sk.wikipedia.org/wiki?curid=240286" title="Sportverein Werder Bremen von 1899 e. V.">
Sportverein Werder Bremen von 1899 e. V.



</doc>
<doc id="240287" url="https://sk.wikipedia.org/wiki?curid=240287" title="Ivan Klasnič">
Ivan Klasnič



</doc>
<doc id="240290" url="https://sk.wikipedia.org/wiki?curid=240290" title="Klinkový potok">
Klinkový potok

Klinkový potok je potok na dolnej Orave, vo východnej časti okresu Dolný Kubín. Je to ľavostranný prítok Ráztok, meria 2,5 km a je tokom VI. rádu.
Prameň.
Pramení v Skorušinských vrchoch (geomorfologický podcelok Kopec) na západnom svahu vrchu Blato (1 138,1 m n. m.) v nadmorskej výške približne 975 m n. m.
Opis toku.
Na hornom toku tečie západným smerom, pričom sa esovito stáča. Na strednom toku sa stáča smerom na ZSZ a vteká do geomorfologického celku Oravská vrchovina. Na dolnom toku sa už stáča na severozápad a v katastrálnom území obce Chlebnice, na severnom úpätí vrchu Hrb (771 m n. m.) a severovýchodne od obce Chlebnice, sa v nadmorskej výške cca 624 m n. m. vlieva do Ráztok.
Klinkový potok preteká neobývaným územím a nepriberá žiadne stále prítoky.

</doc>
<doc id="240291" url="https://sk.wikipedia.org/wiki?curid=240291" title="Dielový potok">
Dielový potok

Dielový potok môže byť:

</doc>
<doc id="240292" url="https://sk.wikipedia.org/wiki?curid=240292" title="Dielový potok (prítok Chlebnického potoka)">
Dielový potok (prítok Chlebnického potoka)

Dielový potok je potok na dolnej Orave, vo východnej časti okresu Dolný Kubín. Je to ľavostranný prítok Chlebnického potoka, meria 3,8 km a je tokom V. rádu.
Prameň.
Pramení v Skorušinských vrchoch (geomorfologický podcelok Kopec) na severozápadnom svahu vrchu Diel (1 051,4 m n. m.) v nadmorskej výške cca 950 m n. m.
Opis toku.
Od prameňa tečie sprvu severozápadným smerom, pričom vteká do Oravskej vrchoviny, stáča sa a tečie smerom na sever. Na strednom toku priberá najprv tri krátke prítoky sprava, najprv jeden z oblasti Smejsovej, následne ďalšie dva z lokality Kubizňová. Na východnom úpätí Kraviarskej (770,1 m n. m.) priberá ešte pravostranný prítok z oblasti Dielu a stáča sa smerom na SSV. Pred ústím sa ohýba opäť na sever, preteká okrajom intravilánu obce Chlebnice, kde sa východne od jej centra vlieva v nadmorskej výške približne 601 m n. m. do Chlebnického potoka.

</doc>
<doc id="240298" url="https://sk.wikipedia.org/wiki?curid=240298" title="Džigerdelen Parkan">
Džigerdelen Parkan

Džigerdelen Parkan je zaniknutá pevnosť, ktorá sa nachádzala pri obci Štúrovo v okrese Nové Zámky. Postavená bola pravdepodobne v roku 1546 a zničená v 17. storočí. Na jej mieste sa v súčasnosti nachádza rímskokatolícky kostol.
Exteriér.
Obraz pevnosti si možno utvoriť podľa opisu tureckého cestovateľa Evliya Čelebiho, ktorý časť územia Slovenska precestoval v rokoch 16631664: „Leží na rovnej lúke na západnom brehu rieky oproti ostrihomskému hradu, v oblasti novozámockej pevnosti. Je to štvorcová, drsná a pevná plotová palanka a silná pevnôstka s terasovito naplnenými múrmi. Z troch strán je zem a na východnej strane je Dunaj. Na všetkých troch stranách je hlboká a široká priekopa.“

</doc>
<doc id="240303" url="https://sk.wikipedia.org/wiki?curid=240303" title="Bánovský hrad">
Bánovský hrad

Bánovský hrad je zaniknutý hrad, ktorý sa nachádzal v obci Bánovce nad Bebravou. Doložený bol v roku 1454 a v 16. storočí. Roku 1466 sa majiteľom hradu stal Ladislav Podmanický. 

</doc>
<doc id="240304" url="https://sk.wikipedia.org/wiki?curid=240304" title="Barca (hrad)">
Barca (hrad)

Barca je zaniknutý hrad, ktorý sa nachádzal v obci Barca. Bol postavený v stredoveku rodinou Barczayovcov. Po hrade sa nezachovali žiadne stopy. Súčasný starší kaštieľ postavený medzi 16. – 17. storočia sa pravdepodobne nachádza na jeho pôvodnom mieste.

</doc>
<doc id="240305" url="https://sk.wikipedia.org/wiki?curid=240305" title="Bardejovský hrad">
Bardejovský hrad

Bardejovský hrad je zaniknutý hrad, nachádzal sa v meste Bardejov. 

</doc>
<doc id="240306" url="https://sk.wikipedia.org/wiki?curid=240306" title="Blh (hrad)">
Blh (hrad)

Blh (normovaný názov) alebo Balog je zrúcanina hradu vo výške cirka 400 m n.m., ktorá sa nachádza v obci Veľký Blh, hrad mal rozmery 150 x 70 m.
Dejiny.
Podľa Janotu – Anonymova kronika spomína hrad Bolhedu, ktorý obsadili Arpádovci. V 13. storočí vládol na hrade Bailog, ktorý je považovaný za zakladateľa rodu Balogovcov. V roku 1405 vetva Balogovcov vlastniaca hrad vymrela a hrad sa stal majetkom Sečovcov, spriatelených s Jánom Jiskrom a hrad ovládli husiti. Od husitov ho v roku 1463 dobyl Štefan Rozgoň, ktorý ho za 12 000 zlatých dostal od kráľa do dŕžavy. Od roku 1481 sa stal majetkom Sečovcov, ktorí ho vlastnili až do roku 1646. V tomto roku dostal do vena hrad spolu s hradom Muráň František Vešeléni, ktorý ho dal v roku 1664 opevniť. Ako majetok Vešélenyiho bol súčasťou rákociovského povstania, kým ho definitívne spustošili po potlačení povstania začiatkom 18. storočia.

</doc>
<doc id="240307" url="https://sk.wikipedia.org/wiki?curid=240307" title="Borša (hrad)">
Borša (hrad)

Borša je hrad, v súčasnosti prestavaný na hradný kaštieľ, v obci Borša. Pôvodne išlo pravdepodobne o vodný hrad.
História.
Pravdepodobne po tatárskom vpáde tu dal postaviť Belo IV. vodný hrad. Hrad bol kamenný a jeho história nie je známa. Písomné dokumenty len napovedajú, že hrad bol v držbe viacerých rodov (Perínovci, Polónyovci, Lórantffyovci, Rákociovci). V druhej polovici 16. storočia bol na jeho mieste postavený kaštieľ, s využitím kamenných murív hradu.
Súčasný stav.
Teoreticky by hrad mohol byť na južnej strane hlavného objektu. Naznačujú to odkryté základy, v ktorých sa črtá kruhová stopa po veži. Rovnako však môže byť ukrytý aj v mohutnom rohovom rizalite na severnej strane, aj keď ten bol budovaný skôr na obranu kaštieľa. Pred staršou časťou kaštieľa je stopa po priekope, ktorá mohla rovnako slúžiť ešte vodnému hradu.

</doc>
<doc id="240308" url="https://sk.wikipedia.org/wiki?curid=240308" title="Bošany (hrádok)">
Bošany (hrádok)

Bošany je prestavaný na inú stavbu. Nachádza sa v obci Bošany.
História.
Na mieste dnešného kaštieľa stál už v 14. storočí opevnený blokový hrádok, neskôr v 15. storočí rozšírený na trojpriestorový. Hrádok s polygonálnou vežou sa zachoval v konštrukciách dnešného kaštieľa prebudovaného roku 1550. Renesančná prestavba z prvej polovici mala za cieľ spraviť z kaštieľa silnú protitureckú pevnosť. V roku 1776 ho barokovo prestavali a roku 1793 upravili fasády. V 19. storočí sa sústredili na obnovu renesančnej atiky. V tom období sa kaštieľ stal centrom veľkostatku, preto jeho opevnenie zbúrali a bočné krídlo prestavali na sýpku. V rokoch 1903 a 1946 opravili celý objekt a od roku 1982 sa uskutočňovala komplexná obnova objektu. 
Exteriér.
Kaštieľ je trojkrídlová dvojpodlažná budova na hlavnom krídle s nárožnými polygonálnymi vežami a na vonkajšom obvode s vysokými štítovými stenami, ktoré majú renesančné štítové atiky. Hlavné jednotraktové krídlo s dodatočne vstavanou dvorovou chodbou má zachované renesančné valené klenby s lunetami a barokové štukové klenby. V miestnostiach poschodia rovné zrkadlové stropy z 19. storočia. V nárožných vežiach barokové klenby so štukovou výzdobou. Na južnej fasáde fragmenty pôvodnej omietky s rytým nárožným kvádrovaním. 

</doc>
<doc id="240309" url="https://sk.wikipedia.org/wiki?curid=240309" title="Boťany (hrad)">
Boťany (hrad)

O hrade v Boťanoch sa nezachovali bližšie informácie. Nachádzal sa v obci Boťany. V rokoch 1648-1650 bol na jeho mieste postavený neskororenesančný kaštieľ. 

</doc>
<doc id="240310" url="https://sk.wikipedia.org/wiki?curid=240310" title="Branč (hrádok)">
Branč (hrádok)

Branč je zaniknutý hrad, ktorý sa nachádzal v katastrálnom území obce Branč na Slovensku. V listinách sa spomína v roku 1241 ako vežový zemný hrádok. Bol opevnený priekopami z 12. – 15. storočia. Pozostatky hradu sa dodnes javia uprostred polí severozápadne od obce v polohe Arkuš ako mierna terénna vlna.

</doc>
<doc id="240311" url="https://sk.wikipedia.org/wiki?curid=240311" title="Braničev">
Braničev

Braničev (normovaný názov; iné názvy: Braničevský hrad, "hrad Parušťan", "hrad Purustyan", nevhodne "hrad Parustan", ) je zaniknutý strážny hrad. Jeho ruiny sa nachádzajú v katastrálnom území obce Bačkov v okrese Trebišov v Košickom kraji na Slovensku, severozápadne od intravilánu obce.
Dejiny.
Predpokladá sa, že bol postavený už v prvej polovici 13. storočia pravdepodobne po tatárskom vpáde (12411242). Bol kráľovským hradom a spravovali ho tzv. hraničiari – spiculatores, podliehajúci priamo panovníkovi. V dejinách Uhorska, najmä po vymretí Arpádovcov v roku 1301 a potom pri voľbe Karola Róberta za uhorského kráľa zohral dôležitú úlohu.
Zemplínski oligarchovia sa roku 1312 v boji Karola Róberta proti abovským Omodejovcom a Matúšovi Čákovi postavili na stranu uchádzača o trón Karola Róberta. Keď však Karol Róbert nesplnil sľuby, v roku 1317 sa proti nemu vzbúrili na čele s Petrom Pečeňom, zemepánom Humenného. Boj medzi zemplínskymi zemanmi a Karolom Róbertom sa odohral práve pod Bačkovským hradom. Panovník vzburu zemplínskych zemanov potlačil, účastníkom odboja zhabal majetky a rozdelil svojim verným. Pravdepodobne po tomto boji bol zničený Braničevský hrad. Roku 1355 sa ešte hrad spomína ako majetok rodiny Széchy. Jeho zvyšky sú dnes pod zemou zakryté hustým lesným porastom. Noví majitelia preniesli svoje sídlo do nového hradu Bačkov, ktorý si dali vystavať na začiatku 14. storočia priamo v obci.

</doc>
<doc id="240312" url="https://sk.wikipedia.org/wiki?curid=240312" title="Brestov (hrad)">
Brestov (hrad)

Z pôvodného hradu sa zachovali už len zvyšky. Nachádzal sa v obci Brestov.
História.
Postavený bol pravdepodobne najskôr v druhej polovici 13. storočia a zanikol v 14. storočí. Objavený bol v roku 1975. 
Exteriér.
Hrádok bol postavený na ploche asi 20 x 8 m a obohnaný valom a priekopou. Na juhozápadnej strane bola plošina 10 x 6 m, ktorá slúžila pravdepodobne na osadenie mosta ponad priekopu.

</doc>
<doc id="240313" url="https://sk.wikipedia.org/wiki?curid=240313" title="Budimírsky kaštieľ">
Budimírsky kaštieľ

Budimírsky kaštieľ bol pôvodne hrádok prestavaný na kaštieľ, v ktorom sa dnes nachádza múzeum. Nachádza sa v obci Budimír.
Exteriér.
Budimírsky kaštieľ je klasicistická tereziánska stavba z 2. tretiny 18. storočia s neskoršími vnútornými úpravami. Dvojpodlažná trojtraktová bloková budova s erbom na fasáde slúžila ako panské sídlo vetvy Ujházyovcov. Miestnosti majú valené krížové a kláštorné klenby, v niekdajšej reprezentačnej miestnosti je empírová nástenná maľba. Budova je vsadená do nového francúzskeho parku a ohradená novým oplotením v klasicistickom slohu.
Súčasný stav.
Objekt mal do roku 1985 rôznych majiteľov, časť slúžila Technickému múzeu ako depozitár, časť miestnej škole. Celková rekonštrukcia objektu, vrátane parkových úprav, trvala päť rokov a kaštieľ bol verejnosti sprístupnený v roku 1990. Pôvodný plán rátal so stálou expozíciou, prax si však vyžiadala zmenu tejto koncepcie. V časti suterénnych priestorov sú umiesmené depozitáre Slovenského technického múzea.
Vo výstavných priestoroch sú inštalované v kratších, či dlhších časových intervaloch malé komorné výstavy. Okrem výstav zameraných na dejiny techniky sa tu striedajú výstavy venované histórii a umeniu. K bohatej programovej skladbe prispievajú aj výstavy zo zbierok súkromných podnikateľov - majiteľov starožitností, ako aj súkromných zberateľov. 

</doc>
<doc id="240314" url="https://sk.wikipedia.org/wiki?curid=240314" title="Budkovce (hrad)">
Budkovce (hrad)

Hrad Budkovce je zaniknutý hrad (hrádok), nachádzal sa v obci Budkovce. 
Údajne sa v obci Budkovce nachádzali 2 hrádky.
História.
Dva hrádky sú prvýkrát písomne doložené v roku 1322 v listine kráľa Karola Róberta. 
Povolenie od kráľa Mateja na stavbu prvého dostala zemepánska rodina Budkayovcov. Jediné známe informácie o ňom sú, že bol postavený na hornom konci obce a bol obohnaný priekopou.
Druhý hrádok dal postaviť zástupca podžupana Matej Wiczmandy. Takisto o tomto hrádku nie sú bližšie správy.
Jeden z hrádkov bol na mieste kaštieľa, prípadne sa nachádza (čiastočne) v jeho jadre, hrad - hrádok vznikol v 14. storočí, bol obohnaný vodnou priekopou, zničený bol v 15. storočí. V roku 1489 Peter I. s bratom Michalom dostali od panovníka povolenie na opravu a prestavbu hradu. V roku 1598 začala výstavba kaštieľa a v roku 1617 bol kaštieľ dostavaný.

</doc>
<doc id="240315" url="https://sk.wikipedia.org/wiki?curid=240315" title="Cejkov (hrad)">
Cejkov (hrad)

Cejkov alebo Cejkovský hrad bol hrad v obci Cejkov.
Dejiny.
Hrad strážil cestu zo Zemplína do Trebišova. Postavili ho pravdepodobne v 13. storočí, alebo začiatkom 14. storočia. Cejkovská vetva rodu Kaplon ho vlastnila do roku 1403. Vtedy kráľ Žigmund skonfiškoval majetok rodu pre ich neveru panovníkovi a hrad dal zbúrať. V roku 1407 konfiškát dáva Petrovi Šóšovi a Matejovi Kelečénimu a zároveň povoľuje znovuvystavanie hradu zemanovi z Pozdišoviec. Noví majitelia chceli hrad obnoviť, ale ešte v roku 1438 sa uvádza, že je v ruinách. V 15. storočí bol načas aj v rukách bratríckych vojsk. V roku 1471 nariadil uhorský snem zbúranie hradu, čo sa pravdepodobne nestalo, pretože sa spomína aj neskôr. Definitívny zánik hradu spôsobili až cisárske vojská v roku 1673.
Exteriér.
Lokalite dominovala ústredná obytná stavba (vrcholová plošina 14 × ) opevnená mohutnou priekopou (8) a valovým opevnením s elipsovitým pôdorysom. Na prístupnejšej severovýchodnej strane je malé nádvorie, ktoré tvorí zároveň predpolie hrádku. Bolo chránené šijovou priekopou () a valom a obranu z tejto strany (prístupovej) hrádku zabezpečovala kruhová veža s priemerom do . Hrad bol postavený z miestneho kameňa na maltu.
Súčasný stav.
Na kužeľovitom kopci nad obcou sú zreteľné stopy po valoch a priekopách. Na najvyššom bode sú stopy po prírodnom kamennom podklade na ktorom pravdepodobne stála hlavná obytná stavba. Na severozápadnej strane objektu je fragment múru tejto budovy. Z kruhovej veže chrániacej vstup od severovýchodu ostal už len kráter s priemerom a stopami po hospodárskych objektoch zvlnené predpolie.

</doc>
<doc id="240316" url="https://sk.wikipedia.org/wiki?curid=240316" title="Cerovo (hrad)">
Cerovo (hrad)

Cerovo je zrúcanina hradu v blízkosti obce Cerovo. 
Prvá zmienka o hrade, ktorý postavil Hontpazmányi (Hunt - Poznaň) s menom Hont, alebo jeho syn Dezider Veľký, pochádza z roku 1276. Dodnes sa z neho zachovali iba nepatrné zvyšky v lesnom poraste na severnom výbežku vrchu Pustý hrad.

</doc>
<doc id="240317" url="https://sk.wikipedia.org/wiki?curid=240317" title="Čabraď (hrad)">
Čabraď (hrad)

Čabraď alebo Litava je hradná zrúcanina nachádzajúca sa pri obci Čabradský Vrbovok uprostred Krupinskej planiny na kopci nad údolím Litavy. Pôvodne sa tento hrad nazýval Litava.
Dejiny.
Postavený bol v 13. storočí v obci Čabradský Vrbovok a prvá písomná zmienka je z roku 1276. Patrí do skupiny stredoslovenských hradov, ktorých účelom bola ochrana ciest vedúcich k banským mestám. V druhej polovici 16. storočia bol dôležitou protitureckou pevnosťou a Turci sa ho niekoľkokrát márne snažili dobyť. Jeho stredoveké jadro sa skladalo z ústrednej veže chránenej štyrmi baštami a z hradného paláca, ktorý stál nad dobre kontrolovaným zalomeným vstupom do horného nádvoria. V polovici 15. storočia bol hrad na krátku dobu aj sídlom Jiskrových vojsk. Roku 1511 sa stal majetkom ostrihomského arcibiskupa Tomáša Bakóca, ktorý ho dal okolo roku 1520 upraviť a prestavať. S opevňovacími prácami a s rozširovaním obytných priestorov sa pokračovalo aj v druhej polovici 16. storočia, a to hlavne na predhradí. Hrad bol v tej dobe vo vlastníctve Pálfiovcov a po nich ho dostal do vlastníctva vojenský veliteľ Ján Krušič, pôvodom z Chorvátska. Roku 1622 získal hrad do držby ďalší vojenský veliteľ P. Kohári. Posledné prestavby v 17. storočí premenili vnútorný hrad na pohodlné panské sídlo. Keď sa v 18. storočí Koháriovci presťahovali do novopostaveného honosného domu vo Svätom Antone, význam hradu rýchlo upadal. Úpadok bol urýchlený tým, že ho i sami majitelia roku 1812 nechali podpáliť, aby tým zabránili obsadeniu hradu lúpežnými rytiermi. Súčasťou hradu je aj sýpka, dostavaná do areálu hradu v 19.storočí. Na posledných kresbách z 19. storočia ju vidno ešte ako funkčnú budovu, dnes spolu s hradom sú už ruinami.
Exteriér.
Hrad je na kopci, ktorý obteká rieka Litava a poskytuje mu tak prirodzenú ochranu. Horný hrad, postavený na pretiahnutom vrchole, tvorila veža, rozľahlé nádvorie s palácovými stavbami a hospodárskymi budovami, ktoré poskytovali dostatok pohodlia a zabezpečovali všetky potreby na bývanie šľachty. Do horného hradu sa vstupovalo na severnej strane cez trojposchodovú podpivničenú bránu pravdepodobne s padacím mostom. Na západnej strane boli bastióny a menšie bašty, ktoré tvorili sústavu obvodového opevnenia, alebo dolného hradu. Ten tvorila na východe aj obytná budova, určená pravdepodobne pre posádku, na juhozápade brána s baštou a na juhu vstupná brána opäť riešená vežou s podlažím nad bránou a predsunutou bránou, ktorú chránili dve mohutné strieľne a padací most.
Zaujímavosti.
Čabradský hradný vrch a jeho okolie je prírodnou rezerváciou s najbohatším výskytom plazov na území Slovenska (žije tu najmä množstvo užoviek).

</doc>
<doc id="240319" url="https://sk.wikipedia.org/wiki?curid=240319" title="Ginny Weasleyová">
Ginny Weasleyová

Ginny Weasleyová, celým menom Ginevra Molly Weasleyová, neskôr Potterová, je fiktívna postava z fantasy série o Harry Potterovi. Narodila sa 11. augusta 1981.
Je jedinou dcérou Molly a Artura Weasleyovcov, najmladšia z rodiny. Má šesť bratov: Billa, Charlieho, Percyho, Freda, Georga a Rona.
Charakteristika.
Ginny je krásna, má ohnivo červené dlhé vlasy. 
Je vynikajúca v Odpaľujúcom zaklínadle. Vlastní chumkáča Arnolda, ktorého jej kúpili v obchode jej bratov - Weasleyovské výmysly a vynálezy. Je vynikajúcou hráčkou metlobalu. Na Rokforte bola v Chrabromilskom mužstve na pozícii triafačky a stíhačky. Po ukončení štúdia bola v družstve Holyheadské Harpye na poste stíhačky, no uvedomila si, že rodina je pre ňu dôležitejšia. Pracuje ako športová redaktorka Denného proroka.
Od mala bola zamilovaná do Harryho. Vo filme bola stvárnená, ako keby mala strach sa s ním rozprávať a v jeho prítomnosti bola nervózna. V roku 1992 nastúpila na Rokfort, ktorý v roku 1999 úspešne ukončila. V prvom ročníku ju Tom Riddle zneužil na otvorenie Tajomnej komnaty. V piatom dieli sa zmierila, že s Harrym nikdy nebude a v jeho prítomnosti sa neskôr správala normálne. Bola členkou Dumbledorovej armády. Chodila s Michaelom Cornerom a Deanom Thomasom, neskôr sa rozišli a začala chodiť s Harrym, ktorý si uvedomil, že je do nej zamilovaný. Po smrti Dumbledora sa rozišli, aby Harry mohol zničiť horcruxy. V šiestom ročníku sa zúčastnila bitky o Rokfort. Po smrti Voldemorta sa dali dohromady, zobrali sa a majú tri krásne deti - Jamesa Siriusa, Albusa Severusa a Lily Lunu Potterovcov. Ginny sa stala profesionálnou hráčkou metlobalu, no neskôr, aby sa mohla starať o rodinu, sa stala reportérkou Denného Proroka(písala o metlobale). V prvom filme, nie knihe, kde nie je iba "love interest" ale jedna z najsilnejších, najodvážnejších a najlepších čarodejníc. Vo filme je najskôr veľmi plachá a uteká od všetkého, no ako získava istotu a sebavedomie, badať v nej istú dávku odvahy - jednoducho bude bojovať!

</doc>
<doc id="240320" url="https://sk.wikipedia.org/wiki?curid=240320" title="Diviacka Nová Ves (hrádok)">
Diviacka Nová Ves (hrádok)

Diviacka Nová Ves je hrádok, ktorý bol prestavaný na kaštieľ. Nachádza sa v obci Diviacka Nová Ves. Postavený bol na začiatku 15. storočia. V roku 1568 bol prestavaný na renesančný kaštieľ.
História.
Postavili ho Diviackovci v rokoch 1380-1401 ako opevnenú gotickú pevnôstku - hrádok, doloženú začiatkom 15. storočia, ktorá tvorí jadro dnešného kaštieľa. Od 16. storočia patrila pevnôstka Rudnayovcom. Gotický objekt v roku 1586 rozšírili a postupne prebudovávali na renesančný štvorkrídlový kaštieľ s ústredným nádvorím, ktorý prešiel viacerými čiastkovými úpravami v 17. a 18. storočí. V roku 1808 napadla a dobyla kaštieľ barónka Splényiová-Ujfalussyová (z rodu Diviackovcov), ktorá z pomsty za prehratý majetkový spor s Rudnayovcami zorganizovala sedliacku vzburu, získanú vďaka sľubmi a pálenkou. V roku 1886 kaštieľ Rudnayovci predali a bol tu zriadený liehovar. Pamiatková úprava sa uskutočnila v 70-tych rokoch minulého storočia podľa projektu arch. J. Šefčíka.
Interiér.
Gotická pevnôstka má zachované pôvodné klenby a krby. Renesančné miestnosti majú sieťové hrebienkové klenby a krížové klenby so štukovými geometrickými a rastlinnými ornamentmi. Zachovalo sa veľa renesančných architektonických detailov. Honosná miestnosť na poschodí má neskorobarokový, bohato riešený štukový interiér s akantovou a rastlinnou ornamentikou.
Exteriér.
Nepravidelný štvorkrídlový pôdorys kaštieľa vznikol postupným rozširovaním a prestavbami budov okolo pôvodného gotického jadra, ktoré sa zachovalo v podobe blokovej poschodovej opevnenej vežovej stavby s nárožným kvádrovaním na fasádach. Na prístavbách sa zachovali renesančné sgrafitá; listové sgrafito niekdajšieho komína je datované 1586. Nárožná stavba pri vstupe mala tri malé okrúhle bašty, ktoré spĺňali funkciu oporných pilierov z čias romantických úprav. Kamenný renesančný vstupný portál mal padací most. Pri barokových úpravách okolo polovice 18. storočia zjednotili budovy nádvoria arkádou.

</doc>
<doc id="240321" url="https://sk.wikipedia.org/wiki?curid=240321" title="Zoznam opier">
Zoznam opier

Zoznam opier podľa abecedy.
A.
"Hore"
B.
"Hore"
C.
"Hore"
Č.
"Hore"
D.
"Hore"
E.
"Hore"
F.
"Hore"
G.
"Hore"
H.
"Hore"
CH.
"Hore"
I.
"Hore"
J.
"Hore"
K.
"Hore"
L.
"Hore"
Ľ.
"Hore"
M.
"Hore"
N.
"Hore"
O.
"Hore"
P.
"Hore"
R.
"Hore"
S.
"Hore"
Š.
"Hore"
T.
"Hore"
U.
"Hore"
V.
"Hore"
W.
"Hore"
X.
"Hore"
Y.
"Hore"
Z.
"Hore"
Ž.
"Hore"

</doc>
<doc id="240323" url="https://sk.wikipedia.org/wiki?curid=240323" title="Divín (hrad)">
Divín (hrad)

Divín (normovaný názov; starší normovaný názov: Divínsky hrad) je gotický hrad - zrúcanina, nachádza sa v obci Divín.
Dejiny.
Niektoré doložené názvy sú: 1329 "Dyun", 1393 castrum "Duyen", 14671469 "castrum Dywyn".
Hrad bol postavený niekedy na prelome 13. a 14. storočia na ochranu cesty do stredoslovenskej banskej oblasti. Po prvýkrát sa spomína v roku 1329. Hrad Divín pravdepodobne postavil niektorý z rodu Lošonciovcov z neďalekého Lučenca. Po neúspešnom sprisahaní proti kráľovi, ktorého sa zúčastnili aj príslušníci rodu Lošonciovcov (Žigmund a Štefan), kráľ Matej Korvín v roku 1469 daroval hrad aj s Divínskym panstvom Michalovi Orságovi. Onedlho ho už vlastnil Ján Nádašdy Ongor a po jeho smrti sa hradu násilne zmocnil Žigmund Balaša. Za vlastníctva Balašovcov bolo roku 1559 vybudované nové predhradie s modernými obrannými prvkami (bastión a dve nárožné bašty). Ani tieto opatrenia však nezabránili, aby ho v roku 1575 po dlhom obliehaní a ohrozovaní nedobyli Turci, ktorí ho okupovali až do roku 1593, kedy ho naspäť dobylo kráľovské vojsko spolu s Bálintom Balašom. Hradu sa stali osudnými lúpežné výčiny jeho majiteľa Imricha Balašu – roku 1679 ho cisárske vojská dobyli a vyhodili do vzduchu.
Poloha.
Na rozhraní Krupinskej planiny a Lučenskej kotliny na nevysokom pahorku priamo nad centrom obce.

</doc>
<doc id="240324" url="https://sk.wikipedia.org/wiki?curid=240324" title="Dobrá Niva (hrad)">
Dobrá Niva (hrad)

Dobrá Niva (normovaný názov; iný (a starší normovaný) názov: Dobronivský hrad) je zrúcanina gotického hradu nachádzajúca sa v obci Podzámčok.
Dejiny.
Hrad vznikol asi po mongolskom vpáde v druhej polovici 13. storočia ako strážny objekt pri starej obchodnej ceste južne od Zvolena. V listinách sa spomína až v rokoch 1305/1306. Bol centrom dobronivského kráľovského majetku až do 16. storočia. V 15. storočí (14241486) patril do majetku kráľovien. Hrad bol začiatkom 17. storočia už v takom zlom stave, že sa správa Dobronivského panstva presťahovala do novej budovy, ktorú postavili v podhradí v roku 1609. Na hrade ostala len vojenská posádka. V období renesancie viackrát menil majiteľov, najdlhšie, od roku 1614 do 1804, ho vlastnili Esterháziovci. Od konca 18. storočia pustol a dnes je konzervovanou zrúcaninou.
Exteriér.
Hrad pozostával z dvojposchodového paláca, veže a kamenných hradieb – najznámejšia rytina hradu J. Nypoorta je bohužiaľ iný hrad, ktorý pravdepodobne omylom doplnil na rytinu. Vonkajšie opevnenie bolo zemné. Obranu hlbokých priekop a širokých valov, ktoré sa prstencovito rozkladali okolo kopca, posilňovali určite streľbou z hradu. Nezachovali sa však strieľne, ktoré by tomu nasvedčovali. Vo vonkajšom zemnom opevnení, ktoré pripomína anglický typ hradu motte, sú aj stopy po výčnelkoch – akoby flankovacej bašty. Opis hradu z roku 1668 popisuje hradný palác ako kamennú stavbu, ktorú chránili dve brány, bašta a silné opevnenie.
Súčasný stav.
Dnes je na najvyššom mieste homoľovitého návršia zachované torzo palácovej stavby, ktorá bola nedávno opravovaná. Oprava však bola vykonaná citlivo (bez zbytočného betónovania) so slabo viditeľnými stopami po oprave. Areál hradu je udržiavaný (pokosená tráva, lavičky, ohnisko, informačná tabuľa a ihličnaté stromy).

</doc>
<doc id="240326" url="https://sk.wikipedia.org/wiki?curid=240326" title="Dolná Mičiná (kaštieľ)">
Dolná Mičiná (kaštieľ)

Kaštieľ Dolná Mičiná bol pôvodne hrad, ktorý bol prestavaný na renesančný kaštieľ. Nachádza sa v obci Dolná Mičiná.
Dejiny.
Kaštieľ postavili v druhej polovici 16. storočia na gotickom základe. Pravdepodobne šlo o panské sídlo, resp. hrádok. V roku 1667 ho Tomáš Benický s manželkou Katarínou Mervaldovou prestavali do dnešnej podoby. Neskorobarokové úpravy sú z konca 18. storočia. Po roku 1970 ho opravili a znovu zastrešili. Najnovšie úpravy sú z 90tych rokov, kedy upravovali hlavne interiér.
Interiér.
Zachovali sa renesančné a barokové klenby so štukovými obrazcami. V strede dispozície je vestibul s valenou lunetovou klenbou, z neho vedú vstupy do bočných obytných miestností.
Exteriér.
Dvojposchodová bloková stavba so štyrmi nárožnými okrúhlymi vežami a pristavanou blokovou vežou so schodiskom. Na hlavnej fasáde medzi nárožnými vežami je dvojramenné schodisko umiestnené v lodžiovej arkáde, datované nápisovou tabuľou v kartuši rokom 1667. Na lodžii na prvom poschodí je umiestnený neskororenesančný kozub datovaný tým istým rokom. Osadený je do plášťa nárožnej veže. Vstup chránia kľúčové strieľne.
Súčasný stav.
Kaštieľ nie je prístupný verejnosti a chátra. Dá sa však nahliadnuť dovnútra, ale na vlastné nebezpečenstvo. Od roku 2007 má nového majiteľa, ktorý chcel kaštieľ zrekonštruovať. K rekonštrukcií však doteraz nedošlo, a kaštieľ naďalej chátra.

</doc>
<doc id="240327" url="https://sk.wikipedia.org/wiki?curid=240327" title="Gelnica (hrad)">
Gelnica (hrad)

Gelnica (normovaný názov; iné názvy: Gelnický hrad, Thurzov hrad) je hradná zrúcanina. Nachádza sa v meste Gelnica.
Dejiny.
Začiatky tohoto pôvodne kráľovského hradu sú zatiaľ nejasné. Bol však zrejme vybudovaný na ochranu kráľovských regálnych práv, a to najskôr po mongolskom vpáde. V polovici 15. storočia bol hrad v rukách Jiskrovcov (1447 – 1462). Po ich porážke hrad aj bane daroval kráľ rodine Zápoľskovcom. V čase nepokojov a bojov o uhorský trón medzi Jánom Zápoľským a Ferdinandom I. bol hrad značne poškodený. Po porážke Zápoľského ho kráľ daroval Alexovi Thurzovi (1531), ktorý zničený objekt opravil. Hlavnú pozornosť sústredil okrem renovácie obvodového opevnenia na prestavbu a dostavbu interiéru hradu. Vymretím Thurzovcov po meči prešiel hrad v roku 1636 do rúk šľachtickej rodiny Csákyovcov. V období stavovských povstaní hrad často menil majiteľov a bol svedkom mnohých bojov, ktoré sa mu napokon stali osudnými. V roku 1685 vyhorel a začal chátrať. Proces zániku urýchlila ešte v 19. storočí stavba mestskej radnice, ktorá bola postavená z hradného materiálu, resp. jeho ruín. Svoju úlohu zohralo aj vedomé devastovanie objektu.
Exteriér.
Na okraji vrcholovej plošiny s elipsovým pôdorysom a rozmermi 100 × je murované, hrubé, obvodové opevnenie. Na juhovýchodnej strane, takmer oproti vstupu do opevneného areálu, obvodové opevnenie vyúsťuje lievikovito do pravidelného výbežku, ktorý jeho okraj presahuje asi o . Pravdepodobne tu pôvodne stála viacpodlažná obytná veža (10 × ), ktorá sa postupne prebudovala na výlučne obranný objekt. Vežová stavba mala 130 hrubé múry a štrbinovú strieľňu v pôvodnom druhom podlaží. Nad trámovým stropom tohoto podlažia bol okenný otvor × s jednoduchým záklenkom a rovnými špaletami. Objekt bol smerom do svahu zosilnený dvojicou operákov na nárožiach. Oproti veži bol vstup do hradu a v areáli predpokladám hospodárske budovy.
Súčasný stav.
Najvyššia a najrozsiahlejšia ruina pôvodného hradu je torzo viacpodlažnej vežovej stavby s okenným otvorom, strieľňou a dvoma operákmi. Z pôvodného vstupu oproti veži sa zachovalo torzo obvodového opevnenia, z ktorého vybiehal kolmo do interiéru ďalší múr. Počas výskumu vlastivedných pracovníkov Badíka a Bernátha sa podarilo zachytiť mierne obdĺžnikový priestor, do ktorého sa vstupovalo úzkou chodbou, na opačnej strane bola vetracia šachta. Objavená podzemná architektúra je zrejme výsledkom mladšej stavebnej činnosti a súvisela so zabezpečením vstupu do hradu. Z obvodového opevnenia sa zachovali iba nepatrné zvyšky.

</doc>
<doc id="240328" url="https://sk.wikipedia.org/wiki?curid=240328" title="Hajnáčka (hrad)">
Hajnáčka (hrad)

Hajnáčka (normovaný názov) alebo Hajnácky hrad je gotický hrad - zrúcanina, bol postavený v 13. storočí. Nachádza sa na čadičovom brale priamo nad obcou Hajnáčka.
Dejiny.
Za mongolského vpádu do Uhorska (12411242) vybudovali tu bývajúci jobagióni Beckovského hradu opevnenie na kopci Darmskó. Pôvodne bol útočištným hradom, neskôr, okolo polovice 15. storočia, hrad dobudovali. Napriek tomu ho v roku 1545 Turci dobyli a mali ho v rukách jeden rok. Koncom 16. storočia a v prvej tretine 17. storočia hrad ako významný bod protitureckej obrannej línie znovu opevnili, no Turci ho v roku 1645 znovu nakrátko obsadili. Po ich odchode ho v roku 1649 znovu opevnili, no podľa správ z 18. storočia vieme, že už v 17. storočí ho obývali len sčasti. V roku 1703 napokon vyhorel a už ho neobnovili.
Exteriér.
Hradná skala tvorená vypreparovanou diatrémou, ktorá vznikla počas finálnej fázy terciérneho vulkanizmu v Západných Karpatoch. Na mnohých miestach skala tvorila časť hradieb i vnútornej architektúry, do nej bolo vysekané aj schodište. Na najvyššej časti skaly bola pravdepodobne menšia palácová stavba, ktorú chránili dva pásy hradobného múru a podkovovitá bašta.
Súčasný stav.
Z hradu sa zachovali zvyšky múrov ťažko prístupnej najvyššej časti hradu s pravidelným palácom a podkovovitou baštou. Z diaľky nie je ani viditeľné, že tu voľakedy stával hrad.

</doc>
<doc id="240329" url="https://sk.wikipedia.org/wiki?curid=240329" title="Lennon/McCartney">
Lennon/McCartney



</doc>
<doc id="240330" url="https://sk.wikipedia.org/wiki?curid=240330" title="Richard Starkey">
Richard Starkey



</doc>
<doc id="240332" url="https://sk.wikipedia.org/wiki?curid=240332" title="Eberhard">
Eberhard

Eberhard je kaštieľ v obci Malinovo. Táto stavba v štýle klasicizmus je prestavaná z bývalého vodného hradu.
Hrad sa spomína v roku 1209. Panstvo patrilo grófom zo Svätého Jura a Pezinka. Po roku 1677 došlo k prestavbe vodného hradu na renesančný kaštieľ s kaplnkou, pričom vodná priekopa sa čiastočne zachovala až dodnes. V 19. storočí poschodovú štvorkrídlovú budovu prestavali Aponiovci a kaštieľ dostal dnešný vzhľad. V súčasnosti sa v ňom nachádza Združená stredná škola záhradnícka Gustáva Čejku. V areáli sa nachádza anglický park z 19. storočia.

</doc>
<doc id="240334" url="https://sk.wikipedia.org/wiki?curid=240334" title="Rubber Soul">
Rubber Soul

Rubber Soul je šiesty štúdiový album britskej rockovej skupiny The Beatles. Album, ktorý produkoval George Martin vyšiel v decembri 1965. Bol nahrávaný iba štyri týždne tak, aby sa ho podarilo vydať na vianočný trh. Spracovaný bol v štýle ovplyvnenom folk rockom v tejto dobe hraným hlavne skupinou The Byrds a Bobom Dylanom. 
Album "Rubber Soul" je všeobecne považovaný za komerčne aj vzhľadom na reakcie kritík z najvýznamnejší projekt, ktorý zároveň ovplyvnil ďalšie hudobné smerovanie skupiny The Beatles. Je považovaný za jeden z najlepších albumov histórie popmusic. Roku 1998 ho čitatelia časopisu "Q" označili za 40. najlepší album všetkých čias, v roku 2000 sa tento album v tom istom časopise dostal na druhé miesto stovky najlepších britských albumov. Na hudobnej stanici VH1 bol v roku 2001 album na šiestom mieste. V roku 2003 sa tento album dostal na piatu pozíciu rebríčka "500 najlepších albumov všetkých čias" časopisu "Rolling Stone". Roku 2006 ho aj časopis Time označil ako jeden zo stovky najlepších albumov všetkých čias.
Zoznam skladieb.
Autormi skladieb sú Lennon/McCartney, okrem uvedených výnimiek.

</doc>
<doc id="240335" url="https://sk.wikipedia.org/wiki?curid=240335" title="Wies (Rakúsko)">
Wies (Rakúsko)

Wies je trhová obec v Rakúsku v spolkovej krajine Štajersko v okrese Deutschlandsberg. 1. januára 2015 bola trhová obec Wies spojená s obcami Limberg bei Wies, Wernersdorf a Wielfresen.
Trhová obec má rozlohu a obyvateľov. Pred spojením mala obec rozlohu a 1. januára 2014 v nej žilo 2 283 obyvateľov.

</doc>
<doc id="240338" url="https://sk.wikipedia.org/wiki?curid=240338" title="Bahrový potok">
Bahrový potok

Bahrový potok je krátky potok na dolnej Orave, vo východnej časti okresu Dolný Kubín. Je to pravostranný prítok Chlebnického potoka, meria 1,1 km a je tokom V. rádu.
Prameň.
Tečie v Oravskej vrchovine, kde pramení na severozápadnom svahu Úboče v nadmorskej výške približne 695 m n. m., severovýchodne od centra obce Chlebnice.
Opis toku.
Od prameňa tečie prevažne západným smerom, na hornom toku priberá ľavostranný prítok prameniaci východne od kóty 705,5 m. Ďalej tečie na krátkom úseku na severozápad, následne opäť na západ a preteká intravilánom Chlebníc. Tu podteká cestu III. triedy Dlhá nad Oravou - Chlebnice a severne od centra obce sa v nadmorskej výške cca 568 m n. m. vlieva do Chlebnického potoka.

</doc>
<doc id="240340" url="https://sk.wikipedia.org/wiki?curid=240340" title="Sakalov">
Sakalov

Sakalov je potok na dolnej Orave, vo východnej časti okresu Dolný Kubín. Je to pravostranný prítok Malatinského potoka, meria 3,2 km a je tokom VI. rádu.
Prameň.
Pramení v juhozápadnom výbežku Skorušinských vrchov, v geomorfologickom podcelku Kopec, na západnom úpätí vrchu Diel (1 051,4 m n. m.) v nadmorskej výške cca 855 m n. m.
Opis toku.
Od prameňa tečie smerom na severozápad, vteká do Oravskej vrchoviny a na hornom toku priberá ľavostranný prítok z východného svahu Ostrého vrchu (877,4 m n. m.). Ďalej sa ohýba viac na severoseverozápad a opäť zľava priberá prítok zo severného svahu Ostrého vrchu. Následne vytvára oblúk smerujúci na západ, prechodne tečie na SSV a z pravej strany priberá prítok vznikajúci SSZ od kóty 825,7 m. Napokon už tečie smerom na SSZ a na okraji intravilánu obce Chlebnice (juhozápadne od jej centra) sa v nadmorskej výške približne 600 m n. m. vlieva do Malatinského potoka.

</doc>
<doc id="240341" url="https://sk.wikipedia.org/wiki?curid=240341" title="Valentino Rossi">
Valentino Rossi

Valentino Rossi (* 16. február 1979, Urbino, Taliansko) je taliansky motocyklový pretekár, ktorý doteraz získal 9 titulov majstra sveta v rozličných rýchlostných svetových kategóriách. Považujú ho za jedného z najlepších pilotov MOTOGP.
Životopis.
Narodil sa v talianskom meste Urbino Grazianovi Rossimu a Stefanii Palma. Má brata a nevlastnú sestru. Jeho otec Graziano Rossi bol taktiež pilot motocyklov a má na konte víťazstvo na Veľkej cene Holandska z roku 1979 v triede do 250 ccm.
Valentino Rossi sa svojho prvého kompletného vystúpenia v majstrovstvách sveta dočkal roku 1996, keď jazdil v kategórii . Rok na to získal v tejto triede svoj prvý titul majstra sveta. V roku 1998 sa posunul do kategórie , kde jazdil znova ako v kategórii na motocykli značky Aprilia. Počas tejto sezóny zvíťazil vo viacerých pretekoch, no nevyrovnané výkony z úvodu sezóny spôsobili, že titul majstra sveta v tejto kategórii získal až v nasledujúcom roku. V roku 2000 sa Rossi dostal do vtedy najsilnejšej kategórie na motocykli Honda NSR500, kde sa mu podarilo získať 2 víťazstvá a táto sezóna sa preňho skončila druhým miestom vo svetovom šampionáte. V roku 2001 pokračoval v stajni Nastro Azzurro na svojej Honde NSR500, s ktorou získal ďalších 11 víťazstiev a nakoniec aj majstrovský titul. V roku 2002 sa začala nová éra MOTOGP, kde sa po prvýkrát dostali na dráhu štvortaktné motory s objemom a Rossi začal jazdiť za team Repsol Honda HRC. Motocykel RC211V, na ktorom jazdil sa v rukách Rossiho stal neprekonateľný. Túto sezónu získal titul majstra sveta bez akýchkoľvek problémov. V roku 2003 Rossi pokračoval v stajni Repsol Honda so strojom RC211V a po 9 víťazných veľkých cenách sa znovu stal majstrom sveta. Na konci tejto sezóny prenikli na verejnosť informácie o tom, že Rossi zmení tím a prejde do Yamaha Teamu.
V roku 2004 Rossi začal pretekať pre tuto značku. Znovu dva roky po sebe získal titul majstra sveta. V roku 2006 bol pred posledným pretekom sezony bodovo na špičke šampionátu, ale v ňom havaroval a tak skončil na druhom mieste a titul získal Nicky Hayden z USA. V nasledujúcej sezóne skončil tretí po šampiónovi Caseyim Stonerovi z Austrálie a Danim Pedrosovi zo Španielska, ktorý ho bodovo predbehol v poslednej veľkej cene.
V sezóne 2008 jazdil za team Yamaha a po skvelých výkonoch získal presvedčivo svoj už ôsmy titul majstra sveta, prvý od zmeny objemu motora, ktorý sa znížil na 800ccm. 
Spoločne s Giacomom Agostinim patrí medzi motocyklových pretekárov, ktorí sa vrátili obhájiť dávnejší zisk najvyššej priečky po jej niekoľkoročnej strate. Práve tuto sezónu sa vyrovnal rekord 90 víťazstiev Ángela Nieta, 68 Giacoma Agostiniho v najvyššej kategórii. Okrem iného sa stal jediným pilotom, ktorý získal titul majstra sveta v 5. úplne rozličných kategóriach: , , , a . Rossi dokázal zviťaziť vo všetkých veľkých cenách, ktoré sa dosiaľ konali. Ba dokonca aj v nových ako je Laguna Seca, Misano a Indianapolis.
V roku 2009 Valentino zostal členom teamu Fiat Yamaha a na jeho konci sa radoval z už deviateho titulu svetového šampióna MotoGP.V tomto roku zviedol niekoľko krásnych súbojov so svojím tímovým kolegom, mladým Španielom Jorgem Lorenzom, ktorý sa stal Valeho najvážnejším súperom v boji o majstrovskú trofej.Jedným z vrcholov sezóny bola určite Veľká cena Katalánska, kde títo dvaja pretekári spolu bojovali počas celých pretekov a v napínavom poslednom kole sa Rossi definitívne presadil na prvé miesto až v úplne poslednej zákrute pretekov, mimoriadne odvážnym a takticky i technicky perfektne zvládnutým manévrom.V tejto sezóne tiež prekročil magickú hranicu 100 víťazstiev vo Veľkých cenách, keď sté víťazstvo dosiahol v katedrále motošportu na kultovom Holandskom okruhu Assen. Rossi už má podpísanú zmluvu s tímom Fiat-Yamaha aj na sezónu 2010, pričom jeho partnerom v ňom bude opäť Lorenzo.Priaznivci Talianskeho fenoména sa teda môžu tešiť opäť na skvelé súboje, ktoré títo vynikajúci jazdci spolu vybojujú.

</doc>
<doc id="240342" url="https://sk.wikipedia.org/wiki?curid=240342" title="Sv. Bartolomej">
Sv. Bartolomej



</doc>
<doc id="240359" url="https://sk.wikipedia.org/wiki?curid=240359" title="Turín (rozlišovacia stránka)">
Turín (rozlišovacia stránka)

Turín môže byť:

</doc>
<doc id="240361" url="https://sk.wikipedia.org/wiki?curid=240361" title="Turín (prítok Oravy)">
Turín (prítok Oravy)

Turín je potok na dolnej Orave, vo východnej časti okresu Dolný Kubín. Je to ľavostranný prítok Oravy, meria 1,8 km a je tokom IV. rádu. 
Prameň.
Tečie v geomorfologickom celku Oravská vrchovina, kde pramení na západnom úpätí vrchu Lysec (944,6 m n. m.), v lokalite Prípor, v nadmorskej výške približne 660 m n. m.
Opis toku.
Od prameňa tečie najprv smerom na severozápad, na juhozápadnom úpätí vrchu Osičiny (763,1 m n. m.) sa stáča a prechodne tečie na západ. Následne priberá ľavostranný Stojkov potok (Štokov potok) a mení smer toku opätovne na severozápad. Východne od obce Dlhá nad Oravou sa v nadmorskej výške cca 525 m n. m. vlieva do Oravy.

</doc>
<doc id="240363" url="https://sk.wikipedia.org/wiki?curid=240363" title="Čierna mláka">
Čierna mláka

Čierna mláka je potok na hornej Orave, v západnej časti okresu Tvrdošín. Je to pravostranný prítok Podbielskeho Cickova, meria 1,6 km a je tokom V. rádu.
Prameň.
Pramení v Oravskej Magure, v podcelku Budín, na SSV svahu Príporu (1 105,8 m n. m.) v nadmorskej výške približne 1 085 m n. m.
Opis toku.
V pramennej oblasti tečie smerom na juhovýchod cez lokalitu Čierna mláka, potom sa stáča na východ a z ľavej strany priberá dva prítoky z južných svahov Šubovky (1 127,5 m n. m.). Do Podbielskeho Cickova sa vlieva v neobývanej oblasti na katastrálnom území obce Podbiel v nadmorskej výške cca 739 m n. m.

</doc>
<doc id="240364" url="https://sk.wikipedia.org/wiki?curid=240364" title="Ilz (Rakúsko)">
Ilz (Rakúsko)

Ilz je trhová obec () v Rakúsku v spolkovej krajine Štajersko v okrese Hartberg-Fürstenfeld.
Žije tu 2 592 obyvateľov (31. 12. 2010).

</doc>
<doc id="240365" url="https://sk.wikipedia.org/wiki?curid=240365" title="Oktáva">
Oktáva



</doc>
<doc id="240368" url="https://sk.wikipedia.org/wiki?curid=240368" title="Sankt Josef (Rakúsko)">
Sankt Josef (Rakúsko)

Sankt Josef je obec v Rakúsku v spolkovej krajine Štajersko v okrese Deutschlandsberg.
Žije tu 1 356 obyvateľov (1. 1. 2010).

</doc>
<doc id="240369" url="https://sk.wikipedia.org/wiki?curid=240369" title="Sankt Josef">
Sankt Josef

Sankt Josef môže byť:

</doc>
<doc id="240370" url="https://sk.wikipedia.org/wiki?curid=240370" title="Cerovo">
Cerovo

Cerovo môže byť:

</doc>
<doc id="240371" url="https://sk.wikipedia.org/wiki?curid=240371" title="Stein (okres Fürstenfeld)">
Stein (okres Fürstenfeld)



</doc>
<doc id="240372" url="https://sk.wikipedia.org/wiki?curid=240372" title="Cejkov">
Cejkov

Cejkov môže byť:

</doc>
<doc id="240373" url="https://sk.wikipedia.org/wiki?curid=240373" title="Sankt Josef (Weststeiermark)">
Sankt Josef (Weststeiermark)



</doc>
<doc id="240374" url="https://sk.wikipedia.org/wiki?curid=240374" title="Budkovce">
Budkovce

Budkovce môže byť:

</doc>
<doc id="240377" url="https://sk.wikipedia.org/wiki?curid=240377" title="Čabraď">
Čabraď

Čabraď môže byť:

</doc>
<doc id="240378" url="https://sk.wikipedia.org/wiki?curid=240378" title="Divín">
Divín

Divín môže byť:

</doc>
<doc id="240380" url="https://sk.wikipedia.org/wiki?curid=240380" title="Hajnáčka">
Hajnáčka

Hajnáčka môže byť:

</doc>
<doc id="240381" url="https://sk.wikipedia.org/wiki?curid=240381" title="Dolná Mičiná">
Dolná Mičiná

Dolná Mičiná môže byť:

</doc>
<doc id="240382" url="https://sk.wikipedia.org/wiki?curid=240382" title="FC Steaua Bukurešť">
FC Steaua Bukurešť

FCSB je rumunský futbalový klub sídliaci v Bukurešti. Svoje domáce zápasy hráva na štadióne Stadionul Ghencea s kapacitou 27 557 miest. V sezóne 2005/2006 sa klub dostal až do semifinále Pohára UEFA, kde vypadol na anglickom klube Middlesbrough.

</doc>
<doc id="240384" url="https://sk.wikipedia.org/wiki?curid=240384" title="Diviacka Nová Ves">
Diviacka Nová Ves

Diviacka Nová Ves môže byť:

</doc>
<doc id="240386" url="https://sk.wikipedia.org/wiki?curid=240386" title="Fotbal Club Steaua Bucureşti">
Fotbal Club Steaua Bucureşti



</doc>
<doc id="240387" url="https://sk.wikipedia.org/wiki?curid=240387" title="Steaua Bukurešť">
Steaua Bukurešť



</doc>
<doc id="240392" url="https://sk.wikipedia.org/wiki?curid=240392" title="Santiago Cabrera">
Santiago Cabrera

Santiago Cabrera (* 5. máj 1978 Caracas, Venezuela) je čilský herec, v súčasnosti žijúci v Londýne.
Život.
Narodil sa 5. mája 1978 v Caracase vo Venezuele ako prostredné dieťa čilského diplomata a ženy v domácnosti. Žil aj v Toronte, Londýne, Madride a v Taliansku. Keď mal pätnásť rokov, spolu s jeho rodičmi sa vrátil naspäť do Čile. Na strednej škole bol futbalovým kapitánom a na popud profesora z dramatickeho krúžku po prvýkrát skúsil herectvo.
Počas troch rokov skúšania v Drama centre si Cabrera zdokonalil svoje herecké schopnosti v projektoch "The Madras House", "A Month in the Country", "Napoli Milionaria", "Britannicus", "The Dutch Courtesan", "The Strangeness of Others", "A Field", "Three Birds Alighting On" a hral hlavnú úlohu v "The Last Days of Don Juan".
Zároveň s jeho posledným rokom v centre mal premiéru v televízii s malými úlohami v britskom televíznom seriáli "Battles of Britain", "Judge John Deed", "Spooks" a "As If". Jeho prvá rola po dokončení dramatickej školy bola Montano v Shakespearovom Othellovi v divadle Northampton Theatre Royal. V roku 2006 si zahral vo filme "Love and Other Disasters" po boku Brittany Murphy a Matthew Rhysa.
Objavil sa v americkej televízii v Empire. Avšak najviac známy je z postavy Issaca Mendeza v populárnom seriáli NBC "Hrdinovia".
Bude hrať Lancelota v pripravovanom dramatickom seriáli "Merlin" spoločnosti BBC.
Plynule hovorí po španielsky, anglicky, francúzsky a taliansky. Ďalej sa venuje tenisu, hokeju a potápaniu.

</doc>
<doc id="240400" url="https://sk.wikipedia.org/wiki?curid=240400" title="Mária Psotková">
Mária Psotková



</doc>
<doc id="240401" url="https://sk.wikipedia.org/wiki?curid=240401" title="Ján Psotka">
Ján Psotka



</doc>
<doc id="240402" url="https://sk.wikipedia.org/wiki?curid=240402" title="Ghetto">
Ghetto



</doc>
<doc id="240408" url="https://sk.wikipedia.org/wiki?curid=240408" title="Július Psotka">
Július Psotka



</doc>
<doc id="240409" url="https://sk.wikipedia.org/wiki?curid=240409" title="Július Psotka mladší">
Július Psotka mladší

Július Psotka (* 18. október 1920, Piesok - † 1. október 2002, Bratislava) bol slovenský športový publicista.
Životopis.
Július Psotka patril k popredným slovenským športovým publisictom. Založil prvý slovenský športový týždenník Stráž vlasti, neskôr pôsobil ako športový redaktor v Práci, v športovom týždenníku Štart a v tatranskom mesačníku Vysoké Tatry.
Podporoval lyžovanie, zúčastnil sa tiež na organizácii MS v lyžovaní v roku 1970 vo Vysokých Tatrách. 

</doc>
<doc id="240410" url="https://sk.wikipedia.org/wiki?curid=240410" title="ŠK Bratislava">
ŠK Bratislava



</doc>
<doc id="240411" url="https://sk.wikipedia.org/wiki?curid=240411" title="Dychovka">
Dychovka



</doc>
<doc id="240415" url="https://sk.wikipedia.org/wiki?curid=240415" title="Teória miery">
Teória miery

Teória miery je oblasť matematiky, ktorá sa zaoberá z najvšeobecnejších hľadísk exaktným uchopením pojmu kvantity.
Základným pojmom teórie je miera, ktorá zovšeobecňuje pojmy, ako dĺžka, plocha, či
objem. Teória miery je úzko spätá s teóriou integrálu (preto sa často vyskytuje aj označenie Teória miery a integrálu) a tiež s teóriou pravdepodobnosti.
Miera.
Miera je základným pojmom teórie miery. Z neformálneho pohľadu je miera zovšeobecnením pojmov dĺžka, obsah, objem] alebo počet (množstvo).
Definícia.
Majme merateľný priestor formula_1. Množinovú funkciu formula_2 nazveme miera, ak spĺňa tieto podmienky:
Trojicu formula_7 potom nazývame priestor s mierou.
Príklady mier.
formula_18

</doc>
<doc id="240416" url="https://sk.wikipedia.org/wiki?curid=240416" title="Alfréd Rényi">
Alfréd Rényi

Alfréd Rényi (* 20. marec 1921, Budapešť, Maďarsko – † 1. február 1970, Budapešť, Maďarsko) bol maďarský matematik. Jeho hlavnými oblasťami záujmu boli teória pravdepodobnosti, kombinatorika a teória grafov.

</doc>
<doc id="240419" url="https://sk.wikipedia.org/wiki?curid=240419" title="Martha Argerich">
Martha Argerich



</doc>
<doc id="240420" url="https://sk.wikipedia.org/wiki?curid=240420" title="Louis Charles Antoine Desaix">
Louis Charles Antoine Desaix

Louis Charles Antoine Desaix de Veygoux (* 17. august 1768 – † 14. jún 1800) bol francúzsky generál.
Život.
Narodil sa v nebohatej šľachtickej rodine. Vyštudoval vojenskú školu vo Effiate ako najhorší v ročníku. Stal sa podporučíkom v pešom pluku v Bretagne. V roku 1792 si vyslúžil hodnosť brigádneho generála. V roku 1797 sa dal do služieb Napoleona Bonaparta. Zúčastnil sa ťaženia do Egyptu. Významne sa zaslúžil o porazenie Rakúska pri Marengu, v bitke však zahynul.

</doc>
<doc id="240424" url="https://sk.wikipedia.org/wiki?curid=240424" title="Sarkóm">
Sarkóm

Sarkóm je nezrelý zhubný nádor mezenchýmového pôvodu.

</doc>
<doc id="240426" url="https://sk.wikipedia.org/wiki?curid=240426" title="Emonika City Center">
Emonika City Center

Emonika City Center je veľký polyfunkčný komplex v Slovinsku v meste Ľubľana, ktorý je vo výstavbe.
Developerom projektu je maďarská spoločnosť TriGránit, ktorý zrealizovala niekoľko projektov aj v Bratislave a v iných európskych mestách. Komplex prepája dve časti mesta, ktoré boli dlho rozdelené železnicou. Projekt obsahuje výškovú kancelársku budovu s 25 podlažiami s výškou 100 metrov, v ktorej je 22-tisíc metrov štvorcových prenajímateľnej plochy. Súčasťou je 60 metrov vysoká obytná budova, nákupné centrum s rozlohou 60-tisíc metrov štvorcových. V komplexe sa nachádza aj nová autobusová a železničná stanica. 
Prvá fáza projektu má byť dokončená do roku 2012.

</doc>
<doc id="240427" url="https://sk.wikipedia.org/wiki?curid=240427" title="Emonika">
Emonika



</doc>
<doc id="240428" url="https://sk.wikipedia.org/wiki?curid=240428" title="Karbovanec">
Karbovanec

Karbovanec (po ukrajinsky: "Карбованець") bola peňažná jednotka Ukrajiny do roku 1996 a tiež ukrajinský názov sovietskeho rubľa. Názov vznikol na ukrajinskom území a pravdepodobne je odvodený z názvu primitívneho spôsobu klčovania (vysekávania) (po ukrajinsky: "карбувати") rýh do prútika alebo z rýh na niektorých rubľových minciach (po ukrajinsky: "карб").

</doc>
<doc id="240429" url="https://sk.wikipedia.org/wiki?curid=240429" title="Rusko-japonská vojna">
Rusko-japonská vojna

Rusko-japonská vojna bol vojnový konflikt na Ďalekom východe medzi Ruským impériom a Japonskom. Táto vojna trvala v rokoch 1904 až 1905 a skončila sa tzv. Portsmouthským mierom podpísaným 5. septembra 1905. Jej príčinou bol konflikt imperiálnych záujmov oboch krajín v Tichom oceáne. Rokovania medzi cárskou vládou a Japonskom po Prvej čínsko-japonskej vojne neviedli k úspechu.
Vojnu začali Japonci pod vedením admirála Uriu so 6 krížnikmi a 8 torpédoborcami 8. februára 1904, keď pri neutrálnom Kórejskom prístave Čemulpcho najprv vyzvali ruský krížnik Varjag a delový čln Korobec aby sa vzdali. Po tom, čo kapitáni oboch lodí odmietli ultimátum, pokúsili sa nasledujúceho dňa o únik z prístavu, čo sa im však nepodarilo a obe lode boli prinútené k návratu do prístavu. Ťažko poškodený Varjag bol nakoniec posádkou potopený.
V rovnakej dobe flotila japonských torpédoborcov nečakane napadla ruské lode kotviace v prístave Port Arthur, ďalšieho dňa sa začali pozemné boje. Japonci sa snažili zablokovať prístav z mora i po súši. V októbri 1904 Rusi vyslali na pomoc odrezanému prístavu flotilu pod vedením Zinovija Rožestvenského, ktorú však Japonci zastavili a takmer celú zničili v bitke pri Cušime. V zlej situácii sa 5. januára 1905 obkľúčený Port Arthur vzdal. Rusko a Japonsko podpísali mier 5. septembra 1905 v americkom prístave Portsmouth. Napriek očakávaniam sa pomerne neskúseným Japoncom podarilo vo viacerých bitkách poraziť ruské sily, čo viedlo k výraznej zmene pomerov vo Východnej Ázii a následnému vzostupu Japonska na zahraničnopolitickej scéne. Zahanbujúce porážky viedli k vlne nespokojnosti v ruskej spoločnosti a významne prispeli k revolúcii v roku 1905, ktorá prinútila cára vytvoriť parlament.

</doc>
<doc id="240434" url="https://sk.wikipedia.org/wiki?curid=240434" title="Chrám svätej Paraskevy (Nová Polianka)">
Chrám svätej Paraskevy (Nová Polianka)

Chrám svätej Paraskevy je drevená sakrálna stavba, ktorá pôvodne stála v Novej Polianke, v súčasnosti sa nachádza v skanzene vo Svidníku. Je zasvätená svätej Paraskeve a bola postavená v roku 1766.
V novembri 1944 pri vojenských operáciách druhej svetovej vojny v priestore Karpatsko-duklianskej operácie bola poškodená. Bezprostredne po skončení vojny bola zrekonštruovaná obyvateľmi obce. V roku 1961 bola demontovaná. Do skanzenu vo Svidníku bola inštalovaná v roku 1986. Jej prevezenie do skanzemu umožnilo vybudovanie murovanej cerkvi sv. Petra a Pavla (v roku 1937). 
Pôdorys cerkvi tvoria tri pozdĺžne usporiadané objekty, včleňujúce sa v poradí: presbytérium, loď a babinec. V tomto usporiadaní je zvýraznený princíp Svätej Trojice. Orientácia v smere východ – západ vychádza z bohoslužobného aktu. Ikonostas je dielom majstrov z 18. storočia a pochádza z iného sakrálneho objektu.
Hmota stavby je zrubová z ihličnanov a je osadená na jednoduchú kamennú podmurovku. Väzba zrubových trámov a hranolov bola zabezpečovaná tesárskymi zámkami pomocou čapov, rozčapov a zadlabávania. Na spoje tesárskych väzieb sa použili spravidla dubové kolíky, ktoré zatĺkali do trámových vyvŕtaných otvorov. Na celej stavbe neboli používané kovové klince. Okná sú osadené na južnej strane. Dvojstupňová strecha je pokrytá šindľom a na jej začiatku je dekoratívne skrášlená čipkovým lemom. Západná veža je najvyššia a svojou formou sa odlišuje od lode a presbytéria. 
V cerkvi sú od roku 1993 vykonávané bohoslužobné obrady.

</doc>
<doc id="240436" url="https://sk.wikipedia.org/wiki?curid=240436" title="Lazio Rím">
Lazio Rím



</doc>
<doc id="240437" url="https://sk.wikipedia.org/wiki?curid=240437" title="Werder Brémy">
Werder Brémy



</doc>
<doc id="240438" url="https://sk.wikipedia.org/wiki?curid=240438" title="Werder Bremen">
Werder Bremen



</doc>
<doc id="240440" url="https://sk.wikipedia.org/wiki?curid=240440" title="Lazio Roma">
Lazio Roma



</doc>
<doc id="240441" url="https://sk.wikipedia.org/wiki?curid=240441" title="Členkovec">
Členkovec

Členkovec je potok na dolnej Orave, v centrálnej časti okresu Dolný Kubín. Je to ľavostranný prítok Orvišníka, meria 2,9 km a je tokom V. rádu.
Prameň.
Pramení v Oravskej vrchovine v lokalite Prielohy, západne od Beňovej Lehoty, v nadmorskej výške cca 670 m n. m. 
Opis toku.
Od prameňa tečie sprvu na krátkom úseku na juhovýchod, oblúkom sa stáča na juhozápad a sprava priberá krátky prítok z oblasti Prielohov. Ďalej priberá pravostranný prítok (539,6 m n. m.) vznikajúci južne od Prielohov, stáča sa severojužným smerom a opäť sprava priberá krátky prítok. Následne vytvára oblúk prehnutý na východ, vteká do intravilánu obce Veličná, kde podteká cestu III. triedy do Revišného, na krátkom úseku tečie súbežne s Orvišníkom a napokon sa severovýchodne od centra obce vlieva v nadmorskej výške približne 476 m n. m. do Orvišníka.

</doc>
<doc id="240447" url="https://sk.wikipedia.org/wiki?curid=240447" title="Bitka pri Cušime">
Bitka pri Cušime

Bitka pri Cušime je názov námorného stretu, ktoré prebehlo v dňoch 27. mája až 28. mája 1905 v Kórejskom prielive a v podstatnej miere rozhodlo o výsledku Rusko-japonskej vojny. Japonské loďstvo admirála Heihačira Toga v ňom rozdrvilo ruskú 2. tichomorskú eskadru pod vedením viceadmirála Rožestvenského.
Predohra.
8. februára 1904 napadlo japonské loďstvo bez varovania ruský prístav Port Artur. Japonci ťažko poškodili 3 bojové lode a potopili 1 krížnik. Následne bol prístav obkľúčený pozemným vojskom aj japonským námorníctvom. Začalo sa obliehanie Port Athuru. V tej istej dobe Japonci napadli a nasledujúci deň potopili v neutrálnom medzinárodnom prístave Čemulpcho v Kórei ruský krížnik Varjag a jeden sprievodný delový čln.
10. septembra 1904 sa ruské loďstvo pokúsilo prebiť z prístavu Port Arthur (bitka v Žltom mori), ale pri útoku bol zasiahnutý veliteľský mostík vlajkovej lode Casarevič a veliteľ ruskej tichomorskej flotily kontraadmirál Vitgeft pri tom zahynul s celým svojim štábom. Dezorganizovaná flotila sa následne vrátila do prístavu Port Athur a stratila tak príležitosť prebiť sa do Vladivostoku.
Veliteľstvo ruského námorníctva v Petrohrade sa rozhodlo vyslať na pomoc lode baltskej flotily, čo bolo veľmi optimistické riešenie, pretože tie museli preplávať takmer na druhú stranu Zemegule. V polovici októbra 1904 flotila vyplávala z Petrohradu, aby došla na pomoc obliehanej posádke prístavu. Velil jej admirál Z.P. Rožestvenskij. Viaceré zdroje označujú túto akciu za veľmi ojedinelú námornú operáciu, keďže nikdy v histórii sa o tak dlhú, zložitú a nebezpečnú plavbu nepokúsilo loďstvo zložené z tak výrazne rôznorodých kategórií plavidiel. Taliansky námorný pridelenec sledujúci odchod flotily z Petrohradu vtedy poznamenal: „"Ak Rožestvenskij dopláva aspoň do polovice cesty, môžeme jeho meno vytesať na pamätnú tabuľu, hneď vedľa Nelsona."“
Ruská 2. tichomorská flotila, resp. eskadra (ako znel názov flotily, ktorá mala prísť na pomoc obliehanému Port Arthuru), oboplávala Afriku a doplávala do japonských vôd v máji 1905. Medzitým prístav Port Arthur padol do rúk Japoncov. Cár Mikuláš II. počas plavby flotily podnikol niekoľko nezmyselných krokov, napríklad jej poslal na pomoc niekoľko zastaraných lodí, na ktoré musela flotila čakať pri pobreží Vietnamu. Rovnako vyžadoval, aby flotila plávala až do Vladivostoku, čo bolo zbytočne nebezpečné. Rožestvenskij sa všemožne snažil zvýšiť bojaschopnosť flotily a počas plavby sa pokúšal o výcvik posádok.
Bitka.
27. mája 1905 priplávala táto flotila, ktorá po dlhej ceste vyžadovala generálne opravy a odpočinok pre posádky, do Cušimského prielivu medzi ostrovmi Cušima a Kjúšú. Tam ich čakala pripravená japonská flotila pod vedením admirála Heihačira Tóga. Japonci ruskú flotilu očakávali a zaútočili na ňu. Rožestvenskij sa pokúsil rozvinúť svoje najsilnejšie 4 bojové lode do línie, ale ich posádkam sa nepodarilo udržať formáciu a tak plávali v dvoch paralelných radoch.
Okolo 2. hodiny preťal Tógó vo východozápadnom smere trasu Rožestvenského eskadry a uskutočnil obrat o stoosemdesiat stupňov (tzv. položenie priečky na T). Tento manéver však bol pomerne nebezpečný, keďže čelné lode japonskej formácie sa vystavili veľkému nebezpečenstvu. Japonci však rýchlo spustili mohutnú paľbu na ruské lode a rýchlo ich presnými zásahmi vyraďovali z boja. Bola zničená bojová loď Osljabja aj Rožestvenského vlajková loď Suvorov. Potopili tiež bojové lode Borodino a Alexander III., z oboch prežil iba jediný námorník. Japonci pri tomto boji neprišli o žiadnu z lodí, i keď ich vlajková loď Mikasa bola silne poškodená.
Po zranenom Rožestvenskom prebral velenie zvyšku ruských lodí kontraadmirál Nikolaj Ivanovič Nebogatov. Ten v noci čelil útokom japonských torpédoviek, ktoré potopili ďalšie ruské lode. V noci sa väčšia časť ruských krížnikov pod vedením admirála Enkvista oddelila a ustúpila. Nebogatovovi zostali ráno iba 2 bojové lode, 2 obrnené pobrežné lode a jeden krížnik. Bojová loď Oriol, bola pri tom ťažko poškodená a sotva sa držala na hladine. Týmito silami už proti japonskej flotile nemal žiadnu šancu, ďalší boj by znamenal iba zbytočnú smrť dvoch tisíc námorníkov a preto sa Japoncom vzdal spolu s loďami Oriol, Nikolaj I., Admirál Seňavin a generál-admirál Apraksin.
Dohra.
Niektoré lode sa naďalej pokúšali prebojovať do Vladivostoku, z celej eskadry sa to však podarilo iba jednému krížniku (Almaz) a dvom torpédovkám. Enkvistove lode, medzi ktorými bol i neskôr známy krížnik Aurora, boli neskôr internované Japoncami v Manile na Filipínach.
Bitka definitívne potvrdila víťazstvo Japonska vo vojne a prinútila ruského cára rokovať o mieri. Vnútorné i vonkajšie oslabenie krajiny využila opozícia, v krajine sa začala revolúcia.

</doc>
<doc id="240448" url="https://sk.wikipedia.org/wiki?curid=240448" title="Vojtěch Jarník">
Vojtěch Jarník

Vojtěch Jarník (* 22. december 1897, Praha, dnes Česko – † 22. september 1970, Praha, dnes Česko) bol český matematik. Považuje sa za jedného z najvýznamnejších českých matematikov 20. storočia. Zaoberal sa najmä teóriou čísel a matematickou analýzou.
Je známy hlavne vďaka Jarníkovmu algoritmu (tiež nazývaný Primov algoritmus) na hľadanie minimálnej kostry grafu a jeho dodnes používanej učebnici matematickej analýzy.
Život.
Na vysokoškolské štúdium nastúpil Vojtěch Jarník roku 1915 (štúdium matematiky a fyziky) na Karlovej univerzite v Prahe. Štúdium ukončil rokoch 19191920, v roku 1921 získal doktorát. Už počas štúdia pracoval ako učiteľ na vysokej škole technickej v Brne, neskôr na univerzite v Prahe. Isté obdobie študoval aj na univerzite v Göttingene.
V roku 1929 bol na Karlovej univerzite menovaný za mimoriadneho profesora, v roku 1936 aj za riadneho profesora. Na tejto univerzite pôsobil až do svojho odchodu do dôchodku roku 1967. Po vzniku Československej akadémie vied bol roku 1952 menovaný za akademika, pričom v nej bol prvý predseda matematicko-fyzikálnej sekcie.
Zomrel roku 1970 v Prahe.
Práca.
Hlavnými oblasťami záujmu Vojtěcha Jarníka boli teória čísel a matematická analýza. O druhej menovanej oblasti napísal mimoriadne kvalitnú štvorzväzkovú učebnicu, ktorá sa napriek svojmu veku (prvý zväzok vyšiel roku 1938) bežne používa dodnes.
Jarníkov algoritmus.
Azda najväčším Jarníkovým prínosom do sveta matematiky bolo objavenie Jarníkovho algoritmu. Ide o grafový algoritmus na hľadanie minimálnej kostry grafu, ktorý sa dodnes radí medzi najefektívnejšie a najelegantnejšie implementovateľné algoritmy s týmto účelom.
Tento algoritmus o veľa rokov neskôr, znovu, nezávisle od Jarníka, objavil Robert Prim, a preto sa častejšie nazýva práve Primov algoritmus (hoci nesprávne). Týmto algoritmom sa inšpiroval aj holandský informatik Edsger Dijkstra, ktorý na základe neho vytvoril svoj Dijkstrov algoritmus na hľadanie najkratšej cesty v grafe (medzi oboma algoritmami vidno zreteľné analógie). A kvôli všetkým týmto historickým okolnostiam môžeme naraziť aj na pomenovanie tohto algoritmu ako DJP algoritmus (skratka mien Dijkstra, Jarník, Prim).
Pozri aj.
Jarníkov (Primov) algoritmus

</doc>
<doc id="240449" url="https://sk.wikipedia.org/wiki?curid=240449" title="Elias Menachem Stein">
Elias Menachem Stein

Elias Menachem Stein (* 13. január 1931, Antverpy, Belgicko† 23. december 2018, Somerville, New Jersey, USA) bol americký matematik.
Rodina Eliasa Steina sa presídlila do USA, aby utiekla pred nacistami. Titul PhD. získal na univerzite v Chicagu pod vedením Antoniho Zygmunda. V matematike sa venoval hlavne matematickej analýze, najmä jej podoblasti – harmonickej analýze.
Bol držiteľom viacerých významných matematických ocenení, napr Wolfovej ceny za matematiku, Schockovej ceny za matematiku, ceny Stefana Bergmana atď.

</doc>
<doc id="240453" url="https://sk.wikipedia.org/wiki?curid=240453" title="Kordošov potok">
Kordošov potok

Kordošov potok je potok na dolnej Orave, v centrálnej časti okresu Dolný Kubín. Je to ľavostranný prítok Orvišníka, má dĺžku 2 km a je tokom V. rádu.
Prameň.
Tečie v Oravskej vrchovine, kde pramení v lokalite Kopanice, južne od kóty 801,9 m na katastrálnom území bývalej obce Revišné, v nadmorskej výške cca 730 m n. m.
Opis toku.
Od prameňa tečie na juh, zľava priberá prítok prameniaci západne od chatovej osady Beňova Lehota, stáča sa a pokračuje juhozápadným smerom, pričom sa na strednom toku esovito ohýba. V lokalite Mlynisko následne priberá pravostranný prítok (1,5 km) pritekajúci z oblasti Kopaníc (pramení juhozápadne od kóty 801,9 m) a na dolnom toku sa ešte na krátkom úseku stáča viac na JJZ. SSZ od Revišného, v Prednej doline, ústi v nadmorskej výške 520,1 m n. m. do Orvišníka.

</doc>
<doc id="240456" url="https://sk.wikipedia.org/wiki?curid=240456" title="Obliehanie prístavu Port Arthur">
Obliehanie prístavu Port Arthur

Obliehanie prístavu Port Arthur bola operácia v priebehu Rusko-japonskej vojny v rokoch 1904 až 1905. Port Arthur (dnes Lü-šun-kchou) bol v dobe vojny hlavnou ruskou námornou základňou v Tichom oceáne a jeho obsadenie sa stalo jediným vojenským cieľom Japonska v rusko-japonskej vojne.
Priebeh bitky.
Celá rozsiahla operácia sa začala 5. mája 1904, keď sa japonská 2. armáda generála Ókua vylodila u Pi-c-wo. Presne o týždeň neskôr sa jej podarilo prerušiť železničné spojenie smerom na Port Arthur a 13. máj. 30. mája obsadili japonské oddiely obchodný prístav Dalnij (Lü-ta) a ďalej pokračovali až k Ja-fang-ťienu, kde 14. a 15. júna zviedli víťaznú bitku s ruským južným oddielom generála Štakelberga.
Po príprave sa Japonci 26. júla odhodlali k útoku na Port Arthur. 3. armáda generála Nogiho napadla ruské opevnenie na Zelených horách, bránené oddielmi generála Foka. Rusi boli donútení stiahnuť sa k Vlčím horám.
Japonci zahájili 7. augusta delostrelecké ostreľovanie prístavu a ruskej pevnosti, čím prinútili Tichomorskú flotilu admirála Vitgefta k pokusu o prelomenie blokády a plavbe do Vladivostoku. To však Japonci nechceli dopustiť a tak sa odohrala námorná bitka v Žltom mori, v ktorej japonské loďstvo vedené admirálom Tógóm zvíťazilo a väčšina ruských lodí bola prinútená vrátiť sa do prístavu Port Arthur, čím bol ich osud spečatený.
Japonci sa 24. augusta pod velením generála Nogiho pokúsili o rýchly prekvapivý útok, ale po ťažkých stratách (15 000 mužov) prešli do dlhodobého obliehania. Obrancom začali dochádzať potraviny. Medzi vojakmi sa rozšírila dyzentéria a skorbut. Až koncom septembra dobyli dve ruské reduty a horu Dlinnaja, ruské oddiely pod velením generála Kondratenka odrazili hlavný útok na pevnosť č. II. Po treťom neúspešnom útoku zmenili Japonci stratégiu a začali s podmínovávaním ruských pevnostných objektov. K štvrtému útoku sa odhodlali 26. októbra a 5. novembra obsadili horu Vysokaja, kde umiestnili delostrelectvo. Nasledovalo potopenie zostávajúcich ruských lodí v prístave, zatiaľ čo ich posádky bojovali na pevnine. Delostrelectvo sa sústredilo na masívne ostreľovanie pevnosti č. II., kde bol smrteľne zranený generál Kondratenko, ktorý zomrel 15. decembra. 18. decembra Rusi ustúpili z pevnosti č. II a desať dní nato museli ustúpiť aj z pevnosti č. III. Za kritického stavu vydal generál Stesseľ rozkaz ku kapitulácii, ktorá bola Japoncom predložená 2. januára 1905.
Výsledok.
Výsledkom obliehania Port Arthuru je obsadenie tejto námornej základne Japonskom a potopenie takmer celej ruskej Tichomorskej flotily. Japonské straty boli obrovské, až 112 000 mŕtvych, zranených a nezvestných. Ruská strana stratila 52 000 vojakov, z toho 27 000 mŕtvych, zranených a nezvestných a 25 000 zajatcov a k tomu 6 bojových lodí a 3 krížniky. Stesseľa po návrate z japonského zajatia odsúdili na trest smrti, ktorý nakoniec odvolali a zmenili na 10 rokov väzenia.

</doc>
<doc id="240457" url="https://sk.wikipedia.org/wiki?curid=240457" title="Březina (okres Brno-venkov, predtým okres Brno-venkov)">
Březina (okres Brno-venkov, predtým okres Brno-venkov)



</doc>
<doc id="240462" url="https://sk.wikipedia.org/wiki?curid=240462" title="Svätý Bazil">
Svätý Bazil

Svätý Bazil môže byť:

</doc>
<doc id="240463" url="https://sk.wikipedia.org/wiki?curid=240463" title="Sv. Bazil">
Sv. Bazil



</doc>
<doc id="240464" url="https://sk.wikipedia.org/wiki?curid=240464" title="Svätý Beda">
Svätý Beda



</doc>
<doc id="240465" url="https://sk.wikipedia.org/wiki?curid=240465" title="Sv. Beda">
Sv. Beda



</doc>
<doc id="240467" url="https://sk.wikipedia.org/wiki?curid=240467" title="René Sommerfeldt">
René Sommerfeldt

René Sommerfeldt (* 2. október 1974, Zittau, Nemecko) je nemecký bežec na lyžiach. Je držiteľom dvoch olympijských medailií a troch medailií z majstrovstiev sveta.
V roku 2004 sa stal historicky len druhým víťazom pretekov na 50 km v Holmenkollene.

</doc>
<doc id="240471" url="https://sk.wikipedia.org/wiki?curid=240471" title="Jerofej Pavlovič Chabarov">
Jerofej Pavlovič Chabarov

Jerofej Pavlovič Chabarov (* okolo 1603 - † po 1671) bol ruský cestovateľ, výskumník a jeden z objaviteľov Ďalekého východu. Dostal sa tam ako druhý (po M. Pojarkovovi). Po prekročení rieky Amur zhruba v roku 1666 narazil na vypálené dediny, ktoré tam zanechali Daurovia. Založil tam pevnosť Jaksa (dnes dedina Albazino).

</doc>
<doc id="240474" url="https://sk.wikipedia.org/wiki?curid=240474" title="Michel Marcel Navratil">
Michel Marcel Navratil

Michel Marcel Navratil (* 12. jún 1908, Nice, Francúzsko – † 30. január 2001, Montpellier) bol francúzsky filozof, profesor na univerzite v Montpellier.
Bol synom Slováka a Talianky, ktorí emigrovali do Francúzska. Médiami bol označovaný ako posledný žijúci mužský zachránený z lode Titanic.

</doc>
<doc id="240477" url="https://sk.wikipedia.org/wiki?curid=240477" title="Eisbach">
Eisbach



</doc>
<doc id="240482" url="https://sk.wikipedia.org/wiki?curid=240482" title="Botulizmus">
Botulizmus

Botulizmus je život ohrozujúca otrava jedlom obsahujúcim botulotoxín. Botulotoxín (takzvaný klobásový jed) je vytváraný baktériou Clostridium botulinum. Zabraňuje prenosu signálu medzi nervami a svalmi, navonok sa prejavuje ako ochrnutie svalov. Liečba zahŕňa odstránenie botulotoxínu, podanie protijedu a symptomatickú terapiu. Botulotoxín vzniká v potravinách obsahujúcich mäso. Jeho tvorba je spojená s uvoľňovaním plynov (preto sú pokazené mäsové konzervy nafúknuté). Botulotoxín možno zničiť varom.

</doc>
<doc id="240485" url="https://sk.wikipedia.org/wiki?curid=240485" title="Hart bei St. Peter">
Hart bei St. Peter



</doc>
<doc id="240488" url="https://sk.wikipedia.org/wiki?curid=240488" title="Yesterday">
Yesterday

„Yesterday“ je popová pieseň, ktorú pôvodne v roku 1965 nahrala skupina The Beatles pre album "Help!". Podľa "Guinnessovej knihy rekordov" je skladba „Yesterday“ piesňou z ktorej bolo v histórii populárnej hudby nahratých najviac coververzií. Bolo ich viac ako 3 000. Album "Help!" sa držal tri mesiace od svojho vydania v prvej desiatke britských rebríčkov. Firma Broadcast Music Incorporated (BMI) prehlasuje, že len v 20. storočí bola pieseň v médiách odvysielaná viac ako sedemmiliónovkrát. Pôvodne sa mala volať ,Scrambled eggs”.
Táto skladba nebola v čase svojho vzniku v Spojenom kráľovstve vydaná na singli a tak sa nestalo, že by sa ako singel umiestnila na prvých miestach britských rebríčkov. Napriek tomu ju v roku 1999 v hlasovaní hudobných expertov a poslucháčov rozhlasovej stanice BBC Radio 2 zvolili za najlepšiu pieseň 20. storočia. Do zoznamu 365 skladieb storočia sa pieseň „Yesterday“ dostala aj v roku 2001, keď boli na ich voľbu pod záštitou Recording Industry Association of America (RIAA- "Americká asociácia hudobného priemyslu"), National Endowment for the Arts (NEA- "Národná nadácia pre umenie") a Scholastic Corporation, oslovení voliči, ktorí boli vybraní z významných predstaviteľov hudobného priemyslu, médií, učiteľov a študentov. Túto skladbu časopis "Rolling Stone magazine" dal na 13. priečku zoznamu 500 najlepších piesní všetkých čias.
Pieseň „Yesterday“ je na akustické nástroje v sprievode sláčikového kvarteta nahraná melancholická balada o rozpade vzťahu dvoch ľudí. Aj keď je oficiálne autorstvo skladby deklarované na dvojicu Lennon-McCartney túto pieseň v skutočnosti skomponoval v priebehu rokov 1964 až 1965 Paul McCartney. Skladba dlho nemala text a členovia skupiny, hlavne Lennon, si z nej robili srandu a nazývali ju „Scrambled Eggs“ (praženica). Nápad k motívu veršov piesne dostal Paul McCartney až v máji 1965. Bolo to počas cesty do Portugalska. Skladbu potom dokončil v období od 27. mája 1965 na dovolenke v Portugalsku so svojou vtedajšou priateľkou Jane Asher. Dva dni po návrate domov od 14. do 17. júna 1965 bola pieseň nahrávaná na Abbey Road Studios. Túto skladbu nahrával McCartney sám, niektoré zdroje uvádzajú, že aj ostatní členovia skupiny The Beatles s ním skúšali alternatívy ďalších nástrojov, organu, bicích, či neskôr aj sláčikového kvarteta na pozadí.

</doc>
<doc id="240493" url="https://sk.wikipedia.org/wiki?curid=240493" title="Označovanie budov">
Označovanie budov

Označovanie budov (na účely jednoznačnej identifikácie) je priradenie unikátneho čísla každej budove (pozemnej stavbe) v rámci určitej obce, inej lokality, časti obce resp. v rámci ulice či námestia (tzv. číslo domu či číslo budovy, na Slovensku súpisné číslo resp. orientačné číslo) alebo v odľahlých oblastiach niektorých štátov priradenie prostého unikátneho mena budove. 
Číslo domu je súčasťou poštovej adresy. Číslo domu sa líši v rôznych krajinách a mestách. Pokiaľ ide o používanie prostých mien domov na označovanie stavieb, právna úprava mnohých krajín, napr. Slovenska či Česka, ho neumožňuje. 
História.
Pôvodne sa domy a usadlosti pomenovávali menom rodu, rodiny alebo osoby, ktoré v nich bývali. Na malých dedinách alebo v miestach s riedkym osídlením často tento spôsob v neformálnom kontakte funguje dodnes ako najefektívnejší. Neskôr sa v mestách začali používať názvy domov mená podľa znamenia na dome (napr. Dom U dobrého pastiera), teda podľa ľahko pomenovatelného a zapamätateľného sochárskeho alebo maliarskeho prvku, zvyčajne nad vchodom domu, napríklad vyobrazenia zvieraťa, rastliny alebo predmetu. Iným spôsobom označovania boli vývesné štíty, označujúce profesiu majiteľa domu. Až neskôr bolo zavedené číslovanie.
História číslovania domov by sa mohla začať v roku 1727 a to číslovaním domov vo vtedajšom židovskom gete (dnes Josefov) v Prahe, vtedy v rakúskej ríši. Počas takzvaného „konskripcie židov“ (sčítanie obyvateľov, domov a bytov, pôvodne z nem. Volkszählung) boli očíslované nielen domy ale aj všetky byty v domoch, ktoré boli očíslované podľa podlažia.
V rovnakom roku (od 1727 do 1728) sa začali očíslovať domy na parížskych predmestiach. Čísla boli vyrezané na rámoch dverí. Podľa časopisu New View of London v Londýne už v roku 1708 „boli domy na uliciach Prescott, Goodman's Fields, namiesto značiek, rozlíšené podľa čísel“. 
Prvé číslovanie domov na našom území si objednala Mária Terézia v roku 1770 a uskutočnilo sa v rokoch 1770–1771. Dôvodom bolo plnenie brannej povinnosti. Číslovalo sa postupne, tak ako vojaci prechádzali cez osadu a popisovali domy číslami. Potom bol každému novému domu pridelené ďalšie číslo postupne, bez ohľadu na jeho umiestnenie. Viacero dedín stále používa svoje pôvodné číselné rady vytvorené v rokoch 1770 až 1771 (v súčasnosti súpisné číslo). V mestách boli domy prečíslované raz alebo aj častejšie, aby čísla narastali postupne. Prvá vlna prečíslovania v mestách prišla v rokoch 1805–1815. 
V roku 1857 rakúsky cisár a uhorský kráľ (korunovaný 8. júna 1867) František Jozef I. stanovil nový systém číslovania a to po uliciach (v súčasnosti orientačné číslo). Tento nový systém bol najprv zavedený v najväčších mestách (Praha, Brno) v 60. rokoch 19. storočia. V roku 1884 boli zavedené pozemkové knihy, v ktorých boli nehnuteľnosti evidované "starými" súpisné číslami. "Nové" (jednoduchšie) v súčasnosti nazývané orientačné čísla sa používajú (v mestách) paralelne so starými do teraz minimálne u nás ale aj v Česku a Rakúsku. V týchto krajinách tiež aj v súčasnosti exitujú pozemková kniha (na majetkoprávne účely) a pozemkový kataster (na daňové účely) buď jednotlivo alebo sú zlúčené. Na Slovensku sú vedené v Katastri nehnuteľností.
Použitie vo svete.
Austrália a Nový Zéland.
V Austrálii a na Novom Zélande sa obvykle používa európska schéma. Vo vidieckych oblastiach, kde sú domy a farmy od seba ďaleko vzdialené, sa zaviedol systém založený na vzdialenostných kilometroch, takže napr. farma vzdialená od začiatku cesty bude mať číslo 230.
Európa.
V Európe je najbežnejšiou číslovacou schémou v mestách (typicky teda pri orientačných číslach) číslovanie každej strany ulice vzostupne (spravidla smerom od centra mesta), pričom jedna strana ulice (obvykle pravá pri pohľade smerom, ktorým čísla stúpajú) je číslovaná párnymi číslami a druhá strana číslami nepárnymi. Pri rozdelení budovy alebo výstavby novej je táto označená číslom s príponou písmena abecedy alebo latinskou predponou ("bis", "ter" atď.), ako tomu je v Španielsku alebo vo Francúzsku. Tento systém je rozšírený vo väčšine krajín sveta.
Slovensko.
V celom Česko-Slovensku upravila číslovanie domov s účinnosťou dňom vyhlásenia (22. septembra 1961) vyhláška česko-slovenského Ústredného úradu pre veci národných výborov č. 97/1961 Zb., O názvoch obcí, označovaní ulíc a číslovaní domov, vydaná na základe splnomocnenia zákonom 36/1960 Zb. O územnom členení štátu. Táto vyhláška určovala tri druhy čísel budov: popisné, evidenčné a orientačné. Zákon ani vykonávajúci vyhláška neobsahujú vo vzťahu k tejto tematike žiadne zrušovacie ani prechodné ustanovenia ani nijako neodkazujú na doterajšie spôsoby číslovania. K vyhláške vydal úrad ešte metodické smernice (por. č. 33/1961 Zbierky smerníc pre národné výbory). 
Česko-slovenská vyhláška č. 97/1961 Zb. bola na Slovensku s účinnosťou od 1. januára 1971 nahradená vyhláškou ministerstva vnútra Slovenskej socialistickej republiky č. 93/1970 Zb., o určovaní názvov obcí a ich častí, ulíc a iných verejných priestranstiev a o číslovaní budov. Táto vyhláška premenovala popisné číslo na súpisné číslo, zásady pre číslovanie v nej boli upravené podrobnejšie ako v doterajšej česko-slovenskej vyhláške a jednotne boli stanovené rozmery aj farby tabuliek pre všetky tri typy čísel: súpisné číslo čiernou farbou na bielom podklade, orientačné červeno na bielom podklade a evidenčné bielo na modrom podklade, vrátane grafických vzorov v prílohe. Pre orientačné čísla táto slovenská vyhláška na rozdiel od česko-slovenskej i neskorších českých explicitne opísala aj metódu číslovania. Náklady na vyznačenie (všetkých troch typov čísiel) mali niesť, tak ako doteraz, vlastníci (užívatelia) budov a objektov.
S účinnosťou od 19. decembra 1990 doterajšiu vyhlášku nahradil zákon Slovenskej národnej rady č. 517/1990 Zb., o územnom a správnom členení Slovenskej republiky, ktorý je v § 9 až 12 obdobný predchádzajúcej úprave, ale už nepočíta s existenciou evidenčných čísel. Po novom tabuľky so súpisným číslom obstaráva obec na vlastné náklady, avšak tabuľku s orientačným číslom obstaráva aj naďalej vlastník stavby, ich pripevnenie a údržbu zabezpečuje vlastník stavby. Obdobnú úpravu obsahuje aj § 12 až 15 zákona Národnej rady Slovenskej republiky, 221/1996 Z. z., o územnom a správnom usporiadaní Slovenskej republiky, na ktorý nadviazala vykonávacia vyhláška 347/1997 Z. z., ktorá v prechodných ustanoveniach nariadila nahradiť zostávajúcu evidenčné čísla súpisnými do konca roka 1997.
Zákon č. 453/2001 Z. z., ktorým sa mení a dopĺňa zákon Slovenskej národnej rady č. 369/1990 Zb. o obecnom zriadení, vypustil ustanovenia o číslovaní domov zo zákona o územnom a správnom členení Slovenskej republiky a novo je vložil v redukovanej podobe do zákona o obecnom zriadení (369/1990 Z. z.) ako § 2c, a v § 27 bolo ministerstvo vnútra splnomocnené vydať vykonávací predpis. Tým je s účinnosťou od 1. marca 2003 vykonávajúca "vyhláška č. 31/2003 Z. z., ktorou sa ustanovujú podrobnosti o označovaní ulíc a iných verejných priestranstiev a o číslovaní stavieb". Novelizačná vyhláška 141/2015 Z. z. priniesla hlavne zmeny týkajúce sa evidencie adries. 
Podľa zákona je obec povinná na vlastné náklady viesť evidenciu súpisných čísiel a evidenciu orientačných čísiel, tieto čísla stavbám určovať a stavby týmito číslami označovať tabuľkami rovnakého vzoru; súpisnými číslami musí obec stavby označovať vždy, orientačnými číslami len ak tak rozhodne (podmienkou je však existencia ulíc označených názvami). Podoba tabuliek je teda výlučne na rozhodnutí obce, ktorá je však povinná dbať, aby boli všetky tabuľky rovnakého vzoru.
Súpisné číslo má každá budova. Pokiaľ sa v obci uplatňuje označovanie orientačnými číslami, má orientačné číslo každý vchod. "Pri lineárnej zástavbe majú budovy v smere od stredu obce na ľavej strane ulice nepárne čísla a na pravej strane ulice párne čísla číselného radu orientačných čísiel." "Časť obce, ktorá má vlastné katastrálne územie, môže mať samostatné číslovanie budov súpisnými číslami a orientačnými číslami."
V predvojnových dokumentoch a literatúre sa často za súpisné číslo pripájalo rímske číslo označujúce rozlíšenie miestnej časti, napríklad prvé tri adresy na policajnej pobytovej prihláške rodiny Franza Kafky v Prahe boli: 27/I (kde I znamená Staré Mesto), 802/II (II = Nové Mesto) a 187/V (V = Josefov). Rímskymi číslami boli označené nielen štvrti v mestách, ale aj dediny či osady v dedinských obciach. Dnes sa v súpisnom čísle namiesto rímskej číslice používa názov časti obce.
Česko.
V Česku platia podobné uzancie ako na Slovensku. Označovanie domov upravuje "Zákon č. 128/2000 Sb. o obciach (obecné zriadenie)", "Zákon o hlavnom meste Prahe" a "Vyhláška o spôsobe označovania ulíc a ostatných verejných priestranstiev názvami, o spôsobe použitia a umiestnenia čísel k označeniu budov, o náležitostiach ohlásenia o prečíslovaní budov a o postupe a oznamovaní pridelenia čísel a dokladoch potrebných k prideleniu čísel".
V Česku sa okrem súpisných čísel (v češtine "číslo popisné") a orientačných čísel rozlišujú aj evidenčné čísla, prideľované rekreačným a dočasným (napr. núdzovým) stavbám; evidenčné čísla sú obdobou súpisných čísel.
Každá obec sama rozhoduje či bude prideľovať orientačné čísla. Tie sa prideľujú spravidla v mestách, ale niektoré veľké mestá (Zlín, Pardubice alebo Kladno) ich neprideľujú, napriek tomu sa používajú aj v niektorých malých dedinách. Používa sa obvyklý európsky systém s drobnými modifikáciami (napr. v Prahe prevažuje smer číslovania ulíc podľa toku Vltavy, t. j. z juhu na sever). 
V Česku má obecný úrad každej obce (okrem Prahy) kompetenciu stanoviť nariadením obce (v prenesenej pôsobnosti) podobu tabuliek (farbu, tvar, rozmery, materiál atď.). Pre legislatívnu chybu pražský magistrát na rozdiel od ostatných obcí v Česku takú právomoc nemá. Aj z ostatných obcí využívajú túto možnosť regulovať podobu tabuliek, danú Zákonom o obciach, v súčasnosti len máloktoré. V minulosti túto právomoc mali národné výbory a neskôr zastupiteľstvá obce, tieto vyhlášky po rozdelení samostatnej a prenesenej pôsobnosti obcí stratili platnosť a väčšinou neboli nahradené. Farba a podoba tabuliek (prípadne text na tabuľke) je väčšinou do značnej miery záležitosťou miestnej tradície; v Čechách sú vo všeobecnosti iné farebné zvyklosti než na Morave.
Spojené kráľovstvo.
V Británii platia pri označovaná domov európske zvyklosti. Nové budovy vložené medzi existujúce orientačné čísla majú dodatok písaný veľkými písmenami abecedy či dokonca dodatok v podobe polčísla (napr. 20½ Camberwell Church Street).
Na niektorých miestach sa z minulosti dochovalo značenie domov na spôsob hodín (jedna strana ulice číslovaná vzostupne a druhá, nadväzujúc na koniec prvej, zostupne).
Rusko.
V niektorých mestách Ruska, ako napr. v Petrohrade sú nepárne orientačné čísla na pravej strane ulice.
Na parcelách s niekoľkými budovami (komplex budov) je niekedy pridaný ďalší prvok adresy, tzv. "корпус" (korpus), obvykle používaný na adrese za číslom komplexu budov, napr. "Moskovskoye shosse, dom 23, korpus 2", t. j. 2. budova na orientačnom čísle 23.
Spojené štáty americké.
V USA je obvyklé číslovanie podľa vzdialenosti od danej línie, takže sú bežné aj štvor- či päťčíselné adresy. V Novom Anglicku a New Yorku sú používané európske schémy.
V mestách s mriežkovým systémom ulíc adresy často stúpajú po stovkách pri každej križovatke a zodpovedajú systému číslovania ulíc, takže napr. adresa 900 Euclid Avenue v Clevelande značí, že budova stojí na rohu Euclid Avenue a 9. ulice či adresa 1610 Walnut Street vo Philadelphii značí, že budova stojí na Walnut Street medzi 16. a 17. ulicou oproti domu s adresou 1609 Walnut Street.

</doc>
<doc id="240494" url="https://sk.wikipedia.org/wiki?curid=240494" title="Označovanie domov">
Označovanie domov



</doc>
<doc id="240495" url="https://sk.wikipedia.org/wiki?curid=240495" title="Číslo domu">
Číslo domu



</doc>
<doc id="240496" url="https://sk.wikipedia.org/wiki?curid=240496" title="Súpisné číslo">
Súpisné číslo

Súpisné číslo (v Česku a do 31. decembra 1970 aj na Slovensku číslo popisné, pred druhou svetovou vojnou aj "konskripčné číslo") je jedinečné číslo, pridelené každej budove (domu) v rámci obce a prípadne paralelne aj v rámci katastrálneho územia. V zmysle vyhlášky č. 31/2003 Z.z. a zákona č. 369/1990 Zb. obec prideľuje a vedie zoznam súpisných (prípadne aj orientačných čísiel) ako aj zodpovedá za označenie stavieb tabuľkami rovnakého vzoru v celej obci (súpisné číslo zvyčajne býva čierne na bielom pozadí). 
Použitie v poštovej adrese.
Súpisné číslo na rozdiel od orientačného čísla (čísla na jednej ulici) je jedinečné v obci a preto býva zvyčajne vyššie ako číslo orientačné (výnimkou môžu byť budovy s nízkymi súpisnými číslami zo začiatku číslovania). V poštovej adrese, ak sú vedené obidve čísla, čo Slovenská pošta vyžaduje, je súpisné číslo uvedené ako prvé: napríklad "Nám. Matice slovenskej 405/17" . Súpisné číslo sú priradené vždy, avšak orientačné čísla existujú len ak sa rozhodne obec, že sa majú používať, pričom podmienkou je existencia ulíc označených názvami a to preto, že orientačné čísla nie sú bez ulíc jednoznačné, navyše označujú nielen budovy ale aj vchody. Napriek tomu, že existujú aj čísla súpisné aj orientačné, používajú sa teraz v praxi tak, že v obciach s názvami ulíc sa používa len číslo orientačné, napr. "Nám. Matice slovenskej 17" a súpisné číslo sa používa zvyčajne v dedinách, kde nie sú ulice pomenované. Pre bežného človeka preto stačí vedieť len jedno číslo a netreba ani uvádzať či je to číslo súpisné alebo orientačné. Pošta doručí zásielku aj s len jedným číslom napriek tomu, že uvádza že zásielky neoznačené dvoma číslami ak existujú, môžu byť vrátené. Je to spôsobené tým, že v niektorých mestách vzniknú používaním dvoch systémov číslovania nejednoznačné adresy, kde sa potom pošta resp. poštár musí rozhodnúť na základe ostatných údajov alebo skúseností. Samotná pošta používa v mestách na označenie vlastnej pobočky len číslo orientačné a vo vlastnom návode na písanie adresy uvádza v príkladoch len jedno číslo, ktoré nazýva vo všeobecnosti číslo domu. 
V Česko-Slovensku popri súpisných číslach existovali aj tzv. čísla evidenčné pre dočasné a rekreačné stavby, v Česku existujú dodnes, na Slovensku boli v rokoch 1990-1998 zrušené. 
Názov časti obce.
V predvojnových dokumentoch a literatúre sa často za súpisné číslo pripájalo rímske číslo označujúce rozlíšenie miestnej časti, napríklad prvé tri adresy na policajnej pobytovej prihláške rodiny Franza Kafky v Prahe boli: 27/I (kde I znamená Staré Mesto), 802/II (II = Nové Mesto) a 187/V (V = Josefov). Rímskymi číslami boli označené nielen štvrti v mestách, ale aj dediny či osady v dedinských obciach. Dnes sa v súpisnom čísle namiesto rímskej číslice používa názov časti obce.[] 
V poštovej adrese sa nezvykne uvádzať. 
História a stav v susedných krajinách.
Obdobné číslo dnes existuje (prinajmenšom) v Česku ("číslo popisné") a Rakúsku ("Konskriptionsnummer"), v Rakúsku sa však vo forme fyzických tabuliek už používajú menej ako kedysi. 
Súpisné čísla boli zavedené koncom 18. storočia počas vlády Márie Terézie ako unikátne číslo povinne prideľované každej budove v rámci jednej obce v rakúskej monarchii (vrátane Slovenska).
V Česko-Slovensku vyhláška česko-slovenského Ústredného úradu pre veci národných výborov č. 97/1961 Zb. o názvoch obcí, označovaní ulíc a číslovaní domov, účinná 22. septembra 1961, určovala tri druhy čísel budov: popisné, evidenčné a orientačné číslo. Táto vyhláška bola na Slovensku s účinnosťou od 1. januára 1971 nahradená vyhláškou Ministerstva vnútra SSR č. 93/1970 Zb. o určovaní názvov obcí a ich častí, ulíc a iných verejných priestranstiev a o číslovaní budov. Táto vyhláška premenovala popisné číslo na súpisné číslo. V tejto vyhláške boli jednotne stanovené rozmery aj farby tabuliek pre všetky tri typy čísel, vrátane grafických vzorov v prílohe: súpisné číslo malo byť vyhotovené čiernou farbou na bielom podklade, čierno orámované. S účinnosťou od 19. decembra 1990 doterajšiu vyhlášku nahradil zákon SNR č. 517/1990 Zb. o územnom a správnom členení Slovenskej republiky, ktorý je v § 9 až 12 podobný predchádzajúcej úprave, ale už nepočíta s existenciou evidenčných čísel. Po novom tabuľky so súpisným číslom obstaráva obec na vlastné náklady, no tabuľku s orientačným číslom obstaráva aj naďalej vlastník stavby, ich pripevnenie a údržbu zabezpečuje vlastník stavby. Obdobnú úpravu obsahuje aj § 12 až 15 zákona č. 221/1996 Z. z. o územnom a správnom usporiadaní Slovenskej republiky. Zákon č. 453/2001 Z. z., ktorým sa mení a dopĺňa zákon Slovenskej národnej rady č. 369/1990 Zb. o obecnom zriadení, vypustil ustanovenia o číslovaní domov zo zákona o územnom a správnom členení Slovenskej republiky a vložil ich v redukovanej podobe do zákona o obecnom zriadení (zákon č. 369/1990 Z. z.) ako § 2c, a v § 27 bolo ministerstvo vnútra splnomocnené vydať vykonávací predpis. Tým je s účinnosťou od 1. marca 2003 vykonávajúca vyhláška č. 31/2003 Z. z., ktorou sa ustanovujú podrobnosti o označovaní ulíc a iných verejných priestranstiev a o číslovaní stavieb, novelizovaná vyhláškou č. 141/2015 Z. z.

</doc>
<doc id="240497" url="https://sk.wikipedia.org/wiki?curid=240497" title="Číslo popisné">
Číslo popisné



</doc>
<doc id="240498" url="https://sk.wikipedia.org/wiki?curid=240498" title="Konskripčné číslo">
Konskripčné číslo



</doc>
<doc id="240499" url="https://sk.wikipedia.org/wiki?curid=240499" title="Orientačné číslo">
Orientačné číslo

Orientačné číslo (do 31. decembra 1970 "číslo orientačné") je na Slovensku číslo, ktoré má obec (ak má systém ulíc s názvami) dovolené prideliť ako unikátne každej budove v rámci ulice či námestia obce; katastrálne územie môže mať paralelne svoje číslovanie orientačnými číslami. Orientačné čísla sú upravené vyhláškou č. 31/2003 Z.z. a zákonom č. 369/1990 Zb. Obdobné číslo dnes existuje v Česku („číslo orientační”) a v minulosti v Česko-Slovensku a v habsburskej monarchii („Orientierungsnummer”). 
V dnešnom Rakúsku má už názov orientačné číslo ("Orientierungsnummer") oficiálne iný význam než v minulosti (pozri nižšie). 
Habsburská monarchia.
Súpisné čísla (starší slovenský názov: konškripčné čísla, nem. vtedy Conscriptionsnummer) boli v habsburskej monarchii zavedené už po roku 1770, spočiatku však neboli stabilizované. Vo väčších mestách časom prestávali byť použiteľné na orientáciu. Vo Viedni po uverejnení Dočasného mestského poriadku roku 1850 poveril magistrát stavebný úrad, aby prečísloval domy v meste. Právny základ na prechod z konskripčného číslovania (Conscriptionsnummerierung, C.-Nr.) na orientačné číslovanie (Orientierungsnummerierung, O.-Nr.) vytvoril cisársky výnos o sčítaní ľudu z z 23. marca 1857, podľa ktorého mohlo byť vo veľkých mestách zavedené číslovania podľa ulíc (§ 11: „Pre rozľahlé mestá sa môže uskutočniť aj číslovanie podľa ulíc“). Táto veta bezprostredne nadväzuje na ustanovenie, že číslovanie má postupovať podľa polohy domov tým najvhodnejším spôsobom v aritmetickom poradí a mestské časti a predmestia, ktoré majú svoje vlastné mená, musia sa oddeliť vzhľadom na číslovanie.
Viedenská mestská správa uznesením mestského zastupiteľstva z 2. mája 1862 poverila, pravdepodobne so súhlasom vlády, podnikateľa Michaela Winklera, rodáka z moravského Místku, zavedením systému obojstranného číslovania podľa ulíc, v ktorom sú radiálne ulice očíslované vzostupne preč od centra mesta a priečne ulice v smere hodinových ručičiek, pričom nepárne čísla domu sú priradené k ľavej strane ulice. Preto sa toto číslovanie v Rakúsku niekedy nazýva Winklerov systém číslovania domov. Okolo roku 1867 podobný systém zaviedli aj napríklad Brno a Praha. Winklerův viedenský systém však bol oveľa zložitejší: farba tabuľky vyznačovala mestský obvod, v priečnych uliciach (súbežných s okruhom okolo mesta) boli použité oválne tabuľky miesto hranatých atď.
Predlitavsko.
Vyššie uvedené pravidlá z 23. marca 1857 boli ešte upravené v roku 1868 a potom v súvislosti s ďalším sčítaním ľudu v roku 1869 pre územie Predlitavska. Na záver § 6 zákona o sčítaní ľudu z roku 1869 uvádza (citované v dobovom českom preklade): „V městech a jiných větších osadách mohou se domy také číslovati dle ulic a placů.“ V tomto systéme však stále nešlo o čísla určujúce polohu v rámci ulice, ale iba o to, že každá ulica bola de facto konsripčnou osadou a nové čísla sa prideľovali z konca číselného radu bez ohľadu na polohu domu v ulici. Podľa § 4 mohol byť sled čísiel ďalšou výstavbou narušený: „Dům nově vystavený, i kdyby byl mezi dvěma domy již číslovanými, obdrží poslední číslo v místě, a byly-li by v některém městě nebo i některé osadě domy číslovány dle ulic (§. 6.), poslední číslo v ulici (na place). Bylo-li by však tu, kde se mezi domy nový dům vystaví, některé číslo prázdné, obdrží nový dům toto prázdné číslo.“
Rakúsko.
V dnešnom Rakúsku je oficiálnym ekvivalentom slovenského orientačného čísla „Hausnummer“ (doslova číslo domu), kým orientačné číslo („Orientierungsnummer“) je dnes súhrnné označenie pre súpisné číslo („Konskriptionsnummer“), Hausnummer alebo číslo pozemku („Grundstücksnummer“). Ku každej adrese musí byť priradené orientačné číslo. Orientačným číslom môže byť číslo domu, súpisné číslo alebo číslo pozemku. „Hausnummer“ je označenie jedinečné v rámci ulice, pričom týmto označením môže byť číslo alebo písmeno. Číslo pozemku sa používa ako „Orientierungsnummer“ v prípadoch, keď dom nemá pridelené „Hausnummer“ ani "Konskriptionsnummer", napríklad v prípade nedokončených stavieb alebo kostolov.
Česko-Slovensko.
Česko-slovenský zákon č. 266/1920 Sb. z. a n. upravuje v § 12–20 číslovanie domov veľmi podobne ako rakúsky zákon z roku 1869. Iba nepatrná zmena formulácie viac zdôrazňuje, že orientačné číslovanie sa používa popri základnom číslovaní: „V městech a v rozsáhlejších obcích může býti "vedle toho" číslováno podle ulic a náměstí.“ Domové číslo, bez ohľadu na systém číslovania, nazýva zákon iba slovom „číslo“, bez prívlastkov. Táto úprava platila až do 11. júna 1960. Vykonávacie vládne nariadenie 324/1921 Zb. sa číslami domov vôbec nezaoberá.
K roku 1948 je doložené, že sa orientačné čísla volali „nové čísla“.
Zákonom 65/1960 Zb. o národných výboroch bol zákon 266/1920 Sb. z a n. s účinnosťou od 12. júna 1960 bez náhrady zrušený.
Vykonávacia vyhláška Ústredného úradu pre veci národných výborov č. 97/1961 Zb. o názvoch obcí, označovaní ulíc a číslovanie domov, s účinnosťou od 22. septembra 1961 v § 6-9 zaviedla novú terminológiu, ktorá rozlišuje jednotlivé typy čísel: popisné číslo, poradové evidenčné číslo a číslo orientačné. Čísla orientačné sa spomínajú v § 7 ods. 2 a 3: „V mestách alebo väčších obciach môžu mať budovy každej ulice alebo každého iného verejného priestranstva pre uľahčenie orientácie tiež čísla orientačné. Tabuľky s číslami popisnými a s číslami orientačnými sa umiestňujú pri vchode tak, aby boli viditeľné z verejnej komunikácie.“
Slovensko.
Vyhláška slovenského ministerstva vnútra č. 93/1970 Zb., na Slovensku s účinnosťou od 1. januára 1971 nahradila česko-slovenskú vyhlášku. Táto vyhláška v § 13 explicitne naznačila metódu používania orientačných čísel: „Pre orientáciu na uliciach a iných verejných priestranstvách, ktoré sú označené názvami, majú všetky budovy aj orientačné číslo. Označenie orientačným číslom sa vykonáva podľa zásad uvedených v § 12 ods. 2 tejto vyhlášky s tým, že číslovanie na každej ulici a inom verejnom priestranstve je samostatné. Budovy možno označiť na jednej strane ulice alebo iného verejného priestranstva párnymi a na druhej strane nepárnymi orientačnými číslami. Ak má obec schválený zastavovací plán, treba rezervovať orientačné čísla so zachovaním príslušného poradia aj na nezastavané parcely.“ Vyhláška tiež striktne stanovila jednotne pre celé Slovensko rozmery aj farby tabuliek pre všetky tri typy čísel, vrátane grafických vzorov v prílohe. Orientačné číslo malo byť červené na bielom podklade na tabuľke s rozmermi 25x20 cm s číslicami vysokými 10 cm. Náklady na obstaranie, pripevnenie a udržiavanie všetkých troch typov tabuliek mali hradiť vlastníci (užívatelia) budov a objektov.
Túto vyhlášku nahradil s účinnosťou od 19. decembra 1990 zákon Slovenskej národnej rady č. 517/1990 Zb. o územnom a správnom členení Slovenskej republiky. Spôsob číslovania je tu opísaný veľmi podrobne priamo v zákone, teda ani nebol potrebný vykonávací predpis. Používanie orientačných čísel upravuje § 10 v troch odsekoch. „Na orientáciu na uliciach označených názvami má každá stavba a v nej každý samostatný vchod aj orientačné číslo. Každá ulica označená názvom má samostatný číselný rad orientačných čísiel. Číselný rad orientačných čísiel začína spravidla od stredu obce. Stavby na ľavej strane ulice majú nepárne čísla a na pravej strane párne čísla číselného radu orientačných čísiel. Ak sú na ulici prieluky určené na zastavanie, treba v číselnom rade orientačných čísiel počítať s orientačnými číslami pre budúce stavby.“ V § 13 ods. 3 sa novo rozlišuje spôsob umiestnenia orientačného čísla od spôsobu umiestnenie súpisného čísla: „Orientačné číslo sa umiestňuje z čelného pohľadu po pravej strane od vchodu do stavby tak, aby bolo viditeľné z verejného priestranstva. Tabuľka so súpisným číslom sa umiestňuje na vonkajšej strane stavby, ktorej sa týka.“
Zákon Národnej rady Slovenskej republiky č. 221/1996 Z. z. o územnom a správnom usporiadaní Slovenskej republiky je opäť stručnejší. Orientačným číslam venuje krátky § 13, kde sa uvádza: „Na orientáciu na uliciach a iných verejných priestranstvách označených názvami má každá stavba a v nej každý samostatný vchod aj orientačné číslo. Každá ulica a iné verejné priestranstvo označené názvom majú samostatný číselný rad orientačných čísiel.“ V § 15 splnomocňuje ministerstvo vnútra na vydanie vykonávacieho predpisu a v § 14 ods. 1 novo stanovuje, že „o spôsobe číslovania stavieb súpisnými a orientačnými číslami a o vzore tabuliek rozhoduje obec“. 
Vykonávajúca vyhláška 347/1997 Z. z. v § 5 stanovuje zásady orientačného číslovania: 
Kým zákon z roku 1990 stanovil rozdielny spôsob umiestnenia pre súpisné a orientačné číslo, vyhláška z roku 1997 stanovuje, že obe tabuľky sa umiestňujú „spravidla vedľa seba tak, aby boli z komunikácie dobre viditeľné“. 
Zákon č. 453/2001 Z. z., ktorým sa mení a dopĺňa zákon Slovenskej národnej rady č. 369/1990 Zb. o obecnom zriadení, vypustil ustanovenia o číslovaní domov zo zákona o územnom a správnom členení Slovenskej republiky a vložil ich v redukovanej podobe do zákona o obecnom zriadení (zákon č. 369/1990 Z. z.) ako § 2c, a v § 27 bolo ministerstvo vnútra splnomocnené vydať vykonávací predpis. V novom § 2c zákona o obecnom zriadení sa uvádza, že obec určuje stavbám orientačné číslo a môže rozhodnúť o označovaní stavieb orientačnými číslami na tabuľkách rovnakého vzoru. 
Vykonávajúca "vyhláška č. 31/2003 Z. z., ktorou sa ustanovujú podrobnosti o označovaní ulíc a iných verejných priestranstiev a o číslovaní stavieb", s účinnosťou od 1. marca 2003 v § 5 opäť podrobne upravuje zásady pre používanie orientačných čísel: 
Rozdiely oproti predchádzajúcej vyhláške sú len nepatrné. Nové je ustanovenie § 9 ods. 1: „Časť obce, ktorá má vlastné katastrálne územie, môže mať samostatné číslovanie budov súpisnými číslami a orientačnými číslami.“
Česko.
V Česku platila česko-slovenská vyhláška 97/1961 Zb. bezo zmeny až do 11. novembra 2000, kedy bola zrušená a nahradená zákonom o obciach (128/2000 Sb.) a zároveň paralelne aj zákonom o hlavnom meste Prahe (131/2000 Sb.). Ohľadom orientačných čísel pôvodné znenie § 31 českého zákona o obecnom zriadení (a zhodne aj § 14 zákona o hlavnom meste Prahe) hovorí: „Na uľahčenie orientácie môžu byť v jednotlivých uliciach a na iných verejných priestranstvách označené budovy vedľa popisného čísla ešte číslom orientačným.“ Zákon o hlavnom meste Prahe má formuláciu podobnú, len namiesto slov „môžu byť označené“ sú slová „sa označujú“. Oba zákony ďalej splnomocňujú na vydanie vykonávacieho predpisu, ktorý stanovuje „spôsob použitia a umiestnenia“ čísel na označenie budov. Zákon o obciach v § 32 ods. 1 veta druhá stanovuje, že „farbu a prevedenie čísel určuje obec“, v zákone o hlavnom meste Prahe podobné ustanovenie chýba, takže Praha farbu a vyhotovenie čísel nie je splnomocnená určovať. Novelizujúci zákon č. 227/2009 Sb., ktorým sa menia niektoré zákony v súvislosti s prijatím zákona o základných registroch, vo vzťahu k orientačným číslam neprináša výraznejšie zmeny. Nové je ustanovenie, že pri zániku ulice alebo iného verejného priestranstva sa pridelené orientačné čísla zrušujú.
Vykonávacia vyhláška 326/2000 Sb. v § 5 stanovuje, že súpisné, evidenčné a orientačné čísla sa farebne líšia. Zákon síce umožňuje obciam (okrem Prahy), aby stanovili farbu čísel, no väčšina obcí takú vyhlášku nemá a fakticky tak farebné rozlíšenie nie je zabezpečené, ale funguje iba na báze tradície v jednotlivých mestách či obciach, ktorá sa obec od obce spravidla líši. 
Pôvodné znenie vyhlášky uvádzalo, že sa používajú arabské číslice bez akýchkoľvek dodatkov alebo lomiek. Toto ustanovenie nerešpektovalo doterajšiu prax, že pre dodatočne vložená orientačné čísla sa používali rozlišovacie písmená pripojené za číslom. To bolo napravené novelizačnou vyhláškou 193/2001 Sb., ktorá s účinnosťou od 15. júna 2001 pripustila, že ako dodatok orientačných čísiel sa môže použiť jeden znak českej abecedy bez diakritických znamienok. Novelou 147/2015 Sb. bolo s účinnosťou od 1. júla 2015 upresnené, že musí ísť o malý znak abecedy, a novo bolo vymedzené, že na číslovanie sa používajú (rovnako ako v prípade súpisných a evidenčných čísel) čísla v rozmedzí 1 až 9999. Vyhláška 415/2016 Sb. obsahovala prechodné ustanovenie, že dodatky orientačných čísiel, pre ktoré bol použitý veľký znak, správca registra územnej identifikácie zmení v registri územnej identifikácie na malý znak najneskôr do 6 mesiacov odo dňa nadobudnutia účinnosti tejto vyhlášky, to je do 30. júna 2017. 
§ 6 ods. 2 vyhlášky 326/2000 Sb. novo striktne stanovil, že „orientačné čísla sa umiestňujú vždy pod tabuľku so súpisným číslom“. Toto ustanovenie nerešpektuje doterajšiu prax, že čísla sa umiestňujú rôznymi spôsobmi, často vedľa seba, a v praxi sa ani nevymáha.
Formát adries pre výstupy zo štátneho registra územnej identifikácie, adries a nehnuteľností RÚIAN stanovuje vyhláška č. 359/2011 Sb. Podľa nej sa orientačné číslo v adrese uvádza za súpisným číslom, oddelené lomkou. Podobný spôsob sa bežne používal aj skôr, možno sa však nezriedka stretnúť aj s chybnou praxou, že sú čísla s lomkou uvádzané v opačnom poradí. 
Existujú aj relatívne veľké mestá, v ktorých orientačné čísla nikdy neboli zavedené (Zlín, Pardubice), v niektorých mestách v minulosti boli používané a na niektorých domoch sú doteraz vyznačené, ale neboli zapísané do dnešných registrov a oficiálne neexistujú (Kouřim, Kostelec nad Černými lesy, Český Brod, Praha-Zbraslav, Kladno), v niektorých mestách zostávajú neucelené relikty systému číslovania (Kralupy nad Vltavou), niektoré obce a mestá naopak orientačné čísla nedávno zaviedli (Kuřim 2013) alebo o tom vážne diskutujú (Zlín). Základné princípy číslovania orientačnými číslami nie sú žiadnym všeobecne záväzným predpisom opísané a stanovené, obce si ich určujú samy. Tak napríklad mesto Dubá ako orientačné čísla uvádza a eviduje akési čísla, ktoré vôbec nezodpovedajú obvyklým zásadám a skôr ide o nejaké staré súpisné čísla spred prečíslovania. Pravdepodobne sa doteraz žiadny historik, právnik, ani teoretik štátnej správy praxou uplatňovania orientačných čísel podrobnejšie a sústavnejšie nezaoberal a tematika tak nie je odborne spracovaná v žiadnom publikovanom zdroji.

</doc>
<doc id="240501" url="https://sk.wikipedia.org/wiki?curid=240501" title="Mark Shuttleworth">
Mark Shuttleworth

Mark Richard Shuttleworth (* 18. september 1973, Welkom, Južnej Afrike) je juhoafrický podnikateľ, druhý vesmírny turista a prvý Afričan vo vesmíre. Je tiež zakladateľom a vlastníkom Canonical, ktorá sponzoruje Ubuntu Linux distribúciu.
Narodil sa v meste Welkom, v provincii Slobodný štát a vyštudoval financie a manažment informačných systémov na Capetownskej univerzite. 
V súčasnosti žije na ostrove Man a má dvojité občianstvo Južnej Afriky a Spojeného kráľovstva.

</doc>
<doc id="240502" url="https://sk.wikipedia.org/wiki?curid=240502" title="Turul">
Turul

Turul je maďarský mytologický tvor. Podobá sa na dravého vtáka a rôzni autori jeho výzor prirovnali k orlovi, sokolovi a jastrabovi. Podľa povesti pred veľmi dlhou dobou, kedy maďarské kmene bývali ďaleko na východe, princezná Emese mala sen. V sne sa jej do spálne zniesol ohromný dravec Turul a zmocnil sa jej ako ženy. Ráno sa zobudila a rozprávala svojmu otcovi sen. O 9 mesiacov neskôr sa jej narodil syn, ktorému dala meno Álmos (z maď. álom - sen, álmos - chlapec pochádzajúci zo sna). Bolo predpovedané, že Álmos privedie svoj ľud do novej vlasti, ale on sám ju nikdy neuvidí. Jedného dňa Álmos videl na oblohe svojho otca Turula, smerujúceho smerom na západ. Zburcoval svoj ľud a nasledoval svojho otca a ľud nasledoval Álmosa. Až došli na úpätie Karpát, za ktorými sa rozkladala nová vlasť Maďarov. Na svahoch Álmos umiera a vedenie preberá jeho syn Arpád, ktorý svojich bojovníkov a ich ženy bezpečne prevedie na druhú stranu hôr, do Karpatskej kotliny.

</doc>
<doc id="240503" url="https://sk.wikipedia.org/wiki?curid=240503" title="Tolbačik">
Tolbačik

Tolbačik () je masívny, 3 682 m vysoký, prevažne bazaltový štítový vulkán, nachádzajúci sa polostrove Kamčatka, na južnom okraji vulkanickej skupiny masívu Kľučevskej sopky. Masív vulkánu tvoria dve prekrývajúce sa centrá - mladší "Ploskij Tolbačik" a starší "Ostryj Tolbačik". Ploskit Tolbačik je ukončený kalderou s priemerom 3 km, ktorá vznikla približne pred 6 500 rokmi. Riftové zóny, tiahnúce sa severovýchodne, resp. juhozápadne od vrcholu sopky, boli miestom viacerých erupcií počas holocénu. Posledná erupcia (v rokoch 1975 - 1976), ktorej centrom bolo juhozápadné rameno riftu, bola najväčšia erupcia hornín bazaltového zloženia na Kamčatke.

</doc>
<doc id="240507" url="https://sk.wikipedia.org/wiki?curid=240507" title="Udina">
Udina

Udina je názov vulkanického komplexu nachádzajúceho sa na polostrove Kamčatka. Komplex leží na južnom okraji Kľučevského masívu, približne 35 km južne od samotnej Kľučevskej sopky a asi 15 km juhovýchodne od štítovej sopky Tolbačik. Komplex Udina tvoria dva stratovulkány, 2 923 m vysoká "Baľšaja Udina" na západnom okraji a 1 945 m "Malaja Udina" na východe. Baľšaja Udina je tvorená prevažne andezitmi, Malaja bazaltami. Na svahoch oboch centier sa nachádza niekoľko lávových dómov. V historickej dobe nie je žiaden záznam o erupciách komplexu Udina.

</doc>
<doc id="240509" url="https://sk.wikipedia.org/wiki?curid=240509" title="Mestská pamiatková zóna">
Mestská pamiatková zóna



</doc>
<doc id="240512" url="https://sk.wikipedia.org/wiki?curid=240512" title="Budínsky hrad">
Budínsky hrad

Budínsky hrad (, ) je historický hrad uhorských kráľov v Budapešti. V minulosti sa nazýval aj "Kráľovský palác" (maď. "Királyi-palota") a "Kráľovský hrad" (maď. "Királyi Vár").
Postavený je na južnom svahu hradného vrchu, neďaleko starého hradného areálu (maď. "Várnegyed"), ktorý je známy stredovekými a barokovými budovami a verejnými budovami z 19. storočia. Je prepojený na námestie Adama Clarka a Sečéniho most pomocou lanovky.
Budínsky hrad je súčasťou svetového dedičstva UNESCO od roku 1987.

</doc>
<doc id="240513" url="https://sk.wikipedia.org/wiki?curid=240513" title="Zimina">
Zimina

Zimina je názov vulkanického komplexu, nachádzajúceho sa vo východnej časti ruského polostrova Kamčatka, asi 25 km južne od masívu Kľučevskej sopky a 20 km východne od komplexu Tolbačik. Komplex je dlhodobo neaktívny a pozostáva z dvojice prekrývajúcich sa centier "Ostraja Zimina" (3 018 m, juhovýchodný okraj komplexu) a "Ovaľnaja Zimina" (3 081 m, severozápadný okraj komplexu).

</doc>
<doc id="240515" url="https://sk.wikipedia.org/wiki?curid=240515" title="Bezymiannyj">
Bezymiannyj

Bezymiannyj () je aktívny stratovulkán, nachádzajúci sa na polostrove Kamčatka, ako južný člen masívu, ktorého dominantou je Kľučevská sopka. S výškou je podstatne nižší ako zvyšné dva stratovulkány masívu – spomínaná Kľučevská sopka a stratovulkán Kameň. Vulkán leží na staršom, pleistocénnom komplexe lávových dómov a jeho súčasný tvar sa začal formovať pred cca 4 700 rokmi. Za toto obdobie prešiel troma fázami intenzívneho vulkanizmu, ktoré striedali dlhšie fázy pokoja.
Až do roku 1955 bol Bezymiannyj považovaný za vyhasnutú sopku (posledná aktivita bola datovaná na 1 000 rokov dozadu). V polovici októbra toho roku nastala mohutná explózia, ktorá čiastočne zničila vrchol vulkánu. Objem vyvrhnutej tefry presiahol a erupcia sa skončila až v marci nasledujúceho roku. Odvtedy je Bezymiannyj činná sopka, celkový počet erupcií sa pomaly šplhá k číslu 50, aj keď erupcie už nedosiahli intenzitu tej z roku 1955.

</doc>
<doc id="240517" url="https://sk.wikipedia.org/wiki?curid=240517" title="Kameň (sopka)">
Kameň (sopka)

Kameň je v súčasnosti neaktívny stratovulkán, nachádzajúci sa vo východnej časti polostrova Kamčatka, len niekoľko kilometrov juhozápadne od masívu Kľučevskej sopky. S výškou 4 585 m je to druhý najvyšší vulkán na polostrove, vyššiý je len masív spomínanej Kľučevskej. Vek vzniku stratovulkánu sa odhaduje na neskorý pleistocén, pričom aktivita pokračovala aj v holocéne. Vek poslednej erupcie však nie je presnejšie stanovený.

</doc>
<doc id="240518" url="https://sk.wikipedia.org/wiki?curid=240518" title="Aidi">
Aidi

Aidi (Horský pes AIDI z Atlasu) je plemeno psa pochádzajúce z Maroka, uznané v FCI v skupine 2 (horské psy) pod číslom 247.
Vzhľad.
Aidi je silný a robustný pes. Má huňatú, až do dorastajúcu srsť, ktorá ho chráni pred horskými poveternostnými podmienkami a tiež pred uhryznutím menších šeliem. Samci majú na krku hrivu. Farba srsti je rôzna, od plavej po bielo-čiernu, nezriedka je trojfarebná s kresbou. Škvrny zvyknú tvoriť plášť a čiapku a sú od seba oddelené bielym obojkom. 
Medvedia hlava je formovaná do klinu. Má široké temeno. Uši má stredne dlhé, špičky mierne zaokrúhlené, šikmo nasadené. Napoly padajú, v strehu sú natočené dopredu, v pokoji niekedy zložené dozadu. Má rovnomerné čeľuste so silnými zubami bez predkusu alebo podkusu. Aidi má hlboký, dobre osvalený hrudník a vtiahnuté brucho. Široký, svalnatý, primerane dlhý chrbát plynule prechádza do silných dobre osvalených a mierne klenutých bedier. Horná línia je mierne prestavaná, chrbát však nemá byť povolený. Chvost je zahnutý a dlhý, dobre osrstený.
Starostlivosť.
Aidi nevyžaduje zvláštnu starostlivosť. Je to však plemeno so silne vyvinutým obranárskym pudom, vďaka čomu treba byť opatrný pri styku s cudzími ľuďmi. Kupírovanie uší a chvostov je u nás nežiaduce, hoci je to v niektorých oblastiach bežná prax.
Temperament.
Aidi je ostražitý a nebojácny strážnik. Bez váhania sa postaví každému votrelcovi. Je čulý a samostatný, preto potrebuje dôslednú výchovu, inak vzniknú problémi s jeho ovládateľnosťou.
Pôvod.
Plemeno má svoje korene v Maroku a v Európe patrí k malopočetným. Jeho predkovia pochádzajú pravdepodobne zo Sahary. Slúžil kočujúcim beduínom ako strážca majetku, ale aj stád ovcí pred šelmami.

</doc>
<doc id="240521" url="https://sk.wikipedia.org/wiki?curid=240521" title="Stoka (divadlo)">
Stoka (divadlo)



</doc>
<doc id="240522" url="https://sk.wikipedia.org/wiki?curid=240522" title="Alano">
Alano



</doc>
<doc id="240523" url="https://sk.wikipedia.org/wiki?curid=240523" title="Kanárska doga">
Kanárska doga

Kanárska doga, pôvodne Perro de Pressa Canario je plemeno psa pochádzajúce zo Španielska predbežne uznané od roku 2001 v FCI v skupine 2 (molosy) pod číslom 346.
Pôvod.
Ako názov plemena napovedá, bola kanárska doga vyšľachtená na Kanárskych ostrovoch z pôvodných plemien nachádzajúcich sa v týchto zemepisných šírkach a psov typu mastif, ktorých privážali na ostrovy obchodníci z Anglicka. Išlo o stredne veľké, mohutné avšak temperamentné psy. Slúžili na ochranu dobytka pred dravcami a tiež stráženie majetku a ochranu majiteľa. Pomáhali tiež na jatkách ovládať dobytok.
Prvé dochované zobrazenia kanárskych psov pochádzajú zo začiatku 20. storočia. Nešlo o výstavné ale o pracovné plemeno, ktoré v bolo v tej dobe používané na psie zápasy. V 30. rokoch 20. storočia boli psie zápasy zakázané rovnako ako chov Perro de Presa Canario. Ilegálne sa zápasilo aj naďalej, tento zákaz však zapríčinil rapídny pokles výskytu tohto plemena. Vďaka chovateľom, ktorí sa v 70. rokoch 20. storočia snažili obnoviť túto skupinu národných psov, záujem o kanársku dogu začal znovu narastať.
Vzhľad.
Kanárska doga je molos strednej veľkosti, dosahujúci hmotnosť 60kg. Má harmonickú, robustnú stavbu tela jemne obdĺžnikového tvaru, pričom trup je dlhší ako výška psa v kohútiku. Má hlboký a široký hrudník. Mohutná lebka je pokrytá silnou voľnou kožou. Stredne veľké, po stranách visiace uši sa zvyknú kupírovať, u nás sa však od týchto praktík upúšťa. Plemeno sa vyznačuje silnými zubami nožnicového skusu, ktoré sú schopné vyvinúť veľký tlak. Schopnosť nekompromisného zákusu získala kanárska doga po predkoch, ktorých ľudia využívali na lov veľkej zveri.
Kanárska doga má krátku, priliehavú, na dotyk drsnú srsť. Vyskytuje sa v žíhanej, pieskovej, zlatej alebo čiernej farbe. Na niektorých častiach tela sú prípustné biele znaky.
Temperament.
Kanárska doga patrí k dominantným až agresívnym plemenám a v rukách nezodpovedného chovateľa sa môže stať pre svoje okolie nebezpečnou. Temperament psa závisí aj od toho, z akého chovu jedinec pochádza. Záujemca o plemeno by si mal preveriť povahy rodičov šteňaťa, ktoré hodlá kúpiť. 
Plemeno patrí k pomerne dobre ovládateľným, začiatočníci by mali svojho psa cvičiť pod vedením skúseného výcvikára. Bez výcviku majiteľ ťažko ovládne dospelého jedinca vážiaceho do 60kg. Kanárska doga zvláda aj výcvik obrany. 
Zdravie.
Keďže ide o molosa, vyskytuje sa u kanárskej dogy dysplázia bedrového kĺbu . Medzi ďalšie ochorenia patrí luxácia pately, epilepsia, osteochondrodysplázia, demodikóza a kryptorchizmus.
Využitie.
Vidieť dnes kanársku dogu strážiť dobytok je vzácne, je však výborný strážca majetku a osôb. Stráži nielen priestor, v ktorom sa pohybuje, ale aj zverené veci. Patrí však k plemenám s krátkou srsťou bez podsady a preto nie je v našich zemepisných šírkach uspôsobená na celoročný pobyt vonku. Ak má strážiť objekt v zime vonku, potrebuje dobre zateplenú búdu. 

</doc>
<doc id="240524" url="https://sk.wikipedia.org/wiki?curid=240524" title="Kameň (rozlišovacia stránka)">
Kameň (rozlišovacia stránka)

Kameň môže byť:

</doc>
<doc id="240526" url="https://sk.wikipedia.org/wiki?curid=240526" title="Lišajníky">
Lišajníky



</doc>
<doc id="240527" url="https://sk.wikipedia.org/wiki?curid=240527" title="Klíring">
Klíring

Klíring (angl. "clearing") je účtovanie vzájomných operácií bez hotovostného platenia - ide o bezhotovostný platobný styk, môže byť uskutočnený aj zúčtovaním obojstranných pohľadávok a záväzkov.
Klíringový platobný styk funguje medzi bankami - každá banka má v Klíringovom (zúčtovacom) centre svoj účet, na ktorý prichádzajú platby od iných bánk. Z tohto účtu sa následne uhrádzajú platby ostatným bankám. Vyrovnávanie pohľadávok a záväzkov prebieha vzájomným započítavaním.
Clearstream je medzinárodný systém pre clearing, založený v roku 2000.
Euroclear je medzinárodná clearingová organizácia, prevádzajúca zúčtovanie/prevod pôžičiek/úverov cenných papierov a peňazí cez elektronický systém.

</doc>
<doc id="240529" url="https://sk.wikipedia.org/wiki?curid=240529" title="Úzkorozchodná trať">
Úzkorozchodná trať



</doc>
<doc id="240530" url="https://sk.wikipedia.org/wiki?curid=240530" title="Úzkorozchodná dráha">
Úzkorozchodná dráha



</doc>
<doc id="240531" url="https://sk.wikipedia.org/wiki?curid=240531" title="Wilhelm Richard Wagner">
Wilhelm Richard Wagner



</doc>
<doc id="240533" url="https://sk.wikipedia.org/wiki?curid=240533" title="Eriophyes vitis">
Eriophyes vitis



</doc>
<doc id="240539" url="https://sk.wikipedia.org/wiki?curid=240539" title="R7">
R7

R7 môže byť:

</doc>
<doc id="240540" url="https://sk.wikipedia.org/wiki?curid=240540" title="R8">
R8

R8 môže byť:

</doc>
<doc id="240541" url="https://sk.wikipedia.org/wiki?curid=240541" title="Friedrich von Hardenberg">
Friedrich von Hardenberg



</doc>
<doc id="240542" url="https://sk.wikipedia.org/wiki?curid=240542" title="Friedrich von Schelling">
Friedrich von Schelling



</doc>
<doc id="240544" url="https://sk.wikipedia.org/wiki?curid=240544" title="Liger">
Liger

Liger je jedinečný druh mačkovitej šelmy, ktorý vzniká skrížením samca leva(♂) a samice tigra(♀). Tento cicavec dosahuje oproti tigrom i levom relatívne veľké rozmery (až 3 m pozdĺž tela a hmotnosť 300 kg). Výzor má podobný obom druhom. Najčastejšie je hnedožltý ako jeho otec, lev, a má o niečo slabšie viditeľné tigrie pruhy ako ich pôvodca; pôsobí mohutne.
V prípade skríženia samice leva(♀) a samca tigra(♂) sa takýto živočích nazýva "tigon". Tento cicavec je pre zmenu zväčša menší a ľahší ako obaja jeho rodičia. Najväčšou mačkovitou šelmou sveta je 418-kilogramový liger.
Dlho sa tvrdilo, že ligre sú najväčšími mačkovitými šelmami na svete, ale až teraz tento hybrid dočkal oficiálneho potvrdenia tohoto statusu, keď bol ako rekordman potvrdený 418-kilogramový samec s príhodným menom Hercules.
http://www.ligerworld.com/liger-speed/liger-hercules-speed.jpg

</doc>
<doc id="240546" url="https://sk.wikipedia.org/wiki?curid=240546" title="Martin Skrtel">
Martin Skrtel



</doc>
<doc id="240556" url="https://sk.wikipedia.org/wiki?curid=240556" title="Intel Core i7">
Intel Core i7

Core i7 je značka Intel 64-bit štvorjadrových až desaťjadrových CPU s inštrukčnou sadou x86-64. Core i7 je prvý procesor Intelu, s mikroarchitektúrou Intel Nehalem. Tieto čipy obsahujú simultánny multithreading, ktorý dovoľuje každému zo štyroch jadier obsluhovať 2 vlákna. Intel uviedol, že "Core i7" je identifikátor novej rodiny procesorov, "Bloomfield", ktoré boli uvoľnené v Q4 2008. Core i7 nemá nijaký skrytý význam.
Core i7 - vlastnosti architektúry.
Nehalem predstavuje najväčší skok v architektúre od čias Pentií Pro v r. 1995. Architektúra Nehalem má mnoho nových vlastností. Tie, týkajúce sa "Core i7" sú:
 Poznámka : Ceny sú len odhadované a pri počte 1 000 kusov.
Výkon.
2.93 GHz Core i7 940 dal v 3DMark Vantage benchmarku CPU skóre 17,966. 2,66 GHz Core i7 920 mal skóre 16,294. 2,4 GHz Core 2 Duo E6600 mal skóre 4,300.
AnandTech testoval QPI (4,8 GT/s verziu) a zistil maximálnu priechodnosť použijúc trojkanálovú 1066 MHz DDR3 cca 12,0 GB/s. Na 3,0 GHz Core 2 Quad systéme použijúc dvojkanálovú 1 066 MHz DDR3, dosiahol 6,9 GB/s.
Overclocking bude s 900-kovou sériou možný s čipsetmi X58. Nebude však možné použit výkonné DDR3 DIMMy, ktoré pracujú na vyššej voltáži. Vyššia voltáž by zničila pamäťový radič v CPU.
Intel ešte nedal mená procesorom s kódovým označením Lynnfield a Havendale. Hoci implementujú Nehalem architektúru, možno nebudú Core i7. Tieto procesory budú používať odlišné sokety, čipsety a teda aj odlišný dizajn matičných dosiek.
Mnoho článkov je o tom, že i7 nie je vhodný pre hry. V dvoch testoch, ktoré porovnávali Core i7 940 a QX9770 v hrách, je i7 v dvoch hrách pomalší a v dvoch rýchlejší. Rozdiel je však veľmi malý.
V Super PI 1M skončil Core i7 920 bežiaci na 2,66 GHz s 15,36 sekundami, kým QX9770 (3,2 GHz) skončil so 14,42 sekundami.

</doc>
<doc id="240557" url="https://sk.wikipedia.org/wiki?curid=240557" title="Atheist">
Atheist

Atheist je legendárna technická death metalová skupina zo Sarasoty, Florida,USA založená v roku 1984 pod názvom Oblivion neskôr ako R.A.V.A.G.E. čo znamenalo "Raging Atheists Vowing A Gory End". v roku 1988 si zmenili meno na Atheist. Túto skupinu kritici označili ako jeden z najväčších prínosov do histórie death metalovej hudby popri žánrovo spriaznených Death a menej známich Nocturnus. 
Atheist kombinujú v staršej tvorbe thrash metal s death metalom. V neskoršej tvorbe pridávajú do svojej tvorby výrazné džezové synkopácie, latinsko-americké harmónie a hlavne technický a progresívny death metal umeleckého charakteru, ktorý v ich podaní aj v súčasnosti znie veľmi nadčasovo. 
História.
Kapela Atheist od roku 1984 do roku 1993 vydala tri štúdiové albumy a štyri demo albumy, tri pod názvom "R.A.V.A.G.E.". Lídrom zoskupenia je spevák, textár a gitarista Kelly Shaefer. Bubeníkom skoro počas celej existencie bol Steve Flynn, ktorý nehral len na albume "Elements". Rand Burkey bol rytmickým gitaristom od roku 1988 do roku 1992. V roku 1991 pri automobilovej nehode zahynul basgitarista Roger Patterson a do kapely prichádza basák Tony Choy. V roku 1992, necelý rok po vydaní najlepšieho death metalového albumu všetkých čias "Unquestionable Presence" sa skupina rozpadá, a v roku 1993 sa znovu spojí a nahrá ešte viac džezový album "Elements". Opäť sa rozpadajú a až v roku 2006 ohlasujú svoj návrat. Odohrali viaceré festivaly a koncerty, ale už v novej zostave obohatenej o dvoch gitaristov zo sesterskej skupiny Gnostic. Ku kapele sa znovu pripojil bubeník Steve Flynn. Kelly Shaefer sa po komplikovanej diagnóze tzv. syndróm karpálneho tunela venoval len vokálom, ale už hrá aj na gitaru. Na rok 2009 je na pláne nový dlhoočakávaný album tejto nesmrteľnej death metalovej partie, ktorý má obsahovať aj coververziu známej skladby od Rush, "YYZ".
Štúdiové albumy.
očakávaný nový album 2009
Demá.
Ako R.A.V.A.G.E.
už ako Atheist

</doc>
<doc id="240558" url="https://sk.wikipedia.org/wiki?curid=240558" title="Kéry">
Kéry

Kéry (starogr. Kéres, sing.: Kér) sú v gréckej mytológií bohyne násilnej smrti. Pôvodne bola len jedna taká bohyňa – dcéra bohyne temnej noci Nykty. Pretože je však veľa druhov násilnej smrti, počet týchto bohýň sa neustále zvyšoval. Každému človeku je už pri narodení prisúdená niektorá z Kér. Kéry mali zo všetkého najradšej bitky a vojenské násilie. Obchádzali bojisko v krvavom rúchu a čiernymi rukami sa zmocňovali tiel padlých a ranených. Pili ich horkú krv a vyberali dušu z ich tiel.

</doc>
<doc id="240567" url="https://sk.wikipedia.org/wiki?curid=240567" title="Štefan Hudec (stomatológ)">
Štefan Hudec (stomatológ)

MUDr. Štefan Hudec (* 3. február 1966, Bratislava) je slovenský stomatológ, generálny sekretát SDKÚ-DS a bývalý vedúci Úradu vlády v rokoch 2002 - 2005.

</doc>
<doc id="240570" url="https://sk.wikipedia.org/wiki?curid=240570" title="Armin Frieder">
Armin Frieder

Armin (Avraham Aba) Frieder (* 30. jún 1911, Prievidza – † 21. jún, 1946, Bratislava) bol krajinským rabínom v Novom Meste nad Váhom, v období druhej svetovej vojny a krátko po nej hlavný rabín Slovenska.
Narodil sa v ortodoxnej židovskej rodine v Prievidzi v roku 1911. V roku 1933 sa stal rabínom vo Zvolene a v roku 1938 v Novom meste n/Váhom. Po vyhlásení autonómie Slovenska spoluzakladal Židovskú ústrednú úradovňu pre krajinu Slovensko, ktorá bola pokusom sionistických intelektuálov o pripojenie ortodoxného krídla pod spoločnú strešnú organizáciu v čase príprav protižidovského zákonodarstva na Slovensku.
V roku 1942 došlo k osobnému stretnutiu rabína Frieda s prezidentom Tisom na fare, kde Tiso pôsobil v Bánovciach nad Bebravou. Frieder odovzdal prezidentovi memorandum rabínov Slovenska prosiacich najvyššieho predstaviteľa štátu o milosť a zabránenie tragédii. Vo svojich pamätiach o tom píše:
"Prvého marca 1942 som šiel do Bánoviec. Moje prvé kroky viedli do domu predsedu ŽNO Ernesta Munka. Oboznámil som ho s cieľom mojej návštevy. „Odvážny čin“ povedal a zaželal mi úspech.
"Matka dr. Tisu bývala vo Veľkej Bytči. Po mnohých prosbách vedúci židovskej obce získali od nej dôležitý list pre prezidenta, v ktorom, ako hovorili, požiadala svojho syna, aby zabránil vyhosteniu Židov. Prezident veľmi miluje svoju matku a urobí čokoľvek, o čo ho požiada, dodali naivní Židia. Vzal som list, aby som ho podal ako odporúčanie spolu s pozdravením od matky. Avšak nevedel som, čo je v ňom napísané a mal som obavy... Otvoril som list a prečítal si ho. Bolo tam toto:
„"Môj drahý syn, Židia mi tu nedajú pokoj, stále mi sem chodia a plačú, aby som Ti napísala. Nemôžem si pomôcť, tak Ti píšem, rob čo chceš a ako myslíš. Keď môžeš a chceš, tak im pomôž. Nehnevaj sa, že Ti toto píšem, ale nedali mi celý deň pokoj a plakali, aby som Ti písala. Bozkáva Ťa Tvoja matka a otec."“
"Toto bol ten list, ktorý mal pomôcť Židom. Roztrhal som ho a zničil... Dohodli sme sa, že predložíme memorandum v mene rabínov. V stanovenom čase, v nedeľu 19. adar (8. marec 1942) som v Bánovciach predložil prezidentovi toto memorandum. Myslel som si, že pri čítaní týchto slov, napísaných od srdca, aj bezcitný človek bude dojatý. Avšak odchádzajúc od prezidenta, som nemal pocit, že by ho moje slová dojali, alebo pohli k nejakej zmene.
Frieder udržiaval úzke styky s ministrom školstva Jozefom Sivákom, ktorý prejavoval určitú ochotu ku zmierňovaniu protižidovských nariadení. Spolupracoval aj s Pracovnou skupinou Gisely Fleischmanovej. Po nemeckej okupácii v roku 1944 bol zatknutý a uväznený v pracovnom tábore v Seredi. V apríli 1945 sa mu podarilo utiecť z transportu a skrývať sa do príchodu Červenej armády. Zomrel krátko po vojne po ochorení v Londýne a neúspešnej operácii vedenej doktorom Karolom Kochom. Počas Holokaustu zahynuli jeho rodičia, manželka a dcéra. Prežil jeho syn a brat, ktorí po vojne emigrovali do Izraela.
Armin Frieder bol autorom 800 stranového denníka, ktorý sa zachoval. Denník je hlavným svedectvom o zápase slovenského židovstva o prežitie počas 2. svetovej vojny. Po vojne zverejnil jeho dôležité časti jeho brat Emanuel Frieder pod názvom "To Deliver Their Souls", v slovenskom preklade kniha vyšla v roku 1993.

</doc>
<doc id="240585" url="https://sk.wikipedia.org/wiki?curid=240585" title="Modlitba pred použitím internetu">
Modlitba pred použitím internetu

Modlitba pred použitím internetu je modlitba, ktorú katolícka cirkev na Slovensku oficiálne schválila 30. septembra 2008. Imprimatur jej udelil Stanislav Zvolenský, bratislavský arcibiskup a metropolita. Modlitba obsahuje prosbu o príhovor svätého Izidora, ktorý je patrónom internetu. Autorom pôvodnej modlitby je Fr. John Zuhlsdorf.

</doc>
<doc id="240591" url="https://sk.wikipedia.org/wiki?curid=240591" title="SBD Dauntless">
SBD Dauntless



</doc>
<doc id="240599" url="https://sk.wikipedia.org/wiki?curid=240599" title="Svätý Izidor zo Sevilly">
Svätý Izidor zo Sevilly



</doc>
<doc id="240600" url="https://sk.wikipedia.org/wiki?curid=240600" title="Svätý Izidor">
Svätý Izidor



</doc>
<doc id="240601" url="https://sk.wikipedia.org/wiki?curid=240601" title="Sv. Izidor">
Sv. Izidor



</doc>
<doc id="240607" url="https://sk.wikipedia.org/wiki?curid=240607" title="Uškovskij">
Uškovskij

Uškovskij je masívny, vysoký, v súčasnosti neaktívny stratovulkán, nachádzajúci sa vo východnej vulkanickej zóne polostrova Kamčatka, ako najsevernejší člen Kľučevskej vulkanickej skupiny, asi severozápadne od samotného masívu Kľučevskej sopky. Vrchol sopky tvorí kaldera s rozmermi 4,5 × , ktorá vznikla približne pred 8 600 rokmi. Kaldera je trvalo zaľadnená a nachádzajú sa v nej dva troskové kužeľe z postkalderového štádia vulkanizmu. Jediná historicky zaznamenaná erupcia je z apríla roku 1890. Išlo o slabú explozívnu erupciu z jedného z vrcholových kužeľov.

</doc>
<doc id="240613" url="https://sk.wikipedia.org/wiki?curid=240613" title="Svätý Anselm">
Svätý Anselm



</doc>
<doc id="240615" url="https://sk.wikipedia.org/wiki?curid=240615" title="Sv. Beňadik">
Sv. Beňadik



</doc>
<doc id="240616" url="https://sk.wikipedia.org/wiki?curid=240616" title="Sv. Benedikt">
Sv. Benedikt



</doc>
<doc id="240617" url="https://sk.wikipedia.org/wiki?curid=240617" title="Bergkirchweih">
Bergkirchweih

Bergkirchweih, známy ako "der Berg" alebo fransky "Berch", je ľudová slávnosť v stredofranskom meste Erlangen, ktorá sa každoročne koná k sviatku najsvätejšej trojice (Trinitatis), týžden pred Turícami.
Bergkirchweih začína vždy vo štvrtok pred turícami o 17tej hodine narazením suda s pivom primátorom mesta na tribúne nachádzajúcou sa každoročne pred inou pivnou pivnicou, čím sa spraví tzv. skúška piva (nem. Bierprobe). Sviatok končí po dvanástich dňoch v pondelok večer tradičným pochovávaním sudu pred pivnicou, pred ktorou sa bude na budúci rok opäť otvárať slávnosť.
Asi kilometrový areál týchto hodov sa tiahne úpätím kopca Burgberg na severnej hranici mesta Erlangen neďaleko centra. Príjemné posedenie pod lipovými, gaštanovými a dubovými stromami pre 11.000 návštevníkov (počas celého roka) patrí k najväčším pivným záhradám (nem. Biergarten) v Európe.
Bergkirchweih existuje už od roku 1755. Dnes platí tento sviatok v meste Erlangen ako "piate ročné obdobie". Nie len stretávky ľudí z okolia ale aj veľký záujem turistov prispievajú k tomu, že každý rok sa počet návštevníkov počas dvanástich dní šplhá k jednému miliónu, čo je asi desaťnásobok obyvateľstva mesta Erlangen. Po Oktoberfeste v Mníchove a Gäubodenfest v meste Straubing je Bergkirchweih tretím najnavštevovanejším ľudovým festivalom v Bavorsku.
O 23tej hodine končí výčap a následne sa prúd ľudí premiestni do centra mesta, kde sa na diskotékach a v baroch oslavuje až do skorého rána.
História.
Meno "Bergkirchweih" pochádza zo začiatkov tohto sviatku keď sa nazýval hody (nem. Kirchweih) na úpätí kopca "Berg". Táto oslava patrí patroniátu kostola najsvätejšej trojice v mestskej časti Altstadt(nem. Altstädter Dreifaltigkeitskirche).
21. April 1755 sa rozhodla mestská rada zrealizovať tzv. "Pfingstmarkt" (trh na Turíce), ktorý sa dovtedy konal výlučne v časti Altstadt, od utorka počas troch dní pri "Altstädter Schießhaus", kde strelci v tom istom čase mali vlastný strelecký memoriál (nem. Vogelschießen). K celým hodom sa pripojili taktiež vtedajšie pivné pivnice nachádzajúce sa v kopci Berg, kde sa podávalo chladné pivo. V týchto pivniciach sa skladoval tento zlatistý mok až do skorého 20. storočia, kde zrelo vo vyvážených teplotných podmienkach počas celého roka. Niektoré pivnice siahajú až do 500 metrov pod kopec, kde sa kedysi skladoval ľad na chladenie piva. Poniektoré podzemné chodby sú dnes však už zavalené a už sa viac nevyžívajú ako sklady.
V roku 2005 sa slávilo 250 ročné jubileum tohto ľudového sviatku.
Kuriozity.
Ešte donedávna bolo počas Bergkirchweih ("Berg-Zeit") na univerzite v meste Erlangen týždňové rektorské voľno ("Bergferien"), lebo s opitými študentmi nebol možný výučbový proces. Tieto prázdniny boli zrušené v roku 1999. Odvtedy zvykne na tejto univerzite väčšina katedier ako aj množstvo obchodov v meste počas Bergkirchweih v utorok poobede zatvoriť a navštíviť spoločne so študentmi tento sviatok piva.
Meniace sa motívy hlinených pivových pohárov sa stali uz za krátky čas objektmi záujmu zberateľov..

</doc>
<doc id="240618" url="https://sk.wikipedia.org/wiki?curid=240618" title="Svätý Bernard">
Svätý Bernard

Svätý Bernard môže byť:

</doc>
<doc id="240625" url="https://sk.wikipedia.org/wiki?curid=240625" title="Sv. Bernard">
Sv. Bernard



</doc>
<doc id="240627" url="https://sk.wikipedia.org/wiki?curid=240627" title="Svätý Bonaventura">
Svätý Bonaventura



</doc>
<doc id="240628" url="https://sk.wikipedia.org/wiki?curid=240628" title="Sv. Bonaventura">
Sv. Bonaventura



</doc>
<doc id="240630" url="https://sk.wikipedia.org/wiki?curid=240630" title="Lunapark">
Lunapark

Lunapark môže byť:

</doc>
<doc id="240634" url="https://sk.wikipedia.org/wiki?curid=240634" title="Aurelius Augustinus">
Aurelius Augustinus



</doc>
<doc id="240637" url="https://sk.wikipedia.org/wiki?curid=240637" title="Olympiacos FC">
Olympiacos FC



</doc>
<doc id="240638" url="https://sk.wikipedia.org/wiki?curid=240638" title="Regióny DVD">
Regióny DVD

Videá na DVD môžu byť kódované regionálnym kódom obmedzujúc tým prehranie v iných častiach sveta, v ktorých nemôžu byť prehrané. Disky so žiadnym regionálnym kódom sa nazývajú disky regiónu 0.
Špecifikácia komerčného DVD prehrávača požaduje, aby boli disky zakódované pre ten daný región (disky regiónu 0 nie sú obmedzované). Cieľom je, aby filmové štúdiá mohli kontrolovať aspekty vydania, vrátane obsahu, dátumu vydania a hlavne ceny vyhovujúcej pre daný región. Mnohé DVD prehrávače sú alebo môžu byť premenené, aby mohli prehrávať disky všetkých regiónov.

</doc>
<doc id="240643" url="https://sk.wikipedia.org/wiki?curid=240643" title="Hesperidky">
Hesperidky

Hesperidky (iné názvy: Hesperidy, Hesperovny, po grécky a po latinsky Hesperides, Έσπερίδες) podľa niektorých prameňov dcéry Titana Atlanta a bohyne Nykty. Hovorievalo sa im aj „bohyne západu“ alebo „večerné dievky“ a uvádza sa, že boli tri či štyri: Aiglé, Erychteia, Hesperethúsa a Zoe (Večernica).
S drakom Ladónom strážili záhradu bohov, kde rástli zlaté jablká na strome, ktorý dostala ako svadobný dar bohyňa Héra od bohyne Zeme Gaje. Jednou z Heraklových úloh, ktoré dostal od kráľa Eurysthea, bolo priniesť tieto tri jablká. S pomocou Titana Atlanta túto úlohu splnil a potom jablká daroval bohyni Aténe, ktorá ich vrátila naspäť Hesperidkám. 
Jedno jablko ukradla bohyňa sváru Eris a s nápisom tej najkrásnejšej ho hodila medzi Aténu, Afroditu, Héru. Spor o jablko medzi týmito bohyňami viedol k Trójskej vojne. Z tejto udalosti vzniklo pomenovanie „jablko sváru“.

</doc>
<doc id="240646" url="https://sk.wikipedia.org/wiki?curid=240646" title="Online žurnalistika">
Online žurnalistika

Online žurnalistika je pojem označujúci publikovanie žurnalistických textov, obrázkov a iných médií na internetovej sieti. Tento spôsob publikovania prevzal všetky publistické žánre a časť terminológie z klasickej žurnalistiky.
Online žurnalistika sa delí na dve základné sféry:
Základné pojmy.
Web.
Web je celosvetová internetová sieť – www (world wide web) spájajúca rozličné lokálne siete do jedného celku na základe jednotného internetového protokolu. Obsahuje textové, obrazové, filmové a zvukové databázy. 
Online.
Výraz online označuje stav zapojenia technického zariadenia a média, v tomto prípade zapojenia do internetovej siete.
Blog.
Blog (weblog) je spôsob publikovania príspevku na internete, ktorého autorom je obvykle jedna osoba. Tvorba blogového článku sa uskutočňuje prostredníctvom textového editora v kóde html, xhtml, atď. Blog môže byť aj kolaboratívny s viacerými autormi. Možnosť písať si vlastný blog poskytuje množstvo poskytovateľov po celej sieti. Na Slovensku vznikol prvý blogovací systém na www.Blog.sk a v Česku Blog.cz. 
Blog je poňatý ako verejný osobný denník autora, je tvorený ako subjektívna výpoveď, kritika, svojský pohľad na deje a veci okolo tvorcu. Témou, štýlom a formou sú to voľné textové príspevky dopĺňané audio a video zložkami. Blogový článok je hypertextový súbor (hypertext), ktorý poskytuje podstatne širšiu informačnú kapacitu ako klasický žurnalistický text. Blog možno prepojiť linkovaním jeho častí s ďalšími internetovými adresami, ktoré sú vnorené do primárneho textu a tým vytvoriť celý komplex zdrojov vedomostí súvisiacich s danou témou článku. 
Podstatnou podmienkou slobodnej tvorby blogera je sloboda slova vyplývajúca z ústavy štátu, kde má jeho doména či portál domicil. V takomto prostredí si blogeri píšu podľa vlastnej vôle a talentu, majú možnosť sa sociálne uplatňovať a združovať, informovať ostatných, komunikovať s nimi a pod. Blogy sú v prevažnej miere bezplatné služby na internete. Možno si vytvoriť blog aj na vlastnej doméne, ktorá už nebýva bezplatná.
Online novinový článok.
Je to príspevok do aktuálneho vydania majúci formát klasických novinových žánrov. Obvykle neobsahuje linky na iné súbory, keďže text sa tlačí aj v papierovom vydaní. Najnovšie sa online žurnalistické príspevky, ktoré majú povolenú svoju diskusiu, uverejňujú i so súvisiacimi externými odkazmi či referenciami o danej téme na konci. Majú tiež tendenciu sa skracovať, čo súvisí s marketingovými podmienkami internetu. Online žurnalistika poskytuje rýchle informácie čitateľovi, ktorý šetrí časom a očakáva kratší informačne nasýtený text. Tento žáner je však vo vývoji a objavujú sa aj dlhšie texty. 
Internetové fórum.
Fórum je miesto na internete, kde jeho užívatelia – novinári, blogeri a čitatelia – diskutujú o rôznych témach. Fórum špecializované na debaty bez publikovania východiskových textov býva štrukturované podľa tém.
Spravodajský portál.
Je to systém s internetovou adresou, ktorý poskytuje veľkému počtu užívateľov profesionálne spravodajské online-služby pod určitou vydavateľskou značkou. Veľké portály vlastnia celý komplex služieb: spravodajstvo, e-shop, inzercia, súťaže, vzdelávanie, personálne a realitné agentúry.
Twitter.
Krátka správa v rozsahu jednej vety a 140 znakov na službe Twitter. Tematicky aj obsahovo neobmedzená. Používajú ju firmy, veľké portály, blogeri a iní užívatelia webu. Možno ju porovnať s notickou v papierovom vydaní.
Linkovacie služby.
Sú to portály, ktoré zoskupujú na základe stanovených pravidiel odkazy na adresy na internete. Ide spravidla o najzaujímavejšie či najlepšie články, ktoré vyberajú registrovaní členovia.
Nástroje online-žurnalistiky.
Bloger potrebuje ku svojej aktivite znalosť jazyka, písania na klávesnici, znalosť používania počítača a softvérov na dobrej úrovni, schopnosť editovať svoje fotografie vo foto-editoroch a grafických editoroch, vedieť prenášať údaje z diktafónu, fotoaparátu a kamery za pomoci rôznych nosičov údajov do svojho počítača a vkladať ich do svojich textov. Ďalším nástrojom blogera je jeho vzdelanie, vedomosti technické a literárne a základy žurnalistiky. Toto je blogerské minimum. Rozvinutá úroveň blogovania zahŕňa aj schopnosť napísať príspevok v kóde html a vytvoriť si vlastnú stránku – weblog na samostatnej doméne.
Profesionálny novinár potrebuje vedieť všetko to isté čo bloger a mať aj diplom z fakulty žurnalistiky. Obsah jeho článkov podlieha zámeru vydavateľa.
Ciele online-žurnalistiky.
Tvorca väčšieho portálu aj bloger uskutočňujú svoje vlastné publikačné zámery tak, aby informovali, komentovali, kritizovali, tvorili audiovizuálne a textové diela za účelom poskytovania zábavy, poučenia a podpory šírenia užitočných informácií. Všetko to činia tak, aby zároveň dodržiavali autorský zákon a rešpektovali autorské práva. Zároveň ich činnosť podlieha i ďalším obvyklým platným zákonom v občianskom zákonníku.
Výhody online-žurnalistiky.
Pre veľké vydavateľstvá znamená online portál rýchle a pružné prinášanie správ bez nákladného tlačenia papierových novín, ktoré sa obvykle pomalšie dostávajú k čitateľovi než internetové spravodajstvo. 
Pre blogera bezodplatné aj platené realizovanie svojich schopností, príležitosť publikovať svoje názory, zoznamovať sa a združovať do profesných a hobbystických zoskupení. Blogovanie môže poskytnúť aj finančný profit, ak si na vlastnej doméne bloger umiestňuje reklamu.

</doc>
<doc id="240650" url="https://sk.wikipedia.org/wiki?curid=240650" title="Šimonovany">
Šimonovany



</doc>
<doc id="240652" url="https://sk.wikipedia.org/wiki?curid=240652" title="Redukčné delenie">
Redukčné delenie



</doc>
<doc id="240655" url="https://sk.wikipedia.org/wiki?curid=240655" title="RSTP">
RSTP



</doc>
<doc id="240656" url="https://sk.wikipedia.org/wiki?curid=240656" title="Rapid Spanning Tree Protocol">
Rapid Spanning Tree Protocol

RSTP je protokol rýchleho vetviaceho sa stromu, ako by sa dal voľne preložiť názov
"Rapid Spanning Tree Protocol". Pracuje na druhej vrstve OSI. Je evolúciou štandardu IEEE 802.1D . Nové vydanie štandardu 802.1D - IEEE 802.1D-2004 teda zahŕňa štandardy IEEE
802.1t-2001 ("802.1D Maintenance") a IEEE 802.1w ("Rapid Reconfiguration of Spanning Tree").
Princíp fungovania.
RSTP nastavuje stavy portov každého portu sieťového mostu v BLAN. RSTP zabezpečuje, že stabilné pripojenie poskytované každým sieťovým mostom medzi jeho portami a individuálnymi LAN sieťami, ktoré
sú k týmto portom pripojené je predvídateľné, spravovateľné, úplné, jednoduché
a symetrické. RSTP okrem toho zabezpečuje, že nevznikajú dočasné slučky
v aktívnej topológii v prípade, že sieť sa musí prekonfigurovať v dôsledku
poruchy, odobratia alebo pridania sieťového zariadenia a že chybná informácia
o umiestnení chybného zariadenia sa po rekonfigurácii odstráni z filtrovacej
databázy.
Každý zo sieťových mostov v sieti posiela konfiguračné správy . Každá konfiguračná správa obsahuje prioritný vektor vetviaceho sa stromu, ktorý identifikuje jeden most ako koreňový most siete a umožňuje každému mostu vypočítať si vlastnú najnižšiu cenu cesty k tomuto koreňovému mostu, ktorá sa ďalej odošle v konfiguračnej správe. Rola koreňového portu je pridelená jednému z portov mostu, ktorý ponúka najnižšiu cenu cesty ku koreňovému mostu a rola predurčeného portu je pridelená jednému z portov pripojených ku každej zo sietí, ktoré ponúkajú najnižšiu cenu cesty z tejto siete ku koreňovému mostu. Roly náhradného portu a záložného portu sú pridelené portom, ktoré poskytujú pripojenie pri poruche iného sieťového komponentu.
Stavové automaty súvisiace s rolami portov udržujú a menia stavy portov , ktoré riadia odosielanie a učenie sa rámcov MAC prenosovej jednotky, podporujú a spravujú kvalitu MAC služieb. V stabilnej sieti sú koreňové a predurčené porty v stave odosielania alebo učenia sa, kým náhradné, záložné a blokované porty sú v stave odmietania.
Rola každého portu sa mení v prípade, že most, port mostu alebo LAN zlyhá, pridá sa alebo sa odoberie zo siete. Prechod portu do stavu učenia sa alebo odosielania je oneskorený, teda porty môžu dočasne prejsť do stavu odmietania kvôli zaručeniu zanedbateľného množstva zle usporiadaných a duplikovaných rámcov.
RSTP poskytuje rýchlu obnovu pripojenia, čím sa minimalizuje strata rámcov. Nový koreňový port a predurčené porty pripojené k P2P sieťam môžu prejsť do stavu odosielania bez toho, aby museli čakať na vypršanie časovačov protokolu. Koreňový port môže prejsť do stavu odosielania bez toho, aby musel prijímať alebo posielať správy z iných mostov, zatiaľ čo predurčený port pripojený k P2P LAN môže zmeniť stav, až keď príjme explicitne zadanú rolu od iného mostu zapojeného v sieti. Oneskorenie odosielania, ktoré používa predurčený port pripojený k LAN, je dosť dlhý nato, aby ostatné mosty zapojené v tejto sieti mohli prijať a zareagovať na odosielané správy, a tiež je nezávislý od celkovej veľkosti siete. Ak všetky LAN v sieti sú P2P, RSTP časovače definujú najväčšie oneskorenia, ktoré nastanú iba v prípade straty správ alebo v prípade prekročenia prenosového limitu.
Koreňový port pripojený k LAN, ku ktorej nie sú pripojené žiadne iné mosty, môže byť administratívne nastavený ako hraničný port. RSTP sleduje LAN pre zaistenie, že žiadne iné mosty nie sú k nej pripojené, dokonca môže byť nastavené na automatickú detekciu hraničných portov. Každý hraničný port prechádza priamo do stavu odosielania, pokiaľ neexistuje žiadna možnosť vytvorenia slučky.
Matematický základ RSTP.
V matematickej oblasti teórie grafov – vetviaci sa strom T súvislého neorientovaného grafu G je strom zložený zo všetkých vrcholov a niektorých (pravdepodobne všetkých) hrán grafu G. Neoficiálne je vetviaci sa strom grafu G výber jeho hrán, ktoré tvoria strom spájajúci všetky vrcholy. To znamená, že každý vrchol je pripojený k stromu, ale nie sú vytvorené žiadne slučky. Na druhej strane, každé zo spojení grafu G musí patriť do stromu T.
Vetviaci sa strom súvislého grafu G môže byť tiež definovaný ako maximálna množina hrán grafu G, ktorá neobsahuje slučky alebo ako minimálna množina hrán, ktorá spája všetky vrcholy.
Všeobecne, vetviaci sa les ľubovoľného (pravdepodobne nesúvislého), neorientovaného grafu G je maximálny les ktorý je subgrafom G. Ekvivalentne, vetviaci sa les je zjednotenie vetviacich sa stromov pre každý súvislý komponent grafu G.
V určitých oblastiach teórie grafov je tiež užitočné nájsť minimálny vetviaci sa strom vyváženého grafu.
Prvý algoritmus na hľadanie minimálneho vetviaceho sa stromu bol vyvinutý českým vedcom Otakarom Borůvkom v roku 1926. Jeho zámerom bolo efektívne elektrické pokrytie Čiech. V súčasnosti sú bežne používanými algoritmami Primov algoritmus a Kruskalov algoritmus. Ďalším zriedkavo používaným algoritmom je reverse-delete algoritmus, ktorý je reverzný ku Kruskalovému algoritmu.
Najrýchlejší algoritmus minimálneho vetviaceho sa stromu vyvinul Bernard Chazelle a bol založený na Borůvkovom algoritme.
Stavy a role portov.
Štandard IEEE 802.1D definuje tieto štyri rôzne stavy portov:
Stav portu je vyberaný na základe toho, či blokuje alebo preposiela sieťovú premávku a rola portu zohráva úlohu v aktívnej topológii (koreňový port, predurčený port, atď.). Napríklad z operatívneho pohľadu nie je žiaden rozdiel medzi portom v stave blokovania a v stave počúvania. Obidva odmietajú rámce a neučia sa MAC adresy. Skutočný rozdiel je v rolách, ktoré im priradí algoritmus vetviaceho sa stromu. Spoľahlivo sa dá predpokladať, že port v stave počúvania je buď predurčený alebo koreňový port a je na ceste k tomu, aby prešiel do stavu odosielania. Žiaľ, ak je port v stave odosielania, nie je možné z tohto stavu usúdiť, či je port koreňový alebo predurčený. Takto sa demonštruje zlyhanie terminologie založenej iba na stavoch portov. RSTP teda rozlišuje rolu a stav portu, aby sa rola portu dala jednoznačne určiť.
Stavy portov.
Oproti 802.1D sú v RSTP iba tri stavy portov, ktoré korešpondujú s tromi operačnými stavmi. Stavy zablokovaný, blokovanie a počúvanie, definované v 802.1D, sú spojené do osobitného 802.1w stavu odmietanie.
Role portov.
Rola portu je premenlivo pridelená danému portu. Oproti štandardu 802.1D je niekoľko zmien. Rola koreňového portu a predurčeného portu ostala tá istá, no rola blokujúceho portu sa rozdelila na rolu záložného portu a rolu náhradného portu. STA rozlišuje roly portov na základe BPDU.
Pre jednoduchosť sa dá povedať, že existuje metóda, ktorá porovná dve BPDU a rozhodne, či jedna z nich je viac užitočná ako ostatné. Toto je založené na hodnote uloženej v BPDU.
Port, ktorý príjme najlepšiu BPDU na tomto moste, je koreňový port. Toto je teda port, ktorý je najbližšie ku koreňovému mostu z hľadiska ceny cesty. STA zvolí iba jeden koreňový most v celej premostenej sieti (na každú VLAN). Koreňový most odosiela BPDU, ktoré sú užitočnejšie ako BPDU z ktoréhokoľvek iného mostu. Koreňový most je jediný most v sieti, ktorý nemá koreňový port. Všetky ostatné mosty prijímajú BPDU aspoň na jeden port.
Port je v role predurčeného, ak je schopný poslať najlepšiu BPDU na segmente, ku ktorému je pripojený. 802.1D most spája rôzne segmenty, ako napríklad Ethernet segment, na vytvorenie premostenej domény. Na danom segmente môže byť iba jedna cesta smerom ku koreňovému mostu. Ak sú takéto dve, tak je v sieti vytvorená slučka. Všetky mosty pripojené k danému segmentu prijímajú BPDU od všetkých ostatných. Zhodnú sa, že most, ktorý odosiela najlepšie BPDU, bude predurčený most pre daný segment. Port na tomto moste, ktorý tomu odpovedá, je predurčený port.
Role náhradného a záložného portu odpovedajú stavu blokovania v 802.1D. Blokovaný port je definovaný ako port, ktorý nie je predurčený a ani koreňový. Blokovaný port prijíma užitočnejšie BPDU ako tie, ktoré posiela na svoj segment. Treba si uvedomiť, že port samozrejme potrebuje prijať BPDU, aby ostal blokovaný. Na tento účel RSTP poskytuje tieto dve role.
Náhradný port prijíma užitočnejšie BPDU od iného mostu a teda je to port blokovaný.
Záložný port prijíma užitočnejšie BPDU z toho istého mostu, na ktorom sa nachádza a tiež to je port blokovaný.
Rozdiel medzi náhradným a záložným portom už je interne vyriešený v rámci 802.1D. Vysvetlenie spočíva v tom, že náhradný port poskytuje alternatívnu cestu ku koreňovému mostu a preto môže nahradiť koreňový port v prípade jeho poruchy. Ale záložný port poskytuje redundantné (nadbytočné) pripojenie k tomu istému segmentu a preto nemôže zaručiť alternatívne pripojenie ku koreňovému mostu.
Rýchly prevod do stavu odosielania.
Rýchly prechod je najdôležitejšia funkcia predstavená v 802.1w. RSTP je schopný prepnúť port do stavu odosielania bez toho, aby závisel na nastaveniach časovačov. Na dosiahnutie rýchlej zmeny stavu portu sa protokol spolieha na dve premenné: hraničný port a typ linky.
Hraničné porty.
Všetky porty pripojené priamo ku koncovým staniciam nemôžu vytvoriť slučky v sieti. Preto hraničný port priamo prechádza do stavu odosielania a preskakuje stavy počúvania a učenia sa. Tento port neinicializuje zmenu topológie, ak sa linka prepne. Hraničný port, ktorý príjme BPDU automaticky stráca status hraničného portu a stáva sa normálnym portom vetviaceho sa stromu. Pre hraničný port existuje užívateľské nastavenie a prevádzková hodnota.
Typ linky.
RSTP docieli rýchly prechod do stavu odosielania iba na hraničných portoch a na P2P linkách. Typ linky je automaticky odvodený z duplexného módu linky. Port, ktorý pracuje v obojsmernom móde (full duplex) je považovaný za P2P, zatiaľ čo port pracujúci v jednosmernom móde (half duplex) je štandardne stanovený ako zdieľaný port. Toto automatické nastavenie typu linky môže byť prestavené explicitným nastavením. V súčasných sieťach s prepínačmi väčšina liniek pracuje v obojsmernom móde, takže RSTP s nimi pracuje ako s P2P linkami a teda sú kandidátmi na rýchly prechod do stavu odosielania.
Mechanizmus zmeny topológie.
Ak 802.1D most deteguje zmenu topológie, použije spoľahlivý mechanizmus, aby najprv upozornil koreňový most. Ak je koreňový port informovaný o zmene sieťovej topológie, nastaví TC (návesť zmeny topológie) návesť v BPDU a odošle ju. Tá je prenesená k všetkým mostom v sieti. Ak most príjme BPDU s nastavenou TC návesťou, zmenší čas vypršania platnosti položiek v premosťovacej tabuťke na hodnotu "forward delay". Týmto sa zabezpečí relatívne rýchle odstráňovanie starých informácií. Tento mechanizmus zmeny topológie je oproti STP úplne prerobený.
V RSTP spôsobujú zmenu topológie iba nehraničné porty, ktoré prejdú do stavu odosielania. To znamená, že strata spojenia nie je považovaná za zmenu topológie na rozdiel od 802.1D (port, ktorý prejde do stavu blokovania negeneruje zmenu topológie).
TCN správy (správy s nastavenout TC návesťou) sa v sieti šíria veľmi rýchlo, keďže most, ktorý takéto srávy príjme ju odošle na všetky predurčené porty. Šírenie sa TC správ je jednokrokový proces.
Je fakt, že iniciátor zmeny topológie rozposiela túto informáciu po sieti, na rozdiel od 802.1D kde to robil iba koreňový most. Mechanizmus je teda oveľa rýchlejší. Nie je nutné čakať na koreňový most, kým tým bude oboznámený a začne obhajovať zmenu topológie celej siete.
Kompatibilita s STP.
RSTP je schopné interpolovať s pôvodným STP protokolom. Je nutné poznamenať, že výhody 802.1w, čiže rýchla zmena stavov sa týmto stráca.
Každý port udržiava premennú, ktorá definuje protokol na danom segmente. Ak sa port pripojí, spustí sa časovač. Počas toho sa aktuálne priradený STP alebo RSTP mód zablokuje. Ak tento časovač vyprší, port sa adaptuje na mód, ktorý odpovedá najskôr prijatej BPDU. Po zmene operačného módu ako dôsledku prijatej BPDU, spomínaný časovač sa reštartuje. Takto je určená frekvencia možnej zmeny módu.
Napríklad predpokladajme, že máme v sieti zapojené dva mosty. Jeden z nich je predurčený pre tento sieťový segment (most A). Teraz sa k sieti pripojí most C, ktorý podporuje iba STP. Keďže 802.1D mosty ignorujú RSTP BPDU správy a zahadzujú ich, tento most je presvedčený, že na tomto sieťovom segmente už nie je zapojený žiaden ďalší most a začne odosielať svoju podradnú správu vo formáte 802.1D. Most A, ktorý bol označený ako predurčený, príjme túto správu a na základe toho zmení operačný mód na 802.1D, ale iba pre tento port. Výsledkom toho je, že najneskôr pripojený STP most rozumie správam od tohto mostu a akceptuje ho ako predurčený most pre tento segment. Ak je v tomto špecifickom prípade STP most odobratý, prvý most na tomto porte stále operuje v STP móde aj napriek tomu, že je schopný pracovať oveľa efektívnejšie v RSTP móde s jediným susedným mostom B. Je to dôsledok toho, že tento most nedokáže zistiť, že STP most bol zo segmentu odobraný. V tomto zriedkavom prípade je nutný zásah užívateľa, ktorý reštartuje detekciu protokolu pre tento port manuálne.

</doc>
<doc id="240661" url="https://sk.wikipedia.org/wiki?curid=240661" title="Franck Bilal Ribéry">
Franck Bilal Ribéry



</doc>
<doc id="240663" url="https://sk.wikipedia.org/wiki?curid=240663" title="Privina">
Privina



</doc>
<doc id="240664" url="https://sk.wikipedia.org/wiki?curid=240664" title="Priwina">
Priwina



</doc>
<doc id="240665" url="https://sk.wikipedia.org/wiki?curid=240665" title="Priuuinna">
Priuuinna



</doc>
<doc id="240667" url="https://sk.wikipedia.org/wiki?curid=240667" title="Protilietadlové delo">
Protilietadlové delo

Protilietadlové delo je zvyčajne kanón špeciálne konštruovaný pre streľbu na vzdušné ciele – pilotované i bezpilotné lietadlá, helikoptéry, riadené strely a balóny. Vyznačuje sa vysokou rýchlosťou streľby, veľkou počiatočnou rýchlosťou striel a je umiestnený na špeciálnu lafetu, ktorá umožňuje kruhový odmer a veľkým námer kanónu a zabezpečuje stabilitu zbrane pri streľbe. Protilietadlové kanóny používajú okrem toho aj špeciálne konštruovanú muníciu s časovými alebo nekontaktnými zapaľovačmi, špeciálne protilietadlové zameriavače a môžu používať aj systémy diaľkového riadenia. Okrem paľby na vzdušné ciele môže protilietadlový kanón ostreľovať aj pozemné či námorné ciele.
História.
Prvé delá osobitne upravené alebo konštruované pre streľbu na vzdušné ciele (vtedy balóny) sa objavuje počas Prusko-francúzskej vojny v rokoch 1870-1871. Upravený kanón postavila firma Krupp – mal kaliber okolo a bol umiestnený na vozíku ťahanom koňmi.
Pred prvou svetovou vojnou sa objavilo v roku 1909 niekoľko nemeckých konštrukcií firmy Krupp, z ktorých sa kanón dostala aj do výzbroje a stal sa pomerne rozšírenou zbraňou. Ostatné štáty v predvojnovom období ignorovali rodiacu sa hrozbu letectva a pozorovacích balónov. Po začatí vojny sa vo Francúzsku a Rusku objavujú improvizácie, spočívajúce v montáži kanónov kalibru okolo 75 –  na podstavec, ktorý umožňoval streľbu na vzdušné ciele. Až v druhej polovici vojny sa objavuje prvý britský kanón, špeciálne konštruovaný pre protilietadlovú streľbu, ale až do konca vojny zostala protilietadlová obrana vojsk záležitosťou prevažne protilietadlových guľometov rôznych typov. Koncom vojny sa konečne (vznikol už v roku 1890) objavuje na fronte moderne pojatý britský automatický protilietadlový kanón Maxim-Nordenfelt alebo QF 1-pounder nazývaný pom-pom, ktorý sa stal pre nemecké lietadlá značnou hrozbou a ktorému údajne padol za obeť aj slávny „Červený barón“ Manfred Albrecht von Richthofen.
Druhou významnou oblasťou rozvoja protilietadlového delostrelectva bola obrana Britských ostrovov pred náletmi nemeckých vzducholodí a bombardovacích lietadiel, ktoré si vynútili použitie diel stredných kalibrov. Tieto delá vznikajú úpravou rôznych námorných diel pre streľbu na vzdušné ciele.
V medzivojnovom období si armády uvedomili potenciálnu hrozbu letectva pre svoje vojská a začali sa zaujímať o zbrane vhodné pre protilietadlovú obranu. Bolo to znovu Nemecko, ktoré v spolupráci so Švédskom a Švajčiarskom vyvinulo automatické protilietadlové kanóny kalibru 20 a , vhodné pre blízku protilietadlovú obranu. Pre streľbu na vysokoletiace ciel vznikol v spolupráci so švédskou firmou Bofors zrejme najslávnejší protilietadlový kanón 8,8 cm FlaK 18, neskôr zdokonalený ako FlaK 36 a FlaK 37. Koncom 20. rokov objednáva švédske námorníctvo u firmy Bofors vývoj nového protilietadlového kanónu, ktorý je nakoniec veľmi úspešný a napokon zavedený do výzbroje 17 štátov, pričom jeho posledné verzie slúžia dodnes. Ale s blížiacou sa druhou svetovou vojnou počet typov protilietadlových kanónov narastá a vo výzbroji väčšiny armád a námorníctiev sa objavujú protilietadlové kanóny kalibrov od 20 do . Ujasňuje sa aj ich určenie a taktika použitia.
Boje druhej svetovej vojny, ako sa čoskoro ukázalo, letectvo ovplyvnilo veľmi výrazne. S tým vzrástol i význam protilietadlovej obrany, ktorá bola v tomto období postavená na stíhacích lietadlách a protilietadlovom delostrelectve. V počiatočnej fáze vojny sa predovšetkým nemecké letectvo stalo významným prostriedkom, ktorý otváral nemeckým vojskám cestu k rýchlym a efektným víťazstvám v západnej Európe. Ale nemeckú Luftwaffe už čoskoro čakala prvá porážka v Bitke o Britániu, prevažne zásluhou stíhačov, ale nezanedbateľne sa na britskom víťazstve podieľali i obsluhy protilietadlových diel. 
Významnú úlohu zohrali protilietadlové delá i na východnom fronte, kde sovietske vojská dokázali vytvoriť silnú obranu predovšetkým okolo Moskvy. Neskôr, po nástupe strategického letectva Spojencov, bolo podrobené tvrdej skúške aj nemecké protilietadlové delostrelectvo, ktoré muselo odrážať masívne údery strategického letectva na významné ciele v nemeckom vnútrozemí. Celkom mimoriadnu úlohu hralo protilietadlové delostrelectvo a jeho zbrane v bojoch proti Japonsku. Námorné operácie sa z veľkej časti odohrávali na obrovských priestoroch Tichého oceánu a hlavnou údernou silou lodstiev sa stali lietadlové lode a letecké skupiny na nich umiestnené. Bojové lode a krížniky, v predvojnovom období pýcha lodstiev, sa zmenili predovšetkým na plávajúce protilietadlové batérie, vyzbrojené desiatkami protilietadlových diel stredných a veľkých kalibrov.
V období po skončení druhej svetovej vojny prichádza postupne koniec klasických protilietadlových diel veľkých a stredných kalibrov – objavujú sa protilietadlové rakety. Protilietadlové kanóny menších kalibrov sa udržali ako prostriedok priamej protilietadlovej obrany jednotiek na bojisku.
V druhej polovici 60. rokov sa objavuje nová hrozba pre pozemné jednotky – bojové helikoptéry, vyzbrojené protitankovými riadenými strelami. Obratné ale nie príliš rýchle a pancierované vrtuľníky sú pre malokalibrové delá vhodný cieľ. Práve automatické malokalibrové rýchlopalné kanóny sú jedným z najvhodnejších prostriedkov pre boj s neočakávane sa objavujúcimi cieľmi. Podobná hrozba ako vrtuľníky sa objavila aj v oblasti námornej výzbroje – protilodné riadené strely, letiace nízko nad hladinou mora predstavujú pre protilietadlové rakety mimoriadne ťažko zasiahnuteľný cieľ. Aj s nimi však automatické malokalibrové kanóny dokážu efektívne bojovať. Obrana proti vrtuľníkom a bezpilotným lietadlám, rovnako ako proti nízkoletiacim protilodným riadeným strelám dala protilietadlovým kanónom druhý dych a tak úspešne vstúpili aj do 21. storočia.
Konštrukcia.
Typická konštrukcia pozemného protilietadlového kanónu veľkého kalibru.
Kanón má kaliber 80 – , čo mu poskytuje diaľkový dostrel 15 –  a (významnejší) výškový dostrel 10 – , u najlepších zbraní kalibru do 17,5 až do . Spodná lafeta má tvar krížu a podvozok je používaný len pri preprave – pri zaujatí palebného postavenia sa demontuje. Horná lafeta kanónu je riešená ako plošina, otočná v guličkovej dráhe spodnej lafety. Na hornej lafete je umiestnená celá delostrelecká zbraň – teda kolíska, hlaveň s brzdovratným zariadením a poloautomatickým záverom, vyvažovače, riadidlá a mieridlá. Okrem toho sú na plošine hornej lafety umiestnené sedačky mieričov – protilietadlové delá stredných a veľkých kalibrov majú obvykle dvoch mieričov – jeden zameriava cieľ v námere, druhý v odmere, častým doplnkom je časovací mechanizmus a nabíjací/podávací stôl. Spodná lafeta môže byť nahradená pilotom, masívnym stĺpom, pevne zabetónovaným v zodolnenom palebnom stanovišti a sedačka mieričov môžu byť nahradené systémom diaľkového riadenia z centálneho zameriavaču.
Centrálny zameriavač je pomerne zložité mechanické alebo elektromechanické zariadenie – prakticky analógový počítač, ktorý na základe vstupných údajov – známej balistiky zbrane a optickým diaľkomerom alebo rádiolokátorom zistenej výške, rýchlosti a diaľke cieľa vypočítava údaje potrebné pre zamierenie zbrane do potrebného priestoru, nastavenie časovacích zapaľovačov trieštivých granátov a okamih výstrelu tak, aby sa vystrelené granáty dostali do blízkosti cieľa a ich časové zapaľovače práve vtedy zapracovali. Centrálny zameriavaš obvykle neriadi jedno delo, ale celú delostreleckú batériu.

</doc>
<doc id="240790" url="https://sk.wikipedia.org/wiki?curid=240790" title="Tošihide Masukawa">
Tošihide Masukawa

Tošihide Masukawa (tiež Tošihide Maskawa; * 7. február 1940, Nagoja, Japonsko) je japonský fyzik. 
Jeho a Makota Kobajašiho spoločná práca o narušení CP symetrie pri slabej interakcii je jednou z najcitovanejších prác fyziky vysokých energií. V roku 2008 získal za tento objav a nadväzujúcu predpoveď najmenej troch rodín kvarkov spolu s Kobajašim Nobelovu cenu za fyziku.
Masukawa absolvoval v roku 1962 Nagojskú univerzitu, kde pracoval ako odborný asistent a v roku 1967 získal doktorát. V rokoch 1970 až 1976 pracoval na univerzite v Kjótu. Potom pracoval v Inštitúte pre jadrový výskum pri Tokijskej univerzite. Od roku 1980 bol zamestnaný v Jukawovom inštitúte pre teoretickú fyziku, ktorý v rokoch 1997 až 2003 riadil.
V roku 2007 získal cenu Európskej fyzikálnej spoločnosti.

</doc>
<doc id="240791" url="https://sk.wikipedia.org/wiki?curid=240791" title="Tošihide Maskawa">
Tošihide Maskawa



</doc>
<doc id="240793" url="https://sk.wikipedia.org/wiki?curid=240793" title="Makoto Kobajaši">
Makoto Kobajaši

Makoto Kobajaši (* 7. apríl 1944, Nagoja, Japonsko) je japonský fyzik. Jeho a Tošihideho Masukawova spoločná práca o narušení CP symetrie pri slabej interakcii je jednou z najcitovanejších prác fyziky vysokých energií. 
V roku 2008 získal za tento objav a nadväzujúcu predpoveď najmenej troch rodín kvarkov spolu s Masukawom Nobelovu cenu za fyziku.

</doc>
<doc id="240796" url="https://sk.wikipedia.org/wiki?curid=240796" title="ACF Fiorentina">
ACF Fiorentina

ACF Fiorentina nazývaná aj Fiorentina je profesionálny taliansky futbalový klub so sídlom vo Florencii. Svoje domáce zápasy hráva na štadióne Stadio Artemio Franchi s kapacitou 43 147 miest.
Úspechy.
 Serie A: 2
 Coppa Italia "6": 
 Supercoppa Italiana: 
PVP:
Mitropa Cup:

</doc>
<doc id="240797" url="https://sk.wikipedia.org/wiki?curid=240797" title="AC Fiorentina">
AC Fiorentina



</doc>
<doc id="240798" url="https://sk.wikipedia.org/wiki?curid=240798" title="Associazione Calcio Firenze Fiorentina">
Associazione Calcio Firenze Fiorentina



</doc>
<doc id="240799" url="https://sk.wikipedia.org/wiki?curid=240799" title="Kokosová platňa">
Kokosová platňa

Kokosová platňa je tektonická platňa tvorená oceánskou zemskou kôrou nachádzajúca sa v Tichom oceáne na západnom pobreží Strednej Ameriky. Pomenovaná je podľa Kokosových ostrovov, ktoré sa na nej nachádzajú. 
Kokosová platňa vzniká rozpínaním oceánskeho dna pozdĺž Východopacifickej vyvýšeniny a Kokosového chrbta, oblasti označovanej ako systém rozpínania Cocos-Nazca. Z oblasti tejto vyvýšeniny je platňa tlačená a posúvaná na východ pod menej hustú Karibskú platňu, pri procese označovanom ako subdukcia. Pri tomto procese dochádza k zohrievaniu jej subdukovaných okrajov, z ktorých sa uvoľňuje do okolitého zemského plášťa voda. Vo vrchnej časti plášťa, ktorý sa označuje ako astenosféra, sú horniny plášťa fluidami roztavené na magmu, v dôsledku čoho vzniká severovýchodne od subdukčnej zóny vulkanický oblúk, ktorý sa tiahne od Kostariky do Guatemaly. Pásmo zemetrasení v oblasti tzv. benioffovej zóny sa tiahne pod povrchom ďalej na sever až do Mexika. 
Severný okraj Kokosovej platne tvorí Stredoamerická priekopa. Východná časť je tvorená transformnými zlomami Panamskej zlomovej oblsti. Južnou hranicou je stredooceánsky chrbát v Galapágskej vyvýšenine. Západnú hranicu tvorí Východopacifická vyvýšenina.
Vznik a vývoj.
Kokosová a platňa Nazca sú pozostatkami dávnejšej Farallonskej platne, ktorá sa rozpadla pred asi 23 miliónmi rokov na hranici oligocénu a miocénu. Rozpad tejto platne zapríčinilo najmä pôsobenie Galapágskej horúcej škvrny. Pred asi 5 - 10 miliónmi rokov sa zo severnej časti platne začala oddeľovať tzv. Riverská mikroplatňa a dodnes medzi nimi neexistujú trasformné zlomy.
Subdukcia kokosovej platne pod severoamerickú platňu 19. septembra 1985 spôsobila ničivé zemetrasenie v Mexico City.

</doc>
<doc id="240802" url="https://sk.wikipedia.org/wiki?curid=240802" title="Taktika (vojenstvo)">
Taktika (vojenstvo)



</doc>
<doc id="240804" url="https://sk.wikipedia.org/wiki?curid=240804" title="Al Di Meola">
Al Di Meola

Al Di Meola narodený ako Al Laurence Dimeola (22. júl 1954, Jersey City, New Jersey, USA) je latinsko-americko džezový a rockový gitarista americko-talianskeho pôvodu. Ovláda nielen hru na gitare, je multiinštrumentalista. Vyštudoval Berklee College of Music v Bostone, Massachusetts. 
Aktívne začal hrať na verejnosti od roku 1974, kedy nastúpil do skupiny Return To Forever kde hral aj džezový velikán Chick Corea. Od roku 1976 sa dal na sólovú kariéru, popri ktorej spolupracoval aj s Johnom McLaughlinom, Paco de Lucíom, Carlosom Santanom a ďalšími.
Di Meola štyrikrát zvíťazil v prieskume časopisu Guitar Player Magazine's Reader ako najlepší džezový gitarista. Gitarový historik, znalec a muzikológ Robert Lynch povedal pre médiá, že v histórii elektrickej gitary nikto doposiaľ nezdokonalil techniku hrania pre toľko rôznych žánrov tak, ako Di Meola.

</doc>
<doc id="240809" url="https://sk.wikipedia.org/wiki?curid=240809" title="Florin Valeriu Răducioiu">
Florin Valeriu Răducioiu



</doc>
<doc id="240810" url="https://sk.wikipedia.org/wiki?curid=240810" title="Florin Valeriu Raducioiu">
Florin Valeriu Raducioiu



</doc>
<doc id="240811" url="https://sk.wikipedia.org/wiki?curid=240811" title="George Manneh Oppong Ousman Weah">
George Manneh Oppong Ousman Weah



</doc>
<doc id="240812" url="https://sk.wikipedia.org/wiki?curid=240812" title="Dennis Nicolaas Maria Bergkamp">
Dennis Nicolaas Maria Bergkamp



</doc>
<doc id="240813" url="https://sk.wikipedia.org/wiki?curid=240813" title="Edgar Steven Davids">
Edgar Steven Davids



</doc>
<doc id="240814" url="https://sk.wikipedia.org/wiki?curid=240814" title="Jari Olavi Litmanen">
Jari Olavi Litmanen



</doc>
<doc id="240815" url="https://sk.wikipedia.org/wiki?curid=240815" title="Bogdan Lobont">
Bogdan Lobont



</doc>
<doc id="240816" url="https://sk.wikipedia.org/wiki?curid=240816" title="Bogdan Ionuţ Lobonţ">
Bogdan Ionuţ Lobonţ



</doc>
<doc id="240817" url="https://sk.wikipedia.org/wiki?curid=240817" title="Bogdan Ionut Lobont">
Bogdan Ionut Lobont



</doc>
<doc id="240818" url="https://sk.wikipedia.org/wiki?curid=240818" title="Benedict Saul McCarthy">
Benedict Saul McCarthy



</doc>
<doc id="240819" url="https://sk.wikipedia.org/wiki?curid=240819" title="Marinus Jacobus Hendricus Michels">
Marinus Jacobus Hendricus Michels



</doc>
<doc id="240820" url="https://sk.wikipedia.org/wiki?curid=240820" title="Franklin Edmundo Rijkaard">
Franklin Edmundo Rijkaard



</doc>
<doc id="240821" url="https://sk.wikipedia.org/wiki?curid=240821" title="Rudolf Pálfi">
Rudolf Pálfi

Rudolf (I.) Jozef Joachim Ján Vilibald Adrián Júda Tadeáš gróf Pálfi - prídomok "Pálffy de Erdőd" ( * 4. marec 1719, Viedeň – † 1. apríl 1768, Bratislava) bol uhorský šľachtic, politik a zberateľ. 
Bol najmladším synom grófa Leopolda Jozefa Pálfiho (1681 – 1720) a Márie Antónie Ratuit de Souches (1683 – 1750). Študoval vo Viedni, bol majiteľom panstiev Pezinok a Svätý Jur a od roku 1732 sa stal spolumajiteľom hradného panstva Červený Kameň. Rudolf I. Pálfi je zakladateľom červenokamenskej línie, ktorá sa stala počtovo najsilnejšou v rámci celého pálfiovského rodu, vďaka čomu jej potomkovia žijú dodnes.
Oženil sa v Brne 24. novembra 1742 s grófkou Máriou Eleonórou Kaunitz-Rietbergovou (1723 - 1776), ktorá mu porodila desať detí: troch synov a sedem dcér. Mária Eleonóra Pálfiová bola sestrou kancelára kráľovnej Márie Terézie, kniežaťa Václava Antona Kaunitz-Rietberga. Rudolf Pálfi mal teda na viedenskom dvore vynikajúce postavenie nielen vďaka svojim neskorším zásluhám v bojoch o rakúske dedičstvo a sedemročnej vojne, ale i vďaka príbuzenským vzťahom s kancelárom Kaunitzom.
Od roku 1759 vlastnil Rudolf Pálfi bývalý károliovský husársky pluk, ktorý za záujmy kráľovnej Márie Terézie bojoval vo Vojne o rakúske dedičstvo a v Sedemročnej vojne a získal hodnosť podmaršala a kráľovského komorníka. Rudolf Pálfi sa preslávil ako zberateľ starožitností a kuriozít, ktoré počas svojho života nazhromaždil vo svojom kunstkabinete. 
Rudolf sa nevenoval politickej kariére ako mnohí jeho predkovia, ale preslávil sa ako vojak a zberateľ umeleckých predmetov, mecén umenia a stavebník. Rudolf pristúpil k rozsiahlym stavebným úpravám rodového sídla na Červenom kameni, ktoré sa sústredili na juhozápadné krídlo a oba trakty juhovýchodného krídla. Počas tejto prestavby boli dve z hradných bášt – južná a východná – zvýšené o jedno podlažie a podkrovie s manzardovou strechou a na druhom poschodí juhovýchodného krídla boli zmodernizované priestory a tak vznikol rad hosťovských izieb. 
Rudolfovi hrad vďačí za kamenný most, ktorý nahradil starší padací, obnovu stajní a jazdiarne, revitalizáciu hradných záhrad.
Rudolf zomrel v Bratislave a pochovaný je v rodinnej krypte pod františkánskym kostolom v Malackách, Mária Eleonóra ho prežila o osem rokov a jej telo spočinulo tiež v Malackách po boku manžela.

</doc>
<doc id="240822" url="https://sk.wikipedia.org/wiki?curid=240822" title="Pálfiovci">
Pálfiovci

Pálfiovci z Erdődu (staršie "Pálffyovci"; základný tvar: Pálfi, staršie "Pálffy") je jeden z najznámejších aristokratických rodov v Uhorsku. Priezvisko vzniklo na základe pomenovania syna Pavla (maď. Pálfya). V listinách: Pálffy de Erdeod, ab Erdod. 
Dejiny rodu.
Podľa staršej literatúry ide o líniu rodu Konth – Hederváry. Za prvého príslušníka rodu sa pokladá Pavol Konth (manž. Katarína Illes) doložený v roku 1383. Jeho synom bol Pavol Pálffy (manž. Anna Geréb) doložený v roku 1425. V rokoch 1480 – 1482 je zaznamenaný Mikuláš de Dercsika et Ráró, manžel Kataríny Kanyizsayi, ich syn Vavrinec bojoval pri Moháči. Podľa predikátu rod pochádza z Bratislavskej stolice z obce Júrová (Dercsika). Vavrinec bol ženatý s Annou Bánffy de Uylak a mali spolu syna Pavla de Dercsika et Raró (manž. Klára Bakóc de Csorna). Pavol vyženil odúmrť po jej línii aj s erbom.
Pavol mal synov, Petra zvaného „veľký“, ktorý sa oženil so Žofiou Dersffy, Vavrinca Literáta († 1559), ktorý zomrel bez potomkov, Gregora Pálffy de Kapolna (obec Kaplna v Bratislavskej stolici) a Krištofa, ktorí získali v roku 1548 donáciou varaždínske usadlosti Hegh a Dwnyhrowcz. Peter získal množstvo majetkov v Záhrebskej, Virovitickej a Krišskej stolici spolu s Jánom Thompa od Ferdinanda I. v roku 1535. Peter mal osem detí. Hradný kapitán Tomáš (* 1534) donáciou Maximiliána II. získal majetky v Bratislavskej stolici v Galante, Gáni a v zaniknutom Korokszeghu, ako aj v Nitrianskej a Hontianskej stolici. V roku 1579 získal vesprímske majetky. Ján (* 1548) bol kapitánom v Leviciach, Mikuláš (* 1552, † 1600) si sobášom s Máriou Fugger zabezpečil majetky a vzostup medzi najvplyvnejšiu aristokraciu v Uhorsku. Bol hrdinom vojen proti Turkom podporoval rod Habsburgovcov na uhorskom tróne. Politicky však vedel umne lavírovať nakoľko si udržal priateľstvo s vodcami stavovskej opozície Baltazárom Batthyánym, Františkom Nádasdym či Štefanom Illesházym. V roku 1581 získal nededičný (funkčný) titul baróna a bratislavského župana. Rudolf II. udelil Mikulášovi v roku 1584 titul komárňanského župana, neskôr získal do zálohu aj hrad Vígľaš. Mikulášovej vdove Márii s deťmi boli v roku 1603 priznané panstvá Stupava a Borinka. Syn Mikuláš ml. bol od roku 1607 bratislavským prepoštom. Uhorský baronát získal od Rudolfa II. 6.10. 1611 Ján Pálffy. Pavol získal 10.10. 1625 od Ferdinanda II. baronát spolu s titulom kráľovského pohárnika. Pavol ako rytier rádu Zlatej ostrohy získal 13.2. 1634 dedičný grófsky titul a donáciu na obce Plavecký Štvrtok, Svätý Peter, Moravský Svätý Ján, Plavecký Mikuláš, Plavecké Podhradie, Sološnica, Rohožník, Kuchyňu, Pernek, Malacky, Kiripolec, Jakubov a Štefanov. Štefan získal v roku 1626 donáciou panstvá Svätý Jur a Pezinok. Pavol Pálffy získal v roku 1651 rád Zlatého rúna. Hlavný bratislavský župan, bratislavský kapitán a kráľovský radca Štefan získal 13.2. 1634 dedičný grófsky titul. Ján († 1646) získal 7.12. 1635 funkčný ako aj dedičný baronát a funkciu kráľovského pohárnika, roku 1636 získal od Ferdinanda II. grófsky titul. Pavol († 1653) získal dedične Devínske panstvo. Ferdinand III. po jeho smrti potvrdil v roku 1654 držbu potomkom. Ján získal v roku 1754 titul hlavného boršodského župana. Mikuláš (* 1710, † 1773) bol v rokoch 1765 – 1767 krajinským sudcom, uhorským kancelárom (1758 – 1762), sudcom sedmipanského súdu a kráľovskej kúrie a získal rád Zlatého rúna. Leopold ml. († 1799) bol v roku 1768 vymenovaný za strážcu koruny. Leopold st. († 1773) získal v roku 1771 titul strážcu Uhorskej koruny a kráľovského pohárnika. Ján v roku 1777 získal obec Almás vo Virovitickej stolici. František v roku 1815 získal obrovské erdödyovské majetky na Orave, Lietavu a ďalších 22 obcí na Slovensku a v Chorvátsku v Záhrebskej, Kőrőškej a Varaždínskej stolici. Knieža Jozef († 1827) založil fundáciu na knižnicu prešovského gréckokatolíckeho seminára gymnázia. Bratislavský župan stolice a cisársky komorník Anton sa sporil o majetky s príbuznými v roku 1838. V tom čase vlastnil majetky v Monze a okolí. Fidel, hlavný župan Bratislavskej stolice a rytier Zlatého rúna, v roku 1847 získal donáciu na zemplínske majetky. Nándor Leopold Pálffy–Daun, vojvoda z Teana s manželkou Sidóniou Kowitz a deťmi Leopoldom, Viliamom a Karolom získali od Františka Jozefa I. 23.1. 1879 uhorský kniežací titul. Štefan si v roku 1901 nechal potvrdiť titul bratislavského dedičného hradného kapitána a Bratislavského župana. Ede Pálffymu potvrdil erb 5.5. 1911 vo Viedni František Jozef I. Gyula získal potvrdenie erbu od Karola I. v roku 1915 ako bratislavský župan a dedičný hradný kapitán. Ako posledný z rodu získal potvrdenie erbu a privilégií od cisára Karola I. sekretár vojenskej rady, komorník a červenokamenský vlastník Jozef 13.12. 1917.
Známi príslušníci rodu.
Medzi najvýznamnejších členov rodu patrili:
Erb rodu.
Pôvodným erbom je podľa literatúry erb Kontha, podľa Nagya v modrom štíte tri strieborné koly. Aký bol rodový erb do sobáša Pavla s Klárou Bakócz nevieme. Po sobáši príslušníci rodu prevzali odúmrťou erb rodu Bakócz, čo dosvedčujú pečate i maľované erby. Najstaršia podoba erbu je z pečate bratislavského župana Mikuláša z roku 1581. V zlatom poli štítu je polkoleso, z ktorého vyrastá jeleň. Klenotom je z koruny vyrastajúci jeleň. V okrúhlom leme je čiastočne zachovaný kruhopis: NICOLAVS. PALFFY. DE. ERDEOD ‒ COMES. COMIT.POSONIENSIS. Mikulášova pečať z roku 1594 je takmer identická s podobou uverejnenou Csergheöm. V modrom delenom poli štítu zo zlatého pruhu v strede vyrastá zlatý jeleň. V dolnom poli (Csergheö uvádza v päte zlaté trojvršie) je zlaté polkoleso. Pečať nemá klenot, Csergheö uvádza z koruny vyrastajúceho zlatého jeleňa. Prikrývadlá sú zlato-modré po oboch stranách. Tento erb však listinou získal Pavol v roku 1611. Ďalšia podoba erbu, ktorá pretrvala do dnešných dní, je modrý štít so zeleným trojvrším v päte, na ktorom z polovičného zlatého kolesa vyrastá zlatý jeleň. Klenotom je jeleň zo štítu. Prikrývadlá sú zlato-modré po oboch stranách. Mikuláš nechal na bránu hradu Červený kameň vytesať aliančný erb s erbom jeho manželky Márie Eleonóry von Harach. Erb je bez trojvršia, zlaté koleso vyrastá zo skalnatej pažite a celý jeleň stojí za kolesom. Skalné bralo je aj v erbe na barokovej fontáne na nádvorí hradu. Kniežací erb Pálffy – Daun z roku 1879 je štvrtený so srdcovým štítkom. V prvom a štvrtom modrom poli je na zelenom trojvrší zlaté polkoleso, z ktorého vyrastá doprava otočený jeleň. V druhom a štvrtom zlatom poli sú pošikom tri a pokosom tri červené pruhy (polia von Daun). Srdcový modrý štítok tvorí strieborná brána s dvomi vežami a cimburím, na ktorom stojí strieborná orlica, na štíte je kniežacia koruna. Na veľkom štíte je zlatá listová grófska koruna a v nej dva klenoty. V pravom z koruny vyrastá privrátený zlatý jeleň, v pravom klenote je v korune talianska kniežacia vojvodcovská korunka a v nej sú tri pštrosie perá. Prikrývadla sú na pravom klenote zlato-modré a vľavo zlato-červené. Štítonosičmi sú privrátené levy držiace pravou labou štít a v ľavej zlato-modré drevce, vpravo so striebornou zástavkou so štítom rodu Hedervary–Altenburg (zlatá hlava, modrý štít s tromi striebornými kolmi. Na ľavom drevci je strieborná zastávka s erbom rodu Konth (modrý štít so šiestimi striebornými kolmi). Erb je v kráľovskom stane s kniežacou korunou na vrchole. Romantizovaná podoba erbu sa nachádza na dverách cestovnej berliny coupé (kočiar). V štíte z vodnej hladiny vyrastá polkoleso a za ním z hladiny vyrastá jeleň. Nad štítom je perlová grófska korunka (počet 9) a nad ňou z točenice vyrastá jeleň. Za štítom sú dve drevcia so zástavami. Štít nesú galanté korunované levy.

</doc>
<doc id="240835" url="https://sk.wikipedia.org/wiki?curid=240835" title="Akvamarín">
Akvamarín

Akvamarín je drahokamová odroda berylu modrej až zelenomodrej farby. Názov pochádza z lat. "aqua marina" - "morská voda". V prírode sa vyskytuje pomerne hojne, tvorí väčšie kryštály hexagonálneho tvaru. Najväčší akvamarín bol nájdený v brazílskych pegmatitoch v roku 1910 - rozmery: 48,5 cm dĺžka, 41 cm šírka, hmotnosť skoro 100 kg.
Využitie.
V klenotníctve ako drahý kameň. Keďže je dostupnejší, býva obvykle menej cenený.
Náleziská.
V 19. storočí sa akvamaríny vyskytovali aj v živcovom lome pri Písku v Čechách.

</doc>
<doc id="240836" url="https://sk.wikipedia.org/wiki?curid=240836" title="Escherichia coli">
Escherichia coli

Escherichia coli (veľmi často len skrátene "E. coli") je druh baktérie z rodu Escherichia (lat. "Escherichia") z čeľade Enterobacteriaceae.
Je to fakultatívne anaeróbna gramnegatívna bičíkatá tyčinkovitá baktéria žijúca v hrubom čreve teplokrvných živočíchov. Je jedným z najdôležitejších zástupcov črevnej mikroflóry a jej prítomnosť je potrebná pre správny priebeh tráviacich procesov v čreve.
Význam.
Jej prítomnosť vo vode indikuje čerstvé znečistenie výkalmi a vylučuje použitie vody ako pitnej vody. Niektoré vzácne kmene "E. coli" sú alebo za určitých podmienok môžu byť patogénne. Môžu spôsobiť rôzne zápaly ako napr. zápal močového mechúra.
"E. coli" sa používa ako dôležitý modelový organizmus v genetike a mikrobiológii, ktorý je významný hlavne pre všeobecnú modelovú štúdiu baktérii. Ďalej je významná ako nástroj používaný kvôli svojej relatívnej jednoduchosti v biotechnológiách napr. pri konzervovaní požadovaných častiach DNA, pri prenose rekombinantných DNA pomocou konjugácie do iných organizmov (Agrobacterium v rastlinných biotechnológiách) a iné.
Biotechnologické použitie.
"Escherichia coli" je všeobecne najpoužívanejším systémom na produkciu, tzv. expresiu rozličných proteínov. Zaslúžila sa o to dobrá znalosť jej genómu, ako aj nenáročnosť kultivácie a rýchle množenie sa tohto druhu baktérie. Geneticky modifikované "E. coli" dokážu produkovať na priemyselné alebo farmaceutické účely proteíny v množstvách, ktoré predstavujú až 30 % všetkých proteínov vytváraných baktériou. Pri produkcii eukaryotických, napríklad ľudských proteínov, však práca s "E. coli" naráža na mnohé problémy. Proteíny v ľudských bunkách totiž po samotnej proteosyntéze často ešte podstupujú ďalšie zložité úpravy, ako je napríklad glykozylácia či tvorba disulfidických mostíkov medzi cysteínmi. Tieto úpravy "E. coli" robiť nevie. Navyše, z dôvodu, že eukaryotické proteíny sú pre ňu cudzie, môžu na ňu pôsobiť toxicky až ju usmrtiť. 
Výroba inzulínu.
"Escherichia coli" je využívaná tiež ako pomocná zložka výroby HM inzulínu (humánny inzulín). HM inzulín je z pohľadu usporiadania aminokyselín totožný s inzulínom produkovaným ľudským pankreasom (podžalúdkovou žľazou).
Vyrába sa semisynteticky z inzulínu ošípaných zámenou pôvodnej aminokyseliny aminokyselinou obsiahnutou v ľudskom inzulíne. Ďalšou možnosťou je biosyntetická výroba pomocou prenosu génu pre inzulín do bunky baktérie "Escherichia coli" alebo "Saccharomyces cerevisiae", ktorý sa za vhodných podmienok rýchlo namnoží a produkuje inzulín. Potom sa z týchto baktérii izoluje čistý ľudský inzulín.

</doc>
<doc id="240842" url="https://sk.wikipedia.org/wiki?curid=240842" title="Lakros">
Lakros

Lakros alebo staršie (dnes zriedkavo) lacrosse je kolektívny šport pochádzajúci od severoamerických indiánov.
Časom sa vyvinuli ďalšie verzie hry. Američania odvodili verziu fieldlakros, Kanaďania vymysleli boxlakros. V Česku sa taktiež hrá verzia český lakros, ktorá má svoje špecifiká. Na prvý pohlaď sa odlišuje tým, že sa hrá jednoručne. Posledná a najmladšia odvodená verzia je interkros.
Jednotlivé verzie hier sa od seba líšia veľkosťou ihriska, počtom hráčov a spôsobom, akým je možné zneškodniť súpera. Napr. interkros je bezkontaktný šport, súpera sa nesmiete ani dotknúť. Naopak boxlakros je tvrdý, kontaktný šport – súpera môžete napríklad udierať palicou do jeho palice alebo ho krosčekovať.
Asociácie lakrosu sú združované do Medzinárodnej lakrosovej federácie FIL a európske asociácie aj do európskej lakrosovej federácie ELF.

</doc>
<doc id="240844" url="https://sk.wikipedia.org/wiki?curid=240844" title="Maybach Exelero">
Maybach Exelero

Maybach Exelero je vysoko výkonné superšportové dvojmiestne kupé, postavené na podvozku luxusnej limuzíny Maybach 57, navrhnuté a vyrobené nemeckou automobilkou Maybach v jedinom exemplári pre testovanie novej generácie širokých vysokorýchlostných pneumatík firmy Fulda ("Fulda Carat Exelero") bol predstavený v máji 2005. 
Spolupráca Maybachu, Fuldy a karosárskej firmy Dörr &amp; Schreck začala už v tridsiatich rokoch 20. storočia, išlo o projekt veľmi rýchleho auta s označením SW38. Ten mal prekonať v tej dobe magickú hranici 200 kilometrov za hodinu a zároveň mal slúžiť k testom vysokorýchlostných pneumatík, čo malo priniesť Fulde obchodný úspech na nemeckom i svetovom trhu. Auto síce požadovanú rýchlosť dosiahol a testy boli úspešné, ale nikdy sa sériovo nevyrábal; projekt skončil začiatkom druhej svetovej vojny.
Designom Exelera bola poverená vysoká škola vo Pforzheimu, karoséria prototypu bola vyrobená turínskou firmou "Stola" v spolupráci s návrhármi Daimler-Chrysler. Zvýšenie objemu motoru, nastavenie turbodúchadiel predviedli špecialisti z "Mercedes Car Group" v Untertürkheimu.
S autom Exelero s pneumatikami 315/25 ZR 23 dosiahol nemecký automobilový pretekár Klaus Ludwig na skúšobnom okruhu v severotalianskom Nardo svetového rekordu 351,45 km/h v kategórií limuzín na sériovo vyrábaných pneumatikách (test prebiehal podľa špecifikácií FIA).

</doc>
<doc id="240847" url="https://sk.wikipedia.org/wiki?curid=240847" title="Maybach">
Maybach

Maybach-Motorenbau GmbH je nemecká automobilka, ktorá vyrába luxusné automobily. Bola založená v roku 1909 Wilhelmom Maybachom so synom Karlom ako riaditeľom. Spoločnosť bola pôvodne dcérskou spoločnosťou firmy Zeppelin a bola známa ako Luftfahrzeug-Motorenbau GmbH až do roku 1918. Dnes spoločnosť vlastní Daimler AG so sídlom v Stuttgarte.

</doc>
<doc id="240848" url="https://sk.wikipedia.org/wiki?curid=240848" title="Chevrolet">
Chevrolet

Chevrolet je americká firma vyrábajúca autá, založená v roku 1909. Je súčasťou koncernu General Motors.
História značky.
Chevrolet založili v roku 1909 Louis Chevrolet a William Durant. V roku 1915 však medzi Chevroletom a Durantom došlo k roztržke a Chevrolet predal Durantovi svoj podiel vo firme. O rok neskôr Durant zlúčil Chevrolet Motor Car Company s koncernom General Motors. 
V roku 1953 firma predstavila na výstave automobilov "Motorama" v New Yorku model Corvette.
Od roku 2004 majú na kapote logo Chevroletu aj autá Daewoo.

</doc>
<doc id="240849" url="https://sk.wikipedia.org/wiki?curid=240849" title="Chrysler">
Chrysler

FCA US LLC je americký výrobca automobilov. Od roku 1998 do 2007 bol Chrysler a jeho dcérske spoločnosti súčasťou nemeckej DaimlerChrysler (teraz Daimler AG). Pod DaimlerChrysler sa spoločnosť nazývala DaimlerChrysler Motors Company LLC.
14. mája 2007 DaimlerChrysler AG oznámila predaj 80.1 % z Chrysler Group americkej firme Cerberus Capital Management. 6. augusta 2007, po oznámení predaja, Chrysler LLC (alebo „The New Chrysler“) odhalil nové logo a spustil internetové stránky s rozdielmi od starej päťramennej hviezdy. 30. apríla 2009 vyhlásil americký prezident Barack Obama bankrot Chrysleru. 10. júna talianska automobilka Fiat dokončila kúpu „dobrých“ akcií Chrysleru a vytvorila novú spoločnosť pod názvom Chrysler Group.
Loga.
Medailón.
Na začiatku bolo logo firmy Chrysler guľatý medailón s nápisom CHRYSLER napísaným priečne veľkými písmenami na štylizovanej pečati.
Forward Look.
Radikálna zmena designu aut na „Forward Look“ znamenala i zmenu loga. Forward Look logo sa skladalo z dvoch prekrývajúcich sa bumerangov, z nich spodný je červený a horný modrý.
Pentastar.
Forward Look končil, a tak prezident firmy Lynn Townsend hľadal nové logo použiteľné pre všetky divízie. Chcel niečo čo by každý okamžite rozpoznal ako znak Chrysler a nijak nesúviselo s predchádzajúcim logom. Pretože symbol neobsahoval žiadny text, uľahčilo to firme rozšíriť sa na medzinárodný trh.
Pre reklamné účely sa používala modrá Pentastar alebo biela na modrom pozadí, zatiaľ čo Dodge používal červenú Pentastar alebo bielu na červenom pozadí.
Divízne loga ako Dodgovský Fratzog sa postupne sťahovali do roku 1981, kedy všetky divízie používali iba Pentastar.
Prvá značka, ktorá postupne prestávala používať Pentastar bol Dodge. Dodge začal používať logo baranej hlavy začiatkom roku 1993 na autách Dodge Intrepid a Dodge Spirit. Chrysler začal používať medailón založený na pôvodnom logu. Prvé autá boli roku 1995 Chrysler Cirrus a Chrysler Sebring. Toto logo sa používalo do roku 1996.
17. mája 2007 sa rozhodlo pre oživenie loga Pentastar v aktualizovanej forme (po oddelení od Daimler).
Okrídlené logo.
Je adaptáciou pôvodného medailónu, ku ktorému sa pridali dve strieborné krídla, a ktorý teraz používa divízia Chrysler. Po predaji firme Cerberus si znovu osvojili Pentastar ako spoločné logo, ale na autách samotných sa používa okrídlený medailón.

</doc>
<doc id="240871" url="https://sk.wikipedia.org/wiki?curid=240871" title="Karl Fredrik Ljungberg">
Karl Fredrik Ljungberg



</doc>
<doc id="240872" url="https://sk.wikipedia.org/wiki?curid=240872" title="Teplá (prítok Perca)">
Teplá (prítok Perca)

Teplá je potok na dolnom Pohroní, na území okresu Levice. Je to ľavostranný prítok Perca, meria 4 km a je tokom IV. rádu. 
Opis toku.
Pramení v Ipeľskej pahorkatine, v časti Santovská pahorkatina, severovýchodne od obce Hontianska Vrbica. Sprvu tečie severojužným smerom, podteká cestu III. triedy Hontianska Vrbica - Santovka, prudko sa stáča a tečie na západ. Následne vteká do intravilánu Hontianskej Vrbice, kde sa oblúkom stáča znovu na juh a preteká celým intravilánom, priamo cez centrum obce. Na dolnom toku tečie popri areáli miestneho poľnohospodárskeho družstva na pravom brehu a z ľavej strany priberá kanál vznikajúci západne od kopca Okrúhlica (229,8 m n. m.). Južne od obce sa opätovne prudko stáča na západ, tečie súbežne s cestou I. triedy č. 75 a juhozápadne od spomenutej obce sa v nadmorskej výške cca 142 m n. m. vlieva do Perca.

</doc>
<doc id="240876" url="https://sk.wikipedia.org/wiki?curid=240876" title="David Andrew Seaman">
David Andrew Seaman



</doc>
<doc id="240877" url="https://sk.wikipedia.org/wiki?curid=240877" title="Kolo Abib Touré">
Kolo Abib Touré



</doc>
<doc id="240880" url="https://sk.wikipedia.org/wiki?curid=240880" title="Theo James Walcott">
Theo James Walcott



</doc>
<doc id="240882" url="https://sk.wikipedia.org/wiki?curid=240882" title="Henrik Edward Larsson">
Henrik Edward Larsson



</doc>
<doc id="240905" url="https://sk.wikipedia.org/wiki?curid=240905" title="Bradáčik (rod)">
Bradáčik (rod)

Bradáčik (lat. "Listera") je rod rastlín z čeľade vstavačovité. 
Sú to terestrické orchidey. Na Slovensku sa vyskytuje bradáčik vajcovitý (lat. "Listera ovata") a bradáčik srdcovitý (lat. "Listera cordata").

</doc>
<doc id="240906" url="https://sk.wikipedia.org/wiki?curid=240906" title="Bradáčik vajcovitolistý">
Bradáčik vajcovitolistý

Bradáčik vajcovitolistý alebo staršie bradáčik vajcovitý (lat. "Listera ovata") je rastlina z rodu bradáčik ("Listera") z čeľade vstavačovité. 
Rastie na hlbokých bázických, mierne vlhkých až mokrých lúkach i na slatinách, niekedy aj na druhotných stanovištiach(sady). Ďalej sa vyskytuje v násypoch lesných ciest a iných miestach, ale len výnimočne.Je to až 50 cm vysoká rastlina, ale niekedy má len okolo 10cm aj so súkvetím. Listy má sediace dva oproti sebe, okrúhle, celistvookrajové, zelené, kvety sú zelené až žltozelené, okvetné lístky vytvárajú prilbu, pysk je žltkastý dlhší ako ostatné okvetie a je hlboko dvojlaločný, v súkvetí, ktoré býva dlhé až 30cm s 5-50 kvetmi. Kvitne od apríla do júna. V dospelosti nie je viazaný na mykorízu. Na Slovensku je zákonom chránený.
Externé odkazy.
http://oblivion.okamzite.eu/listerao.html

</doc>
<doc id="240909" url="https://sk.wikipedia.org/wiki?curid=240909" title="Listera ovata">
Listera ovata



</doc>
<doc id="240910" url="https://sk.wikipedia.org/wiki?curid=240910" title="Hniezdovka hlístová">
Hniezdovka hlístová

Hniezdovka hlístová (lat. "Neottia nidus-avis") je najrozšírenejšia orchidea na Slovensku a hlavne v Trenčianskom kraji. Rastie v tienistých listnatých lesoch, tiež v kroviskách, ale aj v ihličnatých lesoch pri potokoch a na kyslých pôdach. Je úplne zbavená funkčného chlorofylu, preto je aj hnedo sfarbená. Korene vyrastajú z podzemku, má ich v tvare hniezda, sú hrubé a krátke. Je nezelený saprofyt, má 10-60 cm, súkvetie 5-30 cm dlhé, kvety má žltohnedé, kvitne od mája do júna, niekedy aj pod zemou. Vonia po mede. V červenom zozname je uvedená ako vzácnejší taxón, ktorý vyžaduje ďalšiu pozornosť a je pod ochranou CITES. Po odkvitnutí odumiera, ale z koreňových vrcholov po niekoľkých rokoch vyrastá nová rastlina. Druh nie je na Slovensku zákonom chránený.

</doc>
<doc id="240912" url="https://sk.wikipedia.org/wiki?curid=240912" title="Biatlon">
Biatlon

Biatlon je typický zimný šport kombinujúci beh na lyžiach a streľbu z malokalibrovej zbrane. Pri behu na lyžiach nie je stanovený bežecký štýl. Drvivá väčšina však používa tzv. korčuliarsky štýl behu. Po istom úseku trate nasleduje vždy streľba. Na každej položke je určený štýl streľby: či už v ľahu alebo v stoji. Počas pretekov pretekári minimálne raz strieľajú z každej pozície. Terčov je päť a pri každom minutom výstrele je pretekár ohodnotený rôznou formou penalizácie v závislosti od typu pretekov.
Parametre súťaženia.
Lyže a palice.
Maximálna dĺžka lyží nie je stanovená. Minimálne však nemôžu mať menej ako výšku športovca s odpočítaním štyroch centimetrov. Palice zas nemôžu byť vyššie ako je výška športovca.
Strelnica.
Priemer terču pri streľbe v ľahu je 45 mm a pri streľbe v stoji zas 115 mm. Strieľa sa na vzdialenosť 50 m.



Biatlonové trate.
Svetový pohár, európsky pohár a majstrovstvá sveta v biatlone sa tradične konajú v nasledujúcich lokalitách:
Biatlon na Slovensku.
Aj keď popularita biatlonu na Slovensku rástla najmä v ostatných rokoch, tento šport sa u nás začal rozvíjať už po skončení druhej svetovej vojny. V tomto období však neniesol názov biatlon, ale ľudia ho poznali ako "Sokolovské preteky brannej zdatnosti" a letný biatlon bol pomenovaný ako "Dukelské preteky brannej zdatnosti". Disciplíny pre všetky vekové kategórie zastrešovali masovo-branné športy Zväzaramu. Po roku 1989 došlo k zrušeniu Zväzarmu, ktorého nástupníckou organizáciou sa stalo "Združenie technických a športových činností SR". Jedným zo sedemnástich zakladajúcich členských tohto združenia sa stal "Slovenský zväz biatlonu (SZB)" ustanovený 16. júna 1990. SZB je členskou federáciou Medzinárodnej únie biatlonu (IBU), ktorá zastrešuje biatlon v celosvetovom meradle. Prostriedky zo štátneho rozpočtu (od Ministerstva školstva, vedy, výskumu a športu Slovenskej republiky) pre SZB v roku 2020 boli 761 452 eur.
História.
Aj prvé úspechy slovenských biatlonistov sú staršieho dátumu. Na ZOH 1980 v Lake Placid obsadil Peter Zelinka 6. miesto. Alena Fusková obsadila 4. a 5. miesto na Majstrovstvách sveta žien v biatlone v roku 1984 v Chamonix vo Francúzsku a v roku 1985 vo švajčiarskom Egg a. Etzel. 
Popularita biatlonu na Slovensku vzrástla v 90-tych rokov 20 storočia, čo súviselo aj s vybudovaním Národného biatlonového centra Osrblie, v ktorom sa konali Majstrovstvá sveta v biatlone juniorov v roku 1994 a následne (do roku 2006) preteky Svetového pohára. IBU mu v roku 2018 udelila najvyššiu licenciu. 
Z hľadiska výsledkov patrí biatlon k najúspešnejším zimným olympijským športom od vzniku samostatnej republiky. Na Olympiáde v Nagane v 1998 v rýchlostných pretekoch na 7,5 km skončila Mihoková štvrtá, Schwarzbacherová siedma a Murínová deviata. V Top 10 sme teda mali tri pretekárky, čo je na OH výsledok zatiaľ neprekonaný. Anastazia Kuzminová získala historicky prvú zlatú medailu pre samostatné Slovensko, keď sa pred ňou čosi podobné podarilo iba krasokorčuliarovi Ondrejovi Nepelovi v Sappore 1972, pre Československo. 

</doc>
<doc id="240913" url="https://sk.wikipedia.org/wiki?curid=240913" title="Fujimi Orchestra">
Fujimi Orchestra



</doc>
<doc id="240923" url="https://sk.wikipedia.org/wiki?curid=240923" title="Daniel Alves da Silva">
Daniel Alves da Silva



</doc>
<doc id="240924" url="https://sk.wikipedia.org/wiki?curid=240924" title="Sonny Anderson da Silva Nilmar">
Sonny Anderson da Silva Nilmar



</doc>
<doc id="240925" url="https://sk.wikipedia.org/wiki?curid=240925" title="Vítor Manuel Martins Baía">
Vítor Manuel Martins Baía



</doc>
<doc id="240926" url="https://sk.wikipedia.org/wiki?curid=240926" title="Cesta 693 (Taliansko)">
Cesta 693 (Taliansko)



</doc>
<doc id="240927" url="https://sk.wikipedia.org/wiki?curid=240927" title="Phillip John William Cocu">
Phillip John William Cocu



</doc>
<doc id="240931" url="https://sk.wikipedia.org/wiki?curid=240931" title="Listera">
Listera



</doc>
<doc id="240932" url="https://sk.wikipedia.org/wiki?curid=240932" title="Bradáčik">
Bradáčik

Bradáčik môže byť:

</doc>
<doc id="240934" url="https://sk.wikipedia.org/wiki?curid=240934" title="Označovanie stavieb">
Označovanie stavieb



</doc>
<doc id="240937" url="https://sk.wikipedia.org/wiki?curid=240937" title="Číslo budovy">
Číslo budovy



</doc>
<doc id="240940" url="https://sk.wikipedia.org/wiki?curid=240940" title="Zoznam basgitaristov">
Zoznam basgitaristov

Toto je zoznam všetkých basgitaristov.
Českí basgitaristi A-Z.
 Gába Al Dhábba)

</doc>
<doc id="240941" url="https://sk.wikipedia.org/wiki?curid=240941" title="Zoznam dirigentov">
Zoznam dirigentov

Toto je zoznam významných svetových dirigentov. Tento zoznam nie je úplný. Ak máte nejaké overené poznatky alebo informácie o niektorom mene, ktoré tu chýba, môžete ho doplniť.

</doc>
<doc id="240943" url="https://sk.wikipedia.org/wiki?curid=240943" title="Vlajka Ruskej republiky">
Vlajka Ruskej republiky



</doc>
<doc id="240955" url="https://sk.wikipedia.org/wiki?curid=240955" title="Luís Filipe Madeira Caeiro Figo">
Luís Filipe Madeira Caeiro Figo



</doc>
<doc id="240956" url="https://sk.wikipedia.org/wiki?curid=240956" title="Eiður Smári Guðjohnsen">
Eiður Smári Guðjohnsen



</doc>
<doc id="240957" url="https://sk.wikipedia.org/wiki?curid=240957" title="Eidur Smári Gudjohnsen">
Eidur Smári Gudjohnsen



</doc>
<doc id="240958" url="https://sk.wikipedia.org/wiki?curid=240958" title="Gary Winston Lineker">
Gary Winston Lineker



</doc>
<doc id="240959" url="https://sk.wikipedia.org/wiki?curid=240959" title="Znak Ruskej republiky">
Znak Ruskej republiky

Štátny znak Ruskej republiky bol jedným z oficiálnych symbolov Ruskej republiky, ktorého návrh zaslal ruský heraldista V. P. Lukomskij dňa 8. marca 1917 ministrovi zahraničných vecí Ruskej republiky. Zo znaku boli odstránené všetky atribúty, ktoré by pripomínali predchádzajúci znak Ruského impéria. Po úprave štátneho znaku Ruského impéria znak nadobudol podobu dvojhlavého orla z pečate cára Ivana III.. Otázkou zavedenia nového štátneho znaku sa zaoberal aj výkonný výbor Sovietu a pracujúcich poslancov pre otázky umenia v päťčlennom zložení. Skic znaku dotvorený Ivanom Bilibinom bol dňa 21. marca 1917 ministerským predsedom Dočasnej vlády a ministrom zahraničných vecí schválený.
Dňa 7. apríla 1917 na základe rozhodnutia ministra zahraničných vecí bola kresba novej pečate Ruskej republiky, ktorá zároveň určovala podobu štátneho znaku Ruskej republiky, uverejnená v Zbierke zákonov a nariadení vlády.
Počas revolučných dní vo februári 1917 sa okrem štátneho znaku Ruskej republiky veľmi často používala aj vlajka Ruskej republiky a taktiež aj odznaky, zobrazujúce dvojhlavého orla, ktorý v nohách drží štátne vlajky Ruskej republiky.

</doc>
<doc id="240960" url="https://sk.wikipedia.org/wiki?curid=240960" title="Luis Enrique Martínez García">
Luis Enrique Martínez García



</doc>
<doc id="240962" url="https://sk.wikipedia.org/wiki?curid=240962" title="Lunapark (Bratislava)">
Lunapark (Bratislava)

Lunapark bol jediný zábavný park v Bratislave, ktorý fungoval v Petržalke na pravom brehu Dunaja na Tyršovom nábreží predovšetkým v 80. a 90. rokoch 20. storočia. Počiatky parku podľa dobových fotografií siahajú až okolo roku 1959.
Medzi jeho atrakcie patrili ruské kolo, autodróm, horská dráha, reťazová dráha, zrkadlový labyrint, strašidelná dráha „Peklo“, detský vláčik, motokárová dráha, kolotoče pre deti. Súčasťou bola strelnica a stánky s občerstvením.
V roku 2002 pre vysokú hladinu Dunaja zaplavilo areál dvakrát, v marci a v auguste.
V roku 2003 vlastník atrakcií pozemok vypratal. Stalo sa tak po vypršaní zmluvy a sporu s mestom.
V súčasnosti sa areál Tyršovho nábrežia používa na kultúrne podujatia a tiež na príležitostné kolotoče. Časť pôvodnej spevnenej plochy dnes slúži ako parkovisko.

</doc>
<doc id="240963" url="https://sk.wikipedia.org/wiki?curid=240963" title="Štátna duma Ruskej ríše">
Štátna duma Ruskej ríše

Štátna duma Ruskej ríše alebo Štátna duma Ruského impéria () bol zákonodarný orgán Ruského impéria, ktorý sa za svojej existencie zišiel štyrikrát.
O prvý pokus založiť orgán takéhoto charakteru (tzv. Bulygunskú dumu) sa snažil minister vnútra Ruského impéria, ten mu však nevyšiel. Predrevolučná Štátna duma v Ruskom impériu bola založená na základe manifestu cára Mikuláša II. dňa 6. augusta 1905.

</doc>
<doc id="240965" url="https://sk.wikipedia.org/wiki?curid=240965" title="Neil Alden Armstrong">
Neil Alden Armstrong



</doc>
<doc id="240967" url="https://sk.wikipedia.org/wiki?curid=240967" title="Dočasný výbor Štátnej dumy">
Dočasný výbor Štátnej dumy

Dočasný výbor Štátnej dumy ( alebo Временный комитет Государственной Думы для водворения порядка в Петрограде и для сношения с учреждениями и лицами doslovne Dočasný výbor Štátnej dumy pre ustanovenie poriadku v Petrohrade a nadviazanie vzťahov s orgánmi a osobami) bol zákonodárny orgán Ruského impéria založený zároveň s Petrohradskou radou pracujúcich a armádnych poslancov dňa 13. marca 1917 (podľa juliánskeho kaledára 28. februára 1917).
Prvý zjazd výboru sa konal na základe nariadenia ruského cára Mikuláša II. počas ozbrojeného povstania po vypuknutí Februárovej revolúcie. Súčasťou výboru boli členovia všetkých frakcií štátnej dumy okrem prívržencov monarchie. Jeho predsedom sa stal Michail Rodzianko. Členovia boli N. V. Nekrasov, N. I. Dmitrejev, V. A. Rževskij, N. S. Čcheidze, A. F. Kerenskij, P. N. Miľukov, A. I. Konovalov, M. A. Karaulov, S. I. Šidlovskij, V. V. Šuľgin a V. N. Ľvov. Príčinou jeho vzniku bolo "„stanovenie poriadku v hlavnom meste a nadviazanie vzťahov so spoločenskými organizáciami a orgánmi“". Časom sa vo výbore centralizovala moc. Dňa 14. marca 1917 sa výbor dohodol s vedením výkonného výboru Petrohradského sovietu na vytvorení novej vlády Ruska. O dva dni neskôr (16. marec 1917) bol Dočasný výbor nahradený Dočasnou vládou Ruska.

</doc>
<doc id="240968" url="https://sk.wikipedia.org/wiki?curid=240968" title="Dočasná vláda Ruska">
Dočasná vláda Ruska

Dočasná vláda Ruska () bola vláda v Rusku v období februárovej až októbrovej revolúcie (16. marec 1917 – 8. november 1917; podľa juliánskeho kalendára 3. marec 1917 – 26. október 1917). Vznikla na základe dohody Petrohradského sovietu a Dočasného výboru Štátnej dumy.
Predsedom bol Georgij Jevgenievič Ľvov, potom Alexandr Fiodorovič Kerenskij. Program Dočasnej vlády bol príprava volieb do Ústavodarného zhromaždenia. Obdobie činnosti ukončila októbrová revolúcia.

</doc>
<doc id="240969" url="https://sk.wikipedia.org/wiki?curid=240969" title="Šiveluč">
Šiveluč

Šiveluč () je masívny, 3 283 m vysoký, osamote stojaci andezitový stratovulkán, nachádzajúci sa na severnom konci východnej vulkanickej zóny polostrova Kamčatka, asi 60 km severovýchodne od masívu Kľučevskej sopky.
Sopka je stará približne 65 000 rokov, najstaršie štruktúry prekrýva pleistocénna kaldera s priemerom 9 km. Postkalderové štádium zahŕňa rast komplexu lávových dómov "Molodoj Šiveluč" v kaldere počas holocénu. Sopka je jedna z najaktívnejších na Kamčatke, len počas holocénu je zdokumentovaných približne 60 erupcií. Súčasná erupčná fáza sa začala ešte v auguste 1999. Počas tohto obdobia sopka vyvrhla viac ako 100 km³ lávy a tefry.

</doc>
<doc id="240971" url="https://sk.wikipedia.org/wiki?curid=240971" title="Westlife">
Westlife

Westlife je írska popová skupina, ktorá bola založená 3. júla 1998.
Počas rokov jej pôsobenia bola 14-krát na 1. mieste britskej singlovej hitparády (medzi rokmi 1999 a 2006), čo z nej robí štvrtého najúspešnejšieho interpreta (za The Beatles, Muse a Elvisom Presleym). Skupina sa rozpadla v roku 2012.
V roku 2018 Westlife ohlásili návrat na hudobnú scénu a 10. januára 2019 vydali nový singel "Hello My Love". V novembri 2019 vyšiel ich jedenásty štúdiový album "Spectrum".

</doc>
<doc id="240980" url="https://sk.wikipedia.org/wiki?curid=240980" title="Pijp">
Pijp

Pijp () je názov podmorskej sopky, nachádzajúcej sa v severnom Pacifiku v oblasti Komandorských ostrovov, ktorá sa dvíha z morského dna v hĺbke približne 2 500 m do výšky asi 300 m pod hladinou. Jej vrachol tvoria tri troskové kužele zoradené v línii sever-juh, ktorých povrch je pokrytý dacitovými lávami. Krátery kužeľov majúc priemery od 300 do 500 m, v severnom kráteri sa nachádza aktívny čierny fajčiar.

</doc>
<doc id="240982" url="https://sk.wikipedia.org/wiki?curid=240982" title="Slovanská Európa">
Slovanská Európa

Slovanská Európa je časť Európy, kde žijú Slovania. Táto oblasť viac-menej korešponduje so strednou, východnou a juhovýchodnou Európou, a tvoria ju krajiny: Bielorusko, Bosna a Hercegovina, Bulharsko, Chorvátsko, Česko, Severné Macedónsko, Čierna Hora, Poľsko, Rusko, Srbsko, Slovensko, Slovinsko a Ukrajina.
Bývalé neslovanské európske sovietske štáty majú značné slovanské menšiny: Moldavsko (s najväčšou koncentráciou v Podnestersku) a pobaltské štáty (hlavne v mestách).
Hlavné náboženstvá sú ortodoxné kresťanstvo a katolicizmus, v niektorých častiach sú moslimské menšiny, hlavne v častiach, ktoré patrili pod Otomanskú ríšu, ako aj v častiach Ruska. Žili tu aj vyše 4 milióny Židov, až kým neboli takmer vyhubení holokaustom, pričom mnoho z nich emigrovalo do Izraela a do USA.

</doc>
<doc id="240983" url="https://sk.wikipedia.org/wiki?curid=240983" title="Giovanni Melchior Bosco">
Giovanni Melchior Bosco



</doc>
<doc id="240984" url="https://sk.wikipedia.org/wiki?curid=240984" title="Svätý Ján Bosco">
Svätý Ján Bosco



</doc>
<doc id="240985" url="https://sk.wikipedia.org/wiki?curid=240985" title="Sv. Ján Bosco">
Sv. Ján Bosco



</doc>
<doc id="240987" url="https://sk.wikipedia.org/wiki?curid=240987" title="Svätý Ján">
Svätý Ján

Svätý Ján môže byť jeden zo svätcov:

</doc>
<doc id="240988" url="https://sk.wikipedia.org/wiki?curid=240988" title="Sv. Ján">
Sv. Ján



</doc>
<doc id="240989" url="https://sk.wikipedia.org/wiki?curid=240989" title="Vzťah">
Vzťah

Vzťah môže byť:

</doc>
<doc id="240990" url="https://sk.wikipedia.org/wiki?curid=240990" title="Svätý Bruno">
Svätý Bruno

Svätý Bruno môže byť jeden zo svätcov:

</doc>
<doc id="240991" url="https://sk.wikipedia.org/wiki?curid=240991" title="Sv. Bruno">
Sv. Bruno



</doc>
<doc id="240992" url="https://sk.wikipedia.org/wiki?curid=240992" title="Svätý Bruno z Kolína">
Svätý Bruno z Kolína



</doc>
<doc id="240999" url="https://sk.wikipedia.org/wiki?curid=240999" title="Relácia kongruencie">
Relácia kongruencie

Relácia kongruencie alebo kongruencia môže byť:

</doc>
<doc id="241000" url="https://sk.wikipedia.org/wiki?curid=241000" title="Changar">
Changar

Changar je najjužnejší vulkán v západnej vulkanickej zóne Kamčatky. Vrchol 2 000 m vysokého stratovulkánu je ukončený kalderou s priemerom 2 km (v súčasnosti zaliatou vodou) a masívnym lávovým dómom na východnom svahu sopky. Vek vzniku kaldery sa odhaduje na holocén, z postkalderového štádia vulkanizmu je zachovaných niekoľko menších dómov tvoriacich ostrovčeky v kalderovom jazere. Posledná vulkanická aktivita sa odohrala približne pred 500 rokmi a jej pozostatkom sú lávové prúdy olivinických bazaltov v južnej časti masívu.

</doc>
<doc id="241001" url="https://sk.wikipedia.org/wiki?curid=241001" title="Incident na moste Marca Pola">
Incident na moste Marca Pola

Incident na moste Marca Pola bola prvá bitka druhej Čínsko-japonskej vojne. Bitka sa odohrala 7. až 9. júla 1937 medzi čínskou a japonskou armádou. "Most Marca Pola" je architektonická pamiatka, bol postavený v roku 1192 a za panovania Khang-sia v rokoch 1662 – 1722 bol zrekonštruovaný.

</doc>
<doc id="241007" url="https://sk.wikipedia.org/wiki?curid=241007" title="Nocera Inferiore">
Nocera Inferiore

Nocera Inferiore (lat. "Nuceria Alfaterna") je mesto v provincii Salerno, v regióne Kampánia, v Taliansku. Leží asi 38 kilometrov severne od Neapola. 
Má asi 45 000 obyvateľov.

</doc>
<doc id="241009" url="https://sk.wikipedia.org/wiki?curid=241009" title="Cesta II. triedy 501 (Slovensko)">
Cesta II. triedy 501 (Slovensko)

Cesta II. triedy 501 je cesta II. triedy na Slovensku. Začína sa pri Lozorne križovatkou s I/2 a končí v Brezovej pod Bradlom križovatkou s cestou II. triedy 499. Jej celková dĺžka je 63,480 km.
Priebeh.
Začiatok cestnej komunikácie je na križovatke s cestou I/2 pri Lozorne, odkiaľ pokračuje cez Jablonové do Perneku, kde sa nachádza križovatka s cestou II/503. Ďalej cesta II/501 vedie Rohožníkom (križovatka s III/1113) a Sološnicou (križovatka s III/1091). Potom sa mimo obcí križuje s cestami III/1110, III/1111 a III/1291. Nasleduje Cerová (III/1166) a Jablonica s križovatkou s cestou I/51. V tejto obci je II/501 veľmi krátky úsek v peáži s I/51, no po necelých 600 metroch sa od nej odpája. Potom sa cesta križuje s cestami III. triedy (III/1151 a III/1149). Cesta II/501 končí v Brezovej pod Bradlom na križovatke s II/499, ktorej predchádza križovatka s cestou III/1202.

</doc>
<doc id="241029" url="https://sk.wikipedia.org/wiki?curid=241029" title="Bubnová brzda">
Bubnová brzda

Bubnová brzda je brzda, pri ktorej brzdové elementy pôsobia na vnútorný povrch valcovej plochy telesa (bubnu) spojeného s brzdnou súčasťou. Bubnové brzdy používané v motorových vozidlách sú trecie s vnútornými brzdovými čeľusťami. Bubnová brzda sa skladá z brzdového bubna, brzdovej čeľuste, štítu brzdy, rozperného mechanizmu a vratných pružín.
Princíp činnosti.
Brzdový bubon je pevne spojený s rotujúcou brzdnou súčasťou (u motorových vozidiel s nábojom kolesa). Pri brzdení sú brzdové čeľuste pritláčané rozperným ústrojenstvom na vnútornú plochu bubnu a tým vzniká trenie, čím sa premieňa kinetická energia na energiu tepelnú a vytvára sa brzdná sila. Prítlačná sila môže byť vytvorená dvoma spôsobmi:
Brzdový bubon.
Brzdové bubny sa vyrábajú zo šedej liatiny, oceľoliatiny alebo zliatiny pevných kovov aby mal vysokú odolnosť proti oteru. Bubny musia byť tvarovo aj tepelne stále a musia dobre odvádzať teplo vznikajúce pri brzdení. Brzdné plochy musia byť jemne a presne opracované aby sa zaistil čo najlepší styk s brzdnými čeľusťami.
Brzdové čeľuste.
Brzdové čeľuste bývajú vyrobené z oceľového plechu a sú konštruované do tvaru polmesiaca s profilom "T" aby sa pri brzdení nekrútili.
Na brzdových čeľustiach je nalepené prípadne prinitované brzdové obloženie. Brzdové obloženie je kompozitný materiál vyrábaný práškovou metalurgiou z pilín rôznych kovov a spojív.
Rozperné zariadenie.
Rozperným zariadením sú podľa konštrukcie brzdy jeden alebo dva rozperné valčeky a čap. Rozperný valček môže mať jeden alebo dva piestíky. Zošľapnutím brzdového pedálu sa tlak kvapaliny prenesie na plochu piestíka, ten sa vysunie a pritlačí brzdovú čeľusť k bubnu.
Nevýhody.
Bubnová brzda bola používaná počas 20. storočia v osobných automobiloch, dnes je na ústupe, ale u strojov pracujúcich v ťažkých podmienkach (napríklad poľnohospodárske alebo lesnické stroje) sa pre svoju odolnosť proti nečistotám používajú stále. 

</doc>
<doc id="241031" url="https://sk.wikipedia.org/wiki?curid=241031" title="Kotúčová brzda">
Kotúčová brzda

Kotúčová brzda je druh brzdy. Princíp brzdenia pomocou kotúčovej brzdy spočíva v spotrebovaní kinetickej (pohybovej) energie otáčajúceho sa kotúča na teplo, pomocou trecích segmentov a prítlačného mechanizmu.
Konštrukcia.
Skladá sa z brzdného kotúča, ktorý je spojený s pohyblivou časťou stroja a trecích segmentov pritláčaných ku povrchu kotúča brzdnými čeľusťami - hydraulickým piestom, alebo mechanickou pákou.
Brzdný kotúč.
je mechanicky spojený s brzdeným strojom. Pohybová energia brzdeného stroja sa teda prenáša na brzdný kotúč, ktorý ju pomocou segmentov premení na teplo. Teplo je odvádzané okolitým prúdiacim vzduchom. Kotúč je obvykle vyrobený z ocele, niekedy obsahuje otvory pre zväčšenie chladiacej plochy. Kotúč sa niekedy vyrába aj s vnútorným chladením (ventilovaný kotúč). Kotúč môže mať rôzne rozmery, pričom platí čím väčší priemer, tým väčší brzdný moment a menšia potrebná trecia sila. Vo vysokovýkonných strojoch sa ako materiál na kotúč používa kompozit (napr. z aramidových, alebo uhlíkových vlákien) alebo keramika.
Brzdná čeľusť.
je pre zvýšenie účinnosti protismerná, čiže prítlačné sily pôsobia proti sebe. čeľuste teda brzdný kotúč zovrú medzi seba. Trecia plocha je obvykle výmenná (kvôli opotrebovaniu v prevádzke). Výmenné trecie elementy nazývame brzdné segmenty alebo brzdné doštičky. V čeľustiach sa nachádza zdroj brzdnej sily - obvykle hydraulický, alebo vzduchový piest (jeden, alebo viacero), prípadne pohybová prítlačná skrutka, alebo jednoduchá prítlačná páka.
Brzdný segment.
je tvorený nosnou plochou na ktorej je nanesená trecia vrstva. Trecia vrstva je obvykle tvorená kompozitným materiálom so špeciálnymi vlastnosťami. Tento materiál musí vynikať stálosťou brzdných účinkov za všetkých prevádzkových teplôt. Na minimum musí byť obmedzený tzv. „fading“ (vädnutie brzdy - zmena koeficientu trenia vplyvom teploty). Materiál musí mať pomerne vysoký koeficient trenia, nízku stlačiteľnosť a deformovateľnosť, nízku teplotnú vodivosť (minimálny prenos tepla od kotúča ku čeľusti a tým ku brzdovej kvapaline), dlhú životnosť, oter nesmie byť zdraviu škodlivý a zaťažovať životné prostredie.
Použitie.
Kotúčová brzda sa najčastejšie používa v automobilovom priemysle ako predná (niekedy aj zadná) hlavná brzda automobilu, motocykla a pod. Často je používaná v bicykloch. Používa sa tiež na brzdenie elektromotorov. Viacnásobné kotúčové brzdy sa používajú v lokomotívach vlakov.
Kotúčové brzdy sú oproti bubnovým brzdám ľahšie, výkonnejšie a lepšie sa chladia. Kotúčová brzda môže byť vybavená systémom ABS. Nevýhodou je vyššia cena, vyššia náchylnosť na poruchy (hydraulický mechanizmus, vpadnuté nečistoty, vysoké teploty ...) a zložitejšia integrácia s núdzovou (parkovacou) brzdou, preto sa používajú (väčšinou) iba v prednej náprave automobilu.

</doc>
<doc id="241039" url="https://sk.wikipedia.org/wiki?curid=241039" title="Bubnové brzdy">
Bubnové brzdy



</doc>
<doc id="241040" url="https://sk.wikipedia.org/wiki?curid=241040" title="Kotúčové brzdy">
Kotúčové brzdy



</doc>
<doc id="241041" url="https://sk.wikipedia.org/wiki?curid=241041" title="Aténska škola">
Aténska škola

Aténska škola () je názov fresky talianskeho renesančného umelca Raffaela. Bola namaľovaná v rokoch 1509 – 1511 ako súčasť výmaľby miestnosti "Stanza della Segnatura" v Apoštolskom paláci vo Vatikáne spolu s ďalšími freskami "Parnas", Dišputa o Najsvätejšej sviatosti a Cnosti teologické. Freska je považovaná za "„Raffaelovo majstrovské dielo a dokonalé stelesnenie klasického ducha neskorej renesancie“".
História vzniku.
Vznik uvedených fresiek je spojený s osobou kardinála Giuliana della Rovere, ktorý v roku 1503 zasadol na Petrov stolec pod menom Július II. Apoštolský palác za jeho pontifikátu dostal novú výmaľbu, ktorou koncom leta 1508 poveril mladého maliara z Urbina Raffaela. Pod jeho vedením tak vznikol jedinečný súbor fresiek, považovaný za jedno z vrcholných diel talianskej renesancie. 
Námet, identifikácia postáv, interpretácie.
Za vrchol spomínaných prác možno jednoznačne určiť veľkolepú fresku "Aténska škola". Scéna odohrávajúca sa v átriu ideálnej antickej stavby zachytáva úplne nereálne zhromaždenie gréckych filozofov. V množstve postáv dominujú živo diskutujúci Platón a Aristoteles, ktorých maliar umiestnil do centra diania. Symbolicky význam majú ich ruky. Kým Platón pravou rukou ukazuje nahor, čo sa má chápať ako odkaz na jeho svet ideí, Aristoteles zasa vystiera pravú ruku dopredu, poukazujúc na svet reálnych vecí. Sotva možno vyjadriť základné filozofické postoje jednoznačnejšie a presvedčivejšie. Obaja stoja na vyvýšenom priestore oddelenom od nižšieho štyrmi schodami. Spoločnosť okolo nich je tvorená kresťanskými svätcami, umiestnením ktorých na jednu úroveň s filozofmi podáva Raffael obraz antickej filozofie cez prizmu kresťanstva. Na schodoch pod Aristotelovými nohami leží postava tradične označovaná ako Diogenes.
Názov "Aténska škola", pomenovanie pochádzajúce z turistického sprievodcu, skresľuje obsah a zmysel maľby. V skutočnosti je "Aténska škola" jednou zo štyroch malieb nachádzajúcich sa na štyroch stenách, ktoré zobrazujú rozličné témy poznania: filozofiu, teológiu, poéziu a právo. "Aténska škola" je teda v skutočnosti "Filozofia". Nadpis nad maľbou, “"Causarum Cognitio"”, spreňuje o akú filozofiu vlastne ide; Aristoteles, ktorý je centrálnou postavou fresky, kládol dôraz na múdrosť ako poznanie príčin. Všetci zobrazení filozofi sa snažili poznaním pochopiť prvé príčiny. Mnohí žili pred Platónom a Aristotelom, ani nie tretina z nich bola Aténčanmi a architektúra je rímska, nie grécka. 
Podľa komentátorov môže byť na maľbe nájdený takmer každý veľký filozof. Určiť však v niektorých prípadoch kto je kto je problematické, pretože Raffael nezanechal okrem vizuálnych podobností žiadne iné náznaky a žiadne dobové dokumenty maľbu nevysvetľujú. Medzi odborníkmi však panuje všeobecný konsenzus o totožnosti niektorých postáv. Okrem identity filozofov, interpretované boli mnohé ďalšie aspekty fresky, ale málo z nich je odborníkmi prijatými. Príkladom je populárna myšlienka, podľa ktorej gestá Platóna a Aristotela majú u prvého ukazovať na nebo a u druhého na zem. S takýmto výkladom je však v rozpore to, že Platónov dialóg Timaios - kniha, ktorú Raffael umiestnil do Platónovej ruky - je sofistikovaným pojednaním o priestore, čase a zmene, vrátane Zeme. Aristoteles so svojou teóriou štyroch elementov tvrdil, že každá zmena na Zemi je spôsobená pohybom nebies. Na maľbe Aristoteles drží svoju "Etiku"; odmietal, že by mohla byť vedou.
Nie je jasné, aká bola znalosť mladého Raffaela o filozofii, do akej miery mohol byť vedený takými ľuďmi ako Bramante a ovplyvňovaný zo strany Vatikánu. 
Zaujímavými postavami sú osoby, ktoré Raffael umiestnil v spodnej časti. Rozdelil ich na dve horizontálne oddelené skupiny, ktoré v maliarovom podaní majú rozdielne poslania. V ľavej skupine môžeme v mužovi opierajúcom sa o kváder rozpoznať Michelangela, vedľa ktorého v knihe číta Pytagoras. Medzi nimi stojí filozof Parmenides zobrazený ako muž, ktorý svoje tvrdenia dokazuje poukázaním na stránku v knihe. V skupine postáv v pravej časti obrazu zaujme mladý muž dívajúci sa von z obrazu. V ňom maliar vložil do obrazu svoj portrét.
Postavy.
Totožnosť niektorých filozofov na obraze (napríklad Platón a Aristoteles) je pokladaná za bezpochybnú. Odborníci sa však rozchádzajú v mnohých iných postavách, z ktorých niektoré majú dvojitú identitu (uznáva sa napríklad, že Herakleitos - na obraze číslo 13 - je zobrazený ako Michelangelo). Podľa Lahanasa, sú zvyčajne identifikované nasledovne: 
Ústredné postavy (14 a 15).
V strede fresky je umiestnený naľavo Platón a jeho žiak Aristoteles napravo od neho. Obe postavy držia v ľavých rukách viazané verzie svojich kníh; Platón knihu "Timaios", Aristoteles knihu "Etika Nikomachova". Platón je zobrazený ako starý, šedivý, múdro vyzerajúci a bosý. Naproti tomu, Aristoteles, nachádzajúci sa mierne v popredí, je v zrelom veku a obutý. Obaja ukazujú rôznymi smermi: Platón vertikálne pozdĺž plochy obrazu ku krásnej klenbe a Aristoteles vodorovne v pravom uhle voči ploche obrazu, čím vzniká mocný dojem priestoru. 
Architektonické zasadenie.
Budova má tvar gréckeho kríža, čo podľa niektorých komentátorov má poukazovať na harmóniu medzi pohanskou filozofiou a kresťanskou teológiou. Architektúra budovy bola inšpirovaná dielom Bramanta, ktorý podľa Giorgia Vasara Raffaelovi s architektúrou pomohol. Podľa iných, budova na obraze má zobrazovať vyššie štádium Baziliky sv. Petra.
V pozadí maľby sa nachádzajú dve sochy. Socha naľavo predstavuje boha Apolóna držiaceho v ruke lýru. Apolón bol bohom Slnka, medicíny a liečenia, svetla, pravdy, lukostrelectva a hudby. 
Socha napravo predstavuje Aténu, bohyňu múdrosti (v rímskej mytológii známa ako Minerva). 
Fragmenty

</doc>
<doc id="241045" url="https://sk.wikipedia.org/wiki?curid=241045" title="P-38">
P-38



</doc>
<doc id="241046" url="https://sk.wikipedia.org/wiki?curid=241046" title="P-51">
P-51



</doc>
<doc id="241047" url="https://sk.wikipedia.org/wiki?curid=241047" title="Sociálna sieť (internet)">
Sociálna sieť (internet)

Sociálna sieť je webová služba fungujúca pomocou webovej stránky určená na nadväzovanie a udržiavanie kontaktov medzi ľuďmi. Sociálne siete môžu byť orientované súkromne alebo na pracovné účely. Každý používateľ si vytvorí vlastný profil, v ktorom napíše o sebe základné informácie. Na základe týchto informácií sa nadväzujú vzťahy medzi používateľmi, ktorí sa spájajú do skupín. Vzájomnými prepojeniami používateľov a skupín vzniká sieť vzťahov, ktoré sú veľmi dôležité v praxi. Nevýhodou sociálnych sietí je fakt, že používatelia nemusia do svojho profilu vložiť pravdivé informácie a je to takmer nemožné zistiť.
Sociálna sieť ako webový priestor, podľa Európskej agentúry pre informačnú a sieťovú bezpečnosť, ktorá za sociálnu sieť považuje on-line komunitu, ktorá pomocou vytvoreného profilu umožňuje používateľom stretávať ďalších členov siete, komunikovať s nimi, zostať s nimi v kontakte a zdieľať s nimi obrázky a video v rámci zdieľaného priestoru. definujú sociálnu sieť ako webovú službu, ktorá umožňuje používateľom:
História sociálnych sietí.
Podmienkou ich vzniku vo webovom priestore bol vznik internetu a jeho funkcionalita, 
MySpace.
Jeden zo starších a najúspešnejších portálov. 
Každý používateľ má akoby vlastný blog, ktorý si upravuje, umiestňuje doň rôzne aplikácie a grafické prvky, prehrávanie videozáznamov a ďalšie prvky. Jeden z jeho zakladateľov pod menom Tom má automaticky ako priateľa každého používateľa, takže sa dá ľahko pozrieť momentálna MySpace populácia. MySpace je súkromná firma s tromi stovkami zamestnancov. Jedným z jej najznámejších partnerov je Google, ktorý pre nich vypracoval vyhľadávanie.
Facebook.
Facebook vznikol v roku 2004 pôvodne ako školský server, ktorý sa neskôr rozšíril na jednu z najpopulárnejších komunít.
Vytvoril ho študent Harvardu Mark Zuckerberg. Služby Facebooku sa postupne rozširovali a boli do neho zapájané nové a nové univerzity. V súčasnosti má vo Facebooku svoju používateľskú skupinu každá univerzita a aj najznámejšie stredné školy. Pomocou Facebooku dokážete vyhľadať svojich bývalých, terajších, prípadne budúcich spolužiakov. Každý používateľ má opäť svoj vlastný „blog“. Základný profil je doplnený množstvom miniaplikácií. Facebook obsahuje otvorené programovacie prostredie, takže každý s dobrým nápadom môže prispieť.
LinkedIn.
Linkedln je sociálna sieť zameraná na profesionálnu komunitu. V princípe je dosť podobný s inými sociálnymi sieťami ako je napr. Facebook. 
Odlišuje sa hlavne zameraním na komunitu profesionálov. Táto sieť zastrešuje ľudí z rôznych pracovných odvetví, od konzultantov cez personalistov až po ľudí pracujúcich v IT sektore. Dôvody na účasť v tejto sieti sú rôzne - hľadanie kvalifikovaných zamestnancov, zamestnania alebo obchodných vzťahov. Zaujímavou schopnosťou LinkedIn je, že sa v nej môžu ľudia pripájať k rôznym skupinám ľudí. Tieto skupiny môže založiť každý člen. Skupiny vám pomôžu pridať sa k členom, ktorí majú podobné profesionálne alebo názorové zmýšľanie ako vy.
DIASPORA*.
Nezisková, používateľmi vlastnená distribuovaná sociálna sieť, ktorá je založená na slobodnom softvéri. Diaspora je zložená zo siete serverov, nazývaných "pody", tieto sú vlastnené rôznymi jednotlivcami alebo organizáciami. Na každom z týchto podov je nainštalovaná vlastná kópia Diaspory. Používateľ si môže podľa vlastného uváženia vytvoriť účet na ktoromkoľvek pode a komunikovať s používateľmi na všetkých ostatných podoch. Tento princíp zaručuje, že sieť nie je hostovaná na jednom mieste a že používateľské dáta nevlastní jedna organizácia.
Typy sociálnych sietí.
V dnešnej dobe, keď internet je hybnou silou sveta, existuje množstvo druhov sociálnych sietí, ktoré sú rozdelené do skupín, a to:
Európska agentúra pre informačnú a sieťovú bezpečnosť [2] rozdelila sociálne siete z funkčného hľadiska do dvoch typov:
Podľa portálu digizen.org: 
Využitie sociálnych sietí.
Atraktivita a popularita sociálnych sietí stúpa najmä vďaka možnostiam využitia, ktoré siete ponúkajú a stále rozširujú. Súkromná komunikácia a prezentácia svojich názorov je považovaná za primárnu možnosť, ktorú sociálne siete poskytujú. Medzi ďalšie možnosti využitia patrí: zábava, informačná možnosť sociálnych sietí, pracovné alebo marketingové účely, študijné účely a na aktivitu a komunikáciu v rámci školy. 

</doc>
<doc id="241050" url="https://sk.wikipedia.org/wiki?curid=241050" title="Sociálna sieť">
Sociálna sieť

Sociálna sieť môže byť:

</doc>
<doc id="241077" url="https://sk.wikipedia.org/wiki?curid=241077" title="Čerpuk">
Čerpuk

Čerpuk je názov skupiny dvoch troskových kužeľov ("Severnyj Čerpuk" a "Južnyj Čerpuk"), nachádzajúcich sa na polostrove Kamčatka, juhozápadne od Ičinskej sopky ( Severnyj Čerpuk a Južnyj Čerpuk). Komplex je tvorený prevažne bazaltovými horninami a pôvodne bol zaradený ako satelitné kužeľe Ičinskej sopky, no novšie geochemické rozbory dokazujú, že ide o nezávislý vulkanizmus. Vek oboch troskových kužeľov sa odhaduje na raný holocén.

</doc>
<doc id="241078" url="https://sk.wikipedia.org/wiki?curid=241078" title="Čiernohorčina">
Čiernohorčina

Čiernohorčina (čiernohor. crnogorski jezik) je slovanský jazyk, ktorý sa predovšetkým používa v Čiernej Hore a v niektorých častiach Srbska. Po osamostatnení Čiernej Hory bol jazyk v roku 2007 v ústave vyhlásený za úradný jazyk Čiernej Hory a v júli 2009 vyšla jeho kodifikácia (vrátane písma mierne odlišného od srbského).
Ako súčasť srbo-chorvátčiny.
Čiernohorčina bola chápaná ako spisovná varieta srbochorvátskeho jazyka používaná Čiernohorcami.

</doc>
<doc id="241079" url="https://sk.wikipedia.org/wiki?curid=241079" title="Ičinskaja sopka">
Ičinskaja sopka

Ičinskaja sopka je masívny, vysoký stratovulkán, nachádzajúci sa v západnej vulkanickej zóne polostrova Kamčatka. Masív sopky má objem cez , čo je, čo sa týka objemu, jedna z najväčších sopiek Kamčatky. Vrchol prevažne andezitového vulkánu tvorí kaldera s rozmermi 3 × , ktorá je pokrytá trvalým ľadom a nachádzajú sa v nej dva lávové dómy z postkalderového štádia vulkanizmu. Okraje kaldery lemuje ďalších dvanásť dómov dacitového až ryolitového zloženia. Vek vulkánu sa odhaduje na pleistocén až holocén, najväčšia erupcia sa odohrala pred cca 7 400 rokmi – objem vyvrhnutej lávy bol cez a objem tefry viac ako . Posledná erupcia sa odohrala v roku 1740, v súčasnosti sú jediným prejavom aktivity fumaroly v kaldere.

</doc>
<doc id="241080" url="https://sk.wikipedia.org/wiki?curid=241080" title="Konvertibilná marka">
Konvertibilná marka

Konvertibilná marka alebo bosnianskohercegovinská marka (srb./chorv./bos. "konvertibilna marka", cyrilikou "конвертибилна марка") je oficiálna mena Bosny a Hercegoviny. Jej ISO 4217 kód je BAM. Jednu marku tvorí 100 fenigov (feniga). Zavedená bola v roku 1998 medzinárodnou správou OSN potom, ako sa miestni bosnianski, srbskí a chorvátski predstavitelia neboli schopní dohodnúť na jednotnej štátnej mene. Už od svojho vzniku bola pevne viazaná na hodnotu nemeckej marky v pomere 1:1. Po zániku nemeckej marky je pevne viazaná na euro v kurze 1 EUR = 1,95583 BAM, 1 BAM = 0,51129 EUR.
Mince: 10, 20, 50 fenikov, 1, 2, 5 mariek
Bankovky: 5, 10, 20, 50, 100, 200 mariek

</doc>
<doc id="241081" url="https://sk.wikipedia.org/wiki?curid=241081" title="Prechodová oblasť">
Prechodová oblasť

Prechodová oblasť je tenká a nepravidelná vrstva slnečnej atmosféry, ktorá oddeľuje horúcu korónu od chladnejšej fotosféry. Teplota sa tu náhle mení z 20 000 K (na hranici s chromosférou) na 1 milión K (na hranici s korónou). Táto vrstva sa skúma hlavne v ďalekej ultrafialovej časti spektra. 
Z pozorovaní vyplýva, že prechodová vrstva je skôr obálkou okolo nehomogenít ako sú napr. spikuly, ako súvislou vrstvou. Nad slnečnými škvrnami má nižšiu hustotu. Jej priemerná výška nad pokojnými oblasťami Slnka je okolo plus mínus . Jej hrúbku nemožno ľahko určiť, pretože závisí od priemernej rozlišovacej schopnosti. Pri pozorovaní v teplotách 3x104 až 3x105 dostávame hrúbku okolo , pre teploty 2x105 až 106 je to okolo . 
Prechodovú oblasť formuje teplo, ktoré "preteká" z koróny do chladnejšej chromosféry ležiacej pod ňou. Odpoveď na otázku, prečo je chromosféra, ktorá sa nachádza bližšie k stredu Slnka chladnejšia ako koróna nachádzajúca sa ďalej od stredu Slnka doteraz nepoznáme.

</doc>
<doc id="241083" url="https://sk.wikipedia.org/wiki?curid=241083" title="Rožteky">
Rožteky

Rožteky () sú pravdepodobne najstaršie a najprimitívnejšie oddelenie suchozemských rastlín, ktoré priamo nadväzuje na riasových predkov. Patria do vývojovej vetvy machorasty.
Pôvodne bol tento taxón považovaný za triedu, alebo bol zaradený k pečeňovkám. V každej bunke (okrem jediného tropického rodu "Megaceros") je prítomný len jeden chloroplast s jediným pyrenoidom, podobne ako u rias. Ich telom je stielka. Rovnako ako u ostatných machorastov sa v ich životnom cykle striedajú pohlavná generácia (gametofyt) s nepohlavnou generáciou (sporofyt). Tento cyklus nazývame rodozmena. Samčie pohlavné orgány gametangiá vznikajú exogénne a potom sa vnárajú do stielky. Samičie zase vznikajú endogénne. Celkovo je známych viac ako 100 druhov v 6 (prípadne až 12) rodoch a sú rozšírené po celom svete.
Stavba tela.
Majú lupeňovitú alebo ružicovitú stielku podobnú stielkam niektorých pečeňoviek. Prvoklík je u nich silne redukovaný. Na spodnej, resp. vrchnej strane gametoforu sa môžu nachádzať primitívne prieduchy. Gametofor niekedy obsahuje dutinky, ktoré sú vyplnené slizom a vo vnútri ktorých sa nahcádzajú sinice rodu Nostoc. 
Pohlavná generácia (sporofyt) má stielku tvorenú nohou a výtrusnicou. V mladosti je sporofyt chránený obalom, ktorý vzniká na gametofore. Rastom sa tento obal postupne trhá a na báze zostáva ako valcovitá štruktúra. Vo vnútri výtrusnice sa nachádza stredový stĺpik (columela), vzácnejšie je redukovaný alebo úplne chýba. Stena výstrusnice obsahuje asimilačné pletivo, takže je schopná fotosyntézy a sporofyt je tak do určitej miery nezávislý od gametofytu. Niekedy sa na stene výtrusnice nachádzajú aj pravé prieduchy.
Výtrusnica dozrieva postupne a po dozretí obyčajne puká na dve chlopne.

</doc>
<doc id="241084" url="https://sk.wikipedia.org/wiki?curid=241084" title="Anthocerotophyta">
Anthocerotophyta



</doc>
<doc id="241085" url="https://sk.wikipedia.org/wiki?curid=241085" title="Malyj Pajalpan">
Malyj Pajalpan

Malyj Pajalpan je v súčasnosti neaktívny štítový vulkán, nachádzajúci sa na polostrove Kamčatka, asi 20 km severovýchodne od masívu Ičinskej sopky. V stavbe vulkánu prevládajú bazaltové až bazaltovo-andezitové horniny, jeho vek sa odhaduje na neskorý kvartér. Z holocénu nie je doložená žiadna aktivita.

</doc>
<doc id="241091" url="https://sk.wikipedia.org/wiki?curid=241091" title="Boľšoj Pajalpan">
Boľšoj Pajalpan

Boľšoj Pajalpan () je v súčasnosti neaktívny štítový vulkán, nachádzajúci sa v južnej časit pohoria Stredokamčatský chrbát v západnej časti polostrova Kamčatka, asi 20 km severne od masívu Ičinskej sopky a 8 km severozápadne od Malého Pajalpana. Vek vulkánu sa odhaduje na neskorý pleistocén, no na severozápadnom a juhovýchodnom svahu sa nachádza niekoľko lávových prúdov holocénneho veku. V historickej dobe nie je žiaden záznam o erupciii vulkánu.

</doc>
<doc id="241094" url="https://sk.wikipedia.org/wiki?curid=241094" title="Technický death metal">
Technický death metal

Technický death metal je podžáner death metalu. Vznik sa datuje na začiatok 90. rokov. Tento žáner pochádza z thrash metalu (stará Metallica, Slayer a Coroner), technického a progresívneho rocku (Rush), "old school" death metalu ( raná tvorba Death a Morbid Angelu, tvorba Possessed) a je ovplyvnený progresívnymi, technickými a virtuóznymi tendenciami z džezu ale aj z klasickej hudby. Základy tohto subžánru položili kapely ako Atheist, Death, Nocturnus, Gorguts, Demilich a Immolation.
Najpodobnejší hudobným vzhľadom na technický death metal je progresívny death metal.

</doc>
<doc id="241095" url="https://sk.wikipedia.org/wiki?curid=241095" title="Ploskij (1 236 m n. m.)">
Ploskij (1 236 m n. m.)

Ploskij je menší, vysoký, v súčasnosti neaktívny štítový vulkán, nachádzajúci sa na polostrove Kamčatka, na juhovýchodnom okraji pohoria Stredokamčatský chrbát. Sopka leží asi juhovýchodne od masívu Ičinskej sopky neďaleko južných brehov rieky Boľšaja Kimitina. Jej masív je budovaný prevažne bazaltovými horninami. Vek vzniku vulkánu, ako aj vek poslednej erupcie nie je známy, no posledná aktivita sa odhaduje na holocén.

</doc>
<doc id="241098" url="https://sk.wikipedia.org/wiki?curid=241098" title="Zoznam českých hudobných skupín">
Zoznam českých hudobných skupín

Obsah.
Tento abecedne zoradený zoznam obsahuje základné informácie o českých hudobných skupinách a to bez ohľadu na to, či pre danú skupinu existuje samostatný článok alebo nie je vytvorený. Vzhľadom na rozsiahlosť českej hudobnej scény nie je zoznam ešte úplný. Ak máte nejaké overené poznatky, alebo informácie o niektorom mene, ktoré tu chýba môžete ho doplniť.
"Hore"
A.
"Hore"
B.
"Hore"
C.
"Hore"
D.
"Hore"
E.
"Hore"
F.
"Hore"
G.
"Hore"
H.
"Hore"
CH.
"Hore"
I.
"Hore"
J.
"Hore"
K.
"Hore"
L.
"Nahoru"
M.
"Hore"
N.
"Hore"
O.
"Hore"
P.
"Hore"
R.
"Hore"
S.
"Hore"
T.
"Hore"
U.
"Hore"
V.
"Hore"
W.
"Hore"
X.
"Hore"
Y.
"Hore"
Z.
"Hore"

</doc>
<doc id="241106" url="https://sk.wikipedia.org/wiki?curid=241106" title="Alexej Alexejevič Prokurorov">
Alexej Alexejevič Prokurorov

Alexej Alexejevič Prokurorov (po rus.: Алексе́й Алексе́евич Прокуро́ров; * 25. marec 1964, Mišino, Rusko – † 10. október 2008, Vladimír) bol ruský bežec na lyžiach, dvojnásobný medailista z Olympijských hier.
Alexej získal jednu zlatú a jednu striebornú. Obe medaily na Zimných olympijských hrách 1988 v Calgary v disciplíne na 30 kilometrov voľnou technikou. Na tejto olympiáde a v roku 2002 bol vlajkonosičom svojej krajiny.
Zomrel 10. októbra 2008. Keď prechádzal cez cestu, zrazil ho motorovým vozidlom podnapitý vodič. Na mieste bol mŕtvy.
Zdroj.
 
 

</doc>
<doc id="241113" url="https://sk.wikipedia.org/wiki?curid=241113" title="Alexej Prokurorov">
Alexej Prokurorov



</doc>
<doc id="241114" url="https://sk.wikipedia.org/wiki?curid=241114" title="Achtang">
Achtang

Achtang je v súčasnosti neaktívny štítový vulkán, nachádzajúci sa na polostrove Kamčatka, na južnom konci pohoria Stredokamčatský chrbát medzi riekami Boľšaja Kimitina a Kozyrevka. Masív 1 956 m vysokej vulkánu je tvorený prevažne bazaltami a jeho vznik sa datuje na neskorý pleistocén. Juhozápadne od úpätia sopky sa tiahne reťaz troskových kužeľov, ktorá je zdrojom mladých lávových prúdov. Vek poslednej erupcie nie je známy, no odhaduje sa na holocén.

</doc>
<doc id="241117" url="https://sk.wikipedia.org/wiki?curid=241117" title="Zoznam biologických článkov/Š">
Zoznam biologických článkov/Š

Tento index bol automaticky vygenerovaný podľa tejto . Obsahuje 99 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ša.
Šabliarka modronoháŠabľozubecŠafranŠafran siatyŠafran spišskýŠakalŠakal zlatýŠalát siatyŠalvia aztéckaŠalvia azúrováŠalvia lekárskaŠalvia lepkaváŠalvia muškátováŠalvia ohniváŠalvia pomúčenáŠalvia včeliaŠalvia zázračná
še.
ŠebeňŠesťlúčovkyŠesťnôžkyŠešuľaŠešuľka
ši.
ŠibernáŠidielkaŠidláŠimonka (národná prírodná rezervácia)ŠimpanzŠimpanz bonoboŠimpanz učenlivýŠirakami-SančiŠišila bocianovitá
šk.
Škľabky (Anodontinae)Škorec obyčajnýŠkoricaŠkoricovník cejlónskyŠkovránik stromovýŠkovránka krátkoprstáŠkovránok poľnýŠkrečkorodéŠkrečok džungarskýŠkrečok RoborovskéhoŠkrečok zlatýŠkriekavecŠkriekavec zlovestnýŠkrobŠkumpa vlasatá
šľ.
Šľacha
šo.
Šok (medicína)ŠošovicaŠošovica jedlá
šó.
Šórea mohutná
šp.
Španielska chrípkaŠpecifická diferenciaŠpenát siatyŠpirálovceŠportová kynológia
št.
ŠtebotŠtedrecŠtedrec ovisnutýŠtefan Ambrózy-MigazziŠtefan BolkayŠtefan CsibaŠtefan Ladislav EndlicherŠtefan NécseyŠtefan RokosŠtefan ŠtefíkŠtefan TruchlýŠteklenieŠtetinatoústkyŠtěpán (prírodná rezervácia)Štiav (Rumex)Štiav lúčnyŠtikútkaŠtíhlicovitéŠtítohlavovceŠtítovceŠtítovec jarnýŠtrbinovky (pásomnice)Štrkáč texaskýŠtvorhrankyŠtvornožceŠtvorpľúcneŠtvorrukéŠtvorzubcovitéŠtvoržiabrovce
šť.
ŠťukaŠťuka severnáŠťúr obrovskýŠťúrovkyŠťúry
šu.
Šupina (ryby)ŠupinavceŠupinavcovitéŠupinavec čínskyŠupinavec savanovýŠuška
šú.
Šúr (geomorfologická časť)
šv.
Šváby (hmyz)Švédska modrá kačica

</doc>
<doc id="241118" url="https://sk.wikipedia.org/wiki?curid=241118" title="Zoznam biologických článkov/Ť">
Zoznam biologických článkov/Ť

Tento index bol automaticky vygenerovaný podľa tejto . Obsahuje 4 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ťa.
ŤavaŤava jednohrbáŤažká myasténiaŤažký kov

</doc>
<doc id="241119" url="https://sk.wikipedia.org/wiki?curid=241119" title="Zoznam biologických článkov/Ú">
Zoznam biologických článkov/Ú

Tento index bol automaticky vygenerovaný podľa tejto . Obsahuje 13 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
úb.
Úbytok ľadu v Arktíde
úh.
Úhor európskyÚhorotvaré
úl.
Úlibická bažantnice
úľ.
Úľanská mokraď
úm.
Úmrtnosť
ún.
Únava organizmu
úp.
Úponková lianaÚpor (prírodná rezervácia)
ús.
Ústredná dogma molekulárnej biológie
út.
Úteková vzdialenosť
úz.
Územný systém ekologickej stability
úž.
Úžitková rastlina

</doc>
<doc id="241120" url="https://sk.wikipedia.org/wiki?curid=241120" title="Zoznam biologických článkov/W">
Zoznam biologických článkov/W

Tento index bol automaticky vygenerovaný podľa tejto . Obsahuje 25 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
wa.
Walter Bradford CannonWalter GilbertWalter Rudolf HessWangari MaathaiováWasabi
we.
Weismannova bariéraWellnhoferiaWendell Meredith StanleyWerner Arber
wi.
Wiener Entomologische MonatschriftWikidruhyWilhelm JohannsenWilliam H. CalvinWilliam Howard SteinWilliam Hunt PainterWilliam Martin (prírodovedec)Witold Niesiołowski
wo.
WolbachiaWolémiaWoodova-Ljungdahlova dráhaWoolungasaurusWorld Flora OnlineWorld Register of Marine Species
wy.
WybutozínWyozín

</doc>
<doc id="241121" url="https://sk.wikipedia.org/wiki?curid=241121" title="Zoznam biologických článkov/Y">
Zoznam biologických článkov/Y

Tento index bol automaticky vygenerovaný podľa tejto . Obsahuje 11 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ya.
YamaceratopsYangchuanosaurusYaverlandia
ye.
Yersinia pestisYeti
yi.
Yingshanosaurus
yo.
Yohimbín
yu.
YuanmousaurusYucca schidigeraYueosaurusYutyrannus

</doc>
<doc id="241122" url="https://sk.wikipedia.org/wiki?curid=241122" title="Ukrajinská hrivna">
Ukrajinská hrivna

Ukrajinská hrivna (iné názvy: hrivna, staršie hryvna; ukr. "гривня" – „hryvňa“; IPA [ˈɦrɪu̯nʲɑ]) je zákonné platidlo Ukrajiny. Jej ISO 4217 kód je UAH a označuje sa symbolom ₴. 
Jednu hrivnu tvorí 100 kopejok (ukr. "копійка" – „kopijka“). Názov hrivna mala už mena Kyjevskej Rusi v 11. storočí.
Mince: 5, 10, 25, 50 kopejok, 1 hrivna
Bankovky: 1, 2, 5, 10, 20, 50, 100, 200, 500, 1000 hrivien

</doc>
<doc id="241124" url="https://sk.wikipedia.org/wiki?curid=241124" title="Kozyrevskij">
Kozyrevskij

Kozyrevskij je neaktívny štítový vulkán, nachádzajúci sa v západnej vulkanickej zóne Kamčatky, asi východne od masívu Ičinskej sopky. V stavbe vulkánu prevládajú bazalty až bazaltické andezity. Južný svah sopky pretína severojužná reťaz troskových kužeľov. Vek poslednej erupcie nie je známy, no odhaduje sa na holocén.

</doc>
<doc id="241127" url="https://sk.wikipedia.org/wiki?curid=241127" title="Jan Hřebejk">
Jan Hřebejk

Jan Hřebejk (* 27. jún 1967, Praha, Česko) je český filmový, televízny a divadelný režisér. Za svoje filmy získal trikrát ocenenie Českého leva ("Horem pádem", "Šakalí léta", "Musíme si pomáhat"). Posledný z nich bol nominovaný na Oscara v kategórii najlepší cudzojazyčný film. 

</doc>
<doc id="241128" url="https://sk.wikipedia.org/wiki?curid=241128" title="TJ Slávia Ekonóm Bratislava">
TJ Slávia Ekonóm Bratislava

Telovýchovná jednota Slávia Ekonóm Bratislava vznikla v roku 1962. TJ je pokračovateľom Slávie Vysoké školy, ktorá vznikla v roku 1952, a ktorá sa po reorganizácii v roku 1962 rozdelila na Sláviu UK, Sláviu SVŠT a Sláviu Ekonóm Bratislava. Telovýchovná jednota Slávia Ekonóm Bratislava sa zaregistrovala ako občianske združenie 19. 7. 1990. Sláviu Ekonóm Bratislava v roku 1962 tvorilo 7 oddielov a 575 členov . 
Na národnej úrovni sa najviac darilo hokejovému oddielu (účastník 1. slovenskej národnej hokejovej ligy), basketbalu (dlhoročný účastník 1. slovenskej národnej basketbalovej ligy) a oddielu karate (prvý oddiel karate na Slovensku a majstrovské tituly v rámci ČSSR). 
V roku 2002 tvorili TJ Slávia Ekonóm Bratislava 4 športové oddiely: futbalový, turistický, tenisový a karate. 
Predsedom TJ Slávia Ekonóm Bratislava je Ing. Peter Múčka, CSc. (od r. 2020). Do roku 2019 bol dlhoročným predsedom Prof. Ing. Peter Baláž, PhD. TJ Slávia Ekonóm Bratislava je podporovaná Ekonomickou univerzitou v Bratislave, Slovenskou asociáciou univerzitného športu (SAUŠ) a Mestskou časťou Bratislava - Nové mesto (v r. 2022).
Oficiálna adresa TJ je: Dolnozemská cesta 1, 852 35 Bratislava.
Oddiel futbalový.
Futbalový oddiel TJ Slávia Ekonóm hrá svoje domáce zápasy v Športovom areáli Ekonomickej Univerzity na Trnavskej ceste na bratislavských Pasienkoch. Futbalový oddiel funguje od 70-tych rokov minulého storočia. Klub pôsobí od sezóny 2022/23 v VII. lige seniorov Oblastného futbalového zväzu Bratislava – mesto. V VI. lige účinkoval od sezóny 2015/16 do 2021/22. Od sezóny 1998/99 pôsobil v V. lige, resp. I. triede Oblastného futbalového zväzu Bratislava-mesto. V súčasnosti je aktívne mužstvo dospelých a mladšej prípravky U8. Trénerom je Ing. Igor Šiška (od r. 1998). V minulosti (cca 1995-2005) tvorilo futbalový oddiel až 6 družstiev v rôznych vekových kategóriách - prípravka, mladší/starší žiaci, mladší/starší dorast, muži, ženy).
V sezóne 2025/26 má Slávia Ekonóm zastúpenie v dvoch súťažiach a vekových kategóriách:
- dospelí - Súťaž: VII. liga, ObFZ Bratislava - mesto;
- mladšia prípravka - Súťaž: Prípravka U9, Bratislavský futbalový zväz.
Káder seniorov – 2025/2026.
Nino Krebs (b), Dušan Kečkéš (b) – Martin Moravský (o), Marek Gregor (o), Peter Múčka (o), Ján Popluhár (o), Roman Marek (o), Peter Považanec (o), Iarko Lasak (o), Róbert Kočiš (o), Andrej Šebest (o), Vladimír Dinka (o), Michal Dyugas (o) – Martin Kohút (s), Martin Štefánik (s), Šimon Šepitka (s), Jozef Husák (s), Jaromír Kudrik (s), David Civín (s), David Varga (s) – Juraj Reháček (u), Jozef Urban (u), Matej Baran (u), Lukáš Svoboda (u), Marian Timm (u), Ján Prachár (u) 
Oddiel karate.
Prvý slovenský oddiel karate.
V septembri 1969 vznikol pod vedením Jána Hrabinu prvý krúžok karate v Bratislave, ktorý cvičil v bratislavskom „véčku“: Šebej, Cisár, Hazucha, Kopinič, Šimkovič a ďalší. V roku 1970 sa bratislavský krúžok rozdelil na niekoľko menších. Pod vedením Fera Šebeja začala cvičiť nová skupina na Vysokej škole ekonomickej.
V roku 1972 predsedníctvo Slovenského zväzu džuda ustanovilo Komisiu karate v zložení: Šebej, Kopinič, Klementis, Ondris a Bernátek. Komisia v krátkom čase začala zakladať nové oddiely, ktoré vznikali hlavne v Bratislave. Prvým slovenský bol oddiel karate pri TJ Slávia Ekonóm založený 2. marca 1970 založený Ladislavom Klementisom a Ivanom Aibekom. Prvým trénerom sa stal Ladislav Klementis.
V roku 1975 sa stali majstrami Československej socialistickej republiky (ČSSR) v kumite:
V roku 1976 sa stal majstrom ČSSR v kumite:
V roku 1979 sa stali majstrami ČSSR v Trnave:
V roku 1980 na majstrovstvách ČSSR v Prahe dosiahli víťazstvo v kata:
V roku 1982 na Majstrovstvách ČSSR mužov v Prahe dosiahli úspechy v športovom zápase:
V roku 1982 na Majstrovstvách Slovenskej socialistickej republiky (SSR) v Trnave (4.12.1982) dosiahli úspechy:
V roku 1982 na Majstrovstvách SSR juniorov a dorastu (Bratislava, 13.11.1982)
Oddiel hokejový.
Hokejový oddiel TJ Slávia Ekonóm Bratislava účinkoval 5 ročníkov v najvyššej národnej hokejovej súťaži 1. Slovenskej národnej hokejovej lige (SNHL) v období 1984-1991. Odohral celkom 220 zápasov s bilanciou 47-21-152, získal 115 b so skóre 772:1332.
V rokoch 1976 až 1982 pôsobil v divízii, ktorá bola druhou najvyššou národnou hokejovou súťažou.
V sezóne 1978/79 skončila Slávia Ekonóm v divízii v skupine A na 3. mieste zo 7 účastníkov.
V sezóne 1980/81 nepostúpil Ekonóm do 1. SNHL, keď skončil na nepostupovom 3. mieste v kvalifikácii o postup s mužstvami Gumárne Púchov a MEZ Michalovce. V sezóne 1981/82 opäť Ekonóm nepostúpil do 1. SNHL, keď odohral kvalifikáciu o postup s mužstvami ZPA Prešov, Liptovský Mikuláš a Piešťany, a skončil na 3. mieste.
Slávia Ekonóm v sezóne 1983/84 vyhrala Divíziu západ a Bratislava a postúpila do 1. SNHL. 
V sezóne 1984/85 skončila v 16. sezóne 1. SNHL na poslednom 12. mieste s bilanciou 44 8-4-32 159:252 20 b a vypadla do 2. SNHL. V kanadskom bodovaní získali Konstantinidis 37 b (25 gólov +12 asistencií), Kret 29 b (11+18), Babák  25 b (16+9), J. Izso 23 b (12+11), R. Izso 19 b (15+4), Šechný 19 b (13+6), Radosa 16 b (13+6) a Murgaš 14 b (5+9). 
V sezóne 1985/86 Ekonóm opäť vyhral 2. SNHL a postúpil v kvalifikácii s Geológom Stavbár Spišská Nová Ves po víťazstvách 5:3 (d) a 5:3 (v) v baráži do 1. SNHL. V sezóne 1986/87 Ekonóm skončil v 1. SNHL na poslednom 12. mieste s bilanciou 44 14 3 27 155:201 31 b a vypadol do 2. SNHL. V sezóne 1986/87 bol hráč Ekonómu Peter Babák v All stars tíme 1. SNHL. V kanadskom bodovaní ovládli hráči Ekonómu súťaž produktivity v 1. SNHL: 1. Konstantinidis 53 b (31 gólov + 32 asistencií), 2. Babák 51 b (35+16) a R. Izso 28 b. (11+17). Najlepším strelcom súťaže sa stal Peter Babák – 35 g. Na druhom mieste medzi strelcami bol Marius Konstantinidis – 31 g. 
Slávia Ekonóm vyhrala v sezóne 1987/88 opätovne 2. SNHL a postúpila do 1. SNHL. V sezóne 1988/89 skončila na 10. mieste z 12 účastníkov s bilanciou 44 14 6 24 174:232 34 b. V sezóne 1989/90, skončila v 1. SNHL na poslednom 12. mieste s bilanciou 44 6 5 33 147:300 17 b. Uskutočnilo sa aj mestské hokejové derby Slovan CHZJD Bratislava – Slávia Ekonóm. V tejto sezóne nikto nevypadával. Slávia Ekonóm vypadla z 1. SNHL v sezóne 1990/91, kedy skončila na poslednom 12. mieste s bilanciou 44 5 3 36 137:337 13 b.
Zostava zo zápasu Slávia Ekonóm – ŠK PS Poprad 4:5 v sezóne 1990/91 bola nasledovná: Rehák - Mosnár, Kašper, Gregor, Rohožník, Demeter, Pavovič - Iffka, Rajčák, Hollý - Chlapík, Rusznyák, Koutný - Babák, Mravík, Liška.
V sezóne 1991/92 skončili hokejisti už pod názvom HK Slávia Ekonóm Bratislava na 4. mieste v západnej skupine 2. SNHL a v sezóne 1992/93 na poslednom 6. mieste v západnej skupine 2. SNHL.
Známi hráči histórie: Babák, Konstantinidis, Kret, J. Izso, R. Izso, Radosa, Šechný, Brieda, Boris Hosťovecký, Mravík, Sakáč, Iffka, Rusznyák, Liška, Mosnár, Jozef Bukovinský, Milan Kužela, Ján Jaško, Miroslav Miklošovič, Rymarenko, Trenéri: Igor Partl, Jozef Bukovinský
Najväčšie úspechy: Víťaz 2. SNHL - 1983/84, 1985/86, 1987/88
V sezóne 1989/90 sa uskutočnili až doteraz posledné bratislavské mestské hokejové derby v 1. SNHL medzi Slovanom CHZJD Bratislava a Sláviou Ekonóm.
Zostavy:
Slovan CHZJD: Škandera - D. Králik, Mosnár, Halahija, , Pukalovič, Sýkočin, Paulovič, Pavelec - Blaško, Hornák, Marián Horváth - Dornič, Ondreička, Ščepko - Karabín, Franta, Pethő - Kalináč, Volár, Brieda, Tréner. Ján Filc
Slávia Ekonóm: B. Petrovič (22. Styk, 28. Petrovič) - Gallo, Žitník, Hosťovecký, , D. Gašparovič, Vašek - Boris, Konstantinidis, Babák - Jaško, , I. Gašparovič (41. Rymarenko) - Hančin, Hulák, Lukačka, Tréner: Jozef Bukovinský
Oddiel basketbalový.
Mužský basketbalový tím Slávia Ekonóm Bratislava pôsobil v najvyššej národnej basketbalovej súťaži 19 sezón v sezónach 1972/73 až 1992/93. Slávia Ekonóm pôsobila v basketbalovej 1. SNL 15 sezón po sebe od 1972/73 do sezóny 1986/87, v ktorej vypadla. V sezóne 1989/90 postúpila Slávia Ekonóm opäť do 1. SNL v baráži s víťazmi krajov, keď skončila na 3. mieste za LB Krompachy a Pokrokom Spišská Nová Ves a postupovali 4 mužstvá. V 1. SNL pôsobila Slávia Ekonóm ďalšie 4 sezóny. Najlepšie dosiahnuté umiestnenie bolo 4. miesto v sezóne 1978/79.
V sezóne 1972/73 vyhrala Slávia Ekonóm "B" krajskú súťaž.
Oddiel softbalový.
Počiatky slovenského softbalu sú spojené s rokom 1978 a družstvom Ekonóm Bratislava, ktoré viedla softbalová nestorka Nataša Šándorová. Ekonóm patril medzi najúspešnejšie družstvá na Slovensku.
Areál Ekonomickej univerzity v Bratislave na Pasienkoch.
Vybudovanie športových ihrísk TJ Slávia Ekonóm sa realizovalo v rokoch 1963 a 1964. Investorom bol Miestny výbor Československého zväzu telesnej výchovy (MV ČSTV) a TJ Slávia Ekonóm. Dodávateľom bol Odbor výstavby Obvodného Národného výboru Bratislava – Nové mesto. Obstarávacia hodnota stavby bola 772 000 Kčs (cca 25 700 Eur). V roku 1979 požiadal Rektorát VŠE v Bratislave Stredisko geodézie pre hl. mesto Bratislava zapísať pozemky športového areálu na Pasienkoch v Bratislave na československý štát v správe Rektorátu VŠE v Bratislave. Odovzdávajúca organizácia bol Obvodný národný výbor Bratislava III a preberajúca organizácia Rektorát VŠE v Bratislave. Dôvod prevodu majetku bol nasledovný: „V akcii „Z“ vybudovaný športový areál potrebuje Vysoká škola ekonomická pre vyučovací proces.“

</doc>
<doc id="241129" url="https://sk.wikipedia.org/wiki?curid=241129" title="Bieloruský rubeľ">
Bieloruský rubeľ

Bieloruský rubeľ (biel. "беларускі рубель") je zákonné platidlo Bieloruska. Názov rubeľ je spoločný s ruskou menou. ISO 4217 kód je BYN. 
V rámci ZSSR používala aj Bieloruská SSR sovietsky rubeľ. Po získaní nezávislosti zaviedlo Bielorusko vlastný rubeľ, ktorý mal kód BYB. V krajine vládla vysoká inflácia a rubeľ sa rýchlo znehodnotil. Preto v roku 2000 prebehla menová reforma, ktorá zamenila 1000 starých rubľov na 1 nový rubeľ; ISO 4217 kód sa zmenil na BYR.
1. júla 2016 prebehla ďalšia menová reforma, ktorá zmenila 10 000 rubľov druhej série za jeden nový. Staré bankovky druhej série ostali v platnosti do 31. decembra 2016. Prvýkrát v histórií samostatného Bieloruska boli vydané aj mince.
Mince: 1 kopejka, 2 kopejky, 5 kopejok, 10 kopejok, 20 kopejok, 50 kopejok, 1 rubeľ, 2 ruble.
Bankovky: 5 rubľov, 10 rubľov, 20 rubľov, 50 rubľov, 100 rubľov, 200 rubľov, 500 rubľov.

</doc>
<doc id="241130" url="https://sk.wikipedia.org/wiki?curid=241130" title="Srbský dinár">
Srbský dinár

Srbský dinár (srb. "srpski dinar", v cyrilike "cрпски динар") je zákonné platidlo Srbska. Súčasný srbský dinár vychádza z juhoslovanského dinára. Srbská provincia Kosovo, ktorá je pod správou OSN, používa ako svoju menu euro. 
Jeden dinár sa delí na 100 para. ISO 4217 kód dinára je RSD. Názov dinár má srbská mena spoločný s niekoľkými menami štátov, ktoré boli v minulosti súčasťou Osmanskej ríše.

</doc>
<doc id="241132" url="https://sk.wikipedia.org/wiki?curid=241132" title="Macedónsky denár">
Macedónsky denár

Macedónsky denár (mac. "mакедонски денар") je zákonné platidlo Severného Macedónska. Jeho ISO 4217 kód je MKD. Jedna stotina dinára sa nazýva 1 deni, ale majú takú nízku hodnotu, že posledná minca o hodnotě 50 deni bola zrušená k 31.12.2012.
Mince: 1, 2, 5, 10, 50 Denarov
Bankovky: 10, 50, 100, 200, 500, 1 000, 2000, 5 000 Denarov
Aktuálný kurz (17.12.2021): 61,6938 denárov/€1

</doc>
<doc id="241135" url="https://sk.wikipedia.org/wiki?curid=241135" title="Joshua Jackson">
Joshua Jackson

Joshua Carter Jackson (11. jún 1978, Vancouver, Britská Kolumbia, Kanada) je kanadsko-americký herec. Objavil sa v televíznych a filmových úlohách a známy je rolou Paceyho Wittera v televíznom seriáli "Dawsonov svet" a Charlieho Conwaya v trilógii "Šampióni".

</doc>
<doc id="241136" url="https://sk.wikipedia.org/wiki?curid=241136" title="Joe Biden">
Joe Biden

Joseph Robinette „Joe“ Biden, Jr. (* 20. november 1942, Scranton, Pensylvánia, USA) je americký politik, ktorý v rokoch 2021 až 2025 pôsobil ako 46. prezident Spojených štátov. Je členom Demokratickej strany a počas funkčného obdobia prezidenta Baracka Obamu v rokoch 2009 až 2017 bol vo funkcii 47. viceprezidenta USA a predtým v rokoch 1973 až 2009 zastupoval štát Delaware v Senáte USA.
Biden sa narodil v Scrantone v Pensylvánii. V roku 1965 absolvoval University of Delaware a v roku 1968 Syracuse University College of Law. V roku 1970 bol zvolený do okresnej rady New Castle a v roku 1972 do Senátu USA. Ako senátor Biden vypracoval a viedol úsilie o prijatie zákona o kontrole násilnej trestnej činnosti a vymožiteľnosti práva a zákona o násilí proti ženám. Dohliadal aj na šesť vypočutí na Najvyššom súde USA vrátane sporných vypočutí Roberta Borka a Clarenca Thomasa. V rokoch 1988 a 2008 sa Biden neúspešne uchádzal o prezidentskú nomináciu Demokratickej strany. V roku 2008 si Obama vybral Bidena za svojho spolukandidáta a ako viceprezident bol Obamovým blízkym poradcom. V prezidentských voľbách 2020 si za svoju spolukandidátku vybral Kamalu Harrisovú a porazili republikánskych kandidátov Donalda Trumpa a Mikea Pencea. Stal sa prvým prezidentom, ktorého viceprezidentkou bola žena.
Ako prezident podpísal v reakcii na pandémiu COVID-19 a následnú recesiu zákon o americkom záchrannom pláne American Rescue Plan Act. Podpísal tiež dvojstranné zákony o infraštruktúre a výrobe. Navrhol zákon Build Back Better Act, ktorý však v kongrese neprešiel. Aspekty tohto návrhu zákona boli následne začlenené do zákona o znížení inflácie, ktorý podpísal v roku 2022. Vymenoval Ketanji Brown Jacksonovú za sudkyňu najvyššieho súdu. V rámci jeho zahraničnej politiky sa USA opätovne pripojili k Parížskej dohode. Biden dohliadal na úplné stiahnutie amerických vojsk z Afganistanu, ktoré ukončilo vojnu v Afganistane, čo viedlo k tomu, že Tálibán prevzal kontrolu nad krajinou. Na ruskú inváziu na Ukrajinu reagoval uvalením sankcií na Rusko a schválením pomoci Ukrajine. Počas vojny v Gaze Biden odsúdil konanie Hamásu ako terorizmus, dôrazne podporil vojenské úsilie Izraela a do pásma Gazy poslal obmedzenú humanitárnu pomoc. Krátko pred jeho odchodom z funkcie bol prijatý návrh na prímerie.
Počas celého jeho funkčného obdobia pretrvávali obavy z Bidenovho veku a zdravotného stavu. Stal sa prvým prezidentom, ktorý počas výkonu funkcie dovŕšil 80 rokov. Svoje prezidentské obdobie začal s väčšinovou podporou, ale počas jeho pôsobenia výrazne klesal jeho rating, čiastočne v dôsledku frustrácie verejnosti z nedostatkov v dodávateľskom reťazci a inflácie, ktorá dosiahla vrchol v júni 2022 na úrovni 9,1 %, ale do konca jeho prezidentského obdobia klesla na 2,9 %. Pôvodne sa uchádzal o znovuzvolenie a po demokratických primárkach sa stal predpokladaným kandidátom strany v prezidentských voľbách 2024. Po jeho vystúpení v prvej prezidentskej debate ho opätovná kritika jeho kognitívnych schopností zo strany celého politického spektra viedla k stiahnutiu kandidatúry. Historici a politológovia zaradili Bidena počas jeho funkčného obdobia do druhého kvartilu prezidentov USA, čo sa rozchádza s hodnotením jeho pôsobenia verejnosťou.
Raný život (1942 – 1965).
Joseph Robinette Biden Jr. sa narodil 20. novembra 1942 v nemocnici svätej Márie v Scrantone v Pensylvánii Catherine Eugenii „Jean“ Bidenovej (rodenej Finneganovej) a Josephovi Robinettovi Bidenovi st. Je najstarším dieťaťom v katolíckej rodine anglického, francúzskeho a írskeho pôvodu, pričom má sestru Valerie a dvoch bratov Francisa a Jamesa.
Jeho otec bol bohatý a rodina si na jeseň roku 1946 kúpila dom na zámožnom predmestí Garden City na Long Islande, ale približne v čase, keď mal Joe sedem rokov, sa mu nedarilo v podnikaní a rodina niekoľko rokov žila u jeho starých rodičov z matkinej strany v Scrantone. Scranton sa v 50. rokoch dostal do hospodárskeho úpadku a jeho otec si nemohol nájsť stálu prácu. Od roku 1953, keď mal desať rokov, žila rodina v byte v Claymonte v štáte Delaware a potom sa presťahovala do domu v neďalekom Mayfielde. Jeho otec sa neskôr stal úspešným predajcom ojazdených áut, čím udržal rodinu v strednej triede.
Na akadémii Archmere v Claymonte hral baseball a bol vynikajúcim halfbackom a wide receiverom v stredoškolskom futbalovom tíme. Hoci bol slabým študentom, v nižších a vyšších ročníkoch bol predsedom triedy. Maturoval v roku 1961. Na Delawarskej univerzite v Newarku hral krátko americký futbal v prvom ročníku a ako nevýrazný študent získal v roku 1965 titul bakalára umenia s dvojitým zameraním na históriu a politológiu.
Trpel koktavosťou, avšak od svojich dvadsiatich rokov ju zmierňoval. Svoje úsilie o potlačenie koktavosti opísal tak, že recitoval poéziu pred zrkadlom.
Je abstinent. Povedal, že sa zdržiava alkoholu, pretože „v mojej rodine bolo príliš veľa alkoholikov“.
Manželstvo, štúdium práva a začiatky kariéry (1966 – 1973).
27. augusta 1966 sa oženil s Neiliou Hunterovou, študentkou Syrakúzskej univerzity, keď sa mu podarilo prekonať odpor jej rodičov, aby sa vydala za katolíka. Ich svadba sa konala v katolíckom kostole v Skaneateles v štáte New York. Mali tri deti: Joseph R. „Beau“ Biden III, Robert Hunter Biden a Naomi Christina „Amy“ Bidenová.
V roku 1968 získal titul Juris Doctor na právnickej fakulte Syrakúzskej univerzity. V ročníku s 85 študentmi sa umiestnil na 76. mieste po tom, ako neuspel z predmetu, pretože plagioval článok z právnickej revue pre prácu, ktorú napísal v prvom ročníku na právnickej fakulte. V roku 1969 bol prijatý do advokátskej komory v štáte Delaware.
V roku 1968 pracoval ako koncipient v právnickej firme vo Wilmingtone, ktorú viedol významný miestny republikán William Prickett, a ako neskôr povedal, „považoval sa za republikána“. Nepáčila sa mu konzervatívna rasová politika súčasného demokratického guvernéra štátu Delaware Charlesa L. Terryho a podporoval liberálnejšieho republikána Russella W. Petersona, ktorý v roku 1968 Terryho porazil. Miestni republikáni sa pokúšali Bidena získať do svojich radov, ale on sa zaregistroval ako nezávislý, pretože sa mu nepáčil republikánsky prezidentský kandidát Richard Nixon.
V roku 1969 vykonával právnickú prax, najprv ako verejný obhajca a potom v právnickej firme vedenej miestnym aktívnym demokratom, ktorý ho vymenoval do Demokratického fóra, skupiny snažiacej sa reformovať a oživiť štátnu stranu; Biden sa následne znovu zaregistroval ako demokrat. Spolu s ďalším advokátom založil právnickú firmu. Právo obchodných spoločností ho nelákalo a trestné právo nebolo dobre platené. Svoj príjem si dopĺňal správou nehnuteľností.
V roku 1970 kandidoval na poslanca 4. obvodu v okresnej rade New Castle County na základe liberálnej platformy, ktorá zahŕňala podporu verejného bývania na predmestiach. Toto miesto dovtedy zastával republikán Henry R. Folsom, ktorý kandidoval v 5. obvode po prerozdelení obvodov rady. Biden vyhral všeobecné voľby, porazil republikána Lawrencea T. Messicka a 5. januára 1971 sa ujal funkcie. Funkciu vykonával do 1. januára 1973 a jeho nástupcom sa stal demokrat Francis R. Swift. Počas svojho pôsobenia v okresnej rade sa staval proti veľkým diaľničným projektom, ktoré by podľa neho mohli narušiť okolie Wilmingtonu.
Otvorene nepodporoval ani nevystupoval proti vojne vo Vietname, kým nekandidoval do Senátu a nevystúpil proti vedeniu vojny Richardom Nixonom. Počas štúdia na Delawarskej univerzite a Syrakúzskej univerzite získal päť študentských povolávacích rozkazov v čase, keď väčšina povolancov bola poslaná do vojny. Na základe lekárskeho vyšetrenia dostal v roku 1968 podmienečný zdravotný odklad; v roku 2008 jeho hovorca uviedol, že dôvodom odkladu bolo to, že ako tínedžer mal „astmu“.
Kariéra.
Členstvo v Senáte.
V roku 1972 uspel v senátnych voľbách v štáte Delaware a stal sa šiestym najmladším senátorom v histórii USA. V spojitosti s ohlásením kandidatúry do senátu povedal: "„Príliš dlho sme dovoľovali, aby medzi nami víťazili naše odlišnosti. Príliš často sme umožnili ambicióznym mužom využívať tieto odlišnosti za účelom politického zisku. Príliš často sme ustupovali našim odlišnostiam, pričom nikto z nás sa nepokúsil preniesť nás cez ne“".
Prvé roky Joea Bidena v senáte sa sústredili na ochranu práv v oblasti spotreby, enviromentalistiky a snahu zvyšovať zodpovednosť vlády.
V roku 1986 bojoval za ukončenie apartheidu v Južnej Afrike. Bol za zavedenie ekonomických sankcií voči štátu, kvôli čomu sa dostal do sporu s vládou prezidenta Reagana. 
Joe Biden bol prvým politickým predstaviteľom Spojených štátov, ktorý predložil v Kongrese návrh zákona týkajúci sa klimatických zmien. Jeho návrh zákona z roku 1987 sa sústredil na to, aby primäl vládu Ronalda Regana založiť v Bielom dome početnú pracovnú skupinu zaoberajúcu sa klimatickými zmenami. Tieto kroky boli prijaté až počas prezidencie Billa Clintona.
V rokoch 1987 až 1995 Joe Biden zastával tiež funkciu predsedu justičného výboru Senátu, kde sa venoval otázkam protidrogovej politiky, prevencie kriminality a občianskych slobôd. Vo funkcii sa snažil presadiť zákon o kontrole násilných trestných činov a vynútiteľnosti práva a zákon proti násiliu páchanému na ženách. Z tejto pozície zastavil sporné nominácie Jeffa Sessionsa a Roberta Borka na sudcov Najvyššieho súdu Spojených štátov.
V roku 1994 bol prijatý Zákon o kontrole násilných trestných činov a presadzovaní práva, ktorého bol Joe Biden spolutvorcom. Tento zákon sa tiež nazýva Clintonov zákon o zločine alebo Bidenov zákon o zločine. Uvedený zákon o trestnej činnosti, ktorého dĺžku historicky žiaden iný zákon Spojených štátov nepresiahol, má 365 strán. Jeho schválenie si vynútilo nábor 100 000 nových policajných príslušníkov, vynaloženie 9,7 miliardy amerických dolárov na financovanie väzení a 6,1 miliardy amerických dolárov na programy prevencie, pri návrhu ktorých boli prítomní aj skúsení policajti. Súčasťou tohto zákona bol tiež Federálny zákaz útočných zbraní, ktorý zakázal verejnú dostupnosť zásobníkov s vysokým počtom nábojov. Tento zákaz bol prijatý na 10 ročné obdobie a po skončení jeho platnosti v roku 2004 už nebol obnovený.
Súčasťou prijatého zákona bol tiež zákon o násilí páchanom na ženách obsahujúci mnohé opatrenia, ktoré majú obmedziť domáce násilie a bojovať proti nemu. V spojitosti s prijatím tohto zákona Joe Biden povedal: „Zákon o násilí páchanom na ženám považujem za najdôležitejšiu legislatívu, ktorú som počas svojho 35-ročného pôsobenia v Senáte vypracoval.“ V rokoch 2004 a 2005 Joe Biden zabezpečil podporu významných amerických technologických spoločností pre diagnostiku problémov Priamej telefonickej kontaktnej linky Národného centra domáceho násilia v Austine, venoval vybavenie a poskytol odborné znalosti v rámci snahy o zlepšenie ich služieb.
Joe Biden bol tiež predsedom Medzinárodného výboru pre kontrolu narkotík a v rokoch 2003 a 2004 napísal viaceré zákony súvisiace s dohľadom a koordináciou národnej politiky kontroly drog.
Legislatíva , ktorú vypracoval Joe Biden vytvorila partnerstvo medzi verejným a súkromným sektorom za účelom poskytnúť počítačové centrá, učiteľov, prístup na internet a technické školenia mladým ľuďom, najmä tým s nízkym príjmom a mladým ľuďom v hmotnej núdzi.
Senátny výbor pre zahraničné vzťahy.
Joe Biden bol počas 12 ročného obdobia členom a istú dobu predsedom Senátneho výboru pre zahraničné vzťahy. Výboru predsedal v januári 2001 a od júna 2001 do roku 2003 a opäť po voľbách do senátu v roku 2006. Zohrával kľúčovú rolu vo formovaní zahraničnej politiky Spojených štátov a presadzoval Rozhovory o obmedzení strategických zbraní 
V Senáte bol tiež spolupredsedom pozorovateľskej skupiny NATO a trojnásobným predsedom podvýboru pre Európske záležitosti. K 23. septembru 2008 sa Joe Biden stretol s asi 150 predstaviteľmi štátov, území a medzinárodných organizácií.
V roku 1991 Joe Biden spolu so 44 ďalšími demokratickými senátormi hlasoval proti vojenskému zásahu v Perzskom zálive.
Joe Biden sa tiež snažil zabezpečiť mier a stabilitu počas konfliktu v oblasti Balkánu, pričom v apríli 1993 túto oblasť na týždeň navštívil a stretol sa aj so srbským prezidentom Slobodanom Miloševićom, ktorému vtedy podľa vlastných slov povedal: „Myslím si, že ste vojnový zločinec a mali by ste za to byť odsúdený.“ V roku 1992 napísal doplňujúci pozmeňovací návrh, ktorý mal primäť vládu prezidenta Busha zabezpečiť výzbroj pre obyvateľov Bosny a Hercegoviny. V roku 1994 tento svoj návrh pozmenil na trochu miernejšiu formuláciu, čo vláda prezidenta Billa Clintona uprednostňovala. Nakoniec bol tento návrh s niekoľkými ďalšími zmenami od senátorov Boba Dolea (R-Utah) a Joea Liebermana (D-Connecticut) v nasledujúcom roku prijatý. Táto angažovanosť viedla k úspechu mierového úsilia NATO a Joe Biden nazval jeho rolu pri ovplyvňovaní politiky v oblasti Balkánu za "„moment, na ktorý je vo svojom verejnom živote v spojitosti so zahraničnými vzťahmi najviac hrdý“"
Do Senátu Spojených štátov bol Biden zvolený spolu 7 krát, v rokoch 1972, 1978, 1984, 1990, 1996, 2002 a 2008, pričom v hlasovaniach získaval priemerne okolo 60 % hlasov. Bol najdlhšie pôsobiacim senátorom štátu Delaware v jeho histórii a osemnástym najdlhšie pôsobiacim senátorom v histórii Spojených štátov vôbec. 
V senáte pôsobil do 15. januára 2009, kedy na pozíciu rezignoval vzhľadom na svoju nomináciu na viceprezidenta USA. V tom čase bol jedným zo služobne najstarších senátorov USA.
Viceprezident Spojených štátov.
V roku 2009 sa Joe Biden stal 47. viceprezidentom Spojených štátov. Vo funkcii sa sústredil najmä na to, aby bola zvýšená životná úroveň Američanov strednej vrstvy, znížené násilie spôsobené strelnými zbraňami a snažil sa prispieť k riešeniu problémov súvisiacich s násilím páchaným na ženách. Prezident Barack Obama tiež Bidenovi dal za úlohu pomôcť s implementáciou plánu zameraného na obnovu ekonomiky, ktorého súčasťou bol aj záväzok týkajúci sa obnoviteľnej energie. Joe Biden bol tiež aktívnym poradcom prezidenta Baracka Obamu a zaujal aktívnu rolu vo formovaní zahraničnej politiky Spojených štátov k Iraku a Afganistanu, pričom Irak navštevoval asi každé dva mesiace.
Barack Obama a Joe Biden v marci 2010 so svojou vládou zabezpečili prijatie zákona o cenovo dostupnej zdravotnej starostlivosti známy tiež pod názvom Obamacare, vďaka ktorému bol počet nepoistených Američanov zredukovaný o 20 miliónov a vďaka ktorému poisťovne nemohli ďalej odopierať krytie kvôli už existujúcim ochoreniam.
Joe Biden tiež zohral rolu pri rokovaniach, ktoré pomohli administratíve prezidenta Baracka Obamu prijať legislatívu v oblasti daňových úľav, prijať zákon o vytvorení pracovných miest a zákon, ktorý mal znovu povoliť poistenie v nezamestnanosti. Jeho rokovacie schopnosti pomohli tiež prijať zákon o kontrole rozpočtu z roku 2011, ktorý pomohol v riešení krízy dlhového stropu a zákon o úľavách daňových poplatníkov z roku 2012, ktorý sa zaoberal hroziacim fiškálnym útesom .
V rokoch 2012 a 2013 bol Joe Biden tiež súčasťou diskusie o kontrole zbraní na celom území Spojených štátov a k tejto téme pripravil 19 opatrení. 
Kampaň za ľudské práva , ktorá je najväčšou organizáciou pracujúcou na dosiahnutí rovnosti občianskych práv LGBT v Spojených štátoch sa hlási k podpore Joea Bidena za prezidenta Spojených štátov. Prezident tejto organizácie Alphonso David v interview povedal: „"Joe Biden bol počas veľkej časti svojej politickej kariéry vytrvalým zástancom otázok LGBTQ a rovnosti"“...„"V skutočnosti vcelku pomáhal pri zmene verejnej mienky o mnohých otázkach, aj v oblasti rovnosti manželstiev."“
8. decembra 2015 mal Joe Biden príhovor v Ukrajinskom parlamente v Kyjeve, ktorého úlohou bolo určiť mieru pomoci od Spojených štátov a určiť, akým spôsobom budú Spojené štáty politicky pristupovať k Ukrajine.
Po odchode z pozície viceprezidenta v roku 2017 začal Joe Biden vyučovať na Pensylvánskej univerzite v pozícii , kde sa sústredil na zahraničnú politiku, diplomaciu a národnú bezpečnosť. Počas tohto obdobia tiež viedol . 
Prezidentská kandidatúra v 2020.
Joe Biden kandidoval za demokratickú stranu na post prezidenta v prezidentských voľbách v roku 2020, v ktorých zvíťazil nad bývalým prezidentom, republikánom, Donaldom Trumpom. 14. decembra 2020 bol právoplatne zvolený Zborom voliteľov, a za prezidenta bol inaugurovaný 20. januára 2021.
Prezident Spojených štátov (20212025).
V prvý deň svojej funkcie podpísal 15 exekutív, v ktorých zaviedol povinné nosenie rúšok vo federálnych budovách a priestranstvách, zrušil proces vystúpenia Spojených štátov zo Svetovej zdravotníckej organizácie, opäť sa pridal k parížskej klimatickej dohode, zrušil zákaz vstupu do Spojených štátov pre cestujúcich z prevažne moslimských krajín a nariadil zastavenie výstavby múru na hraniciach s Mexikom.

</doc>
<doc id="241138" url="https://sk.wikipedia.org/wiki?curid=241138" title="Joseph Robinette Biden">
Joseph Robinette Biden



</doc>
<doc id="241139" url="https://sk.wikipedia.org/wiki?curid=241139" title="Joseph Robinette Biden Jr.">
Joseph Robinette Biden Jr.



</doc>
<doc id="241140" url="https://sk.wikipedia.org/wiki?curid=241140" title="Bioenergia">
Bioenergia

Bioenergia je obnoviteľná energia, ktorá vzniká uvoľnením chemickej energie zo surovín biologického pôvodu. Tieto zdroje energie sa označujú ako biopalivá a sú vyrábané z biomasy.
Iné významy.
V liečiteľstve je ako bioenergia označovaná energia živých organizmov, ktorá vytvára ich energetické pole označované ako aura.

</doc>
<doc id="241141" url="https://sk.wikipedia.org/wiki?curid=241141" title="Briketa">
Briketa

Briketa je mechanicky zhutnený drobný horľavý materiál, ten môže mať formu valca v rôznom priemere, ale môže ísť aj o oválny tvar, guľovité teleso, kváder či kocku. Tvar brikety je pre účely spaľovania fakticky nepodstatný. Obvykle bývajú takto zlisované horľavé materiály ako je uhoľný prach alebo biomasa.
Brikety slúžia ako tuhé palivo a spaľujú sa obvykle v kachliach či v kotolniach. Brikety z biomasy sa stávajú populárnym ekologickým palivom.

</doc>
<doc id="241142" url="https://sk.wikipedia.org/wiki?curid=241142" title="Geotermálna energia">
Geotermálna energia

Geotermálna energia (z gréčtiny. „Geos“ - „zem“ a „thermal“ znamená „teplo“) je prejavom tepelnej energie zemského telesa, ktorá vzniká rozpadom rádioaktívnych látok a pôsobením slapových síl. Jej povrchovými prejavmi sú erupcie sopiek a gejzírov, horúcich prameňov či parných výronov, súhrnne často označované ako geotermálne procesy.
Charakteristika.
Geotermálna energia je najstaršou energiou na našej planéte, pretože je to energia, ktorú získala Zem pri svojom vzniku z materskej hmloviny, následnými zrážkami kozmických telies a v poslednej dobe je energia čiastočne generovaná rádioaktívnym rozpadom niektorých prvkov v zemskom telese.
Využitie.
Najčastejšie využívaným médiom pre prenos geotermálnej energie z hlbín Zeme sú termálne vody. V niektorých oblastiach sú zachytávané aj horúce pary s teplotou okolo 150 °C alebo aj vyššou. Využíva sa vo forme tepelnej energie (na kúrenie), alebo na výrobu elektrickej energie v geotermálnych elektrárňach. Zvyčajne sa radí medzi obnoviteľné zdroje energie, nemusí to však platiť vždy, niektoré zdroje geotermálnej energie sú vyčerpateľné v horizontoch desiatok rokov.
Prvý geotermálny generátor elektrickej energie vyskúšal 4. júla 1904 Prince Piero Ginori Conti v osade Larderello v Taliansku. V súčasnosti krajina, ktorej hospodárstvo výrazne ťaží z geotermálnej energie, je Island, aj keď najväčšie množstvo elektrární využívajúcich tento typ energie sa nachádza v Kalifornii v USA. V roku 2008 geotermálna energia tvorila menej než 1 % svetovej výroby energie. V niektorých oblastiach sa nevyužívajú primárne geotermálne štruktúry, ale iba zvýšený teplotný gradient (vyjadrujúci stúpanie teploty na jednotku hĺbky). V takýchto oblastiach sú vyhĺbené umelé vrty, ktorými je vháňaná povrchová voda do prehriatych podzemných štruktúr a na inom mieste je čerpaná už zohriata. 
Využitie na Slovensku.
Geotermálna energia sa na Slovensku využíva hlavne na rekreačné účely. V roku 2004 sa používala v 40 lokalitách v oblasti cestovného ruchu a predstavovala 63 % celkovej inštalovanej kapacity geotermálnej energie na Slovensku. Nasledovalo využitie v poľnohospodárstve na vykurovanie skleníkov (16,9 %) a na centrálne vykurovanie domácností (16,8 %). Malá časť inštalovanej kapacity bola využívaná na chov rýb (2,5 %). Najznámejšie termálne pramene na Slovensku sú Bešeňová, Kováčová, Veľký Meder, Sklenné Teplice a Turčianske Teplice.
V súčasnosti je na území Slovenska vymedzených 31 perspektívnych oblastí vhodných pre získanie geotermálnych zdrojov, ktorých celková rozloha predstavuje okolo 36 % územia Slovenska. V týchto oblastiach je možné získať zdroje geotermálnej energie v hĺbkach 200 – 5 000 m, kde sa teploty pohybujú v intervale od 20 do 240 °C. Mnohé zdroje sú však za hranicou životnosti. 
Ako zdroj tepla pre domácnosti sa geotermálna energia využíva v štyroch lokalitách na Slovensku – Šaľa, Veľký Meder, Galanta a Sereď. V teplárni vo Veľkom Mederi kompletne nahradili plyn geotermálnou energiou a vykurujú ňou 1 200 domácností. V októbri 2021 ohlásil minister hospodárstva Richard Sulík spolu s primátorom Košíc Jaroslavom Polačekom, projektový zámer dokončenia vrtu Ďurkov. Ten by mal zásobovať teplom 30-tisíc domácností v Košiciach.
Na výrobu elektrickej energie sa geotermálna energia na Slovensku nevyužíva, v povoľovacom konaní sú však dva projekty spoločnosti PW Energy. Geotermálna elektráreň pri Žiari nad Hronom v katastri obce Lovča bude mať inštalovaný elektrický výkon 13 MWe, čo predstavuje elektrickú energiu pre 40-tisíc domácností. Do projektu v máji 2022 vstúpil strategický investor Stredoslovenská energetika Holding (SSE Holding). Geotermálna elektráreň pri Prešove v obci Lubotice bude mať inštalovaný výkon 6,5 MWe.
V poľnohospodárstve sa geotermálna energia využíva najmä na vykurovanie skleníkov a pestovanie paradajok v oblasti Žitného ostrova a Hornej Nitry.

</doc>
<doc id="241143" url="https://sk.wikipedia.org/wiki?curid=241143" title="Lapačka (rukavica)">
Lapačka (rukavica)

Lapačka alebo lapacia rukavica je v športe rukavica určená na lapanie (chytanie) letiacich alebo padajúcich loptičiek či pukov jednou ľudskou rukou v ľadovom hokeji, bejzbale, softbale a podobne.
Ľadový hokej.
Lapačkou nazývame rukavicu brankára v ľadovom hokeji, v ktorej nedrží brankársku hokejku. Rukavica je špeciálne prispôsobená na chytanie pukov tým, že medzera medzi palcom a ukazovákom rukavice je pás dnes už syntetického materiálu, ktorý je opletený pevným preväzom v koši; do neho možno puk lapiť.

</doc>
<doc id="241144" url="https://sk.wikipedia.org/wiki?curid=241144" title="ČT sport">
ČT sport

ČT sport (v rokoch 20062008: ČT4 Sport, v rokoch 20082012: ČT4) je športový televízny program verejnoprávnej Českej televízie. Bol spustený 10. februára 2006 a ponúka svojim divákom prenosy zo športu. Prvým veľkým projektom bola olympiáda v Turíne 2006, ktorú vysielal aj program ČT2.

</doc>
<doc id="241146" url="https://sk.wikipedia.org/wiki?curid=241146" title="FA Premier League 2004/2005">
FA Premier League 2004/2005

FA Premier League 2004/05 bol trinásty ročník anglickej Premier League od jej vzniku v roku 1992. Sezóna začala 14. augusta 2004 a skončila 15. mája 2005. V sezóne 2004/05 najvyššiu anglickú ligu vyhrala Chelsea. Zostúpili tímy Crystal Palace, Norwich City a Southampton F.C..

</doc>
<doc id="241147" url="https://sk.wikipedia.org/wiki?curid=241147" title="Prvá čínsko-japonská vojna">
Prvá čínsko-japonská vojna

Prvá čínsko-japonská vojna (1894 – 1895) bolo konflikt medzi čínskou dynastiou Čching a japonskou dynastiou Meidži o nadvládu nad územím Kórejského polostrova. Konflikt skončil veľkou prehrou Číny, ktorá stratila nielen svoj vplyv v Kórei, ale tiež Taiwan a postavenie prvej ázijskej veľmoci, ktoré prevzalo Japonsko. Vojna nepriamo položila základ rusko-japonskej vojny. Ruské impérium totiž nielenže využilo oslabenie Číny a čínsko-japonskú vojnu k ovládnutiu časti Mandžuska, ale dokonca i k tomu, aby s podporou Francúzska a Nemecka prinútilo Japonsko, aby mu predali Port Arthur, ktorý mu Čína v mierovej zmluve dala.

</doc>
<doc id="241151" url="https://sk.wikipedia.org/wiki?curid=241151" title="John Noble">
John Noble

John Noble (* 20. august 1948, Port Pirie, Austrália) je austrálsky filmový a televízny herec a režisér viac ako 80 divadelných hier.
Účinkoval v austrálskom televíznom seriáli z lekárskeho prostredia "All Saints", či v akčnom krimifilme "Zbesilý útek" (2006), známejší je však vďaka úlohe "Denethora" vo filme Pán prsteňov: Návrat kráľa. V americkom televíznom seriáli "24" si v šiestej sérii zahral ruského konzula Anatilyho Markova.
V televíznom seriáli "Fringe" stvárňuje mentálne nestáleho vedca Dr. Waltera Bishopa.

</doc>
<doc id="241154" url="https://sk.wikipedia.org/wiki?curid=241154" title="Pohár Intertoto 2001">
Pohár Intertoto 2001

V pohári Intertoto 2001 zvíťazili a zároveň postúpili do pohára UEFA tri tímy Aston Villa FC, Paris Saint-Germain FC a Troyes AC.

</doc>
<doc id="241155" url="https://sk.wikipedia.org/wiki?curid=241155" title="Anglická Premier League 2004/05">
Anglická Premier League 2004/05



</doc>
<doc id="241157" url="https://sk.wikipedia.org/wiki?curid=241157" title="Conn Smythe Trophy">
Conn Smythe Trophy

Conn Smythe Trophy je ocenenie udeľované od roku 1965 najužitočnejšiemu hráčovi play-off NHL.
História.
K ucteniu zásluh svojho bývalého trénera, manažéra, prezidenta a spolumajiteľa venoval v roku 1964 klub Toronto Maple Leafs trofej nazývanú jeho menom – Conn Smythe Trophy.
Trofej sa stala akousi obdobou Hart Trophy, ale najužitočnejší hráč je v nej hodnotený iba na základe výkonov v play-off. O udelení tejto trofeje rozhodujú reportéri NHL, ktorí cenu predávajú hneď po ukončení posledného finálového zápasu Stanley Cupu.

</doc>
<doc id="241169" url="https://sk.wikipedia.org/wiki?curid=241169" title="… ako predtým">
… ako predtým

... ako predtým je jedenásty štúdiový album slovenskej rockovej skupiny Gladiator, ktorý v roku 2007 vydalo hudobné vydavateľstvo Sony Music. Na tomto albume začala skupina pracovať hneď po vydaní predošlého albumu "Mesto". Ako hosťujúci hráči na ňom okrem iných účinkujú gitarový virtuóz Henry Tóth a spevák skupiny Ears Filip Orator. Prvým singlom z tohto albumu bola jeho titulná skladba „Ako predtým“, ktorá ako jediná vznikla už dva roky pred nahrávaním albumu.

</doc>
<doc id="241176" url="https://sk.wikipedia.org/wiki?curid=241176" title="Riečny meander">
Riečny meander



</doc>
<doc id="241177" url="https://sk.wikipedia.org/wiki?curid=241177" title="Cesta II. triedy 502 (Slovensko)">
Cesta II. triedy 502 (Slovensko)

Cesta II. triedy číslo 502 je cesta II. triedy na Slovensku, ktorá vedie z Bratislavy do Vrbového. Cesta poskytuje hlavné spojenie miest a obcí na východnej strane Malých Karpát (Svätý Jur, Pezinok, Modra, Limbach) s Bratislavou. Na svojej trase sa križuje s cestou I/51 v Trstíne. Jej celková dĺžka je 78,824 km.
Úseky prechádzajúce Bratislavou spravuje Magistrát hl. mesta SR Bratislavy, od Bratislavy až po hranicu medzi Doľanmi a Dolnými Orešanmi Regionálne cesty Bratislava a od Dolných Orešian až do Vrbového Správa a údržba ciest Trnavského samosprávneho kraja.
Priebeh.
Cestná komunikácia začína v Bratislave na Račianskom mýte, kde sa zároveň križuje s II/572. V Bratislave pokračuje ďalej po Račianskej, Žitnej a Púchovskej. V Bratislave v Rači sa križuje s III/1015. Potom opúšťa Bratislavu a prechádza cez Svätý Jur do Pezinka, kde sa križuje s III/1083, III/1085, II/503 a III/1086. Následne pokračuje do Modry, kde sa križuje s III/1046, III/1093, II/504 a s III/1087. II/502 opúšťa Modru, križuje sa s III/1088, prechádza Častou (III/1092 a III/1089), pokračuje križovatkou s III/1090 a vchádza do Dolian, kde križuje III/1295 . Ďalej prechádza Dolnými (III/1298) a Hornými Orešanmi (III/1297) a následne opúsťa Horné Orešany . Naleduje križovatka s III/1290. II/502 potom prechádza cez Smolenice, kde sa križuje s III/1290 ,s III/1277, mimo obce s III/1092, a v Trstíne sa križuje s I/51. S cestou I/51 ide v peáži .Po chvíli sa od nej odpája . Ďalej pokračuje križovatkami s III/1299, III/1275 a III/051024, obcou Dechtice (II/560), Chtelincou (III/1265), križovatkami s III/1255 a III/1256 a končí vo Vrbovom križovatkou s II/499.
Obchvat Pezinka.
V osemdesiatych rokoch bol kvôli už neúnosnej vysokej kamiónovej preprave cez stred intravilánu mesta Pezinok vybudovaný východný obchvat v dĺžke 1,716 km. Pôvodne cesta II/502 viedla cez centrum mesta ulicou M. R. Štefánika a Trnavskou ulicou. Súčasťou stavby bolo vybudovanie mimoúrovňovej križovatky s cestou II/503 pred obcou Vinosady s tromi vetvami a úrovňovej križovatky s tou istou cestou rovnako s tromi vetvami južnejšie. Opustené úseky cesty II/502 v intraviláne boli vyradené zo siete cestných komunikácií a zaradené do siete miestnych komunikácií mesta Pezinok.

</doc>
<doc id="241196" url="https://sk.wikipedia.org/wiki?curid=241196" title="The Velvet Underground">
The Velvet Underground

The Velvet Underground bola americká rocková skupina aktívna hlavne v rokoch 1965 až 1973. V rôznych kombináciách kapela pôsobila aj počas 90. rokov 20. storočia (1990, 1992 - 1994, 1996). Jej najznámejšími členmi boli Lou Reed a John Cale. Názov skupiny pochádza z titulu brožovanej knižočky, zaoberajúcej sa témou výskytu sexuálnych porúch v USA, ktorú v roku 1963 vydal novinár Michael Leigh. Napriek tomu, že táto skupina nepatrí medzi významné komerčné úspechy hudobného priemyslu, je často citovaná hudobnou kritikou a je jedna z tých, ktoré významne ovplyvnili hudobnú tvorbu svojej éry. Hudobný teoretik Brian Eno vyhlásil, že ich prvé nahrávky si kúpilo iba niekoľko tisíc ľudí, ale skoro každý z nich si neskôr založil vlastnú skupinu. Tento výrok je síce do určitej miery prehnaný, poukazuje však na silu hudobného vplyvu Velvet Underground a kultový charakter ich päťročnej existencie. Velvet Underground bola jednou z prvých rock and rollových skupín, ktorá experimentovala s hudobnou formou a používala avantgardné prvky. Skupina je označovaná za zakladateľa anti-popu, ich "hrubý" štýl neskôr ovplyvnil napríklad aj punk, noise rock alebo alternatívnu hudbu. Texty Lou Reeda svojim obsahom posunuli rockovú hudbu na novú úroveň. V roku 1996 - rok po smrti Sterlinga Morrisona - bola skupina uvedená do Rokenrolovej siene slávy.
Jedným z významných bodov ich hudobnej kariéry bola spolupráca s Andy Warholom, pre ktorého sa v rokoch 1966 až 1967 stala jedným z rozhodujúcich prvkov hudobná produkcia skupiny The Velvet Underground v umeleckom multimediálnom projekte nazvanom Exploding Plastic Inevitable, produkovanom vo Warholovej newyorskej „továrni“ na umenie, nazvanej „The Factory“. Warhol spolu s Paulom Morrisseyom sa v tejto dobe stali manažérmi skupiny, ku ktorej priviedli jednu z tzv. "Warholových Superstar", speváčku-skladateľku, modelku, herečku a hráčku na klávesy nemeckého pôvodu, Christu Päffgen (známu pod pseudonymom Nico). V roku 1966 sa Andy Warhol stal aj producentom ich debutového albumu "The Velvet Underground &amp; Nico", ku ktorému navrhol aj grafický dizajn obalu. Jeho producentský podiel na jeho výrobe bol založený iba na úhrade poplatkov za čas strávený v nahrávacom štúdiu. Po vydaní tohto albumu začalo dochádzať k nezhodám medzi ním a vtedajším lídrom kapely Lou Reedom, ktoré neskôr vyústili k ukončeniu umeleckej spolupráce.

</doc>
<doc id="241197" url="https://sk.wikipedia.org/wiki?curid=241197" title="Velvet Underground">
Velvet Underground



</doc>
<doc id="241198" url="https://sk.wikipedia.org/wiki?curid=241198" title="Louis Alexandre Berthier">
Louis Alexandre Berthier

Louis-Alexandre Berthier, princ a vojvoda z Neuchatelu a Valengina, knieža z Wagramu (* 20. november 1753, Versailles, Francúzsko – † 1. jún 1815 Bamberg, Nemecko) bol francúzsky vojvodca z obdobia napoleonských vojen.
Životopis.
Pochádzal zo šľachtickej rodiny. Otec bol zememerač, kartograf a architekt. Svojmu synovi zabezpečil vzdelanie v tomto smere, lenže Berthier sa vždy zaujímal viac o kariéru v armáde. So svojou prvou jednotkou sa dostal do Ameriky, kde v ňom jeho nadriadení našli talent pre štábnu prácu. Po návrate z Ameriky odišiel študovať organizáciu vojska do Pruska a Rakúska. Postavil sa proti revolúcii. Stal sa veliteľom národnej gardy vo Versailles. Vo funkcii sa mu podarilo zachrániť niekoľko príslušníkov kráľovskej rodiny.
Po vyhlásení vojny Rakúsku sa stal náčelníkom štábu v armáde maršala Lucknera. Za úspechy v boji proti povstalcom vo Vendeé dostal hodnosť brigádneho generála. Pre svoju rojalistickú minulosť sa však musel utiahnuť do ústrania.
Do služby sa vrátil až po páde teroru, keď si ho generál talianskej armády Kellerman vyžiadal ako veliteľa štábu. V roku 1796 sa stal veliteľom armády generál Bonaparte. Odvtedy sa Berthier zúčastnil na všetkých Napoleonových ťaženiach. Zúčastnil sa egyptskej výpravy, brumairového prevratu. Za konzulátu sa stal ministrom vojny. Po vyhlásení cisárstva sa stal maršalom. Často plnil diplomatické úlohy.
Po Napoleonovej abdikácii sa dal do služieb Ľudovíta XVIII. V období, známom ako "Sto dní", sa snažil dostať k Napoleonovi, čo mu však bolo znemožnené. 1. mája 1815 Berthier za nevyjasnených okolností vypadol z balkóna vo svojom zámku v Bambergu a bol na mieste mŕtvy. Nie je isté, či išlo o samovraždu, vraždu, alebo len o nešťastnú náhodu.

</doc>
<doc id="241200" url="https://sk.wikipedia.org/wiki?curid=241200" title="Žila (geológia)">
Žila (geológia)

Žila je v geológii doskovité teleso vyplnené kryštálmi jedného alebo viacerých druhov minerálov, najčastejšie sú magmatického alebo hydrotermálneho pôvodu. Žila je vždy mladšia ako okolité horniny, ktoré pretína. Magmatické žily vznikajú v dôsledku prieniku hypoabysálnych magmatických hornín ako sú napr. pegmatity alebo aplity. Žily hydrotermálneho pôvodu môžu byť veľmi rôznorodé, ak obsahujú akumulácie rudných alebo iných cenných minerálov či prvkov, môžu nadobudnúť značný ekonomický význam. Výplň žily sa do nej môže dostať rýchlym procesom – injekciou pri rozrušení horniny v okolí zdroja magmy, ale pomalým prienikom hydrotermálnych fluíd. Minerály v žilách rastú smerom do prázdneho priestoru najčastejšie kolmo na jej plochu. Žily majú veľký význam pri určovaní relatívneho veku horninových telies, pretože vznikajú neskôr než horniny, ktoré prerážajú. Tento jednoduchý poznatok je bežne využívaným v stratigrafii a označuje sa ako princíp prerážania.
Okolo žíl sa môžu nachádzať oblasti postihnuté kontaktnou metamorfózou. V niektorých prípadoch môže pri regionálnej metamorfóze dochádzať v horninách ku vzniku tenzných fraktúr alebo šošovkovitých otvorov rovnobežných s metamorfnou foliáciou, do ktorých môžu preniknúť migrujúce fluidá, čím vznikajú tzv. synmetamorfné žily alpského typu, ktoré sú vyplnené minerálmi odpovedajúcimi zloženiu okolitých hornín. Oblasť preniknutá sústavou menších žíl, tvoriacich komplikované teleso sa v ložiskovej geológii označuje ako žilník (angl. stockwork).
Geometrické vlastnosti žíl.
Všeobecne sa rozoznávajú dva typy žíl:
Podľa detailných morfologických znakov sa rozlišujú:
Hraničná plocha medzi žilou a okolitou horninou sa označuje "salband". Krátka žilka odbiehajúca od žily do okolitých hornín sa označuje "apofýza". 
Pravá hrúbka žily je kolmá vzdialenosť medzi jej okrajmi. Ak žila na povrch nepreniká presne kolmo, čo je najčastejší prípad, môže byť jej hrúbka interpretovaná nesprávne. Vzdialenosť okrajov takejto žily sa označuje ako nepravá hrúbka. Pre určenie pravej hrúbky je potrebné poznať jej sklon.
Žilná mineralizácia.
Žily sú miestami zvýšeného výskytu nerastných surovín a vzácnych minerálov, alebo prvkov, ktoré sa hromadia priamo v nich, alebo v ich bezprostrednom okolí. Žily sa niekedy nachádzajú v typických štruktúrach ako napríklad v osových častiach vrás, čo sa často využíva napr. pri prospekcii zlata.
Žily prenikajúce na povrch sú do hĺbky tvorené viacerými zónami:

</doc>
<doc id="241202" url="https://sk.wikipedia.org/wiki?curid=241202" title="ČT4 SPORT">
ČT4 SPORT



</doc>
<doc id="241206" url="https://sk.wikipedia.org/wiki?curid=241206" title="Lapačka">
Lapačka

Lapačka môže byť:

</doc>
<doc id="241208" url="https://sk.wikipedia.org/wiki?curid=241208" title="Hókago no šokuinšicu">
Hókago no šokuinšicu



</doc>
<doc id="241210" url="https://sk.wikipedia.org/wiki?curid=241210" title="Divadlo bez domova">
Divadlo bez domova

Divadlo bez domova je občianske združenie, ktoré vzniklo počas práce na divadelných projektoch s predajcami pouličného časopisu Nota bene na Slovensku. Hlavným cieľom je práca s marginalizovanými skupinami obyvateľstva netradičnou, umeleckou formou, akou je divadlo, performance, tanec alebo spev. Momentálne Divadlo bez domova tvorí hlavne s ľuďmi bez domova, ktorý predávajú pouličný časopis "Nota bene", ale divadelný tím tvoria aj študentky, sociálni pracovníci, výtvarník a dobrovoľníci.
Projekty divadla.
V roku 2008 vzniklo unikátne divadelne predstavenie "A Christmas Carol" ("Vianočná koleda") od Charles Dickensa. Po prvýkrát v historii bezdomoveckých divadiel spolupracovali na jednej hre až 4 divadlá (maďarské, české, holandské a slovenské) a odpremiérovali ho 25. októbra 2008 v Budapešti. Predstavenie bolo naštudované v angličtine.
Na rok 2012 je plánované predstavenie Platea.

</doc>
<doc id="241211" url="https://sk.wikipedia.org/wiki?curid=241211" title="Dočasná vláda">
Dočasná vláda

Dočasná vláda je vláda, ktorá vzniká v čase mimoriadnej situácie po páde režimu, v čase vojny alebo revolúcie. Až do nasledujúcich volieb a zvolenia novej vlády má všetky právomoci na výkon štátnych úkonov.

</doc>
<doc id="241224" url="https://sk.wikipedia.org/wiki?curid=241224" title="Bitka pri Hradci Králové">
Bitka pri Hradci Králové

Bitka pri Hradci Králové alebo bitka v Sadovej bola rozhodujúca bitka Rakúsko-pruskej vojny, armády sa stretli 3. júla 1866.
Súvislosti a prípravy na vojnu.
Po nástupe kancelára Otta van Bismarcka a v polovici 19. storočia získavalo v strednej Európe stále väčší vplyv Prusko. Rozhodujúcim momentom bolo obsadenie Holštýnského vojvodstva Pruskom a vylúčilo Rakúsko z Nemeckého spolku z podnetu Pruska. Odvetou vyhlásilo Rakúsko Prusku 17. júna 1866 vojnu.
Rakúske a saské jednotky sa začali formovať na pravom brehu rieky Labe 2. júla. Po polnoci sa rozmiestnili do približne polkruhovej línii vzdialenosti 10 kilometrov, zahrnujúci i vrchol Chlum. Časť síl bola ponechali v zálohe. Proti nim stáli tri pruské armády nazývané 1., 2. a Labská armáda, pričom 2. pruská armáda nebola v dobe začiatku bitky doposiaľ v dotyku s Rakúskom.
Priebeh bitky a následky.
Bitka začala 3. júla. V priebehu dopoludnia malo Rakúsko miernu prevahu. Rakúske delostrelectvo, vybavené modernými bronzovými štvor a osem librovými delami s dostrelom niekoľkých kilometrov, odrážali nápor 1. pruskej armády paľbou od obce Lípa.
K obratu došlo v dôsledku zlej rakúskej taktiky potom, čo začala útočiť rakúska pechota. Vo výbave pešiakov malo výraznou prevahu Prusko, lebo pruskí vojaci boli vybavení novým typom pušiek - zadovkami, zostrojenými podľa patentu N. Dreysa, ktorý používal patróny, a preto sa nabíjali ďaleko rýchlejšie ako spredu nabíjané rakúske pušky konštrukcie J. Lorenza. Klasický rakúsky bodákový útok v mohutných práporných zväzkoch sa pod presilou pruskej palebnej sily rozvracal. Dva rakúske armádne zbory (II. a IV.) sa navyše zaplietli z taktického hľadiska do zbytočného boja o les Svíb, o ktorý bojovali so 7. pruskou divíziou.
Bitku však rozhodol až príchod 2. pruskej armády korunného princa Fridricha Viliama na bojisko. Rakúsko v dvojhodinovom boji o vrch Chlum stratilo predtým nadobudnutú prevahu a okolo tretej hodiny bol Chlum obsadený Pruskom. Severnej armáde hrozilo obklúčenie a úplné zničenie, preto začala ústup na Moravu cez Třebechovice pod Orebem, Holíč a Českú Třebovú. Pruská armáda ju vzhľadom k vlastnému oslabeniu neprenasledovala.
Straty.
Rakúska strana mala vysoké straty, okolo 42 500 vojakov a z toho 5 700 mŕtvych, 7 500 nezvestných, 7 500 ranených a až 22 000 zajatých. Pruská strana mala malé staty, okolo 9 300 vojakov a z toho 2 000 mŕtvych, 300 nezvestných a 7 000 zranených.

</doc>
<doc id="241225" url="https://sk.wikipedia.org/wiki?curid=241225" title="Viktor Michajlovič Afanasiev">
Viktor Michajlovič Afanasiev

Viktor Michajlovič Afanasiev (; * 31. december 1948, Briansk) je bývalý ruský kozmonaut, ktorý vo vesmíre počas štyroch letov strávil 555 dní. 
Životopis.
V rokoch 1966 - 1970 absolvoval Kačinskoje vysšeje vojennoje aviacionnoje komandnoje učilišče letčikov im. AF Mjasnikova a stal sa z neho vojenský pilot. Potom získal ďalšie vzdelanie na Centr ispytanija aviacionnoj techniki i podgotovke letčikov-ispytatelej v Achtubinsku, kde sa stal testovacím pilotom. Ďalšími školami boli Moskovský letecký inštitút S. Ordžonikidzeho a Gumanitarnaja akademija Vooruženych sil, obe zakončené v Moskve roku 1995. Avšak už v prestávke štúdií absolvoval svoje prvé vesmírne lety. Bol najskôr kandidátom pre program raketoplánu Buran, kozmonautický výcvik ukončil v roku 1988 a bol zaradený do tímu. 
Oženil sa s Jelenou Jakovlevnou a majú spolu syna Viačeslava a dcéru Juliu.

</doc>
<doc id="241226" url="https://sk.wikipedia.org/wiki?curid=241226" title="Viktor M. Afanasiev">
Viktor M. Afanasiev



</doc>
<doc id="241227" url="https://sk.wikipedia.org/wiki?curid=241227" title="Viktor Afanasiev">
Viktor Afanasiev



</doc>
<doc id="241228" url="https://sk.wikipedia.org/wiki?curid=241228" title="Generálny guvernér">
Generálny guvernér

Generálny guvernér alebo zriedkavo (najmä pre Rusko) generálny gubernátor či generálny miestodržiteľ je titul, ktorým sa označuje zvolený zástupca hlavy štátu alebo vlády pre správu niektorého územia, obyčajne v kolónii. 
Dnes sa tento titul (tiež ako zástupca kráľa, neformálne často vicekráľ ) používa v krajinách Spoločenstva národov (Antigua a Barbuda, Austrália, Bahamy, Barbados, Belize, Grenada, Jamajka, Kanada, Novozélandské kráľovstvo, Papua-Nová Guinea, Svätá Lucia, Svätý Krištof a Nevis, Svätý Vincent a Grenadíny, Šalamúnove ostrovy, Tuvalu).
V minulosti sa používal napríklad v bývalých kolóniách Spojeného kráľovstva (vrátane Indie), Španielska, Holandska, Ruska, Francúzska, Pruska, Nemecka, Rakúskej monarchie, Rakúsko-Uhorska, Švédska, Portugalska, Talianska a podobne.
V Ruskom impériu sa tento titul v rokoch používal aj ako najvyššia hodnosťou miestnej správy. Generálny gubernátor mal všetku občiansku a vojenskú moc. Od roku 1775 po vzniku generálnych gubernátorstiev stál na ich čele.

</doc>
<doc id="241229" url="https://sk.wikipedia.org/wiki?curid=241229" title="Generálne gubernátorstvo">
Generálne gubernátorstvo

Generálne gubernátorstvo bola územnosprávna jednotka Ruskej ríše v rokoch 1775–1917, na čele ktorej stál generálny gubernátor. Jedno generálne gubernátorstvo sa zvyčajne skladalo z troch najbližších s ním hraničiacich gubernií alebo oblastí.
Mestá Moskva a Petrohrad so svojimi guberniami vytvárali samostatné generálne gubernátorstvá. Na území Ruského impéria ich bolo osem a jedno Kaukazské miestodržiteľstvo ako samostatná administratívna jednotka v sústave 6 gubernií, 5 oblastí a 2 okruhov.

</doc>
<doc id="241232" url="https://sk.wikipedia.org/wiki?curid=241232" title="Generálny gubernátor">
Generálny gubernátor



</doc>
<doc id="241233" url="https://sk.wikipedia.org/wiki?curid=241233" title="Generálny miestodržiteľ">
Generálny miestodržiteľ



</doc>
<doc id="241236" url="https://sk.wikipedia.org/wiki?curid=241236" title="Anton Korenči">
Anton Korenči

Anton Korenči (* 16. december 1931 – † 29. september 2008) bol slovenský filmový a divadelný herec.

</doc>
<doc id="241238" url="https://sk.wikipedia.org/wiki?curid=241238" title="Perokresba">
Perokresba

Perokresba alebo perovka alebo modernejšie klipart (clipart) je výtvarný druh, kresliaca technika záznamu obrazu čiarami či už klasicky perom a atramentom (z toho perokresba), alebo pomocou počítačových technológií. Výrazovým prostriedkom je čiara rôznej hrúbky. Perokresby sú často doplnené lavírovaním (rozotieranie nanesenej farby alebo tušu vodou), alebo kolorovaním (akvarel). 
Perokresbu (v digitálnom zmysle) je možné vytvárať aj digitálnou úpravou fotografií v bitmapovom editore, kedy pomocou filtrov je možné prevzorkovať fotografiu na čiary či už monochromatické, alebo farebné.
História.
V minulosti sa pre kreslenie používalo trstinové pero, zahrotené vtáčie perá, zaostrené drevené paličky neskôr atramentové perá s oceľovým hrotom a štetce. Ako farbiace médium sa používa tuš, atrament, sépiová farba. Pred praktickým využitím fotografie bolo kreslenie perom hlavným spôsobom zaznamenávania obrazu. Dnes sa používa iba ako umelecká technika. V poslednom čase vďaka elektronizácii sa rozvíja aj kreslenie pomocou tabletu, kde je digitálne nastaviteľný tvar hrotu "pera", a kresliace pero reaguje na tlak zmenou hrúbky kreslenej čiary (alebo zmenou farby, tvaru, rozloženia bodov ...) čo dáva nové možnosti v tomto umeleckom smere.
Kedysi bolo kreslenie považované za povinné vzdelanie človeka, ktoré bolo vyučované aj na školách (pozostatkom je dnešná výtvarná výchova). Kreslili sa portréty, zachytávali sa mestá a budovy. Neskôr kresbu nahradila fotografia a kreslenie sa začalo považovať za niečo mimoriadne, na čo treba mať talent. Je to však len o osvojení si techník a o praxi.
Tieňovanie.
Tieňovanie patrí medzi základné techniky perokresby. Používa sa pre stvárnenie objektu ako trojrozmerného a pre vyjadrenie tieňa. Existuje viacero techník tieňovania - striedanie prítlaku aby sa dosiahli odtiene sivej, rozmazávanie, rozpíjanie. Klasické tieňovanie (šrafovanie) spočíva v kreslení rovnobežných čiar v 45° uhle po tieňovanej ploche. Čím sú čiary pri sebe bližšie, tým je tieňovanie sýtejšie a hustejšie.
Počítačová doba.
Rozvoj počítačového priemyslu a prerod počítačov zo "strojov na prácu" na "stroje pre zábavu" umožnili aj zmenu techník kreslenia - rozšírením o počítačové možnosti. Na rozdiel od klasického kreslenia sú možnosti počítačov v tomto smere takmer neohraničené, záleží len na umeleckých danostiach človeka a kvalite používaného softvéru.
Na trhu sa objavilo viacero programov zameraných špeciálne na kreslenie v počítači. Ako kresliaci nástroj sa používa myš, ale hlavne tablet, ktorý najviac umožňuje používať "klasické techniky". Obrovskou výhodou sa stali digitálne kresliace perá reagujúce na tlak na podložku. Podľa kvality umožňujú rozlíšiť až 256 úrovní tlaku ruky. Táto škála sa dá ďalej digitálne spracovať a prekonvertovať tlak napr. na hrúbku hrotu pera, zmenu farby pera, zmenu tvaru pera, nahradenie hrotu pera sprejom - zmeny hustoty a ostrosti sprejovania, rozmazávanie a rozpíjanie hrotu a samozrejme o nekonečné kombinácie uvedeného. 
Softvér samozrejme umožňuje aj ďalšie úpravy - vypĺňanie farbou, zmeny jasu a kontrastu, kolorovanie, rozpíjanie, rozmazávanie, prefarbovanie... Je možné používať nástroje ako "štetec", "vlhká špongia", "rozmazávanie prstom", "sprej" a pod.
Takéto možnosti dávajú umelcovi silný nástroj pre vyjadrenie svojich predstáv.
Formát.
Elektronická perokresba - v počítačovej rétorike sa používa hlavne slovo klipart je možné uložiť vo rôznych formátoch súborov. Perovky však vyžadujú iný prístup ako fotografie, aby nedošlo k znehodnoteniu uloženej kresby. 
Perovku je možné uložiť ako bitmap (rastrový obrázok), alebo ako vektorovú grafiku.

</doc>
<doc id="241250" url="https://sk.wikipedia.org/wiki?curid=241250" title="Nariadenie Európskeho parlamentu a Rady (ES) č. 1907/2006">
Nariadenie Európskeho parlamentu a Rady (ES) č. 1907/2006

Nariadenie Európskeho parlamentu a Rady (ES) č. 1907/2006 z 18. decembra 2006 o registrácii, hodnotení, autorizácii a obmedzovaní chemikálií (REACH) a o zriadení Európskej chemickej agentúry, o zmene a doplnení smernice 1999/45/ES a o zrušení nariadenia Rady (EHS) č. 793/93 a nariadenia Komisie (ES) č. 1488/94, smernice Rady 76/769/EHS a smerníc Komisie 91/155/EHS, 93/67/EHS, 93/105/ES a 2000/21/ES, skrátene nariadenie REACH (z angl. registration, evaliuation, authorisation and restriction of chemicals) je nariadenie stanovujúce novú chemickú politiku Európskej únie.
• Registráciu všetkých chemických látok, ktoré sú vyrobené alebo dovezené v rámci EÚ v množstve nad 1 t/r v centrálnej databáze Európskej Agentúry pre chemické látky, 
• Hodnotenie všetkých chemických látok, ktoré sa uvádzajú na trh EÚ v množstvách nad 10 t, 100 t, 1 000 t a viac ako 1 000 t/r v zmysle rizika, ktoré môžu predstavovať pre zdravie ľudí a pre životné prostredie, pričom rozsah požadovaných testov závisí od množstva látky uvedenej na trh, 
• Oznamovanie chemických látok, u ktorých sa predpokladá obava z ich nepriaznivého vplyvu na zdravie ľudí alebo životné prostredie (týka sa to karcinogénov, mutagénov a látok poškodzujúcich reprodukciu kategórie 1 a 2 a perzistentných organických látok), 
• Povinnosť vypracovania Správy o chemickej bezpečnosti a vykonanie hodnotenia rizika pre látky uvádzané na trh v množstve nad 10 t/r, 
• Povinnosť pre používateľov chemických látok podieľať sa na ich registrácii, resp. hodnotení a poskytovať údaje o používaní chemických látok svojim dodávateľom. 
Jednotný regulačný rámec tak nahradí súčasný duálny systém hodnotenia rizikovosti „existujúcich“ chemikálií (tých, ktoré sa na trh dostali pred rokom 1981) a látok nových. Po odpočítaní výnimiek, ktoré sú regulované iným typom legislatívy (farmaceutiká, rádioaktívne látky...) sa REACH bude týkať asi 30 000 chemikálií. Od schválenia REACH by všetky chemikálie na trhu mali prejsť sériou testov a registráciou do 11 rokov. 
Klúčové dátumy.
Implementácia REACH bude prebiehať počas 11 rokov.

</doc>
<doc id="241252" url="https://sk.wikipedia.org/wiki?curid=241252" title="REACH">
REACH



</doc>
<doc id="241264" url="https://sk.wikipedia.org/wiki?curid=241264" title="Trojan box set">
Trojan box set

Trojan Box Sets séria je zbierka trojdiskových kompilácii, ktoré obsahujú pesničky od širokého spektra umelcov. Túto sériu vydáva britské nakladateľstvo Trojan Records od roku 1998. Séria pokrýva široký výber reggae sub-žánrov, štýlov a tém. Dohromady bolo zatiaľ vydaných 69 kusov, posledný v septembri 2007. Dohromady je v sérii nahraných 3436 pesničiek, z toho 297 sa objavilo na rôznych albumoch viackrát. Najstaršia pesnička bola nahratá v roku 1956, najnovšia v roku 2005.
Doposiaľ vydané kompilácie.
1998
1999
2000
2002
2003
2004
2005
2006
2007

</doc>
<doc id="241268" url="https://sk.wikipedia.org/wiki?curid=241268" title="Macedónsky dinár">
Macedónsky dinár



</doc>
<doc id="241269" url="https://sk.wikipedia.org/wiki?curid=241269" title="Zoznam filmových článkov/Á">
Zoznam filmových článkov/Á

Tento index bol automaticky vygenerovaný podľa tejto . Obsahuje 3 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ág.
Ági Gubik
án.
Ángela MolinováÁno, miláčik!

</doc>
<doc id="241273" url="https://sk.wikipedia.org/wiki?curid=241273" title="Tomáš Julínek">
Tomáš Julínek

Tomáš Julínek (* 7. november 1956, Brno, Česko-Slovensko) je český lekár a pravicový politik. 
Od septembra 2006 do januára 2009 bol ministrom zdravotníctva za ODS vo vláde Mirka Topolánka, ktorý sa usiloval o maximálnú privizáciu, o zmenu fakultných nemocníc na akciové spoločnosti a o otvorenie zdravotných poisťovní pre podnikatelov.
V rokoch 19982010 bol senátorom.

</doc>
<doc id="241274" url="https://sk.wikipedia.org/wiki?curid=241274" title="Kajmanka dravá">
Kajmanka dravá

Kajmanka dravá () je korytnačka žijúca hlavne v stojatých a pomaly tečúcich vodách. Keďže nie je dobrým plavcom, vyhľadáva najmä močiare a zátoky s bahnitým dnom a brehmi, kam sa zahrabáva v čase zimovania. Vyskytuje sa v Severnej, Strednej a sčasti v Južnej Amerike. 

</doc>
<doc id="241276" url="https://sk.wikipedia.org/wiki?curid=241276" title="John McCain">
John McCain

John Sidney McCain III. (* 29. august 1936, Coco Solo Naval Air Station, Panama Canal Zone, Panama – † 25. august 2018, Cornville, Arizona, USA) bol americký republikánsky politik. Bol senátorom za štát Arizona a veteránom z vojny vo Vietname. 
Prezidentské voľby 2008.
V roku 2008 sa stal republikánskym kandidátom na post prezidenta Spojených štátov. Za spolukandidátku pre post viceprezidentky USA si vybral guvernérku štátu Aljaška Sarah Palinovú. Tá by sa v prípade víťazstva stala historicky prvou ženou v tomto úrade. V prezidentských voľbách ho porazil kandidát Demokratickej strany Barack Obama.
Knihy.
John McCain napísal spolu s Markom Salterom nasledujúce knihy: 

</doc>
<doc id="241277" url="https://sk.wikipedia.org/wiki?curid=241277" title="John Sidney McCain">
John Sidney McCain



</doc>
<doc id="241278" url="https://sk.wikipedia.org/wiki?curid=241278" title="Kjokušin">
Kjokušin

Kjokušin alebo kjokušinkai je druh karate.
Jeho vznik sa dáva do súvislosti s udelením 10. danu O´Sosaiovi (veľkému majstrovi) Masutacovi Ójamovi, ktorý neskôr toto útočné, alebo niekedy prekladané aj ako „najbojovejšie“ karate vyučoval. 
Základy.
Dôraz sa dáva - napríklad na konci úderov, či v cvičeniach Kata - na hlboký výdych z podbruška a spevnenie celého tela nazývaného aj ako "kime". Pre túto školu karate je to dôležitý krok, pretože dáva úderom veľkú silu. Tak isto sa v tejto škole používa aj bojový výkrik "kiai" spojený s "kime". 
Vyučuje sa hlavne v spojení s "jemno-útočným" karate Gódžú rjú. Na Slovensku nemá veľké zastúpenie, populárne je najmä v Japonsku, Maďarsku a USA. 
Zakladateľ.
Za zakladateľa tejto školy sa považuje Masutacu Ójama. Údajne zložil pomocou jediného úderu na zem 52 býkov, pričom im zlomil roh a 2 údery potreboval len na dvoch býkov. Pôvodne pochádzal z Kórei a ku karate sa oproti ostatným majstrom dostal až veľmi neskoro. 

</doc>
<doc id="241279" url="https://sk.wikipedia.org/wiki?curid=241279" title="BoA">
BoA

Kwon Boa alebo Boa Kwonová (- vlastné meno; po kórejsky "Kwon Boa"; * 5. november, 1986) je kórejská popová speváčka. Pochádza z Kjonggi-do v Južnej Kórei. Má staršieho brata, ktorý je známy kórejský režisér. Okrem svojho rodného jazyka hovorí plynule po japonsky a po anglicky.
Svoju hudobnú kariéru začala vo veku 13 rokov. Okrem spevu sa venuje aj dabingu, v rokoch 2001 - 2007 mala vlastnú show v japonskom rádiu Beat it BoA's World, od roku 2008 má vlastnú značku šperkov a slnečných okuliarov.
Zatiaľ vydala 9 albumov a 7 singlov v Kórei, 9 albumov (z toho 2 remixové) a 36 singlov v Japonsku, 6 DVD.

</doc>
<doc id="241280" url="https://sk.wikipedia.org/wiki?curid=241280" title="Vyspelá krajina">
Vyspelá krajina

Vyspelá krajina je taká krajina, ktorá má vysoké HDP na hlavu, rozvinutú energetiku, strojársky a chemický priemysel. Má nízky podiel ťažby nerastných surovín. Prevažuje spracovateľský priemysel a je rozvíjaná veda a technika. Poľnohospodárstvo je druhoradé, ale nezanedbateľné s modernou základňou. Medzi ďalšie charakteristiky ekonomicky vyspelých krajín patrí:
Medzi vyspelé krajiny sa obyčajne nezaraďujú krajiny, ktorých bohatstvo je založené iba na ťažbe a vývoze nejakej komodity, a pritom nie sú adekvátne rozvíjané ostatné zložky hospodárstva, alebo štáty, v ktorých je bohatstvo veľmi nerovnomerne rozložené. Medzi také štáty patria krajiny Blízkeho východu, ktorých bohatstvo je založené len na vývoze ropy, napr. Bahrajn, Kuvajt, Spojené arabské emiráty, Saudská Arábia.

</doc>
<doc id="241281" url="https://sk.wikipedia.org/wiki?curid=241281" title="Barack Obama">
Barack Obama

Barack Hussein Obama II (* 4. august 1961, Honolulu, Havaj, USA) je americký politik a právnik, ktorý v rokoch 2009 až 2017 pôsobil ako 44. prezident Spojených štátov. Ako člen Demokratickej strany sa stal prvým afroamerickým prezidentom. Predtým v rokoch 2005 až 2008 pôsobil ako senátor Spojených štátov za štát Illinois a v rokoch 1997 až 2004 ako senátor v štáte Illinois.
Narodil sa v Honolulu na Havaji čím sa stal prvým prezidentom, ktorý sa nenarodil na kontinentálnom území Spojených štátov. Po ukončení štúdia na Columbia University v roku 1983 pracoval ako terénny pracovník v Chicagu. V roku 1988 nastúpil na právnickú školu v Harvarde, kde sa stal prvým afroameričanom, ktorý bol šéfredaktorom školského časopisu "Harvard Law Review". Po absolutóriu sa stal právnym zástupcom v oblasti občianskych práv a akademickým pracovníkom, ktorý v rokoch 1992 - 2004 vyučoval ústavné právo na právnickej fakulte University of Chicago.
Detstvo.
Barack Obama sa narodil v Honolulu na Havaji Barackovi Husseinovi Obamovi st. z mesta Nyang’oma Kogelo z Kene a Ann Dunhamovej, belošskej Američanke z mesta Wichita v Kansase. Jeho rodičia sa stretli v roku 1960 počas štúdií na Havajskej univerzite v meste Manoa, kde bol jeho otec zahraničným študentom. Pár sa zosobášil 2. februára 1961, rozišli sa keď mal Barack Obama dva roky a v roku 1964 sa rozviedli. Obamov otec sa vrátil do Kene a videl svojho syna ešte raz predtým než zomrel pri automobilovej nehode v roku 1982.
Po rozvode sa Ann Dunhamová znovu vydala za Indonézana Lola Soetora a rodina sa v roku 1967 presťahovala do Indonézie, kde mladý Obama do desiatich rokov navštevoval tamojšiu školu v Jakarte. Potom sa vrátil do Honolulu, kde žil so svojimi starými 
rodičmi z matkinej strany, Madelyn Dunhamovou (zomrela 2. novembra 2008 na rakovinu) a Stanleyom Dunhamom. Tam od roku 1971 až do roku 1979 navštevoval Punahou school. Obamova matka sa v roku 1972 na niekoľko rokov vrátila na Havaj, späť do Indonézie sa vrátila v roku 1977. V Indonézii pracovala ako antropologička. Zostala tam väčšinu života, definitívne sa na Havaj vrátila v roku 1994. Zomrela v roku 1995 na rakovinu vaječníkov.
Prezident USA.
Vo voľbách prezidenta USA 2008, ktoré sa konali 4. novembra 2008 zvíťazil nad Johnom McCainnom. 16. novembra 2008, po víťazstve v prezidentských voľbách, rezignoval na kreslo senátora USA. 20. januára 2009 bol inaugurovaný za 44. prezidenta Spojených štátov. Slávnostného ceremoniálu sa zúčastnilo asi 2 milióny ľudí.
Barack Obama si do úradu viceprezidenta vybral Joea Bidena. Vo voľbách prezidenta USA 2012, ktoré sa konali 6. novembra 2012, Barack Obama zvíťazil nad Mittom Romneyom. Barack Obama získal 332 voliteľov a Mitt Romney získal 206 voliteľov. Barack Obama sa stal na ďalšie 4 roky prezidentom a Joe Biden viceprezidentom.
Nobelova cena za mier.
Komisia nórskeho parlamentu udelila Obamovi 9. októbra 2009 Nobelovu cena za mier za „nezvyčajné úsilie v posilnení medzinárodnej diplomacie a kooperácie medzi ľuďmi“.

</doc>
<doc id="241282" url="https://sk.wikipedia.org/wiki?curid=241282" title="Jörg Haider">
Jörg Haider

Jörg Haider (* 26. január 1950, Bad Goisern am Hallstättersee, Rakúsko – † 11. október 2008, Köttmannsdorf) bol rakúsky pravicový politik. Haider bol v rokoch 1971 a 1975 federálnym predsedom Kruhu Mládeže Slobodných (Rings Freiheitlicher Jugend) a od roku 1986 do roku 2000 predsedom Slobodnej strany Rakúska (Freiheitlichen Partei Österreichs - FPÖ). V apríli 2005 viacerí funkcionári rozštiepili FPÖ a pod jeho vedením založili stranu Zväz pre budúcnosť Rakúska (Bündnis Zukunft Österreich, BZÖ) ktorej bol predsedom. Od roku 1989 do roku 1991, ako aj od roku 1999 do svojej smrti zastával post krajinského hajtmana Korutánska. 
Bol známy svojím populizmom ale aj prejavmi sympatií k extrémnej pravici. 
Haider bol horolezcom a bežcom; Okrem iného sa zúčastnil maratónu v New Yorku v roku 1999 a na Mestskom viedenskom maratóne v roku 2000. Haider vystupoval aj ako spevák korutánskych piesní. V novembri 2008 vydal CD a DVD ako sólista sprevádzaný mužským dvojitým sextetom ("Männerdoppelsextett)" Klagenfurt.
Po jeho smrti sa objavili špekulácie o homosexuálnom pomere Haidera so straníckym kolegom Stefanom Petznerom. Ten ho nazval "človekom svojho života" ("Lebensmensch"). Tieto špekulácie jeho vdova Claudia poprela a dementovala a dosiahla rozhodnutie Krajského súdu v Grazi, ktoré zakazuje denníku Bild-Zeitung a ostatným uverejňovať špekulácie o sexuálnej orientácii Haidera.

</doc>
<doc id="241283" url="https://sk.wikipedia.org/wiki?curid=241283" title="Zoznam článkov slnečnej sústavy/Š">
Zoznam článkov slnečnej sústavy/Š

Tento index bol automaticky vygenerovaný podľa tejto . Obsahuje 2 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
št.
Štartovací komplex 34 na Cape Canaveral Space Force StationŠtartovací komplex 39 v Kennedy Space Center

</doc>
<doc id="241284" url="https://sk.wikipedia.org/wiki?curid=241284" title="Klavírne kvarteto č. 1 (Brahms)">
Klavírne kvarteto č. 1 (Brahms)

Klavírne kvarteto č. 1 g mol, Op. 25 je dielo nemeckého skladateľa Johannesa Brahmsa.
Skladateľ dielo zložil v roku 1861 a bolo vydané ako tretie skladateľovo komorné dielo v poradí. Pred sláčikovým kvartetom, žánrom, v ktorom zanechali vynikajúce diela už Haydn a Beethoven, mal Brahms skoro taký rešpekt ako pred symfóniou a jeho "Dve sláčikove kvartetá, Op. 51" boli vydané až v roku 1873. Dovtedy (ale i potom) Brahms s obľubou skladal hudbu pre menej obvyklé komorné zoskupenia, ako je sláčikove kvinteto, sláčikove sexteto, spomínané klavírne kvarteto či dokonca trio s lesným rohom. 
"Klavírne kvarteto g mol" bolo prvé Brahmsove verejne predvedené komorné dielo. Premiéra sa konala vo Viedni a za klavírom sa predstavila virtuózka a Brahmsova blízka priateľka Clara Schumannová. Ohlasy na dielo boli rozpoluplné, najmä čo sa týka prvej vety. Ako však spomína priamy účastník premiéry a Brahmsov životopisec Max Kalbeck, ""najsilnejší aplaus zožalo maďarské finále kvarteta, a fakt, že violončelistovi počas predstavenia odletela a praskla kobylka jeho nástroja, neuškodilo jeho prijatiu; práve naopak, každý sa potešil, že si bude môcť vypočúť bystrý "čardáš", ktorého pasáže nechal skladateľ sláčikovým nástrojom prehnať tak rázne, ešte raz."" 
Dnes sa kvarteto radí medzi najobľúbenejšie a najhrávanejšie Brahmsove komorné diela vôbec. K jeho popularite prispela aj orchestrácia diela Arnoldom Schönbergom, ktorý ho radil medzi svoje obľúbené hudobné kusy. 
Prvá veta má schému sonátovej formy, avšak je tu možné rozlíšiť až päť tém, ktoré zaznievajú v expozícií. Témy nie sú príliš rozsiahle a niektoré z nich by bolo možné označiť skôr ako motívy. Dielo sa začína tichým, váhavým sólom klavíra, ktorý prezentuje hlavnú tému-motív, ktorú predstavuje v podstate jednoduchý rad metricky rovnocenných 15 tónov.. Ku klavíru sa pripája violončelo a vzápätí viola a husle a spoločne motív dovedú do intenzívneho dramatického vyvrcholenia. Potrebný kontrast v expozícií prináša najmä tretia optimistická téma v D dur, ktorá je však skor iba epizodická. V prevedení dominuje hlavná a vedľajšia druhá téma, s ktorými skladateľ pracuje tak, že hudba neustále osciluje medzi tichou, melancholickou, a dramatickou až zlostnou polohou. Repríza začína netypicky druhou témou, až potom je zreprízovaná hlavná téma a modulovaná štvrtá a piata téma. Veta je ukončená kódou v tichom zamyslení. 
Druhá veta, "Intermezzo", nahrádza obvyklé "Scherzo", hoci tanečný rytmus a 3/4 takt ostáva zachovaný. Veta svojou atmosférou nadväzuje na prvú a nabáda k zamysleniu. 
Určité uvoľnenie prichádza až v tretej vete, v ktorej hneď na úvod zaznieva nežná lyrická téma, ktorá sa ale postupne vzpína do krátkych akcentovaných figúr. V druhej tretine vety sa objavuje výrazne rytmizovaná téma, ktorá je vlastne akýmsi povznášajúcim pochodom, žánrom, ktorý Brahms vo svojich skladbách nevyužíval často. Pochod zaznieva najskor v tichom podaní klavíra s decentným doprovodom sláčikov a po krátkom rozvedení sa vracia v grandióznom "forte". Ďalej sa už vo vete neobjavuje, priestor je znovu ponechaný lyrike. 
Ak bola prvá veta výrazom reflexie, tak záverečné "Rondo alla Zingarese" je presným opakom - vyjadrením temperamentu a spontánnej muzikality. Veta je jedným z najlepších príkladov Brahmsovej náklonnosti ku hudbe uhorských Cigánov, s ktorou sa zoznámil už v mladosti, najmä prostredníctvom uhorského huslistu Reményiho, ktorého sprevádzal na turné. Ústredná téma ronda je impulzívna, ohnivá, do tanca provokujúca melódia, ktorú hrá plné teleso, zatiaľ čo rondové medzivety s brilantnými klavírnymi behmi (svojou ľahkosťou a elegantnosťou pre Brahmsa až netypické) a striedajúcimi sa nástrojovými sólami pripomínajú spontánne improvizácie v cigánskej kapele. V záverečnej časti sa klavír odmlčí a rafinovane prichádza tlmený rapsodický dialóg sláčikových nástrojov, ktorý pripomína koncertnú kadenciu, za ktorým nasleduje rezolútna, priam extravagantná kóda vo vysokom nasadení telesa.

</doc>
<doc id="241288" url="https://sk.wikipedia.org/wiki?curid=241288" title="IMDb">
IMDb



</doc>
<doc id="241290" url="https://sk.wikipedia.org/wiki?curid=241290" title="Eric Singer">
Eric Singer

Eric Doyle Mensinger (* 12. máj 1958, Cleveland, Ohio, Spojené štáty) je americký hardrockový a heavy metalový hráč na bicie nástroje. Známy je hlavne svojim pôsobením v skupine Kiss a so spevákom Alice Cooperom. Počas posledných dvadsať rokov sa Eric zúčastnil pri nahrávaní viac ako päťdesiat hudobných albumov.
Začiatky.
Na bicie nástroje začal Eric Singer hrať ako veľmi mladý. Za svoje vzory označuje produkciu takých hudobných skupín ako sú Humble Pie, Led Zeppelin, Black Sabbath, The Beatles a Queen a bubeníkov ako John Bonham, Cozy Powell, Roger Taylor, Bill Ward a Buddy Rich.
Prvými profesionálnymi vystúpeniami Erica Singera bola v roku 1984 hra na bicie počas koncertov heavy metalovej speváčky Lity Ford. V roku 1985 nahradil za bicími Billa Warda v skupine Black Sabbath (po jeho odchode po vystúpení na Live Aid). Spolupracoval pri nahrávaní albumov "Seventh Star" a "The Eternal Idol". Spolu s ďalším spoluhráčom zo skupiny Black Sabbath Rayom Gillenom založili kapelu Badlands, ktorá nahrala "ich debut, ktorý mal názov skupiny". V roku 1989 Singer z tejto skupiny odišiel aby sa spojil s Paulom Stanleyom, s ktorým vystupoval na jeho sólových koncertoch po mestách Kanady a USA.
Skupina Kiss.
V roku 1991 po úmrtí bubeníka Erica Carra nahradil jeho miesto v skupine Kiss. Dva roky pred týmto spojením hrával spolu Bobom Kulickom a Paulom Stanleyom na klubovom turné. So skupinou Kiss Singer debutoval pri nahrávke albumu "Revenge", ktorý bol vydaný v máji roku 1992. So skupinou spolupracoval na nahrávkach a koncertoch až do roku 1996, kedy sa do nej znovu vrátil Peter Criss. Po ďalších, relatívne pokojných piatich rokoch, kedy vystupoval s gitaristom skupiny Queen, Brianom Mayom sa v roku 2001 opäť do skupiny Kiss vrátil. V roku 2003 bol ešte raz na krátko vystriedaný Crissom, no koncom roku sa vrátil a od tej doby až dodnes je v skupine Kiss oficiálnym hráčom na bicie nástroje. Od marca 2008 je Singer na koncertnom turné nazvanom "KISS Alive/35 World Tour", ktoré sa koná v Austrálii, Európe a štyri termíny sú potvrdené pre Spojené štáty. Je predpoklad, že toto turné bude pokračovať aj v roku 2009. 
Ďalšie projekty.
Okrem spolupráce so skupnou Kiss patril Singer od vydania albumu "Brutal Planet" (2000) do stabilnej zostavy kapely Alice Coopera. Spolupracoval s ním aj niekoľko rokov predtým ako koncertný hráč po vydaní albumu "Hey Stoopid". V júli 2008 sa Eric znovu spojil s Cooperom na turné "Psycho-Drama World Tour", ktoré bude pokračovať do konca roka.
Spolu s Bruce Kulickom a spevákom Johnom Corabim nahrával Eric Singer svoje vlastné projetky, z ktoré boli vydané na dvoch hudobných nosičoch: štúdiový album "Lost And Spaced" (1998), koncertné CD "Live In Japan" (2006) a na jednom DVD a názvom "Live At The Marquee" (2006). 
Eric Singer hral aj v zoskupení Avantasia, kde nahradil Alexa Holzwartha a podieľal sa na albume "The Metal Opera Part II", EP "Lost in Space Part I", "Lost in Space Part II" a na albume "The Scarecrow".

</doc>
<doc id="241291" url="https://sk.wikipedia.org/wiki?curid=241291" title="Döllach">
Döllach



</doc>
<doc id="241292" url="https://sk.wikipedia.org/wiki?curid=241292" title="Dörflach">
Dörflach



</doc>
<doc id="241293" url="https://sk.wikipedia.org/wiki?curid=241293" title="Graßnitz">
Graßnitz



</doc>
<doc id="241294" url="https://sk.wikipedia.org/wiki?curid=241294" title="Jauring">
Jauring



</doc>
<doc id="241295" url="https://sk.wikipedia.org/wiki?curid=241295" title="Tutschach">
Tutschach



</doc>
<doc id="241296" url="https://sk.wikipedia.org/wiki?curid=241296" title="Draiach">
Draiach



</doc>
<doc id="241297" url="https://sk.wikipedia.org/wiki?curid=241297" title="Feistring">
Feistring



</doc>
<doc id="241298" url="https://sk.wikipedia.org/wiki?curid=241298" title="Seebach">
Seebach



</doc>
<doc id="241299" url="https://sk.wikipedia.org/wiki?curid=241299" title="Thullin">
Thullin



</doc>
<doc id="241305" url="https://sk.wikipedia.org/wiki?curid=241305" title="Ebersdorf">
Ebersdorf



</doc>
<doc id="241306" url="https://sk.wikipedia.org/wiki?curid=241306" title="Eichberg">
Eichberg



</doc>
<doc id="241307" url="https://sk.wikipedia.org/wiki?curid=241307" title="Friedberg">
Friedberg

Friedberg môže byť:

</doc>
<doc id="241311" url="https://sk.wikipedia.org/wiki?curid=241311" title="Ladislav Karel Feierabend">
Ladislav Karel Feierabend

JUDr. Ladislav Karel Feierabend (* 14. jún 1891, Kostelec nad Orlicí – † 15. august 1969, Villach, Rakúsko) bol česko-slovenský a český agrárny politik a národohospodár. 
Životopis.
Národohospodárska kariéra.
Feierabend študoval právo v Prahe, Anglicku a Švajčiarsku. Po štúdiu pracoval od r. 1917 ako tajomník Ústrednej jednoty českých poľnohospodárskych družstiev. Neskôr, od roku 1930, bol riaditeľom družstevneho odbytoveho podniku Kooperatíva a čs. plodinovej burzy, od r. 1934 bol predsedom čs. obilnej spoločnosti.
Druhá svetová vojna.
4. októbra 1938 bol menovaný odstupujúcim prezidentom Edvardom Benešom členom prvej pomníchovskej česko-slovenskej vlády generála Jana Syrového. V tejto vláde zastával post ministra poľnohospodárstva a po odstúpení Vladimíra Fajnora 14. októbra 1938 aj post ministra spravodlivosti a ministra pre zjednotenie zákonov a organizáciu správy. Ako minister poľnohospodárstva pôsobil od 1. decembra 1938 1938 do 27. apríla 1939 aj v poslednej druhorepublikovej a prvej protektorátnej vláde Rudolfa Berana a následne do 26. januára 1940 i vo vláde generála Aloisa Eliáša.
Počas pôsobenia v protektorátnych vládach Feierabend spolupracoval s Politickým ústredím, českým nekomunistickým centrom odboja. Po infiltrovaní Politického ústredia Gestapom sa Feierabendovi podarilo cez Slovensko, Maďarsko a Juhosláviu začiatkom roku 1940 emigrovať do Francúzska a neskôr do Veľkej Británie, kde sa pridal k vznikajúcej exilovej česko-slovenskej reprezentácii a od 27. októbra 1941 bol ministrom financií vo vláde Jana Šrámka. V tejto funkcii zotrval až do februára 1945.
Neskorší život.
Po návrate do obnovenej Československej republiky žil krátko v Mirošove, kde vlastnil zámok. Po februárovom puči v r. 1948 opäť emigroval, najprv do Veľkej Británie, neskôr do Spojených štátov. Vydal trojzväzkové pamäti dokumentujúce česko-slovenské národohospodárstvo a politiku od r. 1938 do r. 1948. V USA pracoval od roku 1955 až do smrti ako redaktor Hlasu Ameriky. Zomrel v Korutánsku v roku 1969.
Ladislav Feierabend bol ženatý a mal dve deti - dcéru Hanu a syna Iva.
Český prezident Václav Havel Ladislavovi Feierabendovi udelil v r. 1995 in memoriam Rad Tomáša Garrigua Masaryka I. triedy.

</doc>
<doc id="241313" url="https://sk.wikipedia.org/wiki?curid=241313" title="Kajmanka">
Kajmanka

Kajmanka môže byť:

</doc>
<doc id="241318" url="https://sk.wikipedia.org/wiki?curid=241318" title="Mizmár">
Mizmár

Mizmár () je všeobecný arabský názov pre jednoduché alebo dvojité jazýčkové dychové nástroje. Môže tiež označovač hudobné duo alebo trio pozostávajúce z takéhoto nástroja so sprievodom bubna. Dychovým nástrojom môže byť v Maroku gajta, alebo na Blízkom Východe pôvodom turecká zurna.

</doc>
<doc id="241320" url="https://sk.wikipedia.org/wiki?curid=241320" title="Kumi Kóda">
Kumi Kóda

Kumi Kóda (narodená ako Kumiko Kóda; * 13. november 1982, Kjóto, Japonsko) je japonská J-pop speváčka. Patrí k najpredávanejším japonským speváčkam a vyhrala už veľa cien.
Kariéru začala v roku 2000, pred tým bola na konkurze populárnej japonskej skupiny Morning Musume, no neuspela. V roku 2006 hrala vo filme Cherry Girl, do ktorého naspievala aj titulnú pieseň. Vydala 9 albumov, 41 singlov a 8 DVD. Hudbu nahráva pod značkou Avex - Rhythm Zone.
Má mladšiu sestru – speváčku Misono.

</doc>
<doc id="241321" url="https://sk.wikipedia.org/wiki?curid=241321" title="Koda Kumi">
Koda Kumi



</doc>
<doc id="241325" url="https://sk.wikipedia.org/wiki?curid=241325" title="Michael Giacchino">
Michael Giacchino

Michael Giacchino (talianska výslovnosť [dʒaˈkkino]) (* 10. október 1967, New Jersey, USA) je americký skladateľ soundtrackov, nositeľ Oscara, ktorý skomponoval viacero ocenených skladieb k známym filmom, televíznym seriálom a videohrám. Jeho skladby sú známe použitím plechových dychových nástrojov. 
Životopis.
Michael Giacchino sa narodil v Riverside Township, New Jersey. Predkovia jeho otca pochádzali zo Sicílie a predkovia jeho matky emigrovali z mesta Abruzzo v strede Talianska. Jeho brat Anthony Giacchino je tvorca dokumentárnych filmov a má dvojité občianstvo: americké a talianske. Giacchino vyrástol v Edgewater Park Township, New Jersey. Zmaturoval na škole Holy Cross High School v Delran Township, New Jersey v roku 1986.
Giacchino začal kombinovať obrázky a hudbu vo veku 10 rokov, keď v suteréne začal vytvárať fázové animácie s podomácky vytvorenou hudbou. Počas strednej školy učiteľ umenia, ktorý bol Giacchinovým mentorom, odporučil jeho rodičom, aby ho prihlásili do školy vizuálneho umenia School of Visual Arts v New Yorku. 
Giacchino sa prihlásil na hlavný odbor filmová produkcia s vedľajším odborom história. Počas svojho posledného roku na škole prijal neplatenú stáž v Universal Pictures. Giacchino, ktorý bol jediným uchádzačom, získal pozíciu na 6 mesiacov. Venoval sa jej v noci a cez deň chodil do školy a pracoval v obchodnom reťazci Macy’s, aby dokázal zaplatiť nájom. V roku 1990 zmaturoval a získal titul bakalár umenia Bachelor of Fine Arts. Potom chodil na hodiny hudby na Juilliard School a neskôr na Kalifornskej univerzite (UCLA). 
Po skončení stáže a po zmaturovaní dostal prácu v Universal Pictures. Neskôr pracoval v oblasti reklamy v Disney a po tom, čo sa Disney presťahovalo do Los Angeles, Giacchino sa presťahoval tiež. V noci navštevoval nočné hodiny inštrumentácie na UCLA. Vďaka práci pre Disney prišiel do kontaktu s rôznymi osobnosťami filmového priemyslu, vrátane producentov zodpovedných za najímanie skladateľov. Preto, keď sa otvorila pozícia producenta v Disney Interactive, Giacchino sa o ňu uchádzal a získal ju.  
Kariéra.
Videohry.
Giacchinova tvorba pre Disney Interactive počas 16-bitovej éry zahŕňa Sega Genesis hru "Gargoyles", SNES hru "Maui Mallard in Cold Shadow" a rozličné verzie hier "The Lion King" pre konzolu. Ale jeho prvým dôležitým projektom bola videoherná adaptácia filmu "The Lost World: Jurassic Park" z roku 1997 pre DreamWorks. Giacchino pokračoval v spolupráci s DreamWorks napríklad na hudbe pre "Small Soldiers" v roku 1998. Spolupracoval aj s Pandemic studios a vytvoril hudobnú tému pre "Mercenaries: Playground of Destruction". Zoznam projektov, za ktoré bol Giacchino ocenený, zahŕňa štyri pokračovania série "Medal of Honor", "Heroes: 2", a tiež niekoľko ďalších hier o 2. svetovej vojne ako "Secret Weapons Over Normandy", "Call of Duty" a "Call of Duty: Finest Hour".
Okrem toho Giacchino skomponoval témy pre "The Incredibles: Rise of the Underminer" a spolupracoval na téme pre "Black" so skladateľom Chris Tiltonom. Je autorom hudby pre hru "Alias", ktorá je založená na televíznom seriáli s rovnakým názvom. V roku 2008 Giacchino zložil hudbu pre "Turning Point: Fall of Liberty". V roku 2007 sa vrátil ku "Medal of Honor" a skomponoval hudbu ku hre "Medal of Honor: Airborne".
Film a televízia.
Giacchinova práca na mnohých videohrách viedla k jeho vstupu do sveta televízie a filmu. 
V roku 2001 J. J. Abrams, producent televízneho seriálu "Alias", objavil Giacchina a požiadal ho, aby skomponoval hudbu k novému seriálu. Hudba, ktorú vytvoril, bola kombináciou orchestrálnej hudby pretkanej s elektronickou hudbou. Giacchino vytvoril veľmi uznávanú sprievodnú hudbu aj k ďalšiemu televíznemu seriálu J. J. Abramsa: "Lost", v ktorej použil ako perkusie náhradné diely z trupu lietadla.  
V roku 2004 získal Giacchino po prvýkrat poverenie skomponovať hudbu na veľký celovečerný film. Brad Bird, riaditeľ štúdia Pixar sa na neho obrátil kvôli filmu "Rodinka úžasných" po tom, čo si vypočul Giacchinovu hudbu na "Alias". V roku 2005 bol Giacchino  za tento film nominovaný na cenu Grammy v 2 kategóriách : za najlepšiu hudbu k filmu a za najlepšiu inštrumentálnu kompozíciu. 
Giacchino skomponoval hudbu aj k filmom "Sky High" a "The Family Stone" a k televíznemu filmu "The Muppets' Wizard of Oz". Je autorom hudby k poslednému dielu "Tom a Jerry" od Josepha Barberu a slávnemu Abramsovovmu filmu z 2006 "Mission: Impossible III". Giacchinovým ďalším hudobným úspechom bola Parížom inšpirovaná hudba k Disneyho animovanému filmu "Ratatouille". Za hudbu k tomuto filmu získal svoju prvú nomináciu na Oscara. Cenu Oscar získal v kategórii najlepšia skladba (Best Original Score) za Pixar film "Up". Bola to prvá výhra filmu z dielne Pixar v tejto kategórii.[4] 
Z ďalších úspešných kompozícií môžeme spomenúť hudbu k Abramsovmu filmu "Star Trek" v 2009, Marvel filmu "Doctor Strange" v 2016 a hudbu k Disneyho filmu "Zootopia". Giacchino zložil hudbu ešte k dvom filmom štúdia Marvel: "Spider-Man: Homecoming" v 2017 a jeho pokračovanie v 2019 "Spider-Man: Far From Home."
V septembri 2016 Giacchino nahradil skladateľa Alexandra Desplata pre film "Star Wars:" "Rogue One". Giacchino sa vrátil k Pixaru a zložil hudbu ku "Coco" (2017) a "Incredibles 2" (2018). V roku 2022 Giacchino spolupracoval s Mattom Reevesom na hudbe k filmu "The Batman". V roku 2018 Giacchino napísal, režíroval a zložil hudbu ku krátkemu satirickému filmu Monster Challenge.
Ďalšie kompozície.
Okrem dlhého zoznamu skomponovaných diel v roku 2005 Giacchino spolupracoval s Walt Disney Imagineering a vytvoril dva nové soundtracky pre novú verziu exhibície Vesmírna hora v Disneylande: Vesmírna hora: Misia 2 v Disneyland Paris a Vesmírna hora v Hong Kong Disneyland. Giacchina si najala aj Sarah Vowell, ktorá hrala postavu Violet vo filme Rodinka úžasných, aby skomponoval hudbu k audio verzii jej knihy "Assassination Vacation".
V roku 2009 dostal Giacchino príležitosť viesť orchester na 81. odovzdávaní cien Akadémie (Oscar). Pre tento projekt prerobil mnoho slávnych hudobných tém z v rozličných štýloch, ako téma z filmu "Lawrence of Arabia" a bossanova z "Moon River".
Giacchino skomponoval fanfáry k novému logu Marvel Studios, ktoré sa prvýkrát objavilo vo filme "Doctor Strange". Noty z týchto fanfár použil na konci úvodnej témy "Marvel Studios: Legends." Ďalšie fanfáry zložil pre sté výročie loga Paramount Pictures, ktoré zazneli po prvý raz vo filme "Mission: Impossible – Ghost Protocol" 7. decembra 2011 na Medzinárodnom filmovom festivale v Dubaji. Michael Giacchino má na svojom konte fanfáry pre logo Paramount Players, Paramount Animation, Paramount Television Studios, Paramount Network Original Productions.
Herectvo.
V roku 2015 Giacchino hral rolu pracovníka Disneylandu vo filme "Tomorrowland", ku ktorému aj zložil hudbu. Navyše v tom istom roku hral vojaka stormtroopera Prvého rádu vo filme J. J. Abramsa: "Star Wars: The Force Awakens". V roku 2018 nahovoril postavu v animovanom filme "Ralph Breaks the Internet". V roku 2019 sa vrátil ako vojak Sith trooper vo filme "Star Wars: The Rise of Skywalker", tiež režírovanom Abramsom. 

</doc>
<doc id="241333" url="https://sk.wikipedia.org/wiki?curid=241333" title="Kaprozúbka Dagetova">
Kaprozúbka Dagetova

Kaprozúbka Dagetova alebo šťukovec priečnopásy (lat. "Epiplatys dageti") je druh ryby z čeľade "Nothobranchiidae".
Pôvod.
Kaprozúbka Dagetova pochádza z Afriky (Libéria, Pobrežie Slonoviny, Ghana).
Opis.
Má hnedavú základnú farbu s modravo lesklými bokmi a 5 - 6 tmavými priečnymi pruhmi. Na nepárových plutvách sú malé červené škvrny. Samci sú sfarbený intenzívnejšie, u niektorých kmeňov, poprípade poddruhov je červenavé hrdlo. Dorastá do dĺžky 5 cm.
Ekológia a biotop.
Žije v menších stálych vodstvách v blízkosti brehov. Je to výslovne povrchová ryba, ktorá sa zdržuje medzi hustým rastlinstvom alebo previsajúcou vegetáciou brehov a živí sa náletovým hmyzom a pod. Ikry pripevňuje na jemnolisté rastliny. Rod "Epiplatys" je so svojimi viac než 40 druhmi doma v západnej a strednej Afrike.

</doc>
<doc id="241334" url="https://sk.wikipedia.org/wiki?curid=241334" title="Šťukovec priečnopásy">
Šťukovec priečnopásy



</doc>
<doc id="241335" url="https://sk.wikipedia.org/wiki?curid=241335" title="Epiplatys dageti">
Epiplatys dageti



</doc>
<doc id="241337" url="https://sk.wikipedia.org/wiki?curid=241337" title="Kaprozúbka Rachova">
Kaprozúbka Rachova

Kaprozúbka Rachova () je druh ryby z čeľade "Nothobranchiidae".
Pôvod.
Pochádza z Afriky (Mozambik).

</doc>
<doc id="241338" url="https://sk.wikipedia.org/wiki?curid=241338" title="Nothobranchius rachovii">
Nothobranchius rachovii



</doc>
<doc id="241340" url="https://sk.wikipedia.org/wiki?curid=241340" title="IKEA">
IKEA

IKEA je švédska nábytkárska firma, zameriavajúca sa na predaj a výrobu nábytku a bytových doplnkov. Vlastní a prevádzkuje sieť predajní v Európe, Ázii, v USA a Austrálii. IKEA je skratka od "Ingvar Kamprad Elmtaryd Agunnaryd". Prvé dve slová nesú meno zakladateľa. Elmtaryd je farma, kde majiteľ spoločnosti vyrastal a Agunnaryd mesto v ktorom sa firma nachádzala.
Spoločnosť založil v roku 1943 Ingvar Kamprad, vlastníkom IKEA Group je v súčasnosti nadácia Stichting INGKA Foundation.
IKEA sa riadi podnikateľskou filozofiou, ktorú Kamprad vysvetlil vo svojom takmer náboženskom spise „Spoveď predajcu nábytku“. Na rozdiel od tradičných obchodov je tovar vystavený v skladoch a počet predavačov je minimálny. Firma je známa aj marketingovým novátorstvom, bola to napríklad prvá spoločnosť, ktorá v televíznej reklame zobrazila homosexuálny pár diskutujúci o spoločnej budúcnosti v byte zariadenom jej nábytkom.
Na Slovensku je jedna pobočka v Bratislave. Pobočka má rozlohu 36 700 m² a má 1295 parkovacích miest. Bratislavská Ikea je najväčší obchodný dom s nábytkom v strednej Európe. Výdajné miesta a plánovacie štúdiá sú v Žiline, Banskej Bystrici a Košiciach.

</doc>
<doc id="241341" url="https://sk.wikipedia.org/wiki?curid=241341" title="Ikea">
Ikea



</doc>
<doc id="241342" url="https://sk.wikipedia.org/wiki?curid=241342" title="Sojuz TMA-13">
Sojuz TMA-13

Sojuz TMA-13 () bol ruský pilotovaný kozmický let v rámci programu Sojuz. Sojuz TMA-13 vyštartoval 12. októbra 2008 z kozmodrómu Bajkonur k Medzinárodnej vesmírnej stanici (ISS), kam dopravil dvoch členov Expedície 18. Na palube Sojuzu TMA-13 sa nachádzal aj vesmírny turista Richard Garriott. Sojuz TMA-13 zostal u ISS ako záchranná loď až do apríla 2009, kedy sa s ním vrátili späť na Zem Jurij Lončakov, Michael Fincke a vesmírny turista Charles Simonyi. Simonyi sa stal prvým vesmírnym turistom, ktorý letel do vesmíru dvakrát.
Posádka.
Členovia posádky ISS Expedície 18
Priebeh misie.
Z kozmodrómu Bajkonur v Kazachstane 12. októbra 2008 o 7:01 UTC odštartovala nosná raketa Sojuz-FG s kozmickou loďou Sojuz TMA-13. Na palube sa do vesmíru vypravili dvaja členovia stálej posádky Medzinárodnej vesmírnej stanice Expedície 18 Jurij Lončakov a Michael Fincke. Spolu s nimi sa letu zúčastnil vesmírny turista americký podnikateľ Richard Garriott, syn bývalého astronauta Owena Garriotta, ktorý do vesmíru letel v roku 1973 na palube kozmickej lodi Skylab 3 a v roku 1983 na palube raketoplánu Columbia pri misii STS-9. Richard Garriott strávil na ISS jeden týždeň a potom sa vrátil s končiacou posádkou Expedície 17 v Sojuze TMA-12.

</doc>
<doc id="241345" url="https://sk.wikipedia.org/wiki?curid=241345" title="Lego">
Lego

Lego, obchodne označované aj LEGO, je rad stavebnicových produktov, ktoré vyrába rodinná dánska spoločnosť Lego Group. Vlajkovým produktom spoločnosti je pôvodná séria stavebníc obsahujúca tzv. Lego bricks, malé legové kocky, ktoré sa dajú ľubovoľne skladať. Tie sú doplnené veľkým množstvom ďalších rôznofarebných dielov, minifigúrkami (minifigs) a množstvom ďalšieho kompatibilného materiálu. Z Lega je možné postaviť model prakticky čohokoľvek, napríklad automobilov, vlakov, domov, hradov, zámkov, sôch, vesmírnych plavidiel aj funkčných robotov.
História.
Lego Group založil v roku 1932 dánsky tesár Ole Kirk Christiansen, kde spočiatku vyrábal drevené hračky. Názov "Lego" je odvodený z dánskych slov ""leg godt"," čo v preklade znamená ""hraj sa dobre"." Koncom 40. rokov 20. storočia začali vyrábať plastové hračky a tiež prvotné verzie Lego kociek. Úplne prvú verziu kociek vytvoril Hilary Fisher Page, ktorý prišiel s nápadom drevených kociek, ktoré je možné na seba pripnúť. 
V 50. rokoch tvorili plastové produkty viac než polovicu výroby Lego Group. V tomto období tiež bol vytvorený moderný dizajn klasickej Lego kocky a bol patentovaný v roku 1958. Tento dizajn sa používa dodnes. V roku 1968 bol v dánskom mestečku Billund otvorený prvý Legoland.
V roku 1978 sa začali vyrábať dnes už klasické Lego minifigúrky. Pre farbu pleti bola zvolená sýta žltá farba, aby sa tým predišlo rasovej diskriminácii. Od roku 2004 sa ale v licencovaných stavebniciach začali používať realistické farby, ktoré odrážajú pleť hercov, ktorí stvárnili dané postavy.
Série stavebníc.
Lego Group počas svojej dlhej histórie vyrobili veľké množstvo tematicky ladených sérií stavebníc, od policajtov, pirátov, rytierov, až po dinosaury a vesmírne lode. Troma najdlhšie vyrábanými sériami sú Lego City (zobrazujúce mestský život), Lego Castle (stredoveké hrady a rytieri) a Lego Technic (špeciálne mechanické stavebnice).
V 90. rokoch 20. storočia začali vyrábať licencované série. Úplne prvou bola Lego Star Wars, ktorá zaznamenala obrovský úspech a až dodnes je najpopulárnejšou a najpredávanejšou licencovanou Lego sériou. Medzi iné licencované témy patrí Lego Batman, Lego Indiana Jones, Lego Jurský svet, Lego Harry Potter, Lego SuperMario a Lego Minecraft.
Iné produkty.
Videohry.
Lego vstúpilo na herný trh v roku 1997 vydaním videohry Lego Island. V prvých rokoch vytvárali prevažne originálne hry, ako napríklad Lego Racers, v neskorších rokoch sa viac sústredili na vývoj hier založených na licencovaných sériách stavebníc. Medzi najpopulárnejšie patria herné série Lego Star Wars a Lego Batman. Populárnou je tiež hra Lego City Undercover, vydaná v roku 2013 pre konzolu Wii U. 4. apríla roku 2017 bola vydaná novšia verzia pre konzoly novej generácie, tj. Xbox One, Playstation 4, Nintendo Switch a PC.
V roku 2015 bola na trh uvedená hra Lego Dimensions, ku ktorej sú vyrábané špeciálne Lego sety s NFC čipmi, ktoré do hry pridávajú nový obsah.
Filmy.
V roku 2014 spoločnosť Warner Bros. vytvorila celovečerný animovaný film Lego Príbeh (po angl. "The Lego Movie"), ktorý získal veľmi pozitívne ohlasy a celkom nový film Lego Batman (2017).
Katalóg.
LEGO pravidelne každého pol roka vydáva katalóg s novinkami pre nadchádzajúce polrok. Katalóg vychádza ako v elektronickej, tak tlačenej verzii v rôznych jazykových verziách pre trhy ako sú Francúzsko, Nemecko, Rakúsko, Austrália, ale aj Slovensko a mnoho ďalších.

</doc>
<doc id="241346" url="https://sk.wikipedia.org/wiki?curid=241346" title="LEGO">
LEGO



</doc>
<doc id="241349" url="https://sk.wikipedia.org/wiki?curid=241349" title="Cichlidka Ramirezova">
Cichlidka Ramirezova

Cichlidka Ramirezova () je druh ryby z čeľade cichlidovité ("Cichlidae").
Pôvod.
Cichlidka Ramirezova pochádza z Južnej Ameriky (Kolumbia, Venezuela).

</doc>
<doc id="241350" url="https://sk.wikipedia.org/wiki?curid=241350" title="Mikrogeophagus ramirezi">
Mikrogeophagus ramirezi



</doc>
<doc id="241351" url="https://sk.wikipedia.org/wiki?curid=241351" title="Microgeophagus ramirezi">
Microgeophagus ramirezi



</doc>
<doc id="241352" url="https://sk.wikipedia.org/wiki?curid=241352" title="Papiliochromis ramirezi">
Papiliochromis ramirezi



</doc>
<doc id="241353" url="https://sk.wikipedia.org/wiki?curid=241353" title="Apistogramma ramirezi">
Apistogramma ramirezi



</doc>
<doc id="241354" url="https://sk.wikipedia.org/wiki?curid=241354" title="Pseudogeophagus ramirezi">
Pseudogeophagus ramirezi



</doc>
<doc id="241355" url="https://sk.wikipedia.org/wiki?curid=241355" title="Pseudoapistogramma ramirezi">
Pseudoapistogramma ramirezi



</doc>
<doc id="241357" url="https://sk.wikipedia.org/wiki?curid=241357" title="Skladateľka">
Skladateľka



</doc>
<doc id="241358" url="https://sk.wikipedia.org/wiki?curid=241358" title="Ostriežik purpurový">
Ostriežik purpurový

Ostriežik purpurový (lat. "Pelvicachromis pulcher" syn. "Pelmatochromis pulcher") je druh ryby z čeľade cichlidovité ("Cichlidae").
Pôvod.
Ostriežik purpurový pochádza z Afriky (Nigéria).

</doc>
<doc id="241359" url="https://sk.wikipedia.org/wiki?curid=241359" title="Pelvicachromis pulcher">
Pelvicachromis pulcher



</doc>
<doc id="241360" url="https://sk.wikipedia.org/wiki?curid=241360" title="Pelmatochromis pulcher">
Pelmatochromis pulcher



</doc>
<doc id="241361" url="https://sk.wikipedia.org/wiki?curid=241361" title="Lego Technic">
Lego Technic

Lego Technic je rad stavebníc Lego, ktoré obsahujú plastové tyče a časti. Účelom tejto série je možnosť vytvorenia pokročilejších modelov so zložitejšími pohyblivými časťami, ako sú rôzne stroje s kolesami, na rozdiel od jednoduchších tehličkových modelov klasického Lega. Tento koncept bol uvedený ako "Expert Builder" v roku 1977 a v roku 1984 bol premenovaný na "Technic".
Sady Lego Technic sú charakteristické prítomnosťou zvláštnych častí ako sú rôzne ozubené kolieska, nápravy, kolíky a trámy. Niektoré sady obsahujú pneumatické časti alebo elektrické motory. V posledných rokoch začali prenikať niektoré časti z Lego Technic aj do iných sád, hlavne do sád Bionicle, z ktorých niektoré sa predávali ako časti radu Technic.
Štýl Lego Technic sa časom menil. Sady uvedené po roku 2000 používajú odlišnú konštrukčnú metodiku, ktorá sa opisuje ako "studless construction" (vo voľnom preklade ako bezkolíková konštrukcia). Táto metóda používa trámy a iné kolíky ako klasické.

</doc>
<doc id="241365" url="https://sk.wikipedia.org/wiki?curid=241365" title="Erytropoetín">
Erytropoetín

Erytropoetín je hormón, ktorého vylučovanie je regulačne viazané na tlak a nadmorskú výšku. Podporuje tvorbu krvných elementov.

</doc>
<doc id="241366" url="https://sk.wikipedia.org/wiki?curid=241366" title="Pelvicachromis taeniatus">
Pelvicachromis taeniatus

Pelvicachromis taeniatus je druh ryby z čeľade cichlidovité ("Cichlidae").
Pôvod.
Druh "Pelvicachromis taeniatus" pochádza z Afriky (Nigéria, Kamerun).

</doc>
<doc id="241367" url="https://sk.wikipedia.org/wiki?curid=241367" title="Momo (raper)">
Momo (raper)

Roman Grigely (* 8. január 1988, ČSSR), známy pod umeleckým menom ako Momo (kedysi eMO2), je slovenský raper, ktorý pochádza z Petržalky. Patrí medzi pôvodných členov bratislavskej hip-hopovej skupiny XIV (Štrnásť). V roku 2008 vydal svoj debutový album "Nepatrím Medzi…" pod vydavateľstvom Hip-Hop.sk/EMI. Počas svojej hudobnej kariéry veľakrát spolupracoval so skupinou Druhá Strana a ich členmi na ich sólových projektoch. Jeho štýl, ktorý predviedol na debutovom albume, bol dosť agresívny, uličný a obsahoval dissy na iných raperov, adresované najmä skupine H16 a jej členom. V roku 2011 vyšiel jeho druhý album "Stratená Rovnováha", ktorý sa niesol oproti debutovému v modernejšom, miernejšom a menej agresívnejšom duchu. Koncom roka 2013 vydal tretí album "Za Očami" pod vlastným vydavateľstvom "Nedám Sa Okoňovať Records", z ktorého sa ku januáru 2014 predalo okolo 2 000 kusov.
 03. "Leto" (ft. Momo &amp; Sandra) 
 08. "Dokým má sa v rukách" (ft. Momo) 
 19. "Hovor, čo chceš, ideme po svojom" (ft. Suchý Pes, Lektor &amp; Momo) 
 05. "Závidím ti" (ft. Agresor Lotor, Momo &amp; Suchý Pes) 
 09. "Vážnosť skurvenej situácie" (ft. Momo) 
 12. "Život je vzácny" (ft. Agresor Lotor, Momo &amp; Slipo) 
 "Za oknom" (ft. Moloch Vlavo) 
 13. Štrnásť – "XIV" 
 08. "Rozdiely" (ft. Momo &amp; Suchý Pes) 
 02. "Neznamená" (ft. Momo) 
 06. "Idú po mne" (ft. Momo)
 12. "Pretvárka" (ft. Momo) 
 "Haha" (ft. Suchý Pes)
 "Zrada" 
 "Umelé mesto" (ft. Čistychov) 
 "3 kroky vpred" 
 "Karneval" 
 "Sám už nebyť tieň" (ft. Separ &amp; Dame) 
 "Si spam!" 
 "Zlatý lístok" 
 07. "Týmto" (ft. Momo &amp; Čistychov) 
 16. "Zabudni" (ft. Momo) 
 04. "Vravel Si Niečo?" (ft. Momo) 
 04. "Rýmy" (ft. Momo) 
Referencie.
Nový album: Momo - OUT.sdr 

</doc>
<doc id="241368" url="https://sk.wikipedia.org/wiki?curid=241368" title="Merkur">
Merkur

Merkur je česká stavebnica, ktorá sa úspešne predáva od polovice 20. rokov 20. storočia. Je možné z nech postaviť rôzne modely, cestné a koľajové vozidlá, žeriavy a mnoho iných konštrukcií.
Základom stavebnice sú pásy a profily rôznych tvarov a dĺžok z lakovaného oceľového plechu, so sieťou predvŕtaných otvorov. Tieto diely sa spájajú skrutkami a maticami s veľkosťou M3,5. Stavebnica obsahuje aj ďalšie súčiastky, rôzne hriadele, ozubené a neozubené kolesá. V niektorých sadách stavebnice je možné nájsť aj kladky, buldozérové pásy (Merkur 201, 202) a elektromotory (Merkur M1). Umožňuje tak stavbu veľmi realistických konštrukcií rôznych strojov.
Vďaka svojej dostupnosti a variabilite a nedostupnosti iných možností, ako profesionálnej výroby technických modelov a prototypov, bola táto stavebnica používaná aj vo vážnom výskume, napríklad Otto Wichterle ju použil na konštrukciu prvého pokusného prístroja na výrobu kontaktných šošoviek, podobne v dobe nástupu osobných počítačov slúžila aj na amatérsku výrobu jednoduchých plotrov.

</doc>
<doc id="241370" url="https://sk.wikipedia.org/wiki?curid=241370" title="EPG">
EPG



</doc>
<doc id="241371" url="https://sk.wikipedia.org/wiki?curid=241371" title="Bloomov filter">
Bloomov filter

Bloomov filter, pomenovaný podľa Burtona Howarda Blooma, ktorý ho objavil v roku 1970, je priestorovo efektívna pravdepodobnostná dátová štruktúra, ktorá sa používa na overovanie príslušnosti prvku do množiny. Keďže je táto štruktúra pravdepodobnostná, môžu pri tomto overovaní nastať chyby. Takáto chyba môže znamenať, že o prvku, ktorý v skutočnosti do danej množiny nepatrí, zistíme, že tam patrí, ale nikdy nie naopak. To znamená, že pri zistení, že daný prvok do množiny nepatrí, sa dá na Bloomov filter spoľahnúť na 100%. Pravdepodobnosť chyby je tým väčšia, čím je väčší počet prvkov v danej množine.
Bloomov filter sa používa v rôznych aplikáciách. Napríklad, databázový systém Big Table od spoločnosti Google používa Bloomov filter na redukovanie vyhľadávania na disku. Pred tým, ako vôbec spracuje požiadavku, overí si pomocou Bloomovho filtra, či daný riadok alebo stĺpec databázy existuje (t. j., či patrí do množiny reprezentovanej Bloomovým filtrom). Vďaka charakteru možných chýb pri použití Bloomovho filtra sa nikdy nemôže stať, že by "prehliadol" existujúci záznam. Tým sa výrazne zvyšuje výkon databázovej požiadavky (pri neexistujúcich záznamoch nemusí zakaždým čítať z disku) pri zachovaní stopercentnej spoľahlivosti. Bloomove filtre tiež používa proxy server Squid pre tzv. "cache digests" a archivačný systém Venti na detegovanie predtým vloženého obsahu.
Popis algoritmu.
"Prázdny Bloomov filter" (zodpovedajúci prázdnej množine) je bitové pole dĺžky "m" bitov, pričom všetky hodnoty poľa sú nastavené na 0.
Na prácu s Bloomovým filtrom je potrebné mať definovaných "k" rôznych hašovacích funkcií, pričom každá z nich (za zachovania požiadavky rovnomerného hašovnia) priradí každému prvku univerza (množina všetkých prvkov, o ktorých potenciálne môžeme chcieť zisťovať ich príslušnosť do množiny) jedno z "m" pozícií poľa.
"Vloženie" prvku "x" do množiny funguje podľa nasledujúceho algoritmu:
"Dopyt" na nejaký prvok "x" (t. j. otázka, či prvok "x" patrí do množiny, alebo nie) funguje podľa nasledujúceho algoritmu:
Keďže pri dopytoch na prvky môžu vznikať chyby, Bloomove filtre sa v praxi používajú najmä vtedy, keď chyba tohto druhu nemôže spôsobiť problém. Teda napríklad v takejto modelovej situácii: máme nejakú procedúru, ktorá na základe nejakého vstupu vykoná nejakú procedúru (typicky nejaké časovo náročné výpočty). Výpočet však môže prebehnúť úspešne len v prípade, ak bol vstup ešte pred touto požiadavkou užívateľom vložený do nejakej databázy informácií (teda napr. k rodnému číslu, ktoré budeme považovať za vstup, musíme mať v databáze meno, priezvisko...). V takom prípade je možné povedať, že vstup bude patriť do množiny, ak o ňom v danej databáze jestvuje záznam, v opačnom prípade do nej nebude patriť. V prípade, že vieme ešte pred spustením výpočtu určiť, že vstup do tejto množiny nepatrí, vieme ušetriť náklady na vykonanie tohto výpočtu. Na to je možné použiť Bloomov filter. Ak nastane chyba, neznamená to veľký problém, pretože fakt, že vstup do množiny nepatrí, vieme zistiť aj po vykonaní výpočtu (akurát to bude stáť istý výpočtový čas). V mnohých prípadoch však chyba nenastane, a čo je podstatné, "nikdy" nenastane v prípade, že vstup skutočne do množiny patrí. Bloomov filter teda, ako napovedá jeho názov, dokáže odfiltrovať pomerne veľké množstvo vstupov, pre ktoré by sme výpočet spúšťali márne.
Obmedzenia Bloomových filtrov.
Asi najpodstatnejším obmedzením Bloomových filtrov je, že z pochopiteľných dôvodov nepodporuje odoberanie prvkov z množiny. Ak by sme sa totiž pokúsili všetkých "k" hodnôt daných spomínanými hašovacími funkciami pre prvok "x" nastaviť na 0, mohlo by sa stať, že by sme nechtiac odobrali aj iný prvok - ľubovoľný prvok "y", ktorý je prvkom množiny a súčasne hodnota aspoň jednej hašovacej funkcie má pre vstup "y" rovnakú hodnotu ako niektorá z týchto "k" hodnôt. Tým by sa ale porušila základná vlastnosť Bloomových filtrov, t. j., že ak prvok patrí do množiny, výsledkom dopytu je vždy kladná odpoveď.

</doc>
<doc id="241373" url="https://sk.wikipedia.org/wiki?curid=241373" title="Ján Berky-Mrenica">
Ján Berky-Mrenica

Ján Berky-Mrenica (* 11. máj 1939, Očová – † 12. október 2008) bol slovenský huslista, virtuóz, primáš a hudobný skladateľ. Je otcom Jána Berkyho-Mrenicu ml..

</doc>
<doc id="241374" url="https://sk.wikipedia.org/wiki?curid=241374" title="Cichlida šikmopruhá">
Cichlida šikmopruhá

Cichlida šikmopruhá alebo cichlida šikmopása () je druh ryby z čeľade cichlidovité ("Cichlidae").
Pôvod.
Cichlida šikmopruhá pochádza z Južnej Ameriky (prameň Amazonky, Venezuela, Guyana).

</doc>
<doc id="241375" url="https://sk.wikipedia.org/wiki?curid=241375" title="Cichlida šikmopása">
Cichlida šikmopása



</doc>
<doc id="241376" url="https://sk.wikipedia.org/wiki?curid=241376" title="Mesonauta festivus">
Mesonauta festivus



</doc>
<doc id="241377" url="https://sk.wikipedia.org/wiki?curid=241377" title="Cichlidka útočná">
Cichlidka útočná

Cichlidka útočná alebo julidochromis ozdobný ("Julidochromis ornatus") je druh ryby z čeľade cichlidovité ("Cichlidae").
Pôvod.
Cichlidka útočná pochádza z Afriky (jazero Tanganika).

</doc>
<doc id="241378" url="https://sk.wikipedia.org/wiki?curid=241378" title="Julidochromis ozdobný">
Julidochromis ozdobný



</doc>
<doc id="241379" url="https://sk.wikipedia.org/wiki?curid=241379" title="Julidochromis ornatus">
Julidochromis ornatus



</doc>
<doc id="241382" url="https://sk.wikipedia.org/wiki?curid=241382" title="Neolamprologus brichardi">
Neolamprologus brichardi

Neolamprologus brichardi je druh ryby z čeľade cichlidovité ("Cichlidae").
Pôvod.
Druh "Neolamprologus brichardi" pochádza z Afriky (jazero Tanganika).

</doc>
<doc id="241383" url="https://sk.wikipedia.org/wiki?curid=241383" title="Antonín Švehla">
Antonín Švehla

Antonín Švehla, Dr. h. c. (15. apríl 1873, Hostivař – † 12. december 1933, Praha) bol československý politik, predseda troch česko-slovenských vlád, predseda Agrárnej strany a hostivarský statkár.
Životopis.
Narodil sa v obci Hostivař v sedliackej rodine. V roku 1900 prevzal po smrti svojho otca rodinné hospodárstvo. Politicky sa začal angažovať v deväťdesiatych rokoch 19. storočia. Od roku 1902 bol podpredsedom Združenia českých poľnohospodárov a v roku 1906 spoluzakladal časopis "Venkov" (Vidiek). V rokoch 1908 až 1913 pôsobil ako poslanec českého krajinského snemu. Od roku 1909 bol v Agrárnej strane predsedom výkonného výboru. Počas 1. svetovej vojny bol jedným z vedúcich predstaviteľov domáceho odboja. Účastnil sa na činnosti Českého zväzu, od roku 1917 bol v popredným predstaviteľom Maffie a od júla 1918 stál na čele Národného výboru.
28. októbra 1918 sa podieľal na vyhlásení samostatného štátu a stal sa tak jedným z piatich mužov 28. októbra. Od roku 1918 bol poslancom Národného zhromaždenia, v rokoch 1918 až 1920 bol ministrom vnútra a podieľal sa výrazne na vzniku a podobe česko-slovenskej ústavy schválenej v roku 1920. V roku 1919 sa stal predsedom Agrárnej strany a snažil sa, aby jej politika bola prijateľná pre veľkostatkárov i pre drobných poľnohospodárov.
Podieľal sa tiež na vytvorení a následnom fungovaní tzv. Päťky, orgánu koordinujúceho činnosť hlavných českých tzv. štátotvorných politických strán. Od roku 1922 bol predsedom celkom troch česko-slovenských vlád a to v období 7. októbra 1922 – 9. decembra 1925 (1. Švehlova vláda), 9. decembra 1925 – 18. marca 1926 (2. Švehlova vláda) a 12. októbra 1926 – 1. februára 1929 (tzv. Pánska koalícia). V roku 1927 odmietol kandidovať na funkciu prezidenta republiky a podporil kandidatúru Tomáša Garrigua Masaryka. V roku 1929 sa z dôvodov svojho zdravotného stavu, s ktorým mal dlhodobé komplikácie, stiahol z aktívneho politického života.
Švehla bol známy ako schopný politik a majster kompromisu. Na rozdiel od väčšiny významných politikov svojej doby nemal akademické vzdelanie, svoje znalosti získal samoštúdiom a vynikal v riešení praktických politických otázok.

</doc>
<doc id="241387" url="https://sk.wikipedia.org/wiki?curid=241387" title="Pečeňovky">
Pečeňovky

Pečeňovky (lat. "Marchantiophyta" alebo "Hepaticophyta") sú oddelenie výtrusných rastlín patriace medzi machorasty. 
Sú to suchozemské rastliny s lupeňovitou, ružicovitou alebo folióznou viacvrstvovou stielkou. Na folióznej stielke sú jednovrstvové palístky (fyloidy), ktoré nikdy nemajú stredné rebro - zväzok vodivého pletiva. Palístky sú často laločnaté. Okraje stielky sú jednovrsvtové a nazývajú sa krídla. Prvoklík (protonema) je značne redukovaný, alebo úplne chýba. Bunky tvoriace stielku sú parenchymatické alebo kolenchymatické a obsahujú tzv. silicové telieska vylučujúce u niektorých druhov látky spôsobujúce silnú arómu. V bunkách obsahujú viac chloroplastov. Rozmnožujú sa rodozmenou alebo pomocou rozmnožovacích teliesok zvaných "gémy".
Samčie pohlavné orgány plemeníčky (anterídiá) sa nachádzajú u folióznych druhov v pazuche vydutého obalového palístka, alebo sú kryté stielkovou šupinou či záhybom. Samičie zárodočníčky (archegóniá) sú chránené obalovými palístkami alebo pletivom pabyľky (kauloidu). 
Ich sporofyt neobsahuje na rozdiel od sporofytu rožtekov asimilačné pletivo, preto je úplne závislý od gametofytu. Výtrusnica (téka), v ktorej sa vytvárajú výtrusy (spóry) nemá stredový stĺpik (columelu). Okrem spôr sa vo výtrusnici obvykle tvoria aj sterilné bunky "elatéry", ktorých počet je menší ako počet výtrusov. Výtrusnica puká najčastejšie 4 chlopňami. Sporofyt je u pečeňoviek krátkodobou štruktúrou a v mladosti je chránený tzv. kalyptrou. 
Ekológia.
Pečeňovky najčastejšie obývajú tienisté vlhké miesta v lese. Najväčšiu druhovú rozmanitosť dosahujú v tropickom pásme. Rastú na skalách, tlejúcom dreve, ale aj na živých stromoch. Niektoré však obľubujú suché slnečné stanovištia. Zopár druhov žije v sladkých vodách. 
Pečeňoviek je známych menej ako 10 000 druhov, podľa iného zdroja je počet známych druhov 5-6 tisíc v 300-400 rodoch.. Delia sa na dve triedy: "Jungermanniopsida" a "Marchantiopsida".

</doc>
<doc id="241388" url="https://sk.wikipedia.org/wiki?curid=241388" title="Marchantiophyta">
Marchantiophyta



</doc>
<doc id="241389" url="https://sk.wikipedia.org/wiki?curid=241389" title="Hepaticophyta">
Hepaticophyta



</doc>
<doc id="241390" url="https://sk.wikipedia.org/wiki?curid=241390" title="Echt">
Echt

Echt () je mesto na západe Holandska v provincii Limburg, v ktorom žije 19 300 obyvateľov (údaj z roku 2007). V Echte sa hovorí nárečím limburčiny.

</doc>
<doc id="241391" url="https://sk.wikipedia.org/wiki?curid=241391" title="Ech">
Ech



</doc>
<doc id="241392" url="https://sk.wikipedia.org/wiki?curid=241392" title="Vlórp">
Vlórp



</doc>
<doc id="241393" url="https://sk.wikipedia.org/wiki?curid=241393" title="Gebroek">
Gebroek

Gebroek () je obec na západe Holandska v provincii Limburg, v ktorej žije 130 obyvateľov (údaj z roku 2007). V Gebroeke sa hovorí nárečím limburčiny.

</doc>
<doc id="241394" url="https://sk.wikipedia.org/wiki?curid=241394" title="Gebrook">
Gebrook



</doc>
<doc id="241395" url="https://sk.wikipedia.org/wiki?curid=241395" title="Koningsbosch">
Koningsbosch

Koningsbosch () je mesto na západe Holandska v provincii Limburg, v ktorom žije 1 700 obyvateľov (údaj z roku 2007). V Koningsbosche sa hovorí nárečím limburčiny.

</doc>
<doc id="241396" url="https://sk.wikipedia.org/wiki?curid=241396" title="De Boesj">
De Boesj



</doc>
<doc id="241397" url="https://sk.wikipedia.org/wiki?curid=241397" title="De Nuujsjtad">
De Nuujsjtad



</doc>
<doc id="241399" url="https://sk.wikipedia.org/wiki?curid=241399" title="Nieuwstadt">
Nieuwstadt

Nieuwstadt () je mesto na západe Holandska v provincii Limburg, v ktorom žije 3 100 obyvateľov (údaj z roku 2007). V Nieuwstadte sa hovorí nárečím limburčiny.

</doc>
<doc id="241400" url="https://sk.wikipedia.org/wiki?curid=241400" title="Roosteren">
Roosteren

Roosteren () je mesto na západe Holandska v provincii Limburg, v ktorom žije 1 500 obyvateľov (údaj z roku 2007). V Roosterene sa hovorí nárečím limburčiny.

</doc>
<doc id="241401" url="https://sk.wikipedia.org/wiki?curid=241401" title="Reustere">
Reustere



</doc>
<doc id="241402" url="https://sk.wikipedia.org/wiki?curid=241402" title="Zámok Nebílovy">
Zámok Nebílovy

Zámok Nebílovy je zámok v rovnomennej obci na južnom Plzeňsku, na juh od Plzne v západných Čechách.
Bol postavený v štýle baroka v rokoch 1706 až 1719. Stavbu viedol plzenský architekt a staviteľ Jakub Auguston mladší. Od 4. júla 1998 bol sprístupnený verejnosti.

</doc>
<doc id="241403" url="https://sk.wikipedia.org/wiki?curid=241403" title="Kocelj">
Kocelj



</doc>
<doc id="241404" url="https://sk.wikipedia.org/wiki?curid=241404" title="Sint Joost">
Sint Joost

Sint Joost () je obec na západe Holandska v provincii Limburg, v ktorej žije 1 600 obyvateľov (údaj z roku 2007). V Sint Jooste sa hovorí nárečím limburčiny.

</doc>
<doc id="241405" url="https://sk.wikipedia.org/wiki?curid=241405" title="Gozil">
Gozil



</doc>
<doc id="241406" url="https://sk.wikipedia.org/wiki?curid=241406" title="Sint-Joeas">
Sint-Joeas



</doc>
<doc id="241407" url="https://sk.wikipedia.org/wiki?curid=241407" title="Susteren">
Susteren

Susteren () je mesto na západe Holandska v provincii Limburg, v ktorom žije 7 200 obyvateľov (údaj z roku 2007). V Susterene sa hovorí nárečím limburčiny.

</doc>
<doc id="241408" url="https://sk.wikipedia.org/wiki?curid=241408" title="Zöstere">
Zöstere



</doc>
<doc id="241409" url="https://sk.wikipedia.org/wiki?curid=241409" title="Chozil">
Chozil



</doc>
<doc id="241410" url="https://sk.wikipedia.org/wiki?curid=241410" title="Chezilo">
Chezilo



</doc>
<doc id="241411" url="https://sk.wikipedia.org/wiki?curid=241411" title="Chezul">
Chezul



</doc>
<doc id="241412" url="https://sk.wikipedia.org/wiki?curid=241412" title="Kynžvart">
Kynžvart

Kynžvart je zámok v západných Čechách, južne od mesta Lázně Kynžvart, asi 20 kilometrov juhovýchodne od mesta Cheb. 
Do dnešnej podoby bol postavený v 19. storočí ako letné sídlo pre rakúskeho kancelára Klemensa Metternicha. Od roku 1945 do súčasnosti je vlastníkom štát a zámok aj park sú prístupné pre turistov.

</doc>
<doc id="241414" url="https://sk.wikipedia.org/wiki?curid=241414" title="Ajunta Pall">
Ajunta Pall

Ajunta Pall je fiktívna postava vo svete Star Wars. Ide s najväčšou pravdepodobnosťou o vôbec prvého Temného Pána zo Sithov. Bol jeden z temných Jediov bojujúci v Storočnej Temnote. Známy sa stal výrobou smrteľne mocného a nebezpečného meča, ktorý údajne privodil jeho pád. Ako jediný starý Temný Pán sa vrátil späť na Svetlú stranu a to o tri tisíc rokov neskôr za pomoci Revana, ktorý mu povedal, že trpel dosť a môže sa vrátiť k svetlu.
Pall bol pochovaný v Údolie Temných Pánov na Korribanu spoločne s jeho prekliatym mečom.

</doc>
<doc id="241415" url="https://sk.wikipedia.org/wiki?curid=241415" title="Darth Vader">
Darth Vader

Darth Vader (Anakin Skywalker) je fiktívna postava, pôvodne rytier Jedi, neskôr temný Sithský lord, vo svete Star Wars.
V prvej epizóde Anakin vyrástol na planéte Tatooine ako syn otrokyne Shmi Skywalker. Ako malý chlapec pomohol v boji proti Obchodnej federácii a jej armáde droidov dvojici rytierov Jedi Obi-Wanovi, Qui-Gon Jinnovi a kráľovnej Padmé Amidale z obsadenej planéty Naboo. Následne bol na naliehanie Qui-Gon Jinna prijatý Radou Jedi za učeníka rádu. Aj v neskoršom veku zachránil Amidale život a zamiloval sa do nej, napriek tomu, že lásku k určitej osobe mal ako Jedi zakázanú. S Padmé má dve deti, dvojčatá Luka a Leiu, narodené na vesmírnej stanici Pollis Massa. Padmé pri pôrode zomrela.
V závere vojny galaktickej Republiky s Konfederáciou nezávislých systémov, v tretej epizóde sa pridal na Temnú stranu Sily a po boku Sithského lorda Dartha Sidiousa premenili Republiku na Galaktické Impérium. Meno "Vader" dal Anakinovi jeho nový majster Sidious, ktorý pre ostatných vystupoval ako senátor a neskôr kancelár, resp. cisár Palpatine. "Darth" je hodnosť najvyšších Sithov. Keď Anakin prešiel k Temnej strane Sily a stal sa jeho učencom. V neskoršej dobe je v Galaxii s pomocou Temnej strany Sily najobávanejším podriadeným Imperátora Palpatina.
Vader utrpel v súboji so svojim bývalým majstrom Obi-Wanom ťažké zranenia a prežil len vďaka kybernetickým protézam a náhradám orgánov. Dostal akúsi prenosnú JISku v podobe čierneho brnenia – je skôr stroj ako človek, teda kyborg.
Vo štvrtej epizóde "Nová nádej" a piatej epizóde "" (najstaršie filmy v poradí) svoje sithské schopnosti využíva v boji proti republike a patrí spolu s cisárom k najzápornejším postavám v celej ságe Hviezdnych vojen. Na konci šiestej epizódy "Návrat Jediho" sa však predsa len vráti k Svetlej strane Sily a pomôže svojmu synovi Lukeovi poraziť imperátora. Následne zomiera, no stáva sa duchom.
Darth Vader sa objavuje aj vo filme "." Snímka sa odohráva v časoch, kedy sa Obi-Wan skrýva a Luke o svojom osude ešte nevie, tým pádom vládne v galaxii najsilnejšou rukou Temná strana Sily. V tomto filme sa Darth Vader objavuje, aby zabránil povstalcom získať plány super zbrane Galaktického Impéria, zvanej Hviezda smrti (Death Star). V siedmom pokračovaní "" sa objavuje iba jeho ohorená helma, ktorú vlastní Kylo Ren, vycvičený Lukom Skywalkerom ako Jedi, ale obrátený na temnú stranu síly Snokom. Usiluje sa byť tak silný ako jeho starý otec Darth Vader.

</doc>
<doc id="241420" url="https://sk.wikipedia.org/wiki?curid=241420" title="Roostere">
Roostere



</doc>
<doc id="241421" url="https://sk.wikipedia.org/wiki?curid=241421" title="Rotačný motor">
Rotačný motor

Rotačný motor je druh hviezdicového motora, ktorého kľukový hriadeľ je pevne uchytený do draku lietadla a skriňa s valcami, spojená s vrtuľou, rotuje.
Termínom rotačný motor je niekedy označovaný aj Wankelov motor, používaný v niektorých automobiloch, motocykloch aj lietadlách. Označuje sa tak preto, že u neho k stláčaniu zmesi slúži rotačný piest a prvé modely mali aj rotujúcu komoru.
Použitie v letectve.
Výhody.
Najväčšou výhodou takéhoto usporiadania je, že sa celý motor správa ako zotrvačník, a tým zabezpečuje hladší chod a znižuje vibrácie. Tie predstavujú vážny problém u všetkých leteckých motorov, pretože pre ich zníženie sa k motorom museli najmä v minulosti pridávať ťažké zotrvačníky. Pretože rotačné motory takéto zotrvačníky nepotrebujú, sú ľahšie ako rovnako výkonné motory s nerotujúcimi valcami (t.j. hlavne radové motory).
Ďalšou výhodou je dobré chladenie vzduchom aj pri nízkych rýchlostiach a na zemi.
Nevýhody.
Najväčšia nevýhoda rotačných motorov sa prejavuje pri požiadavkách na zvyšovanie výkonu. S rastúcim výkonom rastie aj hmotnosť motora, a tým pádom aj gyroskopický moment. Ku koncu 1. svetovej vojny sa síce objavilo riešenie, ktoré gyroskopický moment znížilo - vrtuľa sa otáčala na opačnú stranu ako motor - ale tento systém bol nespoľahlivý a poruchový. Po vojne boli rotačné motory vytlačené motormi hviezdicovými s pevnými valcami.
Ďalšou nevýhodou rotačných motorov je ich vysoká spotreba paliva v porovnaní s konkurenčnými koncepciami. To tiež výrazne prispelo k ich ústupu modernejším, ekonomickejším konštrukciám po prvej svetovej vojne.
Taktiež požiadavky na zvyšovanie otáčok rotačných motorov sa nedarilo plniť, pretože aj pri miernom zvýšení otáčok prudko vzrastal odpor vzduchu, ktorý brzdil rotujúce valce. Napr. zvýšenie z 1200 ot./min. (typická hodnota na začiatku vojny) na 1400 ot./min. viedlo k zvýšeniu odporu vzduchu o 36% - odpor sa zvyšoval so štvorcom rýchlosti.
Použitie v automobilizme.
Rotačné motory sa okrajovo používali aj pre pohon motocyklov a automobilov. Napr. u nemeckých závodných motocyklov Megola, vyrábaných medzi rokmi 1921 a 1925, sa montovali do predného kolesa.

</doc>
<doc id="241422" url="https://sk.wikipedia.org/wiki?curid=241422" title="Papuľovec pestrofarebný">
Papuľovec pestrofarebný

Papuľovec pestrofarebný (lat. "Pseudocrenilabrus multicolor") je druh ryby z čeľade cichlidovité ("Cichlidae").
Pôvod.
Papuľovec pestrofarebný pochádza z Afriky (východná Afrika, Sudán).
Opis.
Má veľkú hlavu a dosť širokú tlamku. Samček je hnedý s kovovo zeleným ligotom, plutvy má s čiernou a zelenou kresbou. Samičky sú menšie, fádnejšie. Dorastá do dĺžky 8 cm.
Ekológia a biotop.
Je rozšírený v pokojných, zarastených oblastiach stojatých aj tečúcich vodstiev. Po nakladení ikier na dno ich vezme samička do tlamky. K oplodneniu dôjde už na dne alebo v tlamke, pričom samička - vedená ritnou plutvou samčeka - prepláva oblakom spermií. Žiadne tvorenie párov. Samček sa na starostlivosti o potomstvo nepodieľa. 

</doc>
<doc id="241423" url="https://sk.wikipedia.org/wiki?curid=241423" title="Pseudocrenilabrus multicolor">
Pseudocrenilabrus multicolor



</doc>
<doc id="241424" url="https://sk.wikipedia.org/wiki?curid=241424" title="Asajj Ventress">
Asajj Ventress

Asajj Venteres je postavou zo sveta Star Wars (Hviezdnych vojen). Bola učenkyňou majstra Dooku v a bojovala dvoma svetelnými mečmi. Počas vojny sa niekoľkokrát stretla so svojimi protivníkmi Obi-Wanom Kenobim a Anakinom Skywalkerom. Pri jednom zo súbojov zranila Anakina tak, že mu zostala jazva v blízkosti oka. Keď sa naposledy stretla s Obi-wanom, ktorý jej povedal, že ju Dooku zradí, utiekla neznámo kam a odvtedy ju už nikto nevidel.

</doc>
<doc id="241478" url="https://sk.wikipedia.org/wiki?curid=241478" title="Badis badis">
Badis badis

Badis badis je druh ryby z čeľade "Badidae".
Pôvod.
Druh "Badis badis" pochádza z Južnej Ázie (India).

</doc>
<doc id="241483" url="https://sk.wikipedia.org/wiki?curid=241483" title="Apistograma hrebienková">
Apistograma hrebienková

Apistograma hrebienková ("Apistogramma cacatuoides") je druh ryby z čeľade cichlidovité ("Cichlidae").
Pôvod.
Druh Apistograma hrebienková pochádza z Južnej Ameriky (horné povodie Amazonky - Peru, Kolumbia).

</doc>
<doc id="241490" url="https://sk.wikipedia.org/wiki?curid=241490" title="Mäkkuľa novoguinejská">
Mäkkuľa novoguinejská



</doc>
<doc id="241491" url="https://sk.wikipedia.org/wiki?curid=241491" title="Carettochelys insculpta">
Carettochelys insculpta



</doc>
<doc id="241492" url="https://sk.wikipedia.org/wiki?curid=241492" title="Diaľkový ovládač">
Diaľkový ovládač

Diaľkový ovládač je elektronické zariadenie, ktoré sa používa na vzdialené ovládanie prístroja.
Diaľkové ovládače sú infračervené zariadenia spotrebnej elektroniky, ktoré vysielajú signály televízoru alebo inému zariadeniu spotrebnej elektroniky, ako sú videoprehrávače, stereo systémy alebo DVD prehrávače. Sú to obyčajne malé bezdrôtové zariadenia s maticou tlačidiel na nastavovanie rôznych parametrov, ako televízny kanál, číslo skladby, hlasitosť a podobne. V súčasnosti väčšina moderných zariadení s týmto typom ovládania obsahuje všetky funkcie dostupné iba cez diaľkový ovládač a samotné zariadenie obsahuje iba nevyhnutne potrebné ovládacie prvky. Okrem infračerveného žiarenia niektoré používajú aj rádiové signály, napríklad diaľkový ovládač k rádiom ovládanému modelu. Napájané sú najčastejšie prostredníctvom batérií typu AA alebo AAA.

</doc>
<doc id="241493" url="https://sk.wikipedia.org/wiki?curid=241493" title="Videoprehrávač">
Videoprehrávač



</doc>
<doc id="241494" url="https://sk.wikipedia.org/wiki?curid=241494" title="Diaľkové ovládanie">
Diaľkové ovládanie



</doc>
<doc id="241495" url="https://sk.wikipedia.org/wiki?curid=241495" title="Pred Kr.">
Pred Kr.



</doc>
<doc id="241496" url="https://sk.wikipedia.org/wiki?curid=241496" title="Pevná linka">
Pevná linka

Pevná linka je telefónna linka, ktorá je realizovaná v pevnom médiu, čo môže byť kovový kábel alebo optický kábel. Týmto sa odlišuje od mobilnej linky, kde sú médiom rádiové vlny. Obyčajne je lacnejšia ako mobilná linka a poskytuje vyššiu kvalitu zvuku, používa sa v prípadoch, keď nie je potrebná mobilita alebo mobilná sieť nie je k dispozícii. Používa sa aj v prípadoch, keď je potrebné zvýšiť bezpečnosť komunikácie, pretože nemôže byť odpočúvaná bez fyzického prístupu k linke. Neznamená to však, že telefónna spoločnosť nemôže v istých prípadoch prenášať hovory aj vzduchom.

</doc>
<doc id="241497" url="https://sk.wikipedia.org/wiki?curid=241497" title="Drakov prieliv">
Drakov prieliv

Drakov prieliv je najširší a zároveň najhlbší prieliv na Zemi. Je široký vyše 1 100 km a dlhý 460 km, s maximálnou hĺbkou 5 248 m. Drakov prieliv je 
vytvorený medzi pevninou Južnej Ameriky (Ohňová zem) a Antarktickým polostrovom (Južné Shetlandy). Spája Atlantický oceán (Škótske more) a Tichý oceán (Bellingshausenovo more). Teplota vody pri hladine dosahuje 0,5 až 6 °C. Je charakteristický chladným počasím s častými búrkami. Prechádza cezeň najmohutnejší oceánsky prúd – drift západných vetrov. Intenzita jeho prietoku 270 000 000 m3/s je trikrát väčšia ako intenzita prietoku Golfského prúdu.
Prieliv je pomenovaný podľa prvého Angličana, viceadmirála sira Francisa Drakea, ktorý oboplával svet v rokoch 1577 – 1580. Tento moreplavec a korzár sa ním preplavil v roku 1578.

</doc>
<doc id="241499" url="https://sk.wikipedia.org/wiki?curid=241499" title="Október 2008">
Október 2008



</doc>
<doc id="241505" url="https://sk.wikipedia.org/wiki?curid=241505" title="Děti Země">
Děti Země

Děti Země je česká mimovládna environmentálna organizácia, ktorá vznikla v komunistickom Československu na jeseň 1989. 
Činnosť organizácie sa zameriava na ochrana prírody a životného prostredia, ochranu ozónovej vrstvy, udržateľnú dopravu, znečistenie ovzdušia alebo negatívne vplyvy veľkochovov hospodárskych zvierat. Združenie je známe aj tým, že organizuje populárne súťaže „Ropák roka“ (cena za antiekologickú činnosť) a „Zelená perla“ (cena pre hlúpe výroky o životnom prostredí). V súčasnosti existuje 12 miestnych organizácií a klubov v 11 mestách.
Členmi čestnej rady sú napríklad Jiří Dědeček, Erazim Kohák, Vladimír Merta, Zdeněk Thoma, Jaroslav Pavlíček a Jan Vodňanský. Aj Ivan Dejmal prvý český minister životného prostredia bol mnoho rokov podporovateľom Dětí Země. 
Publikačná činnosť (výber).
Děti Země vydávajú aj publikácie, ktoré sa zaoberajú témou ich činnosti, napríklad: 

</doc>
<doc id="241509" url="https://sk.wikipedia.org/wiki?curid=241509" title="Manín">
Manín

Manín môže byť:

</doc>
<doc id="241510" url="https://sk.wikipedia.org/wiki?curid=241510" title="Veľká homoľa">
Veľká homoľa

Veľká homoľa () je vrch v pohorí Malé Karpaty. Leží nad mestom Modra, približne severozápadne od jej centra. 
Poloha.
Nachádza sa na juhovýchode strednej časti pohoria, v geomorfologickom podcelku Pezinské Karpaty a jej časti Homoľské Karpaty. Vrch leží v Bratislavskom kraji, na území okresu Pezinok a v katastrálnom území mesta Modra. Najbližším sídlom je juhovýchodne ležiace mesto Modra, južne sa nachádza Pezinok a východne obce Dubová a Píla. Na vrchol vedie značený chodník z Pezinka.
Opis.
Mohutný masív Veľkej homole leží v bočnom hrebeni, ktorý sa na hlavný pripája v lokalite Tri kopce (). V okolí je hustá sieť značených turistických trás, ktoré uľahčujú prístup. Východne susedí vrch Peprovec () a Malá homoľa (), južne Barvienok () a Cajlianska Veľká homoľa (), západným smerom Kamenná brána (), Čmeľok (), Čertov kopec () a Skalnatá () a severne Tri kopce a Modranská Baba (). Východné svahy odvodňuje Stoličný potok, severné jej prítok Vištucký potok a južné Kamenný potok, rovnako smerujúci do Čiernej vody a Malého Dunaja. Vrch patrí do Chránenej krajinnej oblasti Malé Karpaty a na jeho vrchole sa nachádza 20 metrov vysoká rozhľadňa, ktorá v roku 2018 nahradila staršiu, z roku 2001.
Výhľady.
Súvislý lesný porast vrcholu neumožňuje rozhľad, no obmedzený výhľad je zo severných svahov, po ťažbe pokrytých nízkou vegetáciou. Kruhový nerušený výhľad však umožňuje vrcholová rozhľadňa, z ktorej sú viditeľné mnohé vrchy Malých Karpát a Podunajská nížina, pri priaznivých podmienkach aj Biele Karpaty, Strážovské vrchy, Považský Inovec, Vtáčnik, Tribeč a juhozápadným smerom aj predhorie Álp.

</doc>
<doc id="241511" url="https://sk.wikipedia.org/wiki?curid=241511" title="Veľká Homoľa">
Veľká Homoľa



</doc>
<doc id="241515" url="https://sk.wikipedia.org/wiki?curid=241515" title="Tijs Verwest">
Tijs Verwest



</doc>
<doc id="241517" url="https://sk.wikipedia.org/wiki?curid=241517" title="DJ Tiesto">
DJ Tiesto



</doc>
<doc id="241528" url="https://sk.wikipedia.org/wiki?curid=241528" title="Dakota Fanningová">
Dakota Fanningová

Hannah Dakota Fanningová (* 23. február 1994, Conyers, Georgia, USA) je americká herečka a modelka. Prielom v jej hereckej kariére nastal v roku 2001 účinkovaním vo filme "Ja som Sam". Ako detská herečka si zlepšovala svoje remeslo v známych filmoch ako "Muž v ohni", "Vojna svetov" a "Šarlotina pavučinka" (2004-6). Dakota začala svoj prechod v hereckej kariére na dospelejšie roly vo filmoch "Hounddog" a "The Secret Life of Bees". Vyhrala mnohé ceny a je momentálne najmladšou osobou, ktorá kedy bola nominovaná na cenu Screen Actors Guild.
Osobný život.
Dakota Fanningová sa narodila v meste Conyers v americkom štáte Georgia. Je dcérou Joy (za slobodna Arringtonová), ktorá je bývalou profesionálnou tenistkou a Steva Fanninga, ktorý hrával malú bejzbalovú ligu za tím St. Louis Cardinals a teraz pracuje ako predavač elektroniky v Los Angeles. Jej starý otec z matkinej strany bol bývalý hráč amerického futbalu, Rick Arrington, a jej teta je bývalá reportérka ESPN Jill Arringtonová. Dakota má mladšiu sestru Elle Fanningovú, ktorá je taktiež herečkou.
Dakotin otec jej chcel dať meno "Dakota" a jej matka jej chcela dať meno "Hannah".
Fanningová má na polovicu nemeckých predkov a jej priezvisko má írsky pôvod. Dakota a jej rodina sú členmi Južného baptistického zhromaždenia. Dakota navštevuje školu Campbell Hall v North Hollywood v Kalifornii a je členkou univerzitného roztlieskavačského tímu.

</doc>
<doc id="241529" url="https://sk.wikipedia.org/wiki?curid=241529" title="Dakota Fanning">
Dakota Fanning



</doc>
<doc id="241533" url="https://sk.wikipedia.org/wiki?curid=241533" title="Prieskum Marsu">
Prieskum Marsu



</doc>
<doc id="241539" url="https://sk.wikipedia.org/wiki?curid=241539" title="Veles (boh)">
Veles (boh)

Veles alebo Volos je staroslovanský boh dobytka, ochranca stád a pastierov. Bol jedným z hlavných a najstarších božstiev Slovanov, uctievaný všetkými slovanskými národmi, najviac však na Kyjevskej Rusi. Niektorí ho tiež uvádzajú ako slnečného boha pre jeho spriaznenosť s Perúnom. Je vládca mŕtvych a pán Podsvetia, ktoré si starí Slovania predstavovali ako šíre pastviny.
Spätosť s Perúnom a mýtus.
V staroindickej mytológií vystupuje bytosť Valá (skrývajúci, zmocňujúci sa), ktorá kradne bohovi Indrovi dobytok, ukrýva ho v neprístupnej jaskyni a tam ho požiera. Indra skrýšu vypátra a v súboji víťazí. Podobná bytosť kradnúca dobytok (Velinas) sa vyskytuje aj v baltskej mytológií. Ruskí filológovia na základe porovnávacích štúdií zrekonštruovali mýtus o boji medzi Perúnom a Velesom.
Príčina nepriateľstva medzi Velesom a Perúnom tkvela v tom, že Veles ukradol Perúnovi syna, ženu alebo (najčastejšie) dobytok. Veles sa v podobe draka alebo hada vynára z podsvetia a po Strome sveta sa šplhá do Perúnovho nebeského sídla. Ten však naňho zošle blesky a Veles sa dá na útek, pri ktorom sa premieňa alebo skrýva za skaly, stromy, zvieratá a dokonca ľudí. Perún ho napokon zabije a z Velesovho doráňaného tela sa uvoľní lup v podobe dažďa. V odborných kruhoch je tento mýtus interpretovaný najčastejšie ako striedanie období sucha a dažďa počas roka. Obdobie sucha je spôsobené Velesovou krádežou, ktorá zakaždým uvrhne svet do chaosu. Hromy a blesky predstavujú božskú bitku a po prehre Velesa začne pršať a svet sa vracia k pôvodnému poriadku. Veles ale nezomiera, ako had si zvlieka starú kožu a mýtus sa stále opakuje.
Napriek tomu, že Veles v tomto príbehu zohráva negatívnu rolu, nebol vnímaný ako zlý boh. Jeho boj s Perúnom nepredstavuje súboj dobra a zla, ale dualistický princíp v striedaní počasia, ktorý sa opakuje každý rok.
Uctievanie.
Velesa poznáme z viacerých písomných prameňov (Život sv. Vladimíra, Slovo o pluku Igorovom, Život sv. Avraama Rostovského, Nestor a iné). O rozšírení kultu Velesa svedčia aj nálezy falických symbolov, ktoré poukazujú na silu plodnosti, od ktorej záviselo rozmnožovanie stád. Centrom jeho kultu bol Novgorod, kde v určitom období dokonca prevyšoval Perúna. Bol patrónom tohto mesta. Tu ho tiež uctievali ako boha obchodu a námorníctva. Svätyne mal aj v Kyjeve a Rostove. Najčastejšie sa spodoboval ako muž s hlavou býka alebo s tromi hlavami nad sebou a rohmi. Kresťanstvo v ňom preto videlo čerta a tak dal jeho sochu knieža Vladimír v roku 988 hodiť do rieky Počajny. Pri zbere úrody, keď sa klasy viazali do snopov, často sa to nazývalo "viazaním Velesovej brady". Na Velesa sa, podobne ako v prípade Perúna, aj prisahalo. Tu prestavoval ku Perúnovi ďalší protipól: zatiaľčo Perún vládol a pri porušení prísahy trestal hrubou silou, Veles predstavoval moc mágie a vinníkov trestal ťažkými chorobami.

</doc>
<doc id="241540" url="https://sk.wikipedia.org/wiki?curid=241540" title="Paul Krugman">
Paul Krugman

Paul Robin Krugman (* 28. február 1953, Albany, New York) je americký ekonóm, držiteľ Nobelovej ceny za ekonómiu za rok 2008.
Posobí ako profesor ekonómie a medzinárodných vzťahov na Princeton University, pravidlelne publikuje svoj stĺpky v denníku The New York Times.
Nobelovu cenu za ekonómiu získal za „analýzu obchodných vzorcov a lokalizacie ekonomickej aktivity“.

</doc>
<doc id="241552" url="https://sk.wikipedia.org/wiki?curid=241552" title="Popiel">
Popiel

Popiel "(Popel, Pąpyl, Pąpiel, Bąbel)" (v inej verzii Popiel II., syn Popiela I., syna Leška III. syna Leška II.) (asi 840 – 870) bola legendárna postava v slovanskej mytológií. Bol poľským kňazom, posledným z dynastie Popielovcov. Kronikár Gallus Anonymus ho popisoval ako veľmi zlého a nespravodlivého panovníka. Je tiež známy ako Popiel, "ktorého zožrali myši". Podľa legendy sa to malo stať v Myšacej veži pri jazere Gopło.

</doc>
<doc id="241556" url="https://sk.wikipedia.org/wiki?curid=241556" title="Zoznam postáv Star Wars">
Zoznam postáv Star Wars

O.
Nahdar Vebb

</doc>
<doc id="241558" url="https://sk.wikipedia.org/wiki?curid=241558" title="Concerto grosso">
Concerto grosso

Concerto grosso je barokový cyklický útvar, je založený na koncertantnom štýle. Využíva zvukový, dynamický a farebný kontrast medzi malou skupinkou nástrojov obsadenou sólisticky (concertino) a ostatnými hráčmi v orchestri (concerto grosso). Obidve skupiny sa počas skladby striedajú akoby súťažili. Spočiatku bolo concerto grosso podobne ako suita viacčasťové, no neskôr sa ustálilo ako trojčasťová cyklická skladba. 

</doc>
<doc id="241559" url="https://sk.wikipedia.org/wiki?curid=241559" title="Zoznam planét vo svete Star Wars">
Zoznam planét vo svete Star Wars

Nasledujúci zoznam obsahuje planéty vo svete Star Wars.
Galaxia obsahuje 400 miliárd hviezd. Vzdialenosť od jedného konca galaxie k druhému je asi 100 000 svetelných rokov.

</doc>
<doc id="241571" url="https://sk.wikipedia.org/wiki?curid=241571" title="Hasan Prodovič">
Hasan Prodovič

Hasan Prodovič alebo Prodovitius bol od roku 1558 (asi do 1564) na poste sandžak-bega, ako významný hodnostár Fiľakovského sandžaku.
Bol bosnianskeho pôvodu. Presadzoval expanzívnu politiku voči Turkami neobsadeným oblastiam na dnešnom strednom Slovensku. V dňoch 4. až 5. apríla roku 1562 v bitke pri Sečanoch porazil na čele 800 sipáhiov spojené uhorské vojská Zvolenskej stolice a banských miest v sile takmer 10 000 mužov. Zo dňa 30. júna roku 1562 pochádza list Hasan Prodoviča v slovenčine, v ktorom vyzval obyvateľov okolia Banskej Bystrice, aby sa poddali správe fiľakovského sandžaku.

</doc>
<doc id="241616" url="https://sk.wikipedia.org/wiki?curid=241616" title="TauTona">
TauTona

TauTona je baňa na zlato v Juhoafrickej republiky. Je najhlbšia na svete. Siaha do hĺbky 3,6 km. Názov Tau Tona znamená z prekladu jazyka Sotho do slovenčiny "veľký lev".
Baňa leží na západ od Johannesburgu neďaleko mesta Carletonville. Je jedna z troch baní Western Deep Levels.

</doc>
<doc id="241617" url="https://sk.wikipedia.org/wiki?curid=241617" title="Škoda Fabia">
Škoda Fabia

Škoda Fabia je automobil českej automobilky Škoda Auto a nástupca Škody Felicia. Jej výroba sa začala v roku 1999 a trvá dodnes.
Škoda Fabia (6Y) (1999 – 2007).
Prvá generácia Fabie bola predstavená v roku 1999. Facelift bol uvedený v roku 2002. Prvá generácia sa vyrábala v karosárskych verziách hatchback, combi a sedan. V modelovom roku 2003 Škoda predstavila nový motor svojej produkcie, HTP (High Torque Performance), ktorým nahradila staré motory MPI (Multi Point Injection), nevyhovujúce novým emisným normám.
Škoda Fabia II (5J) (2007 – 2014).
Druhá generácia bola uvedená na trh v roku 2007. Postavená je na rovnakom koncernovom podvozku PQ24 ako aj prvá generácia. Dizajnovo vychádza z modelu Roomster, s ktorým zdieľa rovnakú prednú polovicu karosérie. Interiér je rovnako prebratý z Roomsteru. V roku 2010 bol uvedený facelift modelu. S drobnými zmenami na karosérii sa zmenila aj technika vozidla, ktorú Fabia zdieľa s modelmi VW Polo V alebo Seat Ibiza IV. Vyrába sa ako hatchback a combi.
Škoda Fabia III (SK260) (2014 – 2021).
Tretia generácia Fabie bola predstavená 2. októbra 2014 na Parížskom autosalóne a uvedená na český trh už 11. novembra. Postavená je na podvozkovej platforme MQB a dizajnovo sa približuje k ostatným modelom značky. Interiér prešiel výraznou inováciou, rovnako ako takmer celá technika, ktorú Fabia zdieľa s modelmi Volkswagen Polo alebo SEAT Ibiza. Vyrába sa ako hatchback a combi. Po facelifte v roku 2018, sa mierne zmenila predná maska odstránili sa vznetové motory.
Škoda Fabia IV (2021 – súčasnosť).
Škoda Fabia IV bola predstavená na jar 2021 v prevedení hatchback. Pôvodne sa počítalo tiež s verziou kombi, jeho projekt bol ale v auguste 2021 zrušený. Fabia IV hatchback bola o niečo dlhšia ako predchádzajúci model, s batožinovým priestorom zväčšeným o 50 litrov na 380 l. Je postavená na platforme MQB A0, ktorú už využívali existujúce generácie vozidiel Volkswagen Polo, Seat Ibiza alebo Škoda Scala. Škoda vo svojej tlačovej správe spomína tiež skutočnosť, že vozidlo už nie je ponúkaný s naftovým pohonom. Motory sú spriahnuté s päťstupňovou a šesťstupňovou manuálnou alebo so sedemstupňovou dvojspojkovou prevodovkou DSG. Dizajn automobilu navrhoval tím Olivera Stefaniho.

</doc>
<doc id="241619" url="https://sk.wikipedia.org/wiki?curid=241619" title="Tlstá (národná prírodná rezervácia)">
Tlstá (národná prírodná rezervácia)

Tlstá je národná prírodná rezervácia vo Veľkej Fatre neďaleko Blatnice v okrese Martin. NPR Tlstá je výrazne bralnatý, skrasovatený vápencovo-dolomitový komplex. Susedí s dvoma ďalšími chránenými územiami a to Národná prírodná rezervácia Veľká Skalná a Národná prírodná rezervácia Padva.
Predmetom ochrany sú zachovalé porasty dubovo-bukového až smrekového lesného vegetačného stupňa s výskytom vysokohorskej, horskej, teplomilnej a slatinnej vegetácie. Od roku 1981 patrí Tlstá medzi Národné prírodné rezervácie s rozlohou a je jednou z najväčších na Slovensku.
Na chránenom území sa nachádza viacero jaskýň, napr.: Textorisovej jaskyňa, Havranova jaskyňa, Stĺpová jaskyňa, Biela jaskyňa, Jelenia jaskyňa, V lome a Mažarná jaskyňa.
Turistika.
Dolina je dobre prístupná z obce Blatnica. Na jej začiatku sa nachádza parkovisko a neďaleko je Blatnický hrad. Priamo cez NPR vedie modro značkovaná turistická trasa z Blatnice k časti Muráň a ďalej na vrchol Tlstá () a k Blatnickému hradu. Zo západu lemuje NPR Blatnická dolina a zeleno označená turistická trasa. Na východe Tlstú ohraničuje Gaderská a Dedošová dolina a žlto označená turistická trasa.

</doc>
<doc id="241622" url="https://sk.wikipedia.org/wiki?curid=241622" title="Topoľčianska zubria zvernica">
Topoľčianska zubria zvernica

Topoľčianska zubria zvernica je umelo vytvorený chránený areál v správe štátneho podniku, LESY SR. Zubriu zvernicu od jej založenia až doteraz obhospodaruje OZ Topoľčianky, LESY SR, š. p. Nachádza sa v pohorí Tribeč v katastri obcí Hosťovce a Lovce v okrese Zlaté Moravce v Nitrianskom kraji. Územie bolo vyhlásené v roku 1964 na rozlohe 140,16 ha. Ochranné pásmo nebolo určené. Zubria zvernica neďaleko obce Lovce v okrese Zlaté Moravce, bola vybudovaná v roku 1958 ako jediné miesto chovu zubra na Slovensku. Chovná časť zubrej zvernice o výmere 27 ha je rozdelená na štyri oddelenia, v ktorých žijú zubry striedavo.
Účelom je vytvoriť prostredie pre ochranu zubra európskeho pôvodne najväčšieho cicavca Európy. Chránené územie je využité ako medzinárodný vedecko-výskumný objekt pre ciele štúdia biológie zubra európskeho. Okolo celého areálu zvernice vedie aj lesnícky náučný chodník vybudovaný v roku 2008, prostredníctvom ktorého sa dozvedia návštevníci viac o živote tohto pôvodného obyvateľa našich lesov.
Návštevníci môžu zvernicu navštíviť každý deň v čase od 9:0017:00. Najväčšiu šancu uvidieť tieto impozantné tvory pri hlavnej budove majú návštevníci najmä v čase ich kŕmenia, ktoré prebieha o 9:00 a 14:00. 
Topoľčianska zvernica, založená na záchranu a chov zubra hrivnatého, momentálne (2024) hostí 25 jedincov európskeho horského poddruhu, vrátane štyroch tohtoročných mláďat. Napriek kapacite určenej pre 10 až 15 zvierat, sa tu vďaka odbornej starostlivosti odborníkov z LESOV SR podarilo úspešne odchovať už viac než 200 mláďat. Tento jedinečný úspech zvernicu radí medzi najvýznamnejšie centrá chovu zubrov v Európe.

</doc>
<doc id="241624" url="https://sk.wikipedia.org/wiki?curid=241624" title="Memoriál Ondreja Nepelu">
Memoriál Ondreja Nepelu

Memoriál Ondreja Nepelu je medzinárodná súťaž v krasokorčuľovaní, ktorá sa každoročne koná v Bratislave. Krasokorčuliari súťažia v štyroch disciplínach: muži, ženy, športové dvojice a tanečné páry, avšak nie každý rok sa uskutočnili všetky štyri disciplíny.
Súťaž organizuje Slovenský krasokorčuliarsky zväz pravidelne od roku 1993 na počesť krasokorčuliara Ondreja Nepelu, olympijského víťaza z roku 1972 a niekoľkonásobného majstra Európy aj majstra sveta.

</doc>
<doc id="241628" url="https://sk.wikipedia.org/wiki?curid=241628" title="BMX">
BMX

BMX (skratka z ) je jedna z foriem cyklistiky so špeciálne upravenými bicyklami, ktoré majú priemer kolies zvyčajne 20 palcov.
Existujú dve formy BMX. Jednou sú preteky na prírodných tratiach a druhou je predvádzanie trikov a skokov. Predvádzanie trikov a skokov sa volá "freestyle" a delí sa na "flatland", "street", "dirt", park a "halfpipe" (vert).
Freestyle BMX sa považuje za určitý druh adrenalínového športu.Základným skokom pri freestyle BMX športe je Bunnyhop.BMX freestyle sa väčšinou jazdí v Skateparkoch,BMX zónach ale aj na ulici tak zvaný BMX freestyle street style.

</doc>
<doc id="241631" url="https://sk.wikipedia.org/wiki?curid=241631" title="Alexej Čerepanov">
Alexej Čerepanov



</doc>
<doc id="241632" url="https://sk.wikipedia.org/wiki?curid=241632" title="Alexej Andrejevič Čerepanov">
Alexej Andrejevič Čerepanov

Alexej Andrejevič Čerepanov, (* 15. január 1989, Barnaul, ZSSR – † 13. október 2008, Moskva, Rusko) bol ruský hokejista hrajúci na pravom krídle. Bol draftovaný tímom New York Rangers v roku 2007 zo 17. miesta.
Smrť.
Alexej Čerepanov zomrel 13. októbra 2008 ako 19-ročný počas zápasu KHL medzi Avangardom Omsk a Viťaz Čechov na zástavu srdca. Stalo sa to v 58. minúte zápasu, a v tom čase už na štadióne nebola sanitka, ktorá odišla skôr pod dojmom, že už sa nikomu nemôže nič stať. Trvalo až 20 minút, kým sa sanitka vrátila. Tá však nemala k dispozícii funkčný defibrilátor. Na jeho pohreb prišlo až 60 000 ľudí.
Referencie.
 

</doc>
<doc id="241635" url="https://sk.wikipedia.org/wiki?curid=241635" title="Ján Francisci Rimavský">
Ján Francisci Rimavský



</doc>
<doc id="241636" url="https://sk.wikipedia.org/wiki?curid=241636" title="Romanovka">
Romanovka

Romanovka je menší, 1 442 m vysoký, v súčasnosti neaktívny stratovulkán, nachádzajúci sa v južnej časti pohoria Stredokamčatský chrbát na polostrove Kamčatka, asi 60 km východne od masívu Ičinskej sopky a severne od brehov rieky Kozyrevka. Vek vulkánu sa odhaduje na neskoré štvrtohory (koniec pleistocénu až začiatok holocénu). Po oboch stranách rieky Kozyrevka sa nachádza väčšia skupina mlado vyzerajúcich troskových kužeľov a s nimi asociovaných lávových prúdov, ktoré sú geneticky podobné vulkanizmu Romanovky. Vek poslednej erucpie sopky však nie je presnejšie zdatovaný.

</doc>
<doc id="241638" url="https://sk.wikipedia.org/wiki?curid=241638" title="Škoda 706 RTH">
Škoda 706 RTH

Škoda 706 RTH je názov pre účelové vozidlo,na ktorého podvozku ktorého bola nadstavba používaná na rôzne účely napríklad ako montážne vozidlo v MHD, cisterna - kropiaci voz, 
cisternový hasící automobil (striekačka) atď.
Použitie nadstavby.
Montážne vozidlo.
Prevedenie ako montážne vozidlo (napríklad používané v DPMB) je názov zariadenia montovaného na podvozok automobilu - ŠKODA 706 RTH "pojazdná pohyblivá pracovná plošina VNP 400/500 HP" -montované nástavby boli vo viacero vyhotoveniach napr. tiež s kolesovým adaptérom "K-81" 
Plošina sa používala pre montážne kontrolné, údržbárske alebo opravárenské práce na trolejovom vedení električiek a trolejbusov, ďalej na opravy semaforov a návestidiel.
Výrobca: Železničné staviteľstvo závod 6, Perucká 9, Praha 

</doc>
<doc id="241663" url="https://sk.wikipedia.org/wiki?curid=241663" title="Uksičan">
Uksičan

Uksičan () je masívny štítový vulkán, nachádzajúci sa na polostrove Kamčatka v pohorí Stredokamčatský chrbát. Jeho základňa zaberá plochu cez 1 800 km² a najvyšší bod má 1 692 m. Vrchol sopky je ukončený kalderou s priemerom 12 km, v ktorej sa nacháda niekoľko dacitových lávových dómov z postkalderového štádia vulkanizmu. Zaujímavosťou rozdielna stavba západného/severozápadného svahu a východného/juhovýchodného. Kým západnú stranu pokrývajú prevažne lávové prúdy, východnú tvoria pyroklastické uloženiny. Vek poslednej erupcie nie je známy, no odhaduje sa na holocén.

</doc>
<doc id="241664" url="https://sk.wikipedia.org/wiki?curid=241664" title="Veľký Lopeník">
Veľký Lopeník

Veľký Lopeník () je výrazný vrch v Bielych Karpatoch na hranici Slovenska a Česka, najvyšší bod podcelku Lopenícka hornatina a štvrtý najvyšší bod pohoria (po Veľkej Javorine, Jelenci a Chmeľovej). Masív je zalesnený, miestami s lúkami a pasienkami, vrchol odlesnený s turistickou rozhľadňou.
Vrch sa nachádza severne od Nového Mesta nad Váhom, najbližšie obce sú Lopeník a Březová na českej a Nová Bošáca na slovenskej strane. Na severnom aj južnom úpätí roztrúsené osady – kopanice obcí Lopeník a Nová Bošáca, tvoriace charakteristický kopaničiarky kraj.
Na vrchole sa nachádza pamätník a spoločný hrob 22 vojakov Červenej armády, padlých koncom 2. svetovej vojny pri ťažkých bojoch v okolí.
Turistika.
Rozhľadne.
Na vrchole stáli v minulosti postupne už tri drevené rozhľadne. Prvú postavili v roku 1944, už v roku 1946 však vyhorela. V ten istý rok preto postavili jej repliku, ktorá napriek drsným klimatickým podmienkam na vrchole vydržala až do roku 1972, kedy sa sama rozpadla.
Súčasná rozhľadňa je vysoká, z dubového dreva s murovanou základňou, postavená podľa návrhu zlínského architekta M.A. Svatopluka Sládečka. Základný kameň bol položený 23.6.2002, stavba začala v septembri 2004, slávnostné otvorenie bolo 16.7.2005. Náklady na výstavbu boli približne 2 milióny Kč.
Na vrchole sa okrem rozhľadne nachádza altánok, odpočívadlo s lavičkami a informačné tabule.

</doc>
<doc id="241666" url="https://sk.wikipedia.org/wiki?curid=241666" title="Boľšoj-Kekuknajskij">
Boľšoj-Kekuknajskij

Boľšoj-Kekuknajskij () je názov vulkanického komplexu, pozostávajúceho z dvojice prekrývajúcich sa štítových vulkánov, nachádzajúci sa v pohorí Stredokamčatský chrbát na polostrove Kamčatka. Masívne vulkány "Boľšoj" a "Kekuknajskij" sú tvorené prevažne bazaltami a ich vznik sa odhaduje na pleistocén. Vrcholy oboch sopiek sú ukončené kalderami a ich svahy sú pokryté početnými troskovými kužeľmi. Posledná erupcia komplexu sa odohrala približne pred 7 300 rokmi.

</doc>
<doc id="241667" url="https://sk.wikipedia.org/wiki?curid=241667" title="Kulkev">
Kulkev

Kulkev () je menší štítový vulkán, nachádzajúci sa na polostrove Kamčatka v južnej časti pohoria Stredokamčatský chrbát, asi 20 km severne od sopky Uksičan. S výškou 915 m je to jeden z najnižších vulkánov západnej vulkanickej zóny polostrova. Vek bazaltovo až bazaltovo-andezitového vulkánu sa odhaduje na neskorý kvartér (koniec pleistocénu-holocén), posledná erupcia nie je dokumentovaná.

</doc>
<doc id="241669" url="https://sk.wikipedia.org/wiki?curid=241669" title="Vulkan Geodezistov">
Vulkan Geodezistov

Vulkan Geodezistov () je menší, 1 170 m vysoký štítový vulkán, nachádzajúci sa v južnej časti pohoria Stredokamčatský chrbát na polostrove Kamčatka. Vulkán má pomerne jednoduchú stavbu a je tvorený prevažne bazaltami až andezitmi. Vek poslednej erupcie nie je známy, no odhaduje sa na holocén.

</doc>
<doc id="241670" url="https://sk.wikipedia.org/wiki?curid=241670" title="Anaun">
Anaun

Anaun () je v súčasnosti (jún 2014) neaktívny stratovulkán, nachádzajúci sa v pohorí Stredokamčatský chrbát na Kamčatke, niekoľko kilometrov východne od štítovej sopky Vulkan Geodezistov. Vek vzniku vulkánu sa odhaduje na koniec kvartéru (neskorý pleistocén až holocén) a jeho masív je tvorený prevažne bazaltami. Juhozápadne, resp. juhovýchodne od masívu sopky sa tiahnu dve reťaze mladších troskových kužeľov geneticky previazaných s vulkanizmom sopky Anaun. Vek poslednej erupcie nie je známy.

</doc>
<doc id="241671" url="https://sk.wikipedia.org/wiki?curid=241671" title="Krajnij">
Krajnij

Krajnij () je v súčasnosti neaktívny štítový vulkán, nachádzajúci sa na polostrove Kamčatka v južnej časti pohoria Stredokamčatský chrbát. 1 554 m vysoká sopka leží asi 10 km východne od komplexu Kekurnyj a na jej stavbe sa zúčastňujú prevažne bazaltové až bazaltovo-andezitové horniny. Svahy vulkánu sú posiate početnými troskovými kužeľmi. Vek vzniku vulkánu sa odhaduje na neskorý pleistocén až holocén, vek poslednej erupcie nie je zdokumentovaný.

</doc>
<doc id="241672" url="https://sk.wikipedia.org/wiki?curid=241672" title="Július Strnisko">
Július Strnisko

 
 
 
 
Július Strnisko (* 6. august 1958, Nitra – † 20. september 2008, Nitra) bol slovenský zápasník, držiteľ bronzovej medaily z Olympijských hier 1980 v Moskve.
Kariéra.
Vrcholom kariéry jedného z najúspešnejších zápasníkov-voľnoštýliarov v slovenskej histórii bol zisk bronzovej medaily na olympijských hrách 1980 v Moskve v hmotnostnej kategórii do 100 kg. Pod piatimi kruhmi štartoval aj o osem rokov neskôr na olympijských hrách v Soule. V rokoch 1982 a 1983 si vybojoval na majstrovstvách Európy dve bronzové medaily.

</doc>
<doc id="241673" url="https://sk.wikipedia.org/wiki?curid=241673" title="Kekurnyj">
Kekurnyj

Kekurnyj je názov vulkanického komplexu, pozostávajúceho z dvoch prekrývajúcich sa štítových vulkánov, nachádzajúceho sa v južnej časti pohoria Stredokamčatský chrbát na Kamčatke, severne od stratovulkán Anaun a severozápadne od štítovej sopky Krajnij. Masív komplexu Kekurnyj je budovaný prevažne bazaltovými až bazaltovo-andezitovými horninami a križuje ho riftový systém, tiahnúci sa v smere severovýchod-juhozápad. Vek vzniku komplexu sa odhaduje na neskorý kvartér (koniec pleistocénu až ačiatok holocénu). Vek poslednej erupcie nie je presne zdokumentovaný, no odhaduje sa na holocén.

</doc>
<doc id="241674" url="https://sk.wikipedia.org/wiki?curid=241674" title="Ingvar Kamprad">
Ingvar Kamprad

Feodor Ingvar Kamprad (* 30. marec 1926, Pjätteryd, Švédsko – † 27. január 2018, Liatorp) bol švédsky podnikateľ a zakladateľ bytového maloobchodného reťazca IKEA. K roku 2009 bol časopisom Forbes zaradený ako najbohatší Európan a zároveň piatou najbohatšou osobou na svete, keď jeho čisté imanie bolo odhadované na 22 miliárd dolárov.

</doc>
<doc id="241675" url="https://sk.wikipedia.org/wiki?curid=241675" title="Lykourgos">
Lykourgos

Lykourgos (iné názvy: Lykurgos, Lykúrgos, Lykurg, (, ) môže byť:

</doc>
<doc id="241676" url="https://sk.wikipedia.org/wiki?curid=241676" title="Letectvo a kozmonautika">
Letectvo a kozmonautika

Letectvo a kozmonautika (často používaná skratka L+K) je odborný letecký časopis. Je druhým najstarším časopisom v odbore letectva v Európe a tretím najstarším odborným leteckým časopisom na svete. Prvé číslo časopisu vyšlo 21. januára 1921. Časopis sa zaoberá činnosťou civilného aj vojenského letectva vrátane kozmonautiky. 
Časopis dlhodobo vychádzal s 2-týždňovou periodicitou, od roku 2004 sa stal mesačníkom. Časopis je expedovaný do krajín Európy, Austrálie, do Číny, Japonska, Kanady, Nového Zélandu, USA, Ruska, Ukrajiny a ďalších krajín.

</doc>
<doc id="241677" url="https://sk.wikipedia.org/wiki?curid=241677" title="L+K">
L+K



</doc>
<doc id="241678" url="https://sk.wikipedia.org/wiki?curid=241678" title="Lykurg">
Lykurg



</doc>
<doc id="241679" url="https://sk.wikipedia.org/wiki?curid=241679" title="Lykourgos (Atény)">
Lykourgos (Atény)

Lykourgos (iné názvy: Lykurgos, Lykúrgos, Lykurg, - "Lykourgos"/iný prepis: "Lykúrgos"; * asi 390 pred Kr. — † 324 pred Kr.) bol aténsky politik a rečník, stúpenec rečníka Demostena. Bol členom rodiny Eteoboutovcov.
Lykourgos sa od bitky pri Chaironei (v roku 338 pred Kr. proti macedónskemu kráľovi Filipovi II.) do roku 326 pred Kr. staral o aténske financie a podarilo sa mu zvýšiť príjmy. Započal v Aténach rozsiahly stavebný program a za jeho čias sa významne rozšírilo i loďstvo. Podporoval Demosthenovu protimacedónsku politiku a keď ho v roku 335 pred Kr. dal Alexander Veľký ako nepriateľa Macedónie zatknúť, jeho stúpenci ho odmietli vydať.
Lykourgos dal postaviť kamenné Dionýzovo divadlo na úpätí Akropoly. Dal zozbierať dramatické diela troch aténskych dramatikov - Aischyla, Sofokla a Euripida. Preslávil sa ako prísny rečník, ktorý dokázal hovoriť bez prípravy a bez zapísanej reči. Zachovala sa od neho len jediná reč, "Proti Leókratovi" (Leókrata obvinil zo zbehnutia a vlastizrady).

</doc>
<doc id="241680" url="https://sk.wikipedia.org/wiki?curid=241680" title="Lykourgos (Trácia)">
Lykourgos (Trácia)

Lykourgos (iné názvy: Lykurgos, Lykúrgos, Lykurg, (, ) bol trácky kráľ, priateľ boha Dionýza.
Lykourgos spočiatku boha Dionýza uctieval, ale neskôr Dionýza a aj jeho ctiteľov prestal uznávať. Vo všetkom videl Dionýzov vinič a z neho vyrobené víno, ktoré Dionyzos a jeho ctitelia nadmerne užívali. Keď raz prišiel Dionýzos so svojím sprievodom bakchantiek do Trácie, Lykourgos ich prenasledoval, niektoré bakchantky zabil a boh Dionýzos sa zachránil v mori (pomohla mu bohyňa Thetys).
Dionýzos preto Lykourga potrestal šialenstvom, kráľ potom zabil vlastného syna a odsekol si vlastné nohy, presvedčený o tom, že odtína révové vetvy. V jeho kráľovstve sa následne rozšíril mor a neúroda, pričom veštba hlásala, že pokiaľ kráľ nezomrie, krajina bude trpieť. Keď to už ľud ďalej nehodlal znášať, odvliekli Lykurga na horu, kde ho dali roztrhať koňmi.

</doc>
<doc id="241682" url="https://sk.wikipedia.org/wiki?curid=241682" title="Eggella">
Eggella

Eggella () je názov menšieho, len 1 046 m vysokého štítového vulkánu, nachádzajúceho sa na polostrove Kamčatka v južnej časti pohoria Stredokamčatský chrbát bokom od hlavnej sopečnej reťaze západnej vulkanickej zóny polostrova. Masív sopky je tvorený prevažne bazaltami až bazaltovo-andezitovými horninami, východné svahy sú pokryté viacerými troskovými kužeľmi. Vek vzniku vulkánu, ako ja vek poslednej erupcie nie je známy, odhaduje sa na koniec pleistocénu až začiatok holocénu.

</doc>
<doc id="241685" url="https://sk.wikipedia.org/wiki?curid=241685" title="Verchovoj">
Verchovoj

Verchovoj je v súčasnosti (jún 2014) neaktívny štítový vulkán, nachádajúci sa v centrálnej časti pohoria Stredokamčatský chrbát na Kamčatke, južne od stratovulkánu Alnej-Čašakondža. Masív sopky je vysoký približne 1 400 m a je budovaný prevažne bazaltovými až bazaltovo-andezitovými horninami. Vek vulkánu sa odhaduje na neskorý kvartér - koniec pleistocénu až začiatok holocénu.

</doc>
<doc id="241687" url="https://sk.wikipedia.org/wiki?curid=241687" title="Alnej-Čašakondža">
Alnej-Čašakondža

Alnej-Čašakondža je názov vulkanického komplexu, pozostávajúceho z dvojice prekrývajúcich sa stratovulkánov, nachádzajúceho sa v centrálnej časti pohoria Stredokamčatský chrbát na polostrove Kamčatka. Komplex je tvorený prevažne andezitmi a je jedným z najväčších vulkanických masívov v pohorí. Severné vulkanické centrum "Alnej" má výšku 2 598 , južné centrum "Čašakondža" je o niečo menšie - 2 526 m. Vrchol komplexu je pokrytý niekoľkými andezitovými lávovými dómami a je trvalo zaľadnený. Alnej-Čašakondža je jedným z mála vulkánov v pohorí Stredokamčatský chrbát, ktorý bol dokázateľne aktívny v holocéne, posledná erupcia sa odohrala okolo roku 1600.

</doc>
<doc id="241700" url="https://sk.wikipedia.org/wiki?curid=241700" title="Blažej Baláž">
Blažej Baláž

Blažej Baláž (* 29. október 1958, Nevoľné), je slovenský maliar, grafik, tvorca inštalácií, objektov, performancií a vysokoškolský pedagóg.
V rokoch 1973 – 1977 študoval na SUPŠ v Kremnici na oddelení rytia kovov u Terézie Kružlicovej (dnes Súkromná škola umeleckého priemyslu, v rokoch 1977 – 1983 na Vysokej škole výtvarných umení v Bratislave na oddelení grafiky u Oresta Dubaya a Vladimíra Gažoviča. Od roku 1994 je vysokoškolským pedagógom na Trnavskej univerzite, v roku 1996 habilitoval za docenta na Vysokej škole výtvarných umení v Bratislave. Zakladajúci člen združenia "Na východ od raja" (1998). Žije v Trnave, manžel maliarky Márie Balážovej.
Tvorba.
Blažej Baláž pôsobí v oblasti politického, environmentálneho, aktivistického a neo-konceptuálneho umenia. Jeho tvorba zahŕňa mediálny obraz, práce na papieri, performancie, eventy, kresby, objekty, mail art a grafiku.
Blažej Baláž zahájil svoju maliarsku a grafickú tvorbu abstraktnými juveníliami 70-tych rokov - napríklad abstraktné obrazy "Diptych" (Keď odchádzajú tí, ktorých máme radi. Spomienka, 1975), "Topenie snehu" alebo expresívne maľby "Speváčka" (1978), "Traja králi" (1979), "Slovenský motív" (1979) či "Turoň" (1979)
. V 80-tych rokoch sa venoval najmä neoexpresívnej tvorbe - diela "Červený triptych" (1986/87), "Preobrátená figúra" (1987), menší cyklus "Synekdocha" (1987) zavŕšený rozmernejšou maľbou "City nechaj pred dverami". Pre jeho diela z 80-tych rokov je príznačný silný spoločensko - kritický postoj. V grafike sú to cykly "Podobenstvá", "Onomatopoje" a "Introspekcie" a veľkorozmerná grafika "Mechanický raj" (1988-1990) s alúziou na postmodernu a východiskom v ľudovom umení. Na konci 80-tych rokov završuje vývin spoločensko-kritickej a sociálnej grafiky línie Sokol - Hložník - Gažovič. Bohaté pozadie vytvárajú konceptuálne texty "HROBONJOUR", "IDEATH", ktorým sa venuje potom neskôr v 90-tych rokoch. Zaujímavá je jej inšpirácia v ľudovom umení - predobrazom grafiky bola drevená hračka tzv. "Bába" pochádzajúca z Partizánskej Ľupče (XIX.stor.). Podobný princíp sa opakuje v grafickom liste "Chlapci z Črpáklandu" (1988). 
V roku 1992 vytvoril z textilného odpadu niekoľko inštalácií pri príležitosti samostatnej výstavy v Galérii Jána Koniarka v Trnave. Neskôr vytvára multiinštalácie, v ktorých mení význam a funkčnosť budov galérií zaplnením všetkých okien textilnými látkami či postrihaným výtvarným časopisom ("Postscriptum", 1993, Galéria M. A. Bazovského Trenčín, "Postscriptum II", Galéria mesta Bratislavy a "Dobrý deň, pani Kopplová", Galéria J. Koniarka v Trnave 1997). 
Od roku 1992 realizuje lingvistické grafiky najprv prostredníctvom zničených matríc svojich predchádzajúcich (školských) prác. Je to cyklus "Bľabot a bes", grafiky ako "PRINT" (1992) , "IDEATH", "WEAST", "EARN", "TO BE...", ktoré sú tlačené aj za pomoci opilníkovaných mincí. Tento princíp naplno využíva v roku 1994, napríklad na rozmernom diele "Posledná večera", ktorý je obohatený o novú stratégiu - vedomé a kontrolované plesnutie papiera. Princíp tlače z malých mikromatríc - opilníkovaných mincí autor sám nazýva "rozkmitaná matrica". Takou je aj šesť metrov široký ironický "Hexameter" (1995), alebo na plátne vytlačená grafika s maliarskym formátom (200 x 300 cm) - "1358 hviezd, 1358 duší" (1999), vystavená na bienále grafiky v Ľubľani, tieto tlače mincami sú autorovou autorskou technikou. . 
Od roku 1988 využíva vo svojej tvorbe konceptuálny text. Začiatkom 90-tych rokov sú to prvé texty "DEMOCRAZY" (1991), "DOVERNE 1, 2" a makarónske texty (intertext, intratext) "HBOBONJOUR" (priekopnícky, prvý vedome segmentovaný text - 1992) ,
"SVETLOVEC", "POLETIKA". Jeho začiatky určovalo postmoderné citovanie a mixovanie, ale mimoriadne originálne ako prvý na Slovensku si uvedomil, že i konceptuálna práca s jazykom sa musí premeniť, musí sa stať mnohovrstvennou . Neskôr sú to horizontálne postkonceptuálne ironické texty "Geld macht frei", "NOCREDIT", "NOCOMMENT", "CELEVRITI" , "MONEYENOM". V posledných rokoch realizuje bohatý lingvistický výskum v oblasti postkonceptuálneho textu v rozmernom cykle "Treptomachia". Najprv sú to tzv. geometrizmy, kde 9-grafémové slová sú vytvorené opilníkovanými mincami - "GODSAVEUS", "WETRUSTIN", "CLEANMONEY". Neskoršie verzie tejto línie symbolizujú farbu a sú viac hermetické ako aj konceptuálne (napr."WARTEZEIT", "WARTERAUM" a ďalšie), či kritické - "SLOVENSKY" a "ZLATOKOPI". Posledné dva, ako aj "OBRAZNOST", "BESTEHLEN" a "BESTOCKEN" sú práce typu "intext", všetko je vo vnútri textu, nie mimo neho. Autor hovorí o akýchsi "readywordoch".. V posledných rokoch prináša Blažej Baláž novotvar - simultánne texty, akými sú napr. "TOT0JEZIVOTPRESVINE", "TOTOBOLAPOSTEL", "HOWMONEYTREES","ODRBMADEMOKRATICKY" a ďalšie. Inou kapitolou sú texty, ktoré sa zaraďujú k textom typu "outtext", pre ktoré je typické postkonceptuálne zneisťovanie hraníc medzi médiami (Treptomachia.En - Wart, 2011, Treptomachia.Sk - Vanitas, 2011). .
Začiatkom 90-tych rokov širšie rozvrstvuje tvorbu aj do oblasti, ktorá vzniká s konceptuálnym uvažovaním, ale môže byť zaraďovaná skôr do postminimalizmu. Je to "Nádych a výdych 1, 2" (1991), "Dematerializácia" (1992), "Bez názvu", "Myšacia dierka" (1992). Od polovice 90-tych rokov tvorí postminimalistické materiálové obrazy monochrómnej povahy a so silným konceptuálnym základom, ktoré teoretici zaraďujú do postgeometrickej abstrakcie. Najskôr je to cyklus "Pamäť", kde dominuje monumentálna Pamäť 2 / Nezaprášená maľba (1998) s polyuretánovým reliéfom. Neskôr je to autorova stratégia - dvojitý monochróm - farba verzus piliny z mincí, samotné opilníkované mince, mak, zemina, odpad - viditeľná v dielach akými sú "Mandaly 1, 2, 3" (1997 -2000) a "Mandala 4" (čierna, ktorej prílohou je tzv. Zbierka, súpis zničených mincí opilníkovaním mien celého sveta), Mandala 10 (Zbierka Národnej galérie, Praha), alebo Mandaly 6 a 9 / S parazitmi (2001, 2002). Postupne vznikajú Makové mandaly 5 a 15, tendencia vrcholí v rozmernom "Makovom poli", ktoré je nateraz akýmsi zavŕšením postminimalizmu. Maľby -" Mandala 17. SK - Nevoľné" (2004) a "Mandala 18. HR - Orebic" (2005) oscilujú na priesečníku Land-artu, konceptu a postminimalizmu či radikálnej maľby. Príbuznými koreláciami sa vyznačuje "Mandala 11 - Pasca" (2002), ktorej povrch tvorí rôzny subtílny odpad, špina, vlasy, motýlie krídla, špagety na bielom plátne. Takými sú aj čiastočne diela "INVESTING" a "ESTIMATED", tie sú ale vytvorené textom na listoch zo stromov. Postgeometria sa naplno prejavuje aj v "Mandale 20 (Východný štvorec 1)" a "Mandale 21 (Východný štvorec 2)" z rokov 2003/07.
Realizuje niekoľko akčných výstupov - akčné umenie - s ekologickým, politickým alebo socio-kultúrnym kontextom ("Zákony rastu", performancia 1999, "Skarabeus", 1997 , "Artwart", performancia 1997). V posledných rokoch (od roku 1993) realizuje zložito štrukturovanú permanentnú akciu "My Way" a viacero ekologických performancií a eventov, v ktorých rozvíja aktívne Beuysov princíp "sociálnej plastiky". Prisvojením si a pretváraním verejného priestoru pred bytovkou v ktorej býva (lokalizovaná v tesnej blízkosti veľmi vyťaženej dopravnej komunikácie), napĺňa "filozofiu obratov", v tomto prípade ide o aktivizmus na priesečníku sociálneho a ekologogického. 

</doc>
<doc id="241701" url="https://sk.wikipedia.org/wiki?curid=241701" title="Čornyj">
Čornyj

Čornyj () je neaktívny stratovulkán, nachádzajúci sa na polostrove Kamčatka v centrálnej časti pohoria Stredokamčatský chrbát, asi 10 km severne od masívu komplexu Alnej-Čašakondža. Vulkán je najjužnejší člen menšej vulkanickej skupiny, tiahnúcej sa smere juhozápad-severovýchod, ktorá pozostáva z niekoľkých štítových vulkánov a stratovulkánov. Vek poslednej erupcie vulkánu Čornyj nie je presne datovaný, no odhaduje sa na holocén.

</doc>
<doc id="241703" url="https://sk.wikipedia.org/wiki?curid=241703" title="Pograničnyj">
Pograničnyj

Pograničnyj je názov komplexu štítových vulkánov, nachádzajúci v centrálnej časti pohoria Stredokamčatský chrbát na Kamčatke, ležiaci približne v strede spojnice medzi sopkami Čornyj a Zaoziornyj. Komplex tvorí trojica štítových vulkánov "Pograničnyj", "Centraľnyj" a "Vodoraždeľnyj", Pograničnyj je najvyšší a najjužnejšie položený člen komplexu. Vek komplexu sa odhaduje na koniec pleistocénu až začiatok holocénu.

</doc>
<doc id="241707" url="https://sk.wikipedia.org/wiki?curid=241707" title="Svätý Ambróz">
Svätý Ambróz



</doc>
<doc id="241708" url="https://sk.wikipedia.org/wiki?curid=241708" title="Sv. Ambróz">
Sv. Ambróz



</doc>
<doc id="241709" url="https://sk.wikipedia.org/wiki?curid=241709" title="Artmedia">
Artmedia

Artmedia môže byť:

</doc>
<doc id="241710" url="https://sk.wikipedia.org/wiki?curid=241710" title="FC Artmedia">
FC Artmedia



</doc>
<doc id="241711" url="https://sk.wikipedia.org/wiki?curid=241711" title="Joan z Arkádie">
Joan z Arkádie

Joan z Arkádie je americký televízny seriál. Seriál bol natočený v USA v roku 2003. Séria je o Joan Girardiovej (Amber Tamblyn), obyčajnej teenagerke, ktorá prekonáva bežné problémy mladých, dospievajúcich študentov ale dostáva aj nezvyčajné úlohy od Boha.
Dej.
Joan je na pohľad úplne obyčajná, ba až priemerná tínedžerka. Občas sa správa trochu čudne... Je to preto, že Joan už istý čas komunikuje s Bohom! Vlastne odvtedy, čo mu prisľúbila, že urobí naozaj čokoľvek, ak ušetrí život jej brata, ktorý bol v kritickom stave po ťažkej autonehode... Boh sa jej odvtedy zjavuje v rôznych ľudských podobách – niekedy ako malé dieťa, ako chlapec či dievča v jej veku, postaršie dámy či náhodní okoloidúci...
Hoci Joan nemá úplne jasnú predstavu o tom, čo od nej Boh vlastne chce – teda ak naozaj existuje – a hoci stále tak trochu pochybuje o vlastnej mentálnej spôsobilosti, spočiatku váhavo a opatrne, no neskôr so stále väčšou a väčšou istotou plní tajomné božie pokyny, pričom sa i naďalej snaží viesť život obyčajnej tínedžerky – čo je naozaj veľmi, veľmi ťažké...
Časti.
"Pozri Zoznam častí seriálu Joan z Arkádie"
Ocenenia.
Prvá séria seriálu Joan z Arkádie zožala úspech a získala People's Choice Award (2004). Tiež bola nominovaná na cenu Emmy (2004) a Zlatý Glóbus (2004). Napriek tomu sa úspech prvej série nezopakoval.

</doc>
<doc id="241718" url="https://sk.wikipedia.org/wiki?curid=241718" title="ŠK Senec">
ŠK Senec

ŠK Senec je bývalý slovenský futbalový klub so sídlom v Senci. V roku 2014 zmenil klub názov z ŠK SFM Senec na ŠK Senec. V roku 2016 futbalový klub získali noví majitelia a presťahovali ho do Gabčíkova.
História.
ŠK SFM Senec vznikol v roku 1994 z iniciatívy rodičov športovo nadaných detí, sponzorských firiem Agrisem Galanta, Sekostav Senec a Turček-plynové infražiariče Nitra. Od roku 1994 je ŠK SFM Senec registrovaný ako občianske združenie na MV SR. ŠK SFM Senec vznikol s jedným žiackym mužstvom, dnes sú v jeho štruktúre 1 seniorské mužstvo, 3 dorastenecké mužstvá, 4 žiacke mužstvá, 4 prípravky a 2 mužstvá pusiniek, tj. cca 300 aktívnych športovcov - futbalistov. V roku 2014 sa klub pretransformoval z občianskeho združenia na akciovú spoločnosť a prijal názov ŠK Senec. 
Od roku 1999 každoročne organizuje futbalový turnaj mládeže "OKRES SENEC a jeho PRIATELIA". ŠK SFM Senec je občianske združenie, má záujem podieľať sa na výchove mládeže v Senci a jeho okolí. Hlavným poslaním klubu je vychovať zo športovo nadaných detí nielen dobrých športovcov, ale aj slušných ľudí, ktorí budú reprezentovať nielen ŠK ale aj svoje mesto, školu a možno raz aj svoju vlasť.

</doc>
<doc id="241745" url="https://sk.wikipedia.org/wiki?curid=241745" title="Peter Bolesław Schmeichel">
Peter Bolesław Schmeichel



</doc>
<doc id="241746" url="https://sk.wikipedia.org/wiki?curid=241746" title="Majstrovstvá Európy vo futbale 2004">
Majstrovstvá Európy vo futbale 2004

Majstrovstvá Európy vo futbale 2004, skrátene tiež EURO 2004 bola súťaž národných futbalových tímov Európy, ktoré sa na ne prebojovali z kvalifikácie. Súťaž usporiadala asociácia UEFA. Záverečného turnaja sa v období od 12. júna 2004 do 4. júla 2004 zúčastnilo 16 tímov. Portugalsko, ako usporiadateľ bolo vybrané v októbri roku 1999, pred Španielskom a spoločným usporiadateľstvom Rakúska a Maďarska. Predstavitelia UEFA ohodnotili tieto majstrovstvá ako „doteraz najlepšie“.
Turnaj navštívilo 1 150 802 divákov, najviac ľudí (62 865) finálový zápas - (0-1), ktorý sa hral 4. júla, najmenej (16 002) zas 22. júna zápas - 2-1.
Priebeh.
V priebehu turnaja sa zrodilo niekoľko prekvapení. O prvé sa postarali tímy Španielska, Talianska a Nemecka, už ako tipovaní favoriti nedokázali postúpiť zo základných skupín a skončili zhodne na nepostupových tretích miestach. Najväčším prekvapením bol tím Grécka, vedený nemeckým trénerom Ottom Rehhagelom, ktorý už ako outsider dokázal nielen postúpiť zo skupiny, ale uspel i vo vyraďovacích bojoch, kde vyradil do tej doby úradujúcich majstrov Francúzov, favorizovaných Čechov a vo finálovom zápase dokázal poraziť silný domáci tím. V celej histórií Eura sa stalo vôbec po prvýkrát, že prvý i posledný zápas súťaže hrali rovnaké mužstvá a v oboch navyše obidva zápasy vyhrali hostia (v tomto prípade Grécko 2-1 a finále 1-0).
Štadióny.
Turnaj sa hral celkom v deviatich mestách na desiatich štadiónoch, z ktorých najvyťaženejší boli Lisabon a Porto.
Estádio do Bessa Século XXI - klubu Boavista Porto - 30 000 miest, kde sa hrali 3 zápasy v skupine.
Všetky štadióny prešli pri príležitosti konania sa Majstrovstviev Európy rozsiahlymi renováciami, neboli postavené úplne nové, ako napríklad Mestský štadión v Aveiru.
Lopta.
K Majstrovstvám Európy vo futbale 2004 pripravila UEFA v spolupráci s firmou Adidas revolučnú loptu s názvom Roteiro. Táto lopta bol vyrobená z prírodného latexu pomocou technológie tepelného opracovania (bez použitia švíkov), čo znamenalo, že lopty mali mať rovnaké a konštantné vlastnosti a navyše mali priniesť nové zážitky z hrania futbalu. Táto lopta bola pomenovaná podľa zápisníku portugalského moreplavca a objaviteľa menom Vasco da Gama, ktorý bol symbolom portugalských námorných úspechov a objavov. 

</doc>
<doc id="241752" url="https://sk.wikipedia.org/wiki?curid=241752" title="Pozostatok po supernove">
Pozostatok po supernove



</doc>
<doc id="241753" url="https://sk.wikipedia.org/wiki?curid=241753" title="ME vo futbale 2004">
ME vo futbale 2004



</doc>
<doc id="241754" url="https://sk.wikipedia.org/wiki?curid=241754" title="Euro 2004">
Euro 2004



</doc>
<doc id="241755" url="https://sk.wikipedia.org/wiki?curid=241755" title="EURO 2004">
EURO 2004



</doc>
<doc id="241756" url="https://sk.wikipedia.org/wiki?curid=241756" title="Európska cesta 36">
Európska cesta 36

Európska cesta 36 ("E36", v minulosti "E-01") je európska cesta, ktorá vedie z nemeckého Berlína do poľského mesta Bolesławiec. Jej celková dĺžka je okolo 210 km.
Priebeh.
E36 sa začína v Berlíne, kde začína diaľnicou A13, odkiaľ smeruje cez Lübben, prechádza po A15 cez mestá Lübbenau, Cottbus a Forst do Poľska. V Poľsku nadväzuje na A15 štátna cesta 18 a končí pri meste Bolesławiec, kde sa napája na E40.

</doc>
<doc id="241757" url="https://sk.wikipedia.org/wiki?curid=241757" title="Editor (skupina)">
Editor (skupina)

Editor je slovenská metal/hardcore skupina založená v roku 1988 v Martine.
História.
Hudobné začiatky EDITORu z Martina sa niesli v znamení THRASH metalu a skupina patrila medzi priekopníkov tohto hudobného štýlu na Slovensku. Už prvé demo nahrávky z rokov 1989 až 1992 zaznamenali značný ohlas ako fanúšikov tak i hudobnej kritiky. V úplne prvej zostave sa predstavili MILAN „DOCTOR“ JAKUBÍK - spev, PAVEL BARIČÁK - gitara, IVAN ĎURČO - gitara, FERO SOCHULÁK- bicie a napokon to bol basgitarista MILAN BARICA, ktorého zakrátko nahradil JÁN LEHOTSKÝ a toho o niečo neskôr jeho brat MAŤO LEHOTSKÝ. O skupine sa začína písať v hudobných časopisoch a fanzinoch, jej piesne sa objavujú aj v špecializovaných rozhlasových reláciach doma i v zahraničí. Veľký ohlas mal najmä profil skupiny odvysielaný v dnes už legendárnej rozhlasovej relácii VĚTRNÍK v československom rozhlase. 
Záujmu fanúšikov sa tešia aj živé vystúpenia skupiny, ktorá čoraz častejšie koncertuje nielen v kluboch ale i na veľkých festivaloch. V roku 1991 sa skupina zúčastňuje súťaže  NON STOP ROCK SHOW  v Banskej Bystrici a kde napokon skončí na prvom mieste. V roku 1994 dochádza v zostave EDITORu k významným zmenám. Na miesto basgitaristu nastupuje STANO PASTUCHA a na post bubeníka prichádza PETER KUCIÁN. Skupine sa  v tomto roku podarilo vydať svoj debutový album SHUT UP!, ktorý nahrala v štúdiu EXPONENT v Leopoldove a ktorý vychádza pod hlavičkou firmy METAL AGE PRODUCTIONS. Na tomto albume sa EDITOR predstavil už nie vo svojej typickej thrash metalovej podobe ako na svojich demách, ale svoju hudbu obohatil o prvky hardcoru, metalu a punku. Album získava kladné recenzie v odborných hudobných časopisoch a hudba skupiny je často označovaná ako crossover. V roku 1995 opäť nastávajú v EDITORe ďalšie personálne zmeny, keď  na miesto bubeníka prichádza PETER PROŠEK a skupinu opúšťa gitarista IVAN ĎURČO. EDITOR sa stabilizuje v štvorčlennej zostave a definitívne sa pri tvorbe svojej hudby vzdáva akýchkoľvek hudobných škatuliek. 
V tomto roku sa skupina prihlási do súťaže MARLBORO ROCK IN, kde napokon skončí v semifinále. Dobré ohlasy na album SHUT UP! boli motiváciou pre nahrávanie druhého albumu skupiny. V apríli a máji v roku 1996 počas troch týždňov v martinskom štúdiu 911 pod dohľadom gitaristu skupiny TEAM DUŠANa ANTALÍKa nahrala skupina materiál na svoj druhý album ZERO OPTION, ktorý vyšiel koncom roku 1996 vo firme ODCB Music. K piesni OUR WAY z tohto albumu skupina natočila aj videoklip, ktorý sa nahrával počas koncertu v rockovom klube MLYN vo Vrútkach a odvysielali ho vtedy všetky celoplošné slovenské televízne stanice. 
Cover skladba skupiny Metallica - Escape bola exkluzívne nahraná pre české vydavateľstvo TAGA rec. a vydaná na kompilačnom CD, ako pocta Cliffovi Burtonovi - 10 Years After... (1996). Na nahrávaní skladby sa v hudobnom štúdiu Bzenec (ČR) spolupodieľal ako hosťujúci hudobník a priateľ skupiny, klávesista IVAN KING KRÁĽ (Lunatic Gods, King SVK). 
Rok 1998 sa niesol v hľadaní novej tváre skupiny EDITOR, skupina sa definitívne rozlúčila s angličtinou a rozhodla sa svojim fanúšikom prihovárať už iba v rodnom jazyku. V tomto období vychádza aj singel VIAGRA, ktorý vychádza na značke HIRAX RECORDS, nového vydavateľstva gitaristu HIRAXa,  na ktorom sa už skupina predstavuje svojim fanúšikom s dvomi po slovensky naspievanými piesňami VIAGRA a NÁŠ PROBLÉM. Toto splitové EP vychádza spolu s piesňami skupiny PRÍPAD EWI BURDOVEJ, kde vtedy hrá na bicie nástroje bubeník EDITORu PETER PROŠEK.V januári a februári v roku 2001 sa skupina EDITOR opäť zatvára do martinského štúdia 911, aby opäť v spolupráci s DUŠANom ANTALÍKom nahrala materiál na svoj ďalší album. Piesne z tohto nahrávania  EŠTE JEDNO  a SVETLO V TEMNOTÁCH, ktoré sa skupina rozhodla neumiestniť na svoj nový album a staršia verzia piesne VIAGRA sa objavili v tom istom roku na prvom a treťom vydaní kompilácie SLOVÁCI NA NOHY, ktorú v spolupráci s RÁDIOM REBECA vydalo banskobystrické vydavateľstvo S.A.A. 
V roku 2001 sa vo vysielaní televízie LUNA objavil aj hodinový záznam koncertu skupiny EDITOR, ktorý sa natáčal počas vystúpenia skupiny na festivale JIM BEAM ROCK FEST. V roku 2001 opäť dochádza v kapele EDITOR k významným zmenám. Do kapely prichádza ďalší gitarista ĽUBO „LUBOSLAV“ ŠIMO, ktorý sa zapája aj do komponovania skladieb, popri už osvedčenej autorskej dvojici STANO PASTUCHA a PAVEL BARIČÁK.  Z kapely  odchádza PETER PROŠEK a za bicie sa opäť posadil staronový bubeník PETER KUCIÁN. V apríli roku 2002 sa na trhu objavuje po dlhšej prestávke v poradí už tretí album skupiny EDITOR GAME OVER, ktorý vydala česká firma STŘÍLEK RECORDS v spolupráci s firmou HIRAX RECORDS. Na tomto albume už úplne dominuje hardcore a punk. Ďalšou výraznou zmenou je aj to, že EDITOR rezignuje na spev v angličtine a svoje pesničky sa rozhodne nahrávať už len vo svojom rodnom jazyku. Výhradným textárom skupiny sa od tohto obdobia stáva spevák MILAN JAKUBÍK. Kapela na podporu albumu absolvuje turné CROSSOVER TOUR 2002 spolu s kapelou DIGITUS IN RECTO. V roku 2004 skupina EDITOR vydáva ďalší album "REALITA?" za ktorým v roku 2006 nasledoval album "SVET JE PROTI NÁM", kde do kapely prichádzajú dvaja mladí hudobníci z práve nastupujúcej vlny nových martinských kapiel BAČOVA FUJARA a HORSKÁ CHATA - bubeník MIROSLAV „MURKO" LÍŠKA a basgitarista JURAJ HNILICA, ktorého neskôr nahrádza JÁN ČIŽNIAR. Na oboch albumoch skupina dokazuje, že vie hrať nielen tvrdo ale i melodicky a textovo sa zaoberá najmä bežným životom a problémami s ktorými sa stretáva každý z nás. Ostro a kriticky sa vyjadruje k politickej situácii, k náboženstvu, k sociálnym problémom ale nevyhýba sa ani humoru a irónii. Kapela v tomto období usilovne koncertuje najmä na spoločných koncertoch s kapelami HORSKÁ CHATA a LUNATIC GODS. 
V roku 2008 kapela vydáva album "Pod parou" na ktorom pokračuje v nastolenom hudobnom i textovom trende s tým, že k týmto prvkom pridáva navyše ešte poriadnu porciu melodiky. Album vychádza u nadnárodnej firmy EMI a v roku 2009 skupina súťaží s titulnou piesňou tohto albumu v semifinálovom kole pesničkovej súťaže Eurovízia, ktoré odvysielala Slovenská televízia. Po tomto pomerne hektickom období dochádza v kapele opäť k personálnym zmenám. Na poste bubeníka sa objavuje nakrátko JAKUB BEINSTEIN, ktorého neskôr nahrádza JOZEF VYDRA. Novým basgitaristom skupiny sa stáva Michal „DENYS“ KUCIAK a stálym členom sa stáva aj saxofonista MICHAL „HALI“ HAĽAMA. Zatiaľ posledným vydaným albumom je album DOVIDENIA V PEKLE, ktorý kapela vydala v roku 2011. CD sa objavilo na trhu ako double digipack s priloženým DVD. Album pokračuje v trende nastolenom na albume POD PAROU. Je pestrý, melodický, energický a s množstvom hosťujúcich nástrojov. Na bonusovom DVD nájdu fans kompletnú diskografiu kapely vo formáte mp3 a množstvo videomateriálu z histórie skupiny. 
Z kapely po nahratí albumu odchádza jeden zo zakladajúcich členov PAVOL „HIRAX“ BARIČÁK a na jeho miesto nastupuje MARTIN "MÍR" VANKO. Na podporu albumu skupina odohrá niekoľko koncertov, natočí hraný klip k titulnej piesni a na niekoľko rokov sa odmlčí. .29.3.2014 sa skupina objavuje v zostave MILAN „DOCTOR“ JAKUBÍK - spev, STANO „STANLEY“ PASTUCHA – basgitara, PETER „PROCHY“ PROŠEK – bicie a s gitaristom EMILOM VARSÍKom na koncerte v martinskom pube Kocka, kde odohrali pár starších piesni. Po priaznivom ohlase fanúšikov a vďaka „chémii“, ktorá aj po rokoch medzi starými členmi zafungovala sa napokon rozhodli, že opäť oživia EDITOR v podobe v akej sa nachádzal do roku 2004. Koncom roku  2014 sa skupina vracia aj na koncertné pódia a v apríli roku 2017 vydáva svoj ďalší album pod názvom OLD SCHOOL
Súčasnosť.
Koncom roka 2020 odchádza z kapely EMIL VARSÍK a v roku 2021 do kapely nastupuje na uvoľnené miesto gitaristu PATRIK "PAŤO" KONDRA.

</doc>
<doc id="241775" url="https://sk.wikipedia.org/wiki?curid=241775" title="Osi súradnicového systému">
Osi súradnicového systému

Osi súradnicového systému sa riadia vypočítanými hodnotami, ktoré dovoľujú softvéru správne prekryť rozdielne súradnicové systémy. 
Os je taká priamka prechádzajúca telesom alebo tvarom, ktorá spĺňa určité podmienky. Pomenovanie osí je ľudská potreba. Ak nie sú prezentované zvolené pomenovania osí, prevezmú sa prednastavené hodnoty. 
Akokoľvek, ak sú prezentované pojmy a nemajú prednastavené hodnoty, potom zavedenie musí byť pripravené na geometrickú výmenu a obrátenie súradníc pred pokusom grafického prekrytia.
Anglický ekvivalent pojmu osi súradnicového systému je: axis cs

</doc>
<doc id="241778" url="https://sk.wikipedia.org/wiki?curid=241778" title="Geocentrická súradnicová sústava">
Geocentrická súradnicová sústava

Geocentrický súradnicový systém je trojdimenzionálny súradnicový systém s centrom v ťažisku Zeme. Os X systému leží na nultom poludníku, os Y smeruje smeruje zo západu na východ, os Z má severojužný smer. Je to pravouhlý súradnicový systém. 
Anglický ekvivalent pojmu "Geocentrický súradnicový systém" je geocs.

</doc>
<doc id="241784" url="https://sk.wikipedia.org/wiki?curid=241784" title="Geografický súradnicový systém GIS">
Geografický súradnicový systém GIS

Geografický súradnicový systém GIS je súradnicový systém určujúci polohu na základe zemepisnej dĺžky a šírky. Niektoré geografické systémy sú definované zemepisná šírka/zemepisná dĺžka, alebo zemepisná dĺžka/zemepisná šírka. Zemepisné súradnice šírka a dĺžka sú udávané v rôznych uhlových jednotkách, najčastejšie v stupňoch.
Anglický ekvivalent pojmu geografický súradnicový systém GIS je "Geogcs".

</doc>
<doc id="241787" url="https://sk.wikipedia.org/wiki?curid=241787" title="Zložený súradnicový systém">
Zložený súradnicový systém

Zložený súradnicový systém () kombinuje súradnice dvoch rozličných súradnicových systémov. Napríklad zložený 3D súradnicový systém môže byť zložený z horizontálneho a vertikálneho súradnicového systému. 

</doc>
<doc id="241791" url="https://sk.wikipedia.org/wiki?curid=241791" title="Svetový geodetický systém 1984">
Svetový geodetický systém 1984

Svetový geodetický systém 1984 (, skrátene "WGS 84") je svetovo uznávaný geodetický štandard vydaný ministerstvom obrany USA v roku 1984, ktorý definuje súradnicový systém, referenčný elipsoid a geoid pre geodéziu a navigáciu. V roku 1996 bol rozšírený o spresnenú definíciu geoidu EGM96. Bol vytvorený na základe meraní pozemných staníc družicového polohového systému TRANSIT a nahrádza predchádzajúce systémy WGS 60, WGS 66 a WGS 72.
Súradnicový systém WGS 84 je pravotočivá karteziánska sústava súradníc so stredom v ťažisku Zeme (vrátane morí a atmosféry). Kladná os "x" smeruje ku priesečníku nultého poludníka a rovníka, kladná os "z" ku severnému pólu a kladná os "y" je na obe predchádzajúce kolmá v smere doľava (90° východnej dĺžky a 0° šírky), tvorí tak pravotočivú sústavu súradníc.
Parametre definujúce referenčný elipsoid WGS 84 sú:
Ďalšie odvodené parametre:
Niektoré parametre geoidu EGM96:

</doc>
<doc id="241803" url="https://sk.wikipedia.org/wiki?curid=241803" title="Apella">
Apella

Apella bola v starovekej Sparte ľudovým zhromaždením občanov.
Apellu zvolávali pravidelne spartskí úradníci efori. Schádzali sa na nej spartskí občania (gr. "Spartiatai"), ktorí dovŕšili aspoň tridsať rokov. Apella mohla rozhodovať len o tých záležitostiach, ktoré na rokovanie snemu pripravila gerúzia. Právo rečniť na apelle mali len králi alebo úradníci, občania len rozhodovali. Hlasovanie bolo jednoduché: občania sa buď rozdelili na dve skupiny, podľa toho, kto podporoval alebo nepodporoval nejaký návrh, alebo údermi mečov na štíty vyjadrovali svoju spokojnosť alebo nespokojnosť.

</doc>
<doc id="241804" url="https://sk.wikipedia.org/wiki?curid=241804" title="Gerúzia">
Gerúzia

Gerúzia (iné názvy: gerúsia; gerousia, gerusia; gerousiá, gerúsiá, gerusiá; gr. "Γερουσία"- Gerousia/iné prepisy: Gerusia, Gerousiá, Gerúsiá, Gerusiá) bola aristokratická inštitúcia v starovekom Grécku (najznámejšia je spartská gerúzia). Existovala aj počas tureckej nadvlády nad Gréckom. Slovo pochádza z gréckeho "geron-starec".
Sparta.
Gerúziu tvorilo dvadsaťosem gerontov (starci), ktorí dovŕšili šesťdesiat rokov a pochádzali z významných rodín. Jej členmi boli aj dvaja spartskí králi. Členstvo v gerúzii bolo doživotné, po smrti člena rady starších bol doplnený ďalší člen. Gerúzia bola kráľovský poradný orgán a zároveň pripravovala podklady a návrhy na rokovania spartského ľudového zhromaždenia. V Aténach mal obdobnú funkciu areopág. Ale už v priebehu peloponéskej vojny si gerúzia osvojila výkonné právomoci vrátane rozhodnutii proti kráľom. V priebehu 4-3 stor. prnl. na seba strhla výkonnú moc.
Turecká nadvláda.
Potom ako Turci dobyli Byzantskú ríšu, na území dnešného Grécka sa grécky hovoriace kresťanské obyvateľstvo začalo organizovať do rôznych zoskupení (či už ako spojenci tureckej moci alebo jej odporcovia), ktorého pôvod bol staroveký a pretrval aj počas byzantského obdobia. Gréci, hlavne z Peloponézu a z Rumélie, boli organizovaní do vidieckych zoskupení, na čele ktorých stál bohatý Grék, zvaný dimojerondas (zo slov "dimos-ľud" a "jerondas-starec", po starogrécky "geron") alebo poturčene "kotsabasis". Dimojerondas podliehal tureckej správe a pri rozhodovaní o rôznych veciach, týkajúcich sa gréckych obyvateľov mu pomáhala práve gerúzia, tvorená vplyvnými miestnymi Grékmi. 
Gerúzia existovala aj u nomádskeho gréckeho kmeňa Sarakacanov. Sarakacani sa organizovali do tzv. tselingádu, na jeho čele bol "tselingas", ktorému tiež v rozhodovaní radila gerúzia. Tu však išlo prevažne o otázkach týkajúcich sa chovu zvierat či o migrácii. Gerúzia existovala aj v autonómnom gréckom kraji Zagori, ktorí leží v Epire a tu bola jej úloha dôležitá, zagorskí Gréci mali veľkú autonómiu a boli to dôležití podnikatelia. Zagori malo povolené zostaviť aj grécke vojsko, ktoré viedla práve gerúzia. Gerúzia existovala aj na polostrove Chalkidiki a aj na ostrove Chios. Gerúzie boli zrušené ustanovením nezávislého Grécka a definitívne do polovice 20. storočia. 

</doc>
<doc id="241807" url="https://sk.wikipedia.org/wiki?curid=241807" title="Efor">
Efor

Efor bol pravidelne každoročne volený úradník v starovekej Sparte. Popri gerúzii a ľudovom zhromaždení (apella) to bola jedna z najvýznamnejších politických inštitúcií starovekej Sparty. 
Efori tvorili zbor piatich úradníkov, ktorí mali predovšetkým kontrolnú funkciu. Kontrolovali všetok život v Sparte, počnúc výchovou detí, kontrolovali výcvik a spôsob života spartských občanov. Takisto kontrolovali kráľov, či dodržiavali tzv. Lykurgovu ústavu, či sa v boji, kam dvaja efori sprevádzali kráľov, správali statočne. V prípade, že zistili nedostatky, mohli na mieste trestať občanov palicovaním. Ak zistili, že kráľ sa správal v boji zbabelo, mohli ho dať súdiť a odsúdiť aj na trest smrti.
Úrad eforov mal spočiatku demokratický charakter. Boli volení zo všetkých plnoprávnych občanov každý rok. Ich funkcia bola predovšetkým kontrolná, ale okrem toho rokovali s cudzími vyslancami, dozerali na právo, zvolávali ľudové zhromaždenia a riadili ich. V 4. a predovšetkým v 3. storočí pred Kr. vzrástla ich moc a niektorí vtedajší autori označujú ich moc ako tyranskú.

</doc>
<doc id="241809" url="https://sk.wikipedia.org/wiki?curid=241809" title="Zaoziornyj">
Zaoziornyj

Zaoziornyj () je názov skupiny troch menších štítových sopiek, nachádzajúcej sa v centrálnej časti pohoria Stredokamčatský chrbát na polostrove Kamčatka, severne, resp. severozápadne od jazera Dvuchjurtočnoje. Najvyšší a zároveň najzápadnejšie položený člen komplexu je samotný "Zaoziornyj" (1 349 m), "Oľenyj" (1 081 m) sa nachádza na severnom brehu jazera a "Kastrijuľa" (1 164 m) leží severovýchodne od Zaoziorného. Vek vzniku komplexu nie je presne datovaný no odhaduje sa na neskorý pleistocén až začiatok holocénu.

</doc>
<doc id="241810" url="https://sk.wikipedia.org/wiki?curid=241810" title="Bliznec">
Bliznec

Bliznec je menší, vysoký, v súčasnosti (jún 2014) neaktívny stratovulkán, nachádzajúci sa v centrálnej časti pohoria Stredokamčatský chrbát na polostrove Kamčatka, asi juhozápadne od štítovej sopky Kebenej. Masív sopky je tvorený prevažne bazaltami a jeho vek sa datuje na neskorý pleistocén. Na severnej strane vulkánu sa nachádza niekoľko menších troskových kužeľov a s nimi asociovaných lávových prúdov, ktoré sú mladšie – holocénne. Osamotený troskový kužeľ holocénneho veku sa nachádza aj na východnom svahu.

</doc>
<doc id="241811" url="https://sk.wikipedia.org/wiki?curid=241811" title="Kebenej">
Kebenej

Kebenej je v súčasnosti neaktívny štítový vulkán, nachádzajúci sa v centrálnej časti pohoria Stredokamčatský chrbát na polostrove Kamčatka. Masív 1 527 m vysokej sopky je budovaný bazaltovými až bazaltovo-andezitovými horninami a jeho vznik sa odhaduje na nekorý pleistocén až začiatok holocénu. Severovýchodné a severozápadné svahy vulkánu pokrývajú dve skupiny mladších, pravdepodobne holocénnych troskových kužeľov. Vek poslednej erupcie vulkánu Kebenej nie je zdokumentovaný.

</doc>
<doc id="241812" url="https://sk.wikipedia.org/wiki?curid=241812" title="Fedotyč">
Fedotyč

Fedotyč () je v súčasnosti neaktívny štítový vulkán, nachádzajúci sa na ruskom polostrove Kamčatka asi 20 km východne od hlavného chrbáta centrálnej časti pohoria Stredokamčatský chrbát. S výškou len 965 m je to jeden z najnižších mladších vulkánov pohoria. Jeho masív je tvorený prevažne bazaltovými až bazaltovo-andezitovými horninami a jeho vek sa odhaduje na koniec pleistocénu až začiatok holocénu.

</doc>
<doc id="241814" url="https://sk.wikipedia.org/wiki?curid=241814" title="Šišejka">
Šišejka

Šišejka je osamotene stojaci lávový dóm, nachádzajúci sa na polostrove Kamčatka západne od hlavného chrbta centrálnej časti pohoria Stredokamčatský chrbát, neďaleko ústia rieky Šišej. Dóm a s ním asociovaný lávový prúd vznikli počas erupcie pred cca 4 200 rokmi.

</doc>
<doc id="241815" url="https://sk.wikipedia.org/wiki?curid=241815" title="Terpuk">
Terpuk

Terpuk je v súčasnosti neaktívny štítový vulkán, nachádzajúci sa na polostrove Kamčatka v centrálnej časti pohoria Stredokamčatský chrbát, južne od sopky Leutongej a severozápadne od vulkánu Kebenej. Prevažne bazaltová sopka má výšku len 765 m a jej vrchol je pokrytý niekoľkými menšími troskovými kužeľmi, zoradenými v línii severovýchod-juhozápad. Od vrcholu sa radiálne rozširujú aj viaceré lávové prúdy, najmladšie z nich majú vek len 2 500 až 3 000 rokov.

</doc>
<doc id="241816" url="https://sk.wikipedia.org/wiki?curid=241816" title="Kiruna">
Kiruna

Kiruna je mesto a samosprávna obec na severe Švédska, asi za polárnym kruhom. Je to najsevernejšie položené sídlo mestského typu. Názov pochádza z lap. "Giron", čo znamená vták (Belka). Tento vták je, spolu s alchymistyckým znakom železa, vyobrazený aj na znaku mesta (železo symbolizuje najdôležitejšie priemyselné odvetvie v Kirune – ťažbu železnej rudy).
História.
Počiatky osídlenia v oblasti Kiruny sa datujú na obdobie po ústupe kontinentálneho ľadovca zo Škandinávie pred cca 6 000 rokmi. Oblasť dnešného centra mesta a jeho okolia boli riedko obývané Laponcami, ktorí mali poznatky o výskyte železných rúd v masívoch Kiirunavaary a Luossavaary. Začiatkom 17. storočia prebehla prvá menšia kolonizačná vlna, do oblasti prichádzali osadníci, hlavne baníci z Malmbergetu, ležiaceho asi južnejšie. V roku 1736 oblasť zmapoval Anders Hacksell, pričom pomenoval vrchy Kiirunavaara a Luossavaara ako "Fredriks berg" a "Berget Ulrika Eleonora" na počesť kráľa Fredericka I. a jeho manželky "Ulriky Eleonory".
19. storočie.
Až do konca 19. storočia však ťažba nenadobudla väčší rozsah, hlavne pre zlú dostupnosť lokality, zlé povetrnostné podmienky a vysoký obsah fosforu v rude. V roku 1878 Briti Sidney Gilchrist Thomas a Percy Gilchrist zdokonalili proces bessmerovania použitím zásaditej výmurovky konvertora, čím sa dal z roztaveného železa odstrániť fosfor a železná ruda z Kiruny sa stala "„kvalitnejšou“". Problémom však stále zostávala doprava, tažba prebiehala hlavne v letných mesiacoch a v zime bola ruda transportovaná na saniach.
V roku 1884 získala anglická spoločnosť "The Northern of Europe Railway Company" koncesiu na stavbu a prevádzku železnice spájajúcej prístavy Luleå vo Švédsku a Narvik v Nórsku. V roku 1888 bol dokončený úsek od Luley po Malmberget, ale spoločnosť približne v tom istom roku zbankrotovala.
V roku 1890 Robert Schoug založil spoločnosť LKAB (Luossavaara-Kiirunavaara Aktiebolag) na prevádzku bane v Kirune a o tri roky neskôr spoločnosť (už pod vedením Gustava Bromsa) odkúpila spoločnosť AGM (Aktiebolaget Gellivare Malmfält), ktorá prevádzkovala baňu v neďalekom Malmbergete. LKAB sa zasadzovala o predĺženie železnice cez Kirunu až po nórsky Narvik hlavne z dôvodu nezamŕzania prístavu v zimných mesiacoch (Narvik je totiž zohrievaný teplejšími vodami Golfského prúdu). Rozhodnutie o výstavbe bolo odhlasované v švédskom parlamente v roku 1898 a už v nasledujúcom roku bola pripojená Kiruna. Narvik s Luleou boli spojené v roku 1902 a trať bola slávnostne otvorená švédskym kráľom Oskarom II. 14. júla 1903.
Rozvoj obce.
Dokončenie železničného spojenia bolo impulzom k masívnejšiemu osídľovaniu oblasti, obec bola oficiálne založená v roku 1900 a prvým správcom sa stal Hjalmar Lundbohm. Názov obce navrhol Gustaf Broms. Už v roku 1910 počet celoročných obyvateľov presiahol číslo 7 500.
Počas prvej svetovej vojny poklesla ťažba na historické minimum v krátkej histórii mesta a zvýšila sa až v roku 1920. V roku 1921 bola zahájená banská činnosť aj na masíve Luossavaara (ukončená bola v roku 1974). Veľká hospodárska kríza v 30. rokoch zasiahla aj Kirunu, produkcia železnej rudy poklesla až o 70 %.
Druhá svetová vojna.
Druhá svetová vojna znamenala pre Kirunu rozvoj, železná ruda hrala dôležitú úlohu v nemeckom vojenskom priemysle. Okrem železnej rudy však mali Nemci záujem aj o transport vojakov a materiálu po železnici z Luley do Narviku. Švédska vláda však takéto transporty odmietla ("transitering av human karaktär, men ej underhåll till stridande trupp" – tranzit humanitného charakteru, nie bojujúcich vojakov), no Nemecko argumentovalo tým, že v Nórsku sa skončili boje a vojaci tak vlastne nebojujú.
Švédsko už predtým (v marci 1940) zamietlo podobnú žiadosť zo strany Spojeného kráľovstva, nakoľko sa vláda obávala, že prítomnosť britských vojakov v Kirune by mohla vyprovokovať Nemecko k obsadeniu krajiny. Dokonca počas Nemeckej invázie do Nórska boli pri každom moste na trati postavené vojenské hliadky, pripravené vyhodiť ich do vzduchu, pokiaľ by došlo k invázii aj do Švédska.
Povojnové obdobie.
Po skončení vojny, v roku 1948, získala Kiruna štatút mesta. Mesto začalo ekonomicky napredovať, začala sa aj rekonštrukcia centra. Viaceré budovy boli zbúrané a taktiež boli v tomto období postavené stavby stojace aj v súčasnosti. Od roku 1960 v meste funguje letisko pre civilnú dopravu. Produkcia železa sa zvyšovala, rekordným bol rok 1973 (24 miliónov ton vyťaženej rudy). So zvyšujúcou sa ťažbou narastal aj počet obyvateľov a v 70. rokoch 20. storočia prekročil hranicu 25 000 ľudí. Koncom 70. rokov však nastal pokles cien železnej rudy, došlo k zatváraniu baní a zvyšovaniu nezamestnanosti. Prakticky neexistujúca diverzifikácia priemyslu mala za následok migráciu a pokles obyvateľstva. Terajší počet obyvateľov je ustálený na čísle približne 20 000.
V súčasnosti je najväčším problémom mesta, hlavne jeho centrálnej časti, sadanie pôdy, ktoré je spôsobené poddolovaním centra. V roku 2004 bolo prijaté uznesenie o presunutí centra severnejšie, k jazeru Luossajävri. Celý presun by mal trvať približne jednu dekádu.
Geografia.
Kiruna leží v Laponsku, historickej provincii na severe Švédska, severne od polárneho kruhu. Mesto leží neďaleko jazera Luossajärvi, severne od rieky Kalix a južne od rieky Torne. V blízkosti mesta sa nachádzajú vrchy Kiirunavaara a Luossavaara. Kiirunavaara je pravdepodobne najväčše teleso na svete tvorené železnou rudou a je intenzívne ťažené, Luossavaara je bývalá baňa, v súčasnosti sa jeho svahy využívajú na lyžovanie.
Mesto sa rozkladá na ploche , čo ho stavia na prvé miesto v krajine. Plocha mesta je však veľmi riedko obývaná a prakticky len centrum má charakter mestskej zástavby. Po reforme verejnej správy v 70. rokoch 20. storočia sa však termín mesto oficiálne prestal používať. Približne 26 % z plochy Kiruny zaberajú chránené územia, čo je 11 % z celkovej plochy chránených území Švédska. Východná časť územia je porastená borovicovými a smrekovými lesmi, západná má alpínsky vysokohorský ráz. Z Kiruny je dostupný aj najvyšší vrch Švédska – masív Kebnekaise ().
Klíma.
Veľká plocha územia Kiruny, ako aj rozdielny ráz krajiny generuje rozdiely v počasí a klíme, všeobecne však prevláda subarktické počasie. Centrálna časť mesta, nachádzajúca sa polárnym kruhom v nadmorskej výške asi máva priemerné zimné teploty pod -20 °C, Jukkasjärvi v údolí rieky Torne, nachádzajúce sa smerom na východ až -30 °C. Snehová pokrývka sa udrží od októbra až do mája (napr. v lyžiarskom stredisku Riksgränsen sa sezóna končí dokonca až na tretí júnový týždeň). Riksgränsen je taktiež lokalita sa najvyšším priemerným ročným úhrnom zrážok vo Švédsku, naproti tomu len vzdialený národný park Abisko je naopak miesto s najnižším priemerným úhrnom zrážok v krajine.
Doprava.
Mesto leží na železničnej trati Malmbanan, ktorá spája Narvik a Luleu cez Kirunu. Trať bola postavená na prelome 19. a 20. storočia kvôli prevozu vyťaženej železnej rudy, v súčasnosti je však využívaná aj na osobnú dopravu. Z Narviku je vypravovaný InterCity vlak do Luley (s možným prestupom na linku do Štokholmu a Göteborgu) a na trati taktiež premávajú osobné vlaky vypravované z Kiruny na oba smery.
S okolitým svetom Kirunu spája aj medzinárodná cesta E 10, začínajúca sa na nórskych Lofotoch a končiaca v Lulee. Ďalšie cesty spájajú mesto s nedaľekými osadami Kurravaara a Nikkaluokta.
Letisko v Kirune sa nachádza od centra a prevádzkuje každodenné spojenie s hlavným mestom, či už priamo, alebo s medzipristátím v Luleå, resp. Umeå. V čase turistickej sezóny premáva medzi letiskom a centrom mesta autobusová linka.
Ekonomika.
Priemysel.
Najdôležitejším priemyselným odvetvím v Kirune je ťažba železnej rudy, aj keď v poslednej dobe sa začína rozvíjať turistický priemysel. Banskú činnosť prevádzkuje štátna ťažiarska spoločnosť LKAB už od 19. storočia (vtedy ešte ako súkromná firma).
Kiruna je tiež centrom vesmírneho výskumu Švédska. Sídli tu Švédsky inštitút vesmírnej fyziky (IRF), nachádza sa tu základňa Esrange, kde sa vypúšťajú meteorologické balóny a rakety.
Turizmus.
Turizmus je dôležitou položkou príjmov mesta a okolia, ročne navštívi Kirunu približne 300 000 turistov. K častým aktivitám (nielen turistov ale aj domácich) patrí rybárčenie a lov. V letnej sezóne patrí k atrakciám výstup na najvyššiu horu Švédska Kebnekaise, rafting a kanoistika na riekach a návšteva národného parku Abisko.
V zime zasa návševníci využívajú služby lyžiarskych stredísk, svetovo známym objektom je Ľadový hotel, nachádzajúci sa v osade Jukkasjärvi neďaleko mesta. Bol postavený začiatkom 90. rokov 20. storočia. Ďalšími lákadlom je aj pozorovanie polárnej žiary a zimný festival s pretekmi sobov a výrobou ľadových sôch.
Z pamiatok treba spomenúť kostol v Kirune, postavený v neogotickom štýle v roku 1912, ktorý je jednou z najväčších drevených stavieb vo Švédsku.

</doc>
<doc id="241817" url="https://sk.wikipedia.org/wiki?curid=241817" title="PX">
PX

Index PX je oficiálny index Burzy cenných papierov Praha. Prvý výpočet indexu sa uskutočnil 20. marca 2006, kedy sa stal nástupcom indexov PX 50 a PX-D. Index prevzal historické hodnoty staršieho indexu PX 50 a spojite na ne nadviazal. Výpočet indexu PX 50 bol zavedený v súlade s metodológiou IFC (International Finance Corporation) odporúčanou na tvorbu indexov na vznikajúcich trhoch. Počiatočným dňom výpočtu indexu sa stal 5. apríl 1994, ku ktorému bola zostavená báza obsahujúca 50 najvýznamnejších akciových emisií a nastavená východisková hodnota 1000 bodov.
Svoje historické minimum dosiahol 8. októbra 1998 po ruskej finančnej kríze s hodnotou 316 bodov, ďalšou nízkou hodnotou bolo 320 bodov 17. septembra 2001, následok teroristických útokov 11. septembra. Hodnotu 1000 bodov prvýkrát prekonal 19. novembra 2004. Najbližšie k 2000 bodom sa dostal 29. októbra 2007, kedy dosiahol 1939 bodov, čo je zatiaľ historické maximum.
Index PX je cenový index, dividendové výnosy sa vo výpočte nezohľadňujú.

</doc>
<doc id="241818" url="https://sk.wikipedia.org/wiki?curid=241818" title="Sedankinskij">
Sedankinskij

Sedankinskij () je menší, 1 241 m vysoký štítový vulkán, nachádzajúci sa na polostrove Kamčatka v centrálnej časti pohoria Stredokamčatský chrbát, severne od vulkánu Kebenej. Je súčasťou Sedankijskej vulkanickej oblasti ().
Masív sopky je tvorený prevažne bazaltovými horninami a jeho vek sa odhaduje na koniec pleistocénu až začiatok holocénu. Na južno a východnom svahu sopky sa nachádza reťaz mladých troskových kužeľov a s nimi asociovaných lávových prúdov, ktorých vek sa odhaduje na holocén.

</doc>
<doc id="241820" url="https://sk.wikipedia.org/wiki?curid=241820" title="BBY">
BBY

BBY (skratka z ) je podľa letopočtu používaného vo fiktívnom svete "Hviezdnych vojen" skratka uvádzaná za údajom roka, ktorá upresňuje, že ide o rok pred bitkou pri mesiaci Yavin IV (známou tiež ako bitka o Death Star; angl. "Battle of the Death Star"), ktorá bola vyvrcholením "Epizódy IV – Nová nádej". Jej význam spočíva v tom, že išlo o začiatok pádu Galaktického impéria, ktoré v nej prišlo o vojenskú základňu Death Star.
Pred ňou sa používal napríklad letopočet „po sithských vojnách“ ("After Sith Wars)".

</doc>
<doc id="241821" url="https://sk.wikipedia.org/wiki?curid=241821" title="BUX">
BUX

BUX je burzový index budapeštianskej burzy cenných papierov.
Zloženie.
K máju 2006:

</doc>
<doc id="241822" url="https://sk.wikipedia.org/wiki?curid=241822" title="Index">
Index

Index môže byť:

</doc>
<doc id="241823" url="https://sk.wikipedia.org/wiki?curid=241823" title="Svetelný meč">
Svetelný meč

Svetelný meč (anglicky lightsaber) je fiktívna zbraň z filmov, hier a literárnych príbehov vesmíru "Hviezdnych vojen". Ide o futuristickú verziu klasického meča, ktorý má namiesto kovovej čepele prúd jasne svietiace biele energie obklopené farebnou korónou (vzhľadom pripomína farebnú žiarovku) a dá sa s ním preseknúť i ten najtvrdší materiál. Samotný meč tvorí asi dlhá kovová rukovať, ktorá ukrýva zariadenie emitujúce energetický lúč čepele.
Svetelný meč je pôvodným vynálezom, zbraní a symbolom rytierov radu Jedi, ale prevzali ho od nich aj ich protivníci, Sithovia, ktorí používajú meče s červenou korónou. Tradične si svoj meč vyrába každý sám.
Farby.
V pôvodnej trilógii existovali svetelné meče v troch farebných variantoch: červené, zelené a modré. Neskôr (v PC hre a potom aj v novej filmovej trilógii a ďalších hrách) sa objavilo mnoho ďalších farebných variant (fialová, žltá, oranžová…).
Farbu meča ovplyvňujú kryštály usadené vnútri držiaka, ktoré usmerňujú energiu emitovanú vnútri meča do čepele s dĺžkou do . Tieto kryštály sa nachádzajú vo voľnej prírode na mnohých svetoch.
Prevedenie.
Bežnou verziou je „obyčajný“ meč s čepeľou na jednom konci, v priebehu histórie od vzniku prvých svetelných mečov však vzniklo mnoho rôznych modifikácií. Pre osoby s malou postavou (napr. majster Yoda) existuje kratší variant meča. Existuje i zriedkavo používaný variant (používaný väčšinou len do jednej ruky), ktorého rukoväť je mierne zahnutá, takže sa pohodlne drží a dovoľuje predvádzať veľmi efektne triky a výpady. Tento typ meča používal napr. Darth Tyranus, alias Count Dooku. Ďalšou významnou a opäť však pomerne vzácnou modifikáciou je obojstranný svetelný meč, ktorý emituje hneď dve čepele - každú na jednom konci rukoväti. S touto modifikáciou po prvýkrát použil Sithský lord a bývalý Jedi menom Exar Kun. Preto sa obojstranný meč stal známy ako sithská zbraň (používal ho i napr. Darth Maul v "Skrytej hrozbe"), ale používali ho i niektorí rytieri Jedi. Svetelný meč môže odrážať strely z blaster a útoky druhého svetelného meča. Čepeľ prejde všetkým okrem inej čepele, strely z blasteru alebo niekoľko vzácnych materiálov.

</doc>
<doc id="241847" url="https://sk.wikipedia.org/wiki?curid=241847" title="Hashim Thaçi">
Hashim Thaçi

Hashim Thaçi (* 24. máj 1968, Buroja, Kosovo) je kosovskoalbánsky politik, bývalý prezident Kosova (od 7. apríla 2016 do 5. novembra 2020). Od 9. januára 2008 do 9. decembra 2014) bol premiérom Kosova, predsedom najsilnejšej kosovskej politickej strany, Demokratickej strany Kosova, a veliteľom organizácie Kosovská oslobodzovacia armáda (UÇK). Je obviňovaný z terorizmu a zo zodpovednosti za páchanie vojnových zločinov.
Z prezidentskej funkcie rezignoval 5. novembra 2020, aby ochránil úrad a obhajoval seba na medzinárodnom tribunáli v Haagu. Dočasne úrad prevzala Vjosa Osmaniová, predsedníčka parlamentu. Osmaniová bola v apríli 2021 zvolená za prezidentku.

</doc>
<doc id="241848" url="https://sk.wikipedia.org/wiki?curid=241848" title="Hashim Thaci">
Hashim Thaci



</doc>
<doc id="241851" url="https://sk.wikipedia.org/wiki?curid=241851" title="Fatmir Sejdiu">
Fatmir Sejdiu

Fatmir Sejdiu (* 23. október 1951, Pakaštica, severné Kosovo) je kosovský politik, predseda Demokratickej ligy Kosova, od 10. februára 2006 do 27. septembera 2010 prezident Kosova. Fatmir Sejdiu býva označovaný ako druhý prezident Kosova a od 17. februára 2008 ako prvý prezident Kosova po jednostrannom vyhlásení samostatnosti.
Pred zvolením do funkcie bol profesorom histórie práva na univerzite v Prištine.
Je ženatý, so svojou manželkou Musafere má troch synov. Okrem albánčiny hovorí aj po srbsky, francúzsky a anglicky.

</doc>
<doc id="241865" url="https://sk.wikipedia.org/wiki?curid=241865" title="World Geodetic System">
World Geodetic System



</doc>
<doc id="241867" url="https://sk.wikipedia.org/wiki?curid=241867" title="Leutongej">
Leutongej

Leutongej je neaktívny štítový vulkán, nachádzajúci sa na polostrove Kamčatka v centrálnej časti pohoria Stredokamčatský chrbát, na južnom konci grabenu, tiahnúceho sa v smere severovýchod-juhozápad asi 20 km západne od centrálneho chrbta pohoria. Vrchol prevažne bazaltovej sopky križuje reťaz troskových kužeľov, ďalší väčší kužeľ sa nachádza na južnom svahu sopky. Vek vzniku vulkánu sa odhaduje na neskorý kvartér (koniec pleistocénu až začiatok holocénu).

</doc>
<doc id="241869" url="https://sk.wikipedia.org/wiki?curid=241869" title="WIG">
WIG

WIG () je najstarší burzový index varšavskej burzy cenných papierov, prvýkrát zavedený 16. apríla 1991. Obsahuje 273 spoločností (11. júna 2007).

</doc>
<doc id="241870" url="https://sk.wikipedia.org/wiki?curid=241870" title="Warszawski Indeks Giełdowy">
Warszawski Indeks Giełdowy



</doc>
<doc id="241888" url="https://sk.wikipedia.org/wiki?curid=241888" title="ICE kontakt">
ICE kontakt

ICE kontakt (z angl. "In case of emergency") je zvýraznené telefónne číslo v mobilnom telefóne, ktoré umožňuje ľudom prvého kontaktu v prípade nehody - záchranárom, hasičom, policajtom a pod. - identifikovať postihnutých, kontaktovať ich najbližších a získať tak dôležité informácie o postihnutej osobe a pod. Telefónne číslo by malo mať tvar "ICE - kontakt pre núdzové prípady". Je možné uviesť aj viacero kontaktov, ako napríklad: ICE1, ICE2, ICE - otec, ICE-sestra a pod.
ICE program nie je oficiálnou iniciatívou záchranných služieb.
Podobné kampane prebehli vo viacerých krajinách Európy s rôznymi ohlasmi. Vo Veľkej Británii a v Izraeli šlo skôr o možnosť identifikácie obetí, nie o telefonovanie príbuzným.
Existujú aj nálepky, ktoré sa môžu nalepiť na mobilný telefón a upozornia tak záchranárov, že človek myslel na podobné prípady a je koho kontaktovať .
Rozporuplnosť projektu.
Jedinou nespornou výhodou je teoretická možnosť zistenia telefónneho čísla postihnutej osoby v cudzojazyčnom prostredí, kedy nie je iná možnosť získania údajov.
Jednotky prvého kontaktu u nás nevyužívajú takúto možnosť, pretože to nie je ich úlohou. Ich prvoradou úlohou je zabezpečiť prežitie a prevoz postihnutého do nemocničného zariadenia. Mobilný telefón je považovaný za osobný majetok a údaje v ňom sú považované za súkromné, čiže už ich čítanie je porušením práva na súkromie chráneného zákonom. 
Použitie ICE čísla je dosť nepravdepodobné, pretože musí byť splnená kombinácia viacerých podmienok napr. osoba nie je schopná komunikácie + nemá doklady + má mobil + mobil funguje a nie je zablokovaný + záchranári nutne potrebujú dôležitú informáciu + "ICE osoba" je dostupná ... 
Navyše, ak je osoba zdravotne postihnutá (cukrovka, kardiostimulátor, epilepsia a pod.), má obvykle na tento účel príslušnú kartičku na ktorej sú potrebné údaje.
V prípade straty (krádeže) mobilu môžu ICE kontakty predstavovať bezpečnostné riziko.

</doc>
<doc id="241895" url="https://sk.wikipedia.org/wiki?curid=241895" title="Coruscant">
Coruscant

Coruscant je meno fiktívnej planéty vo svete Star Wars. Jej povrch je pokrytý súvislou mestskou zástavbou. Ide o najdôležitejší svet galaxie, hlavné centrum "Starej republiky", "Galaktického impéria" i "Novej republiky" (v rôznych časoch). Preto sa na ňom nachádza budova Senátu republiky, Palác impéria či Chrám Jediov. Cez Coruscant vedú dôležité obchodné cesty, vďaka ktorým je najbohatším a najpvlyvnejším svetom, čo nepriamo potvrdzujú aj jeho hyperpriestorové súradnice (0,0,0).
V druhej filmovej trilógii Star Wars bol Coruscant zobrazovaný pomerne často. V pôvodnej sérii sa objavil len krátko, na konci Epizódy VI: Návrat Jediho.
Popis planéty.
Jediným prerušením súvislej zástavby je Západné more ("Western Sea"), s ostrovmi vytvorenými pre spríjemnenie dovolenky, a pôvodné pohorie Manarai Mountains. Pretože prirodzené zásobovanie bilióna obyvateľov vodou nie je možné, povrch planéty je pretkaný sústavou potrubí, ktoré ju privádza do centier z ľadovcov na póloch. Na povrchu planéty boli vybudované obrie budovy zaisťujúce chod ekosystému. Takmer všetko je recyklované. Ďalším problémom je množstvo oxidu uhličitého produkované obyvateľstvom. Na jeho spracovanie boli v atmosfére umiestnené špeciálne „lapače“.
Deň trvá 24 hodín a miestny rok ich má 368. Planétu obiehajú 4 mesiace, sústava má jednu centrálnu hviezdu.

</doc>
<doc id="241896" url="https://sk.wikipedia.org/wiki?curid=241896" title="Dagobah">
Dagobah

Dagobah je meno fiktívnej planéty vo svete Star Wars. Jej neobývaný povrch je pokrytý súvislými pralesmi a močiarmi. Táto planéta je plná života, nachádzajú sa tu najrôznejšie živočíšne a rastlinné druhy. Ide o svet, kam sa ukryl Majster Yoda po III. epizóde, tu aj v V. Epizóde cvičí Luka Skywalkera v používaní Sily. Ten ho však neposlúche a vydá sa pred koncom výcviku zachrániť svojich priateľov. V závere trilógie tu Majster Yoda zomiera na starobou vo veku 900 rokov.

</doc>
<doc id="241897" url="https://sk.wikipedia.org/wiki?curid=241897" title="Bayer 04 Leverkusen">
Bayer 04 Leverkusen

Bayer 04 Leverkusen je nemecký futbalový klub so sídlom v Leverkusene, ktorý bol založený v roku 1904. Medzi najväčšie úspechy tímu patrí víťazstvo v Pohári UEFA v roku 1988 a získanie nemeckého pohára DFB Pokal v roku 1993. V roku 2002 sa Bayer Leverkusen prebojoval do finále Ligy majstrov, kde prehral 2:1 s tímom Real Madrid.V sezóne 2023/24 vyhrali svoj prvý titul bundeslige a to bez jedinej prehry.
Klubová identita.
Na rozdiel od mnohých iných nemeckých futbalových klubov, ktoré sú úzko späté so svojimi robotníckymi koreňmi, Bayer Leverkusen sa snaží o čistý a rodinný imidž. BayArena má povesť jedného z najviac rodinných futbalových štadiónov v Nemecku. Paradoxom ale je, že Bayer 04 bol prvým bundesligovým klubom, ktorého fanúšikovia sa identifikovali ako Ultras a mesto Leverkusen je jedným z najstarších priemyselných miest Nemecka.
Charita.
V marci 2020 Bayer Leverkusen, Borussia Dortmund, Bayern Mníchov a RB Leipzig, štyri nemecké tímy, ktoré hrali Ligu majstrov UEFA v sezóne 2019/20, spoločne venovali 30 miliónov eur Bundeslige a bundesligovým tímom, ktorých počas pandémie COVID-u trápili finančné problémy. 
Úspechy.
Domáce
Fußball-Bundesliga (1x)
DFB-Pokal (1x).
Medzinárodné
UEFA Pohár / Európska liga UEFA (1x)

</doc>
<doc id="241901" url="https://sk.wikipedia.org/wiki?curid=241901" title="Menštruačný cyklus">
Menštruačný cyklus



</doc>
<doc id="241907" url="https://sk.wikipedia.org/wiki?curid=241907" title="Wollemi Pine">
Wollemi Pine



</doc>
<doc id="241908" url="https://sk.wikipedia.org/wiki?curid=241908" title="DinoPark Bratislava">
DinoPark Bratislava

DinoPark Bratislava bol zábavný park určený pre verejnosť, ktorý sa rozprestieral na ploche troch hektárov ako súčasť areálu ZOO Bratislava. Vznikol v roku 2004 a v roku 2021 ukončil svoje fungovanie. Zobrazoval modely dinosaurov v ich prirodzenom prostredí.
V lesnom prostredí bolo umiestnených takmer 50 modelov dinosaurov v životnej veľkosti, ktoré boli ozvučené a niektoré z nich aj robotické. Modelyboli vytvorené na základe aktuálnych vedeckých poznatkov a nájdených fosílií. Pohyblivé – robotické modely boli riadené počítačom a niektoré zvládali až 8 pohybov. Celý komplex bol synchronizovaný centrálnym počítačom. Dinosaury stáli po oboch stranách pozdĺž lesnej cesty. Pri každom z modelov bol umiestnený popis so základnými údajmi. Medzi najzaujímavejšie patria Allosaurus, Diplodocus alebo Tyranosaurus. Celkovo sa v DinoParku nachádzalo viac než 20 scén zasadených do prostredia pripomínajúceho druhohornú prírodu.
Súčasťou expozície bolo aj detské paleontologické ihrisko s ukrytou kostrou pravekého tvora, náučný chodník a 3D kino s panoramatickým filmom FinoDino a DinaMina, pripraveným špeciálne pre DinoPark. V štýle druhohôr bola upravená taktiež predajňa suvenírov DinoShop, občerstvenie DinoCafé s DinoZmrzlinou i DinoGril.
Od 1. mája 2006 bola v DinoParku umiestnená 200 mil. rokov stará druhohorná rastlina Wolémia.

</doc>
<doc id="241913" url="https://sk.wikipedia.org/wiki?curid=241913" title="Roháčsky potok">
Roháčsky potok



</doc>
<doc id="241915" url="https://sk.wikipedia.org/wiki?curid=241915" title="Európska cesta 37">
Európska cesta 37

Európska cesta 37 je európska cesta vedúca z Delmenhorstu v Dolnom Sasku do Kolína v Severnom Porýní-Vestfálsku. Spája E22 a E31. Na celej dĺžke 293 km prechádza diaľnicou A1.
Priebeh.
E37 prechádza cez mestá Delmenhorst, Wildeshausen, Cloppenburg, Vechta, Bramsche, Osnabrück, Lengerich, Greven, Münster, Hamm, Kamen, Dortmund, Unna, Schwerte, Hagen, Wuppertal, Remscheid, Leverkusen a Kolín. 
E37 sa križuje s ďalšími európskymi cestami. Sú nimi E233, E30, E34, E331, E41 a E35.

</doc>
<doc id="241917" url="https://sk.wikipedia.org/wiki?curid=241917" title="Gerusia">
Gerusia



</doc>
<doc id="241918" url="https://sk.wikipedia.org/wiki?curid=241918" title="Austin Osman Spare">
Austin Osman Spare

Austin Osman Spare (*  – † ) bol anglický výtvarník a okultista, ktorý vyvinul niektoré idiosynkretické magické techniky (napr. automatické písanie, automatické kreslenie, alebo sigilizáciu), založené na jeho teóriách o vzťahu vedomia a podvedomia. Jeho výtvarné práce sú charakteristické vynikajúcou kresbou, prejavujúcou sa v majstrovstve ovládania čiary, často využívanej k zobrazovaniu fantazijných, magických a sexuálnych motívov. Je tvorcom Zos-Kia kultu a duchovný otec chaos mágie.
Život.
Spare sa narodil v Snow Hill, neďaleko londýnskej časti Smithfield Market, 30. decembra 1886, ako syn Philipa Newtona Spare, londýnskeho policajta, a Elizy Anny Adelaidy Osman. Bol štvrtým z piatich detí.
Podľa jeho matky, Austin už v štyroch rokoch prejavil svoj talent, rovnako ako neskôr známu neochotu svoje práce zverejňovať alebo predávať:
"Celý deň mal v ruke ceruzku a kreslil všetko, čo bolo postavené pred neho – rodičov, bratov alebo sestry. Nič nebolo nevhodné. Preto sme si povedali, že ak by to bolo len trochu možné, mal by nasledovať to, čo ho baví. Samozrejme, jeho doska a farby boli drahé, a aj všetko ostatné čo potreboval. No na počudovanie, nikdy sme ho nedokázali prinútiť predať niektorú zo svojich prác. Dokonca nechcel ich nikomu ukázať."
Spareovi rodičia ho nakoniec v roku 1899 zapísali do večernej školy v Lambeth Art School, kde rozvíjal svoj talent pod vedením Phillipa Connrada. V štrnástich získal štipendium mestskej rady a jedna jeho kresba bola vybratá na Parížsku medzinárodnú výstavu do britského pavilónu umenia. V pätnástich odišiel zo školy navrhovať plagáty k firme (Causton’s), zaoberajúcou sa produkciou komerčného umenia, a farebné sklo (firma James Powell &amp; Sons). Sľubného dizajnéra odporučili na štipendijné štúdium na Royal College of Art, kde hneď nato začal oficiálne študovať. Niektoré jeho práce, vytvorené pre priateľa Thomasa Cowella, sú dnes uložené vo Victoria and Albert Museum. Krátko nato ho otec donútil poslať dve kresby do Kráľovskej akadémie na ohodnotenie. Výsledkom bolo, že jedna z nich, alegorická kresba, bola prijatá. Vo veku len šestnástich či sedemnástich rokov vystavoval v Kráľovskej akadémii a vyvolal senzáciu. V tomto mladom veku sa už vážne pokúšal rozvíjať svoje ezoterické myšlienky. V článku z roku 1904 sa takto vyjadril o náboženstve:
"Prakticky nič nevlastním. Môžem ísť kamkoľvek. Tento spôsob života je vhodný na zdokonaľovanie. Všetky vierovyznania sú pre mňa rovnaké. Navštevujem svoju rodnú cirkev bez najmenšej vernosti k nej. V podstate som si vymyslel vlastné náboženstvo v ktorom je moja predstava čo sme boli, čo sme a čo budeme v budúcnosti."
V októbri 1907 mal Spare v Bruton Gallery v londýnskom West Ende svoju prvú veľkú výstavu. Bola šokujúca, tajomná, groteskná a kontroverzná. To pritiahlo avantgardu londýnskych intelektuálov a s najväčšou pravdepodobnosťou aj Aleistera Crowleyho, známeho anglického horolezca, mága a básnika. Nevedno kedy sa stretli, určite pred rokom 1908, pretože v Crowleyovom exemplári Spareovej knihy "A Book of Satyrs" sa nachádza Spareove osobné venovanie, datované rokom 1908. Medzi Sparem a Crowleym priebiehala korešpondencia. V ráde "Argenteum Astrum" (A∴A∴), ktorý založil Aleister Crowley s Georgom Cecilom Jonesom, Spare dostal hodnosť ‚Probationer’. Tiež nakreslil pár kresieb do Crowleyovho periodika "The Equinoxe". Z tohto obdobia existuje fotka mladého Sparea, s rukami po stranách tváre, v podobnej pozícii ako známa Crowleyho fotka z roku 1910.
Priateľstvo medzi Spareom a Crowleym netrvala dlho. Pasáž v diele "The Book of Pleasure" nenecháva nikoho na pochybách, že si neobľúbil ceremoniálnu mágiu a jej mágov:
"Iní si cenia ceremoniálnu mágiu a čakajú zážitok veľkej extázy! Naše útočisko je prepchaté a javisko preteká! Začíname byť symbolickí symbolmi? Korunoval som sa za kráľa, mal by som byť kráľom? Radšej by som mal byť predmetom opovrhnutia a ľútosti. Títo mágovia, ktorí sa chránia svojim pokrytectvom, sú len povaľačskí frajeri z nevestincov."
Spare sa oženil 4. septembra 1911 s herečkou a tanečnicou Eily Gertrude Shaw, s ktorou mal vzťah už niekoľko rokov pred tým. Aj napriek jej vplyvu na Sparea, manželstvo netrvalo dlho. Žili oddelene od roku 1918 (resp. 1919), nikdy sa však nerozviedli. Je známa jeho práca, ktorá je signovaná ako "„Portrét umelca a jeho ženy. 26. marec 1912. AOS“" (krieda a ceruzka). Znázorňuje hlavu popraveného Sparea. Na jednej strane sa nachádza popravený v niekoľkých málo čiarach, na druhej strane je žena so zatvorenými očami a hlavou sklonenou bokom. Je vykreslená veľmi precízne.
"The Book of Pleasure" publikoval Spare sám v jeseni 1913, pravdepodobne s pomocou svojich súkromných mecenášov. Je najkompletnejším obrazom jeho myšlienok. „Kniha bola na začiatku braná ako obrazová alegória, postupne sa však z nej stalo oveľa hlbšie dielo. "„Kresby sú inšpirované okrem taoizmu a budhizmu hlavne jeho umeleckými zážitkami.“"
V roku 1917 bol odvedený do britskej armády, kde slúžil ako medik Kráľovskej armády v Londýne. V roku 1919 bol oficiálne menovaný vojnovým umelcom (okrem iného aj fotografom). Bol poverený návštevou bojisk vo Francúzsku a záznamom práce R. A. M. C. (Royal Army Medical Corps). Spare spomínal: "„Keď vypukla vojna, vstúpil som do armády. Keď som z nej vystúpil, svet už bol úplne iný. Veľa vecí sa zmenilo. Zistil som, že bude veľmi ťažké pokračovať v tom, čo som pred tým robil. To ma vtiahlo do abstraktného sveta – a tam som viac-menej zostal.“"
Od 1927 Spare prejavoval verejne znechutenie z vtedajšej spoločnosti. Možno preto, že v tom čase trávil čas nad obrazmi dokumentujúcimi hrôzy vojny, po ktorých hneď nasledovalo obdobie finančnej nestability a nevydareného podnikania. V tom čase sa jeho práce a myšlienky stretávali s neprijatím a zlými recenziami. Nech už bola príčina akákoľvek, Spareho znechutenie bolo priamo vyjadrené v jeho práci "Anathema of Zos - Sermon To The Hypocrites", ktorá bola publikovaná v tomto roku. Bolo to jeho posledné zverejnené dielo.
"Psi, žerúci si zvratky! Preklínam vás všetkých! Spiatočníci, cudzoložníci, pätolizači, mrchožrúti, zlodeji a hypochondri! Myslíte si, že nebo je ošetrovňa?"
Britský žurnalista Hannen Swaffer tvrdí, že roku 1936 Spare odmietol šancu stať sa medzinárodne slávnym. Rozpráva, ako jeden člen nemeckej ambasády kúpil Spareho autoportrét a poslal ho Hitlerovi. Podľa Swaffera bol Hitler ním tak ohromený (pravdepodobne kvôli Spareovim očiam a fúzom, ktoré vtedy Spare nosil), že ho pozval do Nemecka, aby ho namaľoval. Ešte predtým, ako Spare obraz predal diplomatovi, urobil si kópiu. Na vrch portrétu si poznamenal: "„Poslané mužovi, ktorý chcel vládnuť Európe a panovať ľudstvu“". Spareova odpoveď bola podľa Swaffera nasledujúca: "„Už len z tvojho konania si viem urobiť obraz o tebe. Neviem o odvahe, ktorá by bola taká silná, aby čelila tvojim snahám a ultimátam. Ak ty si nadčlovek, nech ostanem navždy zvieraťom.“". Táto epizóda však nie je tá najneuveriteľnejšia, ktorá sa spomína v súvislosti so Spareovým životom. Jestvuje niekoľko anekdot, týkajúcich sa Spareho a jeho života. Niektoré popisujú magické udalosti, presné predpovede a zázračné zjavenia. Treba spomenúť, že aj keď názory na pravdivosť týchto príbehov sa rôznia, sú úplne v súlade so známymi Spareovými tvrdeniami.
V roku 1941 ho priamy zásah leteckej pumy a následný požiar pripravil o byt s ateliérom, zdravie a prostriedky. Roky strádal a zotavoval sa z ochrnutia rúk. Nakoniec v roku 1946 v jednej malej pivnici v Brixtone, obklopený túlavými mačkami, začal znovu maľovať. Nemal posteľ a pracoval v jednej vojenskej košeli a roztrhanej veste. No aj napriek tomu svoje kresby v tom čase predával po 5 libier za kus. Jeho priateľ a bývalý spolupracovník Cliffort Bax spomína:
"Spare poznal ako chutí život ľudí, pre ktorých je veľký rozdiel medzi pencou a polpencou. Žil vo veľmi pochmúrnom nájomnom bloku, obklopený túlavými mačkami, s ľuďmi medzi ktorými nebolo miesta pre eleganciu a umenie. Raz mi povedal: „Nedávaj oslovenie na listy. Máme tu len jedno oslovenie. Budú si myslieť, že sa vyťahujem.“ Jeho príťažlivá jednoduchosť sa ukazovala aj keď povedal: „Ak budeš nablízku, zastav sa“. Zriedkakedy sa niekto nachádzal „nablízku“, ak tam nebýval."
Známy je jeho výrok: "„Mal som tvrdý život, ale nikoho za to neviním, len seba. Sám som zodpovedný za svoju smolu. Som náchylný ísť najskôr hlavou proti múru a potom zistiť, ze to bolo nanič. Ale ak nemôžem zmeniť veci, tak aspoň dám do nich to najlepšie.“"
Zomrel 15. mája 1956 v Londýne, vo veku 69 rokov.
Po smrti sa správcom jeho pozostalosti stal Kenneth Grant, anglický okultista, žiak a nástupca Aleistera Crowleyho, s ktorým sa Spare poznal od roku 1947. Grant zanechal cennú štúdiu o ňom a jeho diele ("Image and Oracles of Austin Osman Spare").
Spare umelec.
Spareho práca je pozoruhodná pre svoju rôznorodosť. Tvoria ju maľby, obrovské množstvo kresieb, pastelov, niekoľko leptov, kníh, v ktorých spája texty s obrazmi, a dokonca bizarné exlibris. Bol činný od skorej mladosti až do smrti. Podľa Haydna Mackaya "„jeho rytmická ornamentálna kresba vyzerá, ako keby vznikla neúmyselne.“"
Spare bol považovaný za významný talent s dobrými vyhliadkami, len tvoriaci v kontroverznom štýle. Väčšina kritikov považovala jeho tvorbu síce za pôsobivú ale zmätenú a povýšenecky ju odmietali. Anonymná recenzia knihy "The Book of Satyrs", vydanej v decembri 1909 (niekedy v čase Spareových 23. narodenín) blahosklonne a s miernou úctou píše: "„Práca pána Sparea je dokázateľne dielom talentovaného mladíka.“" Ale, "„čo je viac dôležité, je osobnosť spôsobujúca túto pestrosť. Tu musíme erudovane oceniť pána Sparea za jeho vkus a vynaliezavosť, aj keď sa jeho nápady stále ventilujú spletitými kanálmi. Ako väčšina mladých ľudí, aj on berie seba príliš vážne.“" Náš kritik končí recenziu postrehom, že Spareho "„kresba je často beztvará a zmätená, čo je podľa nás zapríčinené dôrazom na osvojovanie významov, na úkor formovania vlastného štýlu.“"
O dva roky neskôr iná anonymná recenzia (tentoraz v súvislosti s knihou "The Starlit Mire", pre ktorú Spare robil desať kresieb) naznačuje, že "„keď sa pán Spare objavil pred šiestimi alebo siedmimi rokmi, v niektorých kruhoch ho oslavovali ako nového Beardsleyho. Jeho práce mali určitú silu a originalitu, ako práce iného sedemnásťročného výtvarníka. Ale čas nehrá s pánom Sparem. Nemôže byť spokojný so súčasnou tvorbou, ktorá je porovnateľná s jeho prácami v mladosti. No napriek tomu jeho diela nie sú neprimerané k hrubým paradoxom, formujúcim text tejto knihy. Je oveľa ľahšie napodobniť aforizmus, ako ho vymyslieť.“"
V recenzii jeho knihy "The Book of Pleasure" z roku 1914, znovu anonymný kritik zjavne narážal na zmätok: "„Je pre mňa nemožné sledovať kresby pána Sparea inak ako diagramy myšlienok, ktoré nemôžem rozpliesť. Len ľutujem, že dobrý kreslič si takto obmedzuje svoju pôsobivosť.“"
Od októbra 1922 do júla 1924 Spare redigovsl štvrťročne, s Cliffordom Baxom, magazín "Golden Hind" pre vydavateľstvo "Chapman and Hall". Projekt netrval dlho, no za svoj krátky čas stihol uverejniť niekoľko vydarených kresieb a litografií rôznych autorov vrátane Sparea. V roku 1925 sa Spare, Alan Odle, John Austen, a Harry Clarke ukázali spoločne v St George’s Gallery a v roku 1930 v galériach Godfreya Philipsa. Posledná výstava roku 1930 bola vo Westende a bola to jeho posledná na ďalších 17 rokov.
16. mája 1956 uverejnili "The Times" Spareov nekrológ:
"Ku koncu sa Spare málokedy zdržoval v blízkosti Bond Street. Trochu učil od januára do júna, potom až do konca októbra, dokončil rôzne práce a od začiatku novembra do Vianoc si rozvešal svoje práce v obývačke, spálni a kuchyni svojho bytu v Borough. Potom sprístupnil svoj byt. Záujemci mohli vstúpiť. Zazvonili, on ich prijal a mohli si diela prezrieť, často v prítomnosti niektorých modeliek – pracujúcich žien zo susedstva. Spare bol presvedčený, že môže existovať veľký záujem o jeho obrázky po 2 alebo 3 guineje. Nechcel si pýtať 20 libier za takú „amatérčinu“. Pracoval hlavne s pastelom alebo ceruzkou. Kreslil rýchlo, často netrval jeden obrázok viac ako dve hodiny. Zaujímal sa hlavne o znázorňovanie staroby a tak mal niekoľko modeliek starších ako 70 rokov. Jedna z nich mala 93."
Spare sa úplne nevytratil. V druhej polovici 30. rokov rozvinul a predstavil štýl kreslenia, založený na logarytmickej forme anamorfnej projekcie, ktorú nazýval „siderealizmus“. Dnes je tento prístup celkom dobre prijímaný. V roku 1947 vystavoval v Archer Gallery 200 prác, ktoré pre túto výstavu vytvoril. Výstava bola veľmi úspešná a znamenala povojnové obnovenie záujmu o neho.
Záujem o Spareho tvorbu počas 60. rokov poklesol, ale do polovice 70. rokov znovu stúpol. Nasledujúci citát z diskusie k jednej výstave, ktorej sa zúčastnilo niekoľko Spareho diel, z leta 1965 naznačuje, že niektorí kritici znovu dúfali, že sa Spare navždy stratí v neznáme. Kritik píše, že kurátor výstavy
"vzkriesil neznámeho anglického výtvarníka menom Austin Osman Spare, ktorý tvorí lepty v beardsleyovskom štýle, ale v skutočnosti sa vracia k strašnému nemeckému romantizmu. Trápil sa pred prvou svetovou vojnou a inšpiroval by surrealistické hnutie, ak by ho dostatočne skoro objavilo. Vrátil sa v čase aby hral oneskorený part v znovuobjavení vkusu Art Nouveau."
Robert Ansell takto zhrnul Spareho umelecký príspevok:
"Spare počas života nenechal kritikov dostatočne posúdiť svoje práce. Ithell Colquhoun podporoval Spareho nárok byť proto-surrealistom. Mario Amaya ho po smrti označil za predstaviteľa Pop artu. Bol obojím a zároveň ani jedným, čo je pre neho typické. Vynikajúci figuratívny výtvarník Spare pracujúci s mystickými prvkami môže byť pokladaný za jedného z posledných anglických symbolistov. Dôkazom je aj veľký vplyv Georgea Fredericka Wattsa na jeho tvorbu. Opätovné používanie motívov hermafrodita, smrti, masiek, snov, upírov, satyrov a náboženských tém je typické pre umenie francúzskych a belgických symbolistov a rovnako si našlo svoje miesto v Spareho skoršej tvorbe, hneď vedľa túžby šokovať meštiakov."
Spare mág.
Terminológia Spareovho magického systému Zos-Kia je ťažko vystopovateľná do minulosti. Existuje domnienka, že Spare tento magický koncept zdedil po veštkyni pani Petersonovej, ktorú poznal už od svojich šiestich rokov. Až po Spareovej smrti jeho inšpirátor a osobný génius Čierny orol (s podobou indiána) „zaviedol“ Kennetha Granta na pravdepodobnú stopu pôvodu tohto systému. Čierny orol hral dôležitú úlohu v mágii indiánov z okolia Salemu, odkial asi čerpala inšpiráciu aj pani Petersonová.
"Zos" znamená stav vedomia tvorený zmyslovými podnetmi, "Kia" zase stav vedomia oslobodený od nich. Pôvodné koncepty pojmov sa objavujú prvýkrát už v jeho prvej knižke "Earth Inferno" a ostávajú konzistentné až do diela "The Focus of Life". Systém neobsahuje konkrétny spôsob alebo súbor pokynov, ktoré vedú k osobnostnému rozvoju, ale núti vynájsť si vlastný spôsob osobnej filozofie alebo mágie. To je príčina vplyvu jeho konceptu na okultizmus v súčasnosti.
"Kia" je charakterizovaný ako: "„Absolútna sloboda je voľná a postačuje na to, aby bola ‚skutočnou‘ a slobodnou v každom momente. Preto vedomie slobody nevzniká rozmýšľaním nad ňou alebo jej uskutočňovaním (okrem rozmýšlaním nad jej stálou možnosťou) pomocou myšlienok alebo ‚významov‘ slobody, ale egom, ktoré je otvorené a schopné prijať ju, stavom oslobodenom od myšlienok na slobodu a stavom ne-viery." Napriek tomu Spare pri každej príležitosti trvá na tom, že Kia je nedefinovateľná. Absencia akejkoľvek definície ju však ešte viac znejasňuje.
Koncept "Kia" pokladá vzťah viery a priania (túžby) za veľkú dualitu. V tomto systéme je ego časťou Ja bytosti a Ja obklopuje celú bytosť. Každá „ľudská“ bytosť po niečom túži. Táto túžba (prianie) si vytvára novú vieru a viera pomocou konceptualizácie nového ponímania zase formuje ego. Spare to nazval „rozvetvením viery“, ktorá utvára rôzne osobnosti pre zodpovedajúce ego. Ale spomenutá vôľa je neúplná, leží vo sféra vlastného Ja a prináleží Kia. Používaním sa posilňuje.
Spareova mágia vychádza z piatich princípov, ktoré majú rovnakú dôležitosť. Ich súčasné harmonické pôsobenie vyvoláva psychický stav zvaný "inbetweenness":
Sebaláska.
"Sebaláska" je stav mysle alebo nálada, spôsobená smiechom a jeho emocionálnym vplyvom na myseľ. Je metódou ako egu umožniť nadhľad a všeobecné napojenie na možný obsah ešte pred jeho pochopením. Nie je to žiadny narcistický odraz vlastného ega, ale prázdne miesto v jadre vlastnej identity, ktorá je potom schopná slobodne sa angažovať v rôznych želaných vzťahoch bez toho, aby bola do nich chytená alebo sa s nimi identifikovala. Ak má človek jadro seba-vedomia Sebalásku a nie nejakú nálepku označujúcu špecifický súbor správania, viery a životných šablón, dosahuje stav slobody pohybu a vyjadrenia bez potreby vymedzenia vlastného Ja.
Posvätná abeceda.
"Posvätná abeceda" ("Sacred alphabet") alebo "Abeceda túžby" ("Alphabet of Desire") je zjednodušená forma sigíl, ktoré môžu byť použité na vyjadrenie túžby. Filozofický základ Abecedy túžby je objasnený v "The Book of Pleasure". Sigilum pre Zos je ruka, pre Kia zase oko.
Prvý návod ma tvorbu sigíl Spare zverejnil v druhej časti "A Book of Satyrs". Definuje ich takto: „Sigilum je umenie viery, je spôsobom, ako vieru urobiť telesnou, teda pravou vierou.“
Vytvoril a používal balíček kariet, ktoré nazýval "Aréna Anonu" ("Arena of Anon"). Každá karta nesie magický emblém jedného zo znakov Abacedy túžby.
Vplyv na Chaos mágiu.
Niektoré Spareho techniky, hlavne použitie sigíl a vytvorenie Abecedy túžby, prebral a popularizoval Peter J. Carroll vo svojej knihe "Liber Null &amp; Psychonaut". Carroll a ďalší, ako napr. Ray Sherwin, sú považovaní za kľúčové postavy šírenia niektorých jeho ideí a techník v magickom hnutí, ktoré sa nazýva chaos mágia.
Bibliografia.
Súkromné vydania počas Spareho života:
Knihy ilustrované Spareom:
Časopisy redigované Spareom:
Väčšina hore uvedených kníh je dnes dostupná v anglickom jazyku ako súčasné reprinty. Pre vyčerpávajúci zoznam literatúry treba pozrieť "Revised Notes Towards A Bibliography of Austin Osman Spare" od Clivea Harpera.
Medzi významné tituly, vydané po Spareovej smrti, patria:

</doc>
<doc id="241921" url="https://sk.wikipedia.org/wiki?curid=241921" title="Milan Paštéka">
Milan Paštéka

Milan Paštéka (* 20. máj 1931, Trenčín – † 23. september 1998, Voznica) bol slovenský maliar, člen Skupiny Mikuláša Galandu. V jeho tvorbe dominoval človek vo vzťahu k priestoru. Venoval sa kresbe, maľbe, grafike a keramike.
Životopis.
Narodil sa v učiteľskej rodine a detstvo prežil v Rajci. Aj keď si rodičia priali, aby išiel študovať na Vysokú školu technickú, keďže otec patril k zakladajúcej generácii slovenských matematikov, rozhodol sa pre štúdium na Vysokej škole výtvarných umení v Bratislave. Po vynútenom odchode z ateliéru Ľudovíta Fullu v roku 1952 pokračoval v štúdiu v ateliéri Jána Želibského. Študoval v rokoch 1950 až 1955. V roku 1957 bol zakladajúcim členom Skupiny Mikuláša Galandu, činnosť ktorej bola ukončená v roku 1968.
V roku 1958 zatvorili maliarovi v predvečer vernisáže prvú samostatnú výstavu v Galérii Cypriána Majerníka, neskôr, v roku 1965 ho za výstavu v "Mestskej galérii" postihli kruté kritiky zo strany režimových maliarov. V roku 1972 bol vylúčený zo Slovenského zväzu výtvarných umelcov.
Neskôr sa zúčastnil na výstavách československého a slovenského výtvarného umenia v Paríži, Düsseldorfe, Sao Paule, Benátkach, Mníchove, Berlíne, Kolíne nad Rýnom, Essene, Ósake, Moskve, Novare, Seville, Budapešti, Esslingene a v New Yorku. Doma aj v zahraničí mal viac ako 30 samostatných výstav.
Tragicky zomrel pri automobilovej nehode na strednom Slovensku.

</doc>
<doc id="241958" url="https://sk.wikipedia.org/wiki?curid=241958" title="Black Flag">
Black Flag

Black Flag (v preklade „čierna vlajka“) bola americká hudobná skupina, hrajúca hardcore punk. Skupina bola založená v Los Angeles v roku 1976 gitaristom Gregom Ginneom, spevákom Keithom Morrisom a bubeníkom Davidom Horvitzom. Na začiatku pôsobenia si kapela hovorila "Panic" a hrali bez basovej gitary. Neskôr sa v skupine vystriedalo viacero basgitaristov: brat Gregga Ginna Raymond Pettibon, (ktorý bol mimo toho tvorcom známeho loga Black Flag a autorom grafického konceptu B.F.) alebo Spot (neskôr sa stal hudobným producentom B.F.). 
Black Flag, vtedy ešte pod názvom Panic v zostave: Morris, Ginn, Dukowski a Midgol odohral svoj prvý koncert v Decembri 1977 v Redondo Beach v Kalifornii. Neskôr, aby sa vyhli nedorozumeniam a zámene s ďalšou kapelou s názvom Panic, rozhodli sa premenovať na Black Flag. Svoj prvý koncert pod týmto názvom odohrali 27. januára 1979, opäť v Redondo Beach v Kalifornii. V tom čase Midgola za bicími vystriedal Robo. To bolo zároveň prvýkrát, čo kapelu videl vystupovať Dez Cadena.
Nový názov navrhol Ginnov brat Raymond Pettibona, ktorý bol tiež autorom loga kapely. Štylizovaná vlajka, ktorú tvorilo štyri čierne pruhy. Pettibon logo komentoval: „Ak biela vlajka znázorňuje kapituláciu, čierna vlajka znázorňuje anarchiu.“ Čierna vlajka pripomínala anarchistický symbol, ale aj Ginnovu obľúbenú heavymetalovú kapelu Black Sabbath. Hudobníci sprejovali jednoduché logo Black Flag po celom Los Angeles, v snahe získať pozornosť potencionálnych návštevníkov ich koncertov ale takisto v snahe iritovať políciu. Pettibon bol tiež tvorcom grafických návrhov na obaly platní kapely a množstva plagátov na koncerty. 
Pôsobenie Henryho Rollinsa.
V tom čase, bol veľkým fanúšikom kapely aj 22 ročný Henry Rollins (vlastným menom Henry Garfield) žijúci vo Washingtone. Rollins bol vokalistom Washingtonskej kapely S.O.A. (State Of Alert). Dlhšiu dobu si dopisoval s členmi kapely a s kapelou sa stretol na koncerte v New Yorku počas ich turné na východnom pobreží Spojených štátov. Po improvizovanom vystúpení v bare, kde odspieval spolu s kapelou pieseň 'Clocked In', zatiaľ čo Dez Cadena hral na gitare, dostal ponuku na ďalšiu spoluprácu s kapelou. Napriek počiatočným pochybnostiam, po porade s Ianom McKayeom (vokalista Minor Threat), sa rozhodol ponuku prijať. Dez Cadena sa potom presunul na pozíciu gitaristu a po boku Grega Ginna sa stal druhým gitaristom v kapele.
Rollins bol najdlhšie pôsobiacim vokalistom Black Flag. Po tom ako sa pridal ku kapele, priniesol so sebou iný pohľad a postoj ako predchádzajúci speváci. Jeho vystúpenia pôsobili dynamicky a boli plné energie. Na pódiu obyčajne vystupoval len v boxerkách. Gregg Ginn sa o Rolinsovi zmienil po tom ako sa pridal ku kapele: „Už sme nemohli robiť piesne s dávkou humoru ako predtým, začal rozmýšľať kritickým spôsobom“.
Kapela s ním nahrala debutový album Damaged vydaný vďaka Gregovi Ginnovi cez nahrávaciu spoločnosť SST Records. Po nahratí albumu opustil Dez Cadena Black Flag a vytvoril kapelu DC3 (neskôr sa v kapele ešte objavil v roku 1983).
Roky 1981 – 1983.
Spolu s novým spevákom, Black Flag a The Minutemen vystúpili na turné po Európe v zime 1981. Počas tohto turné stretli Richarda Hella (Pseudonym „Richard Meyers“), ikonu európskeho punku, ktorý pre nich usporiadal koncert. Rollins neskôr vydal svoj denník, v ktorom sa zmieňoval o európskom turné pod názvom „Get In The Van“ (vo voľnom preklade „Nastúp do dodávky“). Ako frontman, Rollins bol častým terčom násilia zo strany publika, a stal sa známy aj kvôli pästným súbojom s publikom počas koncertov. Rollins vedel na javisku veľmi dobre komunikovať s publikom. Vedel zaujať jednoducho už tým, že s ním rozprával.
Po tom ako sa mala kapela vrátiť z Európy anglický colný úrad zadržal bubeníka Roba, ktorý bol kolumbijského pôvodu, kvôli problémom s vízami. Robo nebol pripustený naspäť do USA, čo preňho znamenalo koniec v kapele (nakoniec mu úrady dovolili vrátiť sa späť do USA a v roku 1983 sa pripojil ku kapele Misfits, tiež ako bubeník). Strata bubeníka na chvíľu ochromila chod kapely. K Black Flag sa na krátky čas pridal Emil Johnson z 'Twisted Roots', ale bolo jasné, že je iba dočasnou náhradou.
Počas krátkeho amerického turné, na koncerte vo Vancouveri kapela našla náhradu za bicie Chucka Biscuitsa, ktorý opustil kapelu D.O.A. Precestoval s kapelou zvyšok tohto krátkeho turné a učil sa hrať piesne B.F. Táto zostava nahrala demo kazetu, ktorá bola neskôr vydaná ako bootleg. 
Kvôli osobným problémom a častým rozporom s Rollinsom Chuck Biscuits opustil kapelu a pridal sa k Circle Jerks. Nahradil ho Bill Stevenson z kapely The Descendents.
Pravdepodobne aj násilie, ktoré sprevádzalo predchádzajúce turné malo vplyv na ďalšiu tvorbu kapely. Kapela okrem toho brala inšpiráciu aj v iných hudobných žánroch ako punkrocku. Nové piesne boli pomalšie a menej typické pre punk, s vplyvmi klasického rocku a blues. V tomto období opustil Black Flag Dez Cadena, aby sa venoval svojej kapele 'DC3'. Na prvom albume 'DC3' použil niektoré piesne ktoré pôvodne napísal pre Black Flag.
Koncom roku 1983 z kapely odišiel Dukowski. Azzerad tvrdil, ze Ginn bol nespokojný s Dukowskeho profesionálnym rastom a schopnosťou zlepšovať svoju hru. Veci sa začali komplikovať, nakoniec to ale bol Rollins, kto na seba vzal úlohu z kapely vylúčiť Dukowskeho. Napriek tomu, niekoľko z jeho piesní bolo použitých aj na neskorších nahrávkach, a sám Dukowski pokračoval s kapelou ako tour manažér.
V roku 1983 nabral Black Flag nový smer s novými pesničkami, ale v tom čase bez basgitaristu. Vznikol spor okolo nahrávok B.F., kvôli tomu, že SST Records vydalo album „Damaged“. Pokiaľ sa problém nevyriešil, predbežným súdnym príkazom bolo zakázané používať meno Black Flag na akejkoľvek nahrávke. Vydali však kompilačnú nahrávku „Everything Went Black“, ktorá bola popisovaná ako dielo jednotlivých hudobníkov, nie dielom Black Flag. Napriek tomu, originál obalu tejto nahrávky obsahoval slová 'Black Flag', tie ale boli zakryté pruhmi papiera, aby sa B.F. nedostalo do sporu s nariadením.
Po tom ako mohli znovu legálne vydávať albumy pod svojím menom, nabrali energiu opäť naplno pracovať. Na pozíciu basgitaristu nastúpila Kira Roesslerová (sestra klávesistu Paula Roesslera z punkovej kapely 45 Grave) aby nahradila Dukowskeho. Pre kapelu tak začalo najproduktívnejšie obdobie. Roesslerová bola nepochybne najlepšia basgitaristka počas histórie Black Flag. Dukowski hral pôsobivo, ale Roesslerová vniesla do hry dômyselnosť a jemnosť.
Rok 1984 bol pre Black Flag a ich vydavateľstvo SST najambicióznejším rokom v histórii kapely. Počas tohto roku vydali 4 štúdiové 'full-length' (full=plný, length=dĺžka) albumy, a na turné boli prakticky počas celého roka. Rollins sa zmienil o 178 vystúpeniach počas roku 1984 a o zhruba podobnom počte v roku 1985. Po tom ako Dukowski opustil kapelu, sa Rollins stal výslovným frontmanom a hovorcom kapely. Bol tak pod väčším tlakom ako dovtedy, zatiaľ čo Ginn vystupoval ako prirodzený hovorca (Ginn bol autorom väčšiny textov a hudby).
S Kirou Roesslerovou na basovej gitare sa Black Flag stal skôr experimentom. Kapela musela častejšie čeliť kritike a pohŕdaniu. Rollins sám hovoril, že set-list Black Flag v tejto ére len zriedkakedy obsahoval staršie obľúbené piesne ako „Six Pack“ alebo „Nervous Breakdown“, a publikum bolo často iritované z nového, pomalšieho set-listu Black Flag. Zvyšovalo sa násilie voči kapele, a hlavne voči Rollinsovi, viac ako kedykoľvek predtým, a to napriek tomu, že Rollins sa v tomto období venoval vzpieraniu, a bol schopný ľahko sa brániť. Navzdory počiatočnému odporu k novému hudobnému a kvázi psychedelickému smeru bol album „My War“ považovaný ako vplyv pre hudobný žáner grunge.
Koniec kariéry a rozpad.
Napriek tomu, že roky 1984 – 85 boli najproduktívnejšie obdobie kapely a nahrávacej spoločnosti SST, Ginn a Rollins sa rozhodli vylúčiť Kiru Roesslerovú, údajne kvôli nestálemu správaniu. Jej absencia, a fakt, že B.F. nemalo stáleho bubeníka (Stevenson sa rozhodol skončiť, nahradil ho Anthony Martinez), prispeli ku klesajúcej reputácii niekoľkých posledných turné Black Flag. Napriek tomu, živý koncert „Who's Got The 10 1/2“ bol príkladom toho, že Roesslerová a Martinez, do B.F. patria a aj vďaka nim je Black Flag silná kapela hodná úcty.
V roku 1986, sa členovia B.F. cítili unavený neustálym cestovaním po koncertoch a tour, násilím a chudobou, ktorej čelili na cestách. Kapela bola spolu takmer desať rokov, a ani po tejto dobe nedosiahla komerčný úspech a stabilitu. Neustále zmeny v obsadení kapely boli ako bariéra k publiku. Ginnova kreativita spôsobovala, že nahrávky zneli úplne rozdielne.
Black Flag hrali svoj posledný koncert 27. júna 1986, v Detroite, štát Michigan; lístky na tento koncert bolo možné zohnať vďaka veľkej podpore hudobných spoločností. Počas tohto vystúpenia sa kapela ukázala ako veľmi talentovaná, keď na koncerte predviedli improvizované piesne, počas ktorých Rollins spieval texty presne ako ho napadli. Piesne ako „Louie, Louie“ zneli freneticky, takmer ako nerozoznateľnú explóziu intenzity.
V „Get In The Van“, Rollins napísal, že mu telefonoval Greg Ginn v auguste 1986: „Povedal mi, že končí s kapelou. Domnieval som sa že je to silné rozhodnutie, bola to predsa jeho kapela. Takže jeden krátky rozhovor, a bolo po všetkom.“ Veľa zdrojov tvrdilo, že kapela sa oficiálne nerozpadla do roku 1987, to sa ale ukázalo ako nepravda.

</doc>
<doc id="241960" url="https://sk.wikipedia.org/wiki?curid=241960" title="ČEZ Aréna">
ČEZ Aréna

ČEZ Aréna môže byť:

</doc>
<doc id="241961" url="https://sk.wikipedia.org/wiki?curid=241961" title="Ostravar Aréna">
Ostravar Aréna

Ostravar Aréna (predtým Palác kultury a sportu a ČEZ Aréna) je multifunkčná aréna v Ostrave. Otvorená bola v roku 1986 a rekonštruovaná za takmer 700 miliónov Kč v rokoch 2003 a 2004. Je domovským stánkom hokejového klubu HC Vítkovice Steel.
Hlavným dôvodom rekonštrukcie bolo organizovanie Majstrovstiev sveta v ľadovom hokeji 2004. O rok neskôr sa tu konali aj Majstrovstvá Európy UEFA vo futsale 2005. Na konci roku 2008 sa v ČEZ Aréne uskutočnili Majstrovstvá sveta vo florbale mužov 2008.

</doc>
<doc id="241965" url="https://sk.wikipedia.org/wiki?curid=241965" title="Zoznam rozhľadní na Slovensku">
Zoznam rozhľadní na Slovensku

Toto je zoznam existujúcich, zaniknutých a plánovaných verejne prístupných rozhľadní na Slovensku.
Existujúce rozhľadne.
V súčasnosti stojace rozhľadne na Slovensku, radené podľa krajov od západu na východ. Počet: 145
Poznámky:

</doc>
<doc id="241966" url="https://sk.wikipedia.org/wiki?curid=241966" title="ČEZ Arena">
ČEZ Arena

ČEZ Arena (predtým Duhová Arena) je športová aréna, ktorá sa nachádza v českom meste Pardubice. Kapacita arény je 10 300 divákov.
Aréna prešla veľkou rekonštrukciou v roku 2001, a pár dní na to sa tu už konali majstrovstvá sveta v ľadovom hokeji hráčov do 20 rokov 2002. Toto podujatie sa tu konalo aj v roku 2008.
Aréna je domácim stánkom klubu HC Moeller Pardubice.
Externé odkazy.
Oficiálna stránka

</doc>
<doc id="241968" url="https://sk.wikipedia.org/wiki?curid=241968" title="Tuzovskij">
Tuzovskij

Tuzovskij je názov vulkanického komplexu, pozostávajúceho z trojice prekrývajúcich sa štítových vulkánov, nachádzajúceho sa v západnej časti polostrova Kamčatka v pohorí Stredokamčatský chrbát. Masív komplexu je budovaný prevažne bazaltovými až bazaltovo-andezitovými horninami a jeho vek sa odhaduje na neskorý pleistocén až začiatok holocénu. Najvyšší člen komplexu je "Tuzovskij" (1 533 m), nachádzajúci sa na juhozápadnom okraji, "Tvitunup" (1 450 m) je na severnom okraji a "Srednyj" (1 410 m) sa nachádza medzi nimi. Staršie geologické prieskumy identifikovali podľa morfológie viacero vulkanických centier holocénneho veku, no novší prieskum spochybňuje takýto mladý vek.

</doc>
<doc id="241969" url="https://sk.wikipedia.org/wiki?curid=241969" title="Henri Nestlé">
Henri Nestlé

Henri Nestlé, narodený ako Heinrich Nestle (* 10. august 1814, Frankfurt nad Mohanom, Svätá rímska ríša nemeckého národa – † 7. júl, 1890, Glion, Švajčiarsko), bol švajčiarsky podnikateľ, zakladateľ nadnárodného koncernu Nestlé.

</doc>
<doc id="241970" url="https://sk.wikipedia.org/wiki?curid=241970" title="Vulkan Gornogo Instituta">
Vulkan Gornogo Instituta

Vulkan Gornogo Instituta () alebo Gornyj Institut () je v súčasnosti neaktívny stratovulkán, nachádzajúci sa na polostrove Kamčatka, na východnom okraji grabenu, tiahnúceho sa od úpätia sopky Kebenej. Severovýchodné a juhozápadné svahy vulkánu sú posiate početnými troskovými kužeľmi. Gornyj Institut je jednou z mála sopiek v pohorí Stredokamčatský chrbát, ktorá bola dokázateľne aktívna v holocéne. Vek najmladších pyroklastických uloženín bol datovaný na 700 rokov pred súčasnosťou.

</doc>
<doc id="241971" url="https://sk.wikipedia.org/wiki?curid=241971" title="Kinenin (sopka)">
Kinenin (sopka)

Kinenin je osamotene stojaci maar, nachádzajúci sa v západnej časti polostrova Kamčatka, neďaleko rieky Kinenin, asi severozápadne od vulkánu Šiveluč. Maar má priemer asi a je čiastočne zaliaty vodou, ktorej hladina je vo výške nad hladinom mora (okraje samotého maaru siahajú do výšky ). Kinenin je najmladší známy maar na Kamčatke, jeho vznik sa datuje na rok 850 (± 50 rokov). Erupcia vyprodukovala početné mafické pyroklastiká, v súčasnosti uložené severovýchodne od okraja maaru.

</doc>
<doc id="241972" url="https://sk.wikipedia.org/wiki?curid=241972" title="Zimní stadion Za Lužánkami">
Zimní stadion Za Lužánkami

Zimní stadion Za Lužánkami bol hokejový štadión nachádzajúci sa v Brne. Štadión bol dlho domovským stánkom klubu HC Kometa Brno. Ten sa odtiaľ vysťahoval v roku 1998. Po ňom tu hral klub HC Ytong Brno, ale jeho pôsobenie na štadióne Za Lužánkami bolo krátke. Svoj domací stánok tu mali jeden rok. Potom sa štadión uzavrel, začal chátrať a stal sa útočiskom pre bezdomovcov. Niekoľkokrát tu vypukol aj požiar. Po demolácii arény, sa momentálne plánuje postavenie novej multifunkčnej haly na jej mieste.

</doc>
<doc id="241973" url="https://sk.wikipedia.org/wiki?curid=241973" title="Bliznecy">
Bliznecy

Bliznecy (Близнецы) je osamotene stojaci súbor utuhnutých lávových prúdov, nachádzajúci sa na polostrove Kamčatka východne od pohoria Stredokamčatský chrbát a asi 80 km severne od vulkánu Šiveluč. Objem láv má asi 0,5 km³ a vek ich erupcie sa datuje na rok 1060 pred Kr.

</doc>
<doc id="241974" url="https://sk.wikipedia.org/wiki?curid=241974" title="Titila">
Titila

Titila je jedným z najmladších štítových vulkánov nachádzajúcich sa v pohorí Stredokamčatský chrbát na polostrove Kamčatka. Sopka leží bokom od centrálneho chrbta pohoria na brehu jazera Glubokoje a tvorí ho dvojica prekrývajúcich sa štítových vulkánov ("Titila" a "Rassošina"). Masív komplexu je tvorený prevažne bazaltami a jeho posledná erupcia sa datuje na 550 rokov pred Kr.

</doc>
<doc id="241975" url="https://sk.wikipedia.org/wiki?curid=241975" title="Dino park Bratislava">
Dino park Bratislava



</doc>
<doc id="241977" url="https://sk.wikipedia.org/wiki?curid=241977" title="Dino Park Bratislava">
Dino Park Bratislava



</doc>
<doc id="241990" url="https://sk.wikipedia.org/wiki?curid=241990" title="Death Star">
Death Star

Hviezda smrti bola gigantickou vojenskou základňou vo fiktívnom svete Star Wars. Po celú filmovú sériu boli vyrobené dve (jedna v epizóde IV a Rogue One, a druhá v epizóde VI). Táto základňa bola neblaho preslávená svojou schopnosťou ničiť celé planéty. 
Popis.
Je to majstrovská a skoro dokonalá zbraň. Dokáže skočiť do hyperpriestoru a vďaka superlaseru dokáže zničiť planétu jediným výstrelom (aj keď druhá Hviezda Smrti bola zničená ešte pred demonštráciou jej plnej síly). Planetárne štíty, ktoré by inak odrazili celé flotily, boli neúčinné proti takejto zbrani. 
Prvá hviezda smrti niesla 27 048 dôstojníkov, 774 576 členov posádky, medzi nimi patrila pechota, piloti, úradníci, 400 000 pomocných pracovníkov a viac než 25 000 Stormtrooperov. Toto predstavuje iba minimálnu posádku a stanici by v skutočnosti mohla vmestiť až niekoľkokrát viac členov. Tak isto niesla útočné raketoplány, Skipray Blastboaty, útočné krížniky, výsadkové lode, pozemné vozidlá a podporné plavidla ako 7 200 stíhačiek typu TIE. Pre povrchovou ochranu má 10 000 batérii Turbolaserov, 2 500 Iónových diel a najmenej 700 Vlečných lúčov a Superlaser. Dokonca i bez svojho superlaseru niesla Hviezda Smrti toľko jednotiek, že mohla obsadiť celý planetárny systém. Je to naozaj jedinečná bojová superloď svojej doby.

</doc>
<doc id="241991" url="https://sk.wikipedia.org/wiki?curid=241991" title="Geonosis">
Geonosis

Geonosis je meno fiktívnej planéty vo svete Star Wars. Jej povrch je pokrytý súvislou púšťou s vysokým obsahom železa. Domovskou rasou sú tu Geonosania. Planéta má prstence tvorené asteroidy a orbitálnymi troskami. Na Geonosisu sa odohrala prvá bitka klonových vojen Republiky s Jedijmi proti Separatistom.

</doc>
<doc id="241992" url="https://sk.wikipedia.org/wiki?curid=241992" title="Hoth (fiktívna planéta)">
Hoth (fiktívna planéta)

Hoth je meno fiktívnej planéty vo svete Star Wars. Jej neobývaný povrch je pokrytý iba ľadom a snehom. Vyskytuje sa tu len niekoľko živočíšnych druhov. Na začiatku V. Epizódy sa tu ukryjú Rebelovia, avšak Impérium ich základňu objaví a odohrá sa tu bitka, z ktorej musia hlavné postavy uniknúť.

</doc>
<doc id="241994" url="https://sk.wikipedia.org/wiki?curid=241994" title="Kamino">
Kamino

Kamino je meno fiktívnej planéty vo svete Star Wars. Jej povrch tvorí iba oceán, je to vodný svet domovskej rasy Kaminoáncov. Kaminoánci sú vynikajúci klonovači, ktorí vytvorili klonovú armádu podľa nájomného lovca Jango Fetta pre Republiku. Jeho takzvaný syn Boba Fett je v skutočnosti jediný klon bez akejkoľvek úpravy.
I TOUGHT DOOKU EREASED THIS!

</doc>
<doc id="242009" url="https://sk.wikipedia.org/wiki?curid=242009" title="Kashyyyk">
Kashyyyk

Kashyyyk je meno fiktívnej planéty vo svete Star Wars. Jej povrch tvoria hlavne močiare a pralesy niekoľko kilometrov vysokých stromov Wroshyr. Je to domovská planéta Wookiov, najsilnejších inteligentných bytostí v galaxii. Hlavné mesto planéty je Rwookrrorro. V III. epizóde sa na tejto planéte odohrala bitka medzi Klonovou armádou a Separatistami, počas ktorej bol Palpatinom vydaný rozkaz 66, ktorý Majster Yoda vycítil, popravcov zabil a následne z planéty utiekol. Leia využila Kashyyyk v dobe vlády veľkoadmirála Thrawna ako úkryt pred Noghrii, ktorý ju mal zajať.

</doc>
<doc id="242012" url="https://sk.wikipedia.org/wiki?curid=242012" title="Paškvil">
Paškvil

Paškvil môže byť:

</doc>
<doc id="242015" url="https://sk.wikipedia.org/wiki?curid=242015" title="Meždusopočnyj">
Meždusopočnyj

Meždusopočnyj () je v súčasnosti neaktívny štítový vulkán, nachádzajúci sa v centrálnej časti pohoria Stredokamčatský chrbát na polostrove Kamčatka na severnom brehu jazera Meždusopočnoje. Masív sopky je budovaný prevažne bazaltovými horninami a jeho vek sa odhaduje na koniec pleistocénu až začiatok holocénu.

</doc>
<doc id="242017" url="https://sk.wikipedia.org/wiki?curid=242017" title="Mustafar">
Mustafar

Mustafar je fiktívna planéta zo sveta Star Wars. Je to vulkanická planéta pokrytá lávou a stovkami aktívnych sopečných kráterov. 
Udalosti na Mustafare.
V epizóde III – Pomsta Sithov sa tu stretol Obi-Wan Kenobi s Anakinom Skywalkerom. Obi-Wan chce svojho bývalého žiaka zachrániť z moci Temnej strany Sily. Hneď po pristatí na Mustafaru však pozná, že sa Anakin zmenil. Počas krátkeho okamihu na seba zaútočia. V ňom Obi-Wan definitívne stratí akúkoľvek vieru na Anakinovu záchranu. Mladý Skywalker pri súboji spadne príliš blízko prúdu lávy a je ťažko zohavený. Na pomoc sa mu vydá Imperátor Darth Sidious, ktorý ho odvezie na Coruscant a pokúsi sa ho zachrániť.

</doc>
<doc id="242018" url="https://sk.wikipedia.org/wiki?curid=242018" title="Šišeľ">
Šišeľ

Šišeľ je masívny, 2 525 m vysoký, v súčasnosti neaktívny štítový vulkán, nachádzajúci sa na polostrove Kamčatka v centrálnej časti pohoria Stredokamčatský chrbát, niekoľko kilometrov východne od vulkánu Meždusopočnyj. Masív vulkánu je budovaný prevažne bazaltovými horninami a jeho vrchol je trvalo zaľadnený. Južné až juhozápadné svahy Šišeľa sú pokryté niekoľkými troskovými kužeľmi a na severnom svahu sa nachádza utuhnutý mohutný lávový prúd. Vek poslednej erupcie nie je presne datovaný, no odhaduje sa na koniec pleistocénu až začiatok holocénu.

</doc>
<doc id="242019" url="https://sk.wikipedia.org/wiki?curid=242019" title="Jelovskij">
Jelovskij

Jelovskij je názov skupiny prekrývajúcich sa štítových vulkánov, nachádzajúcej sa na polostrove Kamčatka v centrálnej časti pohoria Stredokamčatský chrbát severovýchodne od vulkánu Šišeľ a juhovýchodne od vulkánu Alngej. Dominantným členom komplexu je mohutný lávový prúd, utuhnutý na ploche cez 100 km² a s objemom cez 400 km³, nachádzajúci sa severovýchodne od Jelovského. Jeho vek je stanovený na raný holocén.

</doc>
<doc id="242021" url="https://sk.wikipedia.org/wiki?curid=242021" title="Michael Weston">
Michael Weston

Michael Weston, vlastným menom Michael Rubenstein, (* 25. október 1973, New York, New York, USA) je americký televízny a filmový herec.

</doc>
<doc id="242023" url="https://sk.wikipedia.org/wiki?curid=242023" title="Karol Scherz">
Karol Scherz

Karol Scherz de Vasoja (* 17. január 1807, Bratislava – † 19. september 1888, Bratislava) bol slovenský rímskokatolícky kňaz a ľudomil.
Karol Scherz sa narodil ako syn zakladateľa a predsedu Katolíckeho dobročinného spolku v Bratislave Filipa Scherza. Vyštudoval teológiu a od roku 1855 bol farárom na bratislavskom Zuckermandli, nazývanom tiež Theresienstadt. Táto časť mestského Podhradia je v súčasnosti z veľkej časti zbúraná. História mesta zaznamenala, že páter Scherz bol známy svojou dobročinnosťou a ľudomilnosťou.
Uvádza sa, že pri požiaroch a povodniach, ktoré sa v tejto časti mesta často vyskytovali, zachránil vyše 50 ľudí.
Karol Scherz zomrel na následky úrazu, ktorý utrpel dňa 18. septembra 1888. K 20. výročiu jeho smrti mu vďační obyvatelia Bratislavy v roku 1908 umiestnili na tamojšom kostole Najsvätejšej Trojice pamätnú tabuľu. Po pátrovi Scherzovi bol pomenovaný detský domov (ktorý vlastne slúžil aj ako chudobinec pre núdznych) na Vydrici v bývalom šľachtickom paláci baróna Brauneckera.

</doc>
<doc id="242024" url="https://sk.wikipedia.org/wiki?curid=242024" title="Remy Hadleyová">
Remy Hadleyová

MUDr. Remy Hadley je fiktívna postava v seriáli Dr. House, ktorú stvárňuje herečka Olivia Wildeová. Je lekárka a je členkou diagnostického tímu Grega Housea. Má prezývku "„Trinástka“", podľa čísla, ktoré jej pridelil Dr. House pri výbere kolegov do nového tímu.

</doc>
<doc id="242025" url="https://sk.wikipedia.org/wiki?curid=242025" title="Chris Taub">
Chris Taub

MUDr. Chris Taub je fiktívna postava v seriáli "Dr. House", ktorú stvárňuje herec Peter Jacobson. Jeho špecializácia je plastická chirurgia a je členom diagnostického tímu Dr. Gregory Housea vo fakultnej nemocnici Princeton-Plainsboro.

</doc>
<doc id="242026" url="https://sk.wikipedia.org/wiki?curid=242026" title="Lawrence Kutner">
Lawrence Kutner

Dr. Lawrence Kutner je fiktívna postava v seriáli Dr. House, ktorého postavu stvárňuje Kal Penn. Je lekár a je členom diagnostického tímu Grega Housea.

</doc>
<doc id="242027" url="https://sk.wikipedia.org/wiki?curid=242027" title="Hoobastank">
Hoobastank

Hoobastank je americká rocková skupina, najviac známa svojím hitom „The Reason“ z roku 2004, a ďalšími hitmi ako „Crawling in the Dark“ a „Running Away“. Skupina bola založená v roku 1994 v Agoura Hills v Kalifornii. Založili ju spevák Doug Robb, gitarista Dan Estrin, bubeník Chris Hesse, a pôvodný basgitarista Markku Lappalainen. Dodnes skupina vydala štyri štúdiové albumy a jedno EP. Celosvetovo skupina predala 10 miliónov albumov.

</doc>
<doc id="242031" url="https://sk.wikipedia.org/wiki?curid=242031" title="Antifa">
Antifa

Antifa (skratka z nem. "Antifaschismus") je ľudové skrátené označenie pre:

</doc>
<doc id="242035" url="https://sk.wikipedia.org/wiki?curid=242035" title="Ciferný súčet">
Ciferný súčet

Ciferný súčet je súčet všetkých cifier (číslic) čísla v danej číselnej sústave.
Obvykle sa pod číselným súčtom rozumie súčet číslic v desiatkovej sústave. Napríklad ciferný súčet čísla "123" je "6". Existuje však aj ciferný súčet v iných číselných sústavách, ktorý sa však pre praktické výpočty nepoužíva tak často.
Ciferný súčet je dôležitý napríklad pri stanovení, či je číslo deliteľné nejakým iným číslom. Napríklad čísla deliteľné číslom tri v desiatkovej sústave sú tie čísla, ktorých ciferný súčet je deliteľný 3.
Číselný súčet toho istého čísla môže byť a väčšinou aj je v rôznych číselných sústavách rôzny. Napríklad číslo 10 má v desiatkovej sústave ciferný súčet 1, v dvojkovej sústave má ciferný súčet formula_1. 

</doc>
<doc id="242037" url="https://sk.wikipedia.org/wiki?curid=242037" title="Palisáda (stena)">
Palisáda (stena)

Palisáda alebo palisády je stena tvorená kôlmi, ktoré sú pevne zarazené kolmo do zeme alebo na vrchol opevnenia. Jednotlivý kôl palisády sa takisto nazýva palisáda. Mala buď obrannú funkciu, teda slúžila ako opevnenie (proti útočníkom alebo v praveku aj proti zveri) alebo ohraničovala vnútorné plochy sídliska, kultového miesta či hrobu.
Palisáda ako opevnenie.
Ak sa používala na obranné účely, boli koly zarazené tesne vedľa seba a často boli v kombinácii s inými obrannými prvkami ako napríklad vodnými priekopami. Palisádové koly sú obyčajne zhruba 35 cm hrubé, zo zeme vyčnievajú asi 2 m, zeme sú zapustené 1 m, na vrchole sú zašpicatené a horný okraj môže byť upravený s okienkami pre obrancov a podobne.
Toto opevnenie malo využitie v praveku až stredoveku na obranu pred nepriateľmi. Výhodou bol ľahko dostupný stavebný materiál, nevýhodou zraniteľnosť voči ohňu. Najviac sa uplatnilo na ochranu miest a menších pevností. S objavom obliehacích strojov ho vystriedali kamenné opevnenia. Na území Slovenska sa skončila éra hradov z dreva a palisád po tatárskom vpáde v prvej polovici 13. storočia, kedy sa ukázali drevené opevnenia ako nedostatočné pred mongolským spôsobom dobýjania hradov.

</doc>
<doc id="242038" url="https://sk.wikipedia.org/wiki?curid=242038" title="Antifašistická akcia">
Antifašistická akcia

Antifašistická akcia alebo skrátene Antifa je názov organizácií radikálneho alebo militantného ľavicového antifašistického odporu. 
Prvú organizáciu pod týmto názvom vytvorila v roku 1930 Komunistická strana Nemecka na obranu proti rastúcemu nacistickému hnutiu v krajine. Dnes pôsobia skupiny AFA po celej Európe a hlásia sa prevažne k anarchizmu. Antifašistická akcia je spravidla reakciou na činnosť krajnej pravice. Na Slovensku vznikla Antifa ako reakcia na pouličné násilie neonacistov, ktoré sa objavovalo najmä v 90. rokoch 20. storočia, ale aj po roku 2000. V súčasnosti je relatívne slabo organizovaná a relatívne málo ľudí sa hlási k radikálnejšiemu antifašizmu.
V Spojených štátoch došlo po zvolení Donalda J. Trumpa za prezidenta k nárastu protestov Antifašistickej akcie, ktoré sa zameriavali okrem krajnej pravice (biely nacionalizmus, alternatívna pravica), aj voči tradičným konzervatívcom a libertariánom. Počas protestov sa niektorí sympatizanti Antifa podielali na vandalizme a v styku s krajnou pravicou došlo aj k násiliu. Prezident Trump v júli 2019 v súvislosti s násilným útokom antifašistov na konzervatívneho novinára Andyho Ngoa v Portlande vyhlásil, že uvažuje o zaradení Antify medzi domáce teroristické organizácie v USA.

</doc>
