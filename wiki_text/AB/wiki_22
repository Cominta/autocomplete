<doc id="194864" url="https://sk.wikipedia.org/wiki?curid=194864" title="Rez (zobrazenie)">
Rez (zobrazenie)

Rez je zobrazenie predmetu pretnutého myslenou (obvykle rovinnou) plochou rezu premietaného na priemetňu rovnobežnú s plochou rezu. Pri pravouhlom premietaní na niekoľko priemetní sú v obraze rezu zobrazené iba časti predmetu ležiaceho v myslenej ploche rezu a za ňou alebo pod ňou.
V stavebníctve.
Rez sa používa na zobrazenie vnútorných priestorov objektu na stavebnom výkrese. Objekt sa otvára mysleným rezom tak, aby vznikol pohľad do vnútorných priestorov. Aby sa zachytila priestorová členitosť objektu a priestorové usporiadanie konštrukcií v objekte, musí sa budova otvárať tak vodorovnými, ako aj zvislými myslenými rezmi. Názov rezu sa odvodí od jeho polohy k hlavným priemetňam.
Vodorovné rezy.
Pri vodorovnom reze je myslená plocha rezu rovnobežná s vodorovnou priemetňou. Na výkresoch v stavebníctve sa pre vodorovný rez stavebným ojbektom obvykle používa názov pôdorys. V tomto vodorovnom reze je možné zobrazovať aj prvky (konštrukcie) nad myslenou plochou rezu. Vodorovné rezy zachytávajú pôdorysné členenie, tvar a nadväznosti priestorov, konštrukcií vo vodorovnom smere. 
Zvislé rezy.
Pri zvislom reze je myslená plocha rezu kolmá k vodorovnej priemetni (k pôdorysni). Podľa polohy myslenej plochy rezu k pôdorysným rozmerom zobrazeného premetu spravdila rozlišujeme:
Zvislé rezy objasňujú výškové pomery, tvar a nadväznosti konštrukcií po výške objektu. 
Vedenie rezov.
Hladiny vodorovných rezov sa podľa STN 01 3420, čl. 35 vedú:
Rovina vodorovného rezu sa zalamuje spravidla len v prípadoch, keď sa podlažie objektu zobrazuje jedným pôdorysom a rovina vodorovného rezu sa spravidla vedie v 1/3 výšky zobrazovaného podlažia. V ostatných prípadoch, keď sa podlažie zobrazuje viacerými pôdorysmi (napr. pri objektoch bez podlaží a pod.), potom sa vodorovné rezy v jednotlivých úrovniach vedú prísne vo vodorovnej rovine celým zobrazovaným pôdorysom objektu bez zalomenia.
Označovanie rezov.
Jednotlivé úrovne sa v pôdorysoch označujú výškovou kótou. Pôdorysy jednotlivých podlaží možno označiť aj popisom (napr. 1. nadzemné podlažie) a pôdorysy jednotlivých úrovní v rámci jedného podlažia sa označia popisom (napr. pôdorys na kóte +5,600). Poloha (priebeh) myslenej roviny rezu sa zakresľuje hrubými úsečkami, nakreslenými z vonkajšej strany obrazu, prípadne aj vnútri obrazu. Úsečky nesmú pretínať vonkajší obrys alebo hrany obrazu. Zalomenie roviny myslenéhou rezu sa vnútri obrazu zakreslí hrubými zalomenými úsečkami.
Na označovanie rezov sa používajú písmená veľkej abecedy alebo arabské číslice, prípadne ich kombinácie (napr. A1, A2, B1, B2, ...). Pri označovaní písmenami veľkej abecedy sa nesmú používať písmena I, O, Q, R, X. Celkové zvislé rezy objektom označujeme priebežne pre celý objekt – napr. A-A, B-B, C-C ...

</doc>
<doc id="194865" url="https://sk.wikipedia.org/wiki?curid=194865" title="LINPACK">
LINPACK

LINPACK je súbor knižíc používaných na testovanie výpočtovej sily počítačov. Špeciálne sa používa na testovanie výkonu superpocítačov vo výpočtoch lineárnej algebry. Vznikol v sedemdesiatych rokoch. Autoromi boli Jack Dongarra, Jim Bunch, Cleve Moler a Pete Stewart. Použitý bol programovací jazyk Fortran.
LINPACK Benchmarks sú založné na súbore knižníc LINPACK a používajú sa na stanovenie výkonu superpočítačov v operáciách s číslami s pohyblivou desatinnou čiarkou. Výsledkom je výkon stanovený v jednotkách FLOPS alebo ich SI násobkoch(v dnešnej dobe sú relevantné GIGA, TERA, PETA a EXA).

</doc>
<doc id="194866" url="https://sk.wikipedia.org/wiki?curid=194866" title="Canon EF-S 17-85mm">
Canon EF-S 17-85mm

Canon EF-S 17-85mm f/4.0-5.6 IS USM je širokorozsahový zoom objektív určený pre digitálne zrkadlovky Canon so snímačom veľkosti APS-C (Canon 300D, Canon 350D, Canon 400D, Canon 20D, Canon 30D, Canon 40D). Na trh bol uvedený v roku 2004 spolu s poloprofesionálnou DSLR Canon 20D pre ktorú bol určený ako setový objektív. EF-S 17-85mm je vybavený optickým stabilizátorom obrazu (IS) pomocou ktorého je možné z ruky udržať cca o 3EV dlhší expozičný čas a ultrazvukovým ostriacim motorom (USM) ktorý okrem tichšieho a rýchlejšieho chodu umožňuje ručne doostrovať pri automatickom ostrení.

</doc>
<doc id="194868" url="https://sk.wikipedia.org/wiki?curid=194868" title="Rodinný dom Ivana Matušíka">
Rodinný dom Ivana Matušíka

Rodinný dom architekta Ivana Matušíka je dom v Bratislave podľa návrhu slovenského architekta Ivana Matušíka. Je postavený na trojuholníkovej parcele v nároží ulíc Bukovej a Nad lomom, pod bratislavským Bôrikom. V súčasnosti je aj architektovým pracoviskom. Z ulice ho zakrývajú popínavé rastliny, ktoré sa tiahnu pozdĺž oplotenia pozemku.
Dispozičné riešenie.
Architekt tento rodinný dom založil na pravidelnom štvorcovom pôdoryse s vonkajšími rozmermi 10,80 x 10,80 m. Dispozičné riešenie vychádza z klasického delenia štvorca na deväť rovnakých častí s modulom 1, 2 m. Takisto ako sa Le Corbusier odvolával na svoje „"traces regulateurs"“ (usmerňujúce čiary), sa aj Ivan Matušík drží svojej geometrickej osnovy. A rovnako ako u Le Corbusiera je aj u Matušíka výtvarná výpoveď „... racionalizovaná sieťou ... čiar, ktoré sa stávajú formálnym vodidlom, prenikajúcim celým ... dielom“.
Matušíkov dom môžeme považovať za koncentrát skúseností moderny.
Dom je trojpodlažný (suterén, prízemie, poschodie). Jednotlivé podlažia sú robené ako autonómne dispozičné jednotky. V strede je pevné jadro, po obvode voľná dispozícia o svetlosti 3, 30 m. Dom v sebe nesie priestorovú dualitu. Zatiaľ čo dispozícia je prísne sústredená okolo pevného jadra, jeho funkcie majú odstredivú tendenciu. Hlavne horné poschodie má všetky znaky corbusierovského voľného pôdorysu. Priestor po obvode jadra členia len jednotlivé funkcie. Tento dom nemá žiadne dvere a priečky okrem hygienického zariadenia a špajze.
Strecha.
Strecha domu napĺňa jeden z piatich Le Corbusierovských bodov novej architektúry. Je konkávna a dažďovú vodu odvádza smerom dovnútra – nad domom vytvára akýsi opačne obrátený „roztvorený dáždnik“ (tak ju nazval sám autor). Od obvodových múrov je odsadená priebežným pásovým oknom, to má úlohu tradičnej rímsy. Architekt tu naplno využil holé tehlové murivo, ktoré je charakteristické pre jeho začiatky tvorby a v zlomku sa objavuje aj v niekoľkých neskorších dielach. Uplatňuje sa rovnako v exteriéri ako aj v interiéri.
Umiestnenie ateliéru.
Ateliér I. Matušíka v rámci domu nemal svoje stále miesto. Sídlil v suteréne, v miestnosti s veľkorysým strešným svetlíkom. Neskôr zaberal časť voľnej dispozície na druhom podlaží, mal tam podobnú atmosféru ako jeho pracovisko na ŠPÚO v Apponiho paláci. V súčasnosti je zase v suteréne. Pohyb jeho pracoviska sa stáva úžasnou ilustráciou fungovania voľného pôdorysu. 
Materiál.
Popri priestorovom koncepte je najpodstatnejším znakom domu jeho monomateriálovosť. Architekt tu naplno využil materiál, ktorý je charakteristický pre jeho rané práce a v zlomku sa objavuje aj v niekoľkých neskorších dielach – režné tehlové murivo. Materiál bezprostredne zviazaný s európskou modernou. Dôvod prečo sa priklonil k režnému murivu uvádza svoju cestu do severnej Európy, nepopiera vplyv Karfíkovej moderny, bratislavskej architektúry Balána a Grossmanna atď. U Matušíka nie je tehla prítomná len na vonkajšej fasáde, ale rovnako je prítomná aj v interiéri. Na stenách, podlahách v podobe keramickej dlažby rovnakého rozmeru aj na keramickom obklade hygienických zariaďovacích prvkov. 
Pred pocitom štýlovo dokonalého umeleckého diela, chráni dom slobodné vrstvenie historických a umeleckých artefaktov ako aj bežných predmetov dennej potreby. Toto bráni domu, aby sa stal dokonalým architektonickým manifestom, ktorý je vždy trochu ťažko obývateľný.

</doc>
<doc id="194870" url="https://sk.wikipedia.org/wiki?curid=194870" title="Rezopohľad">
Rezopohľad

Rezopohľad je zákres časti objektu v reze ktorého súčasťou je aj pohľad na daný objekt v rovine rezu objektom prechádzajucej. Rezopohľad teda spolu s rezom znázorňuje aj konštrukcie nachádzajúce sa za rovinou rezu v pohľade.

</doc>
<doc id="194874" url="https://sk.wikipedia.org/wiki?curid=194874" title="Najvyšší kontrolný úrad Slovenskej republiky">
Najvyšší kontrolný úrad Slovenskej republiky

Najvyšší kontrolný úrad Slovenskej republiky je nezávislý štátny orgán Slovenskej republiky, ktorý kontroluje hospodárenie s finančnými prostriedkami a majetkom štátu, územnej samosprávy a s finančnými prostriedkami Európskej únie. Jeho postavenie a pôsobnosť ustanovuje čl. 60 až 63 Ústavy SR a zákon č. 39/1993 Z. z. o Najvyššom kontrolnom úrade Slovenskej republiky. Svoju kontrolnú činnosť vykonáva na základe uznesenia Národnej rady SR a podľa vlastného plánu kontrolnej činnosti.
Pôsobnosť NKÚ SR
Dejiny.
Kontrolné úrady takéhoto typu, vykonávajúce svoju činnosť nezávisle od exekutívy, sa postupne vyvinuli a pôsobia prakticky vo všetkých krajinách s demokratickými pomermi. Absolútne prvý orgán podobného typu založila ešte Mária Terézia v roku 1761. U nás tento orgán viac ako štyri desaťročia (s výnimkou krátkeho obdobia v druhej polovici šesťdesiatych rokov) neexistoval. Preto bezprostredným predchodcom dnešného NKÚ je Ministerstvo kontroly SR, ktoré existovalo od roku 1990 do 1992. Po jeho zrušení v roku 1992 sa ústredným orgánom štátnej správy pre štátnu kontrolu stal Úrad vlády SR, ktorý realizoval v roku 1992 prípravu návrhu zákona o NKÚ SR.
1. januára 1993 vzniklo samostatné Slovensko ako samostatný suverénny štát. V Ústave je zakotvený aj Najvyšší kontrolný úrad SR, ktorého pôsobnosť, právomoc a vnútorné organizačné členenie v zmysle Ústavy upraví zákon. Národná rada schválila 19. januára 1993 zákon č. 39/1993 Z. z. o Najvyššom kontrolnom úrade Slovenskej republiky. V novelizovanom znení je platný aj v súčasnosti.
Kompetencie.
Úrad kontroluje hospodárenie s
NKÚ SR v rámci svojej pôsobnosti kontroluje.
Za prostriedky štátneho rozpočtu považujú aj prostriedky Európskych spoločenstiev a iné prostriedky zo zahraničia poskytnuté na financovanie projektov na základe medzinárodných zmlúv.
Kontrolná pôsobnosť NKÚ SR sa vzťahuje na.
NKÚ SR vykonáva kontrolu z hľadiska dodržiavania všeobecne záväzných právnych predpisov, hospodárnosti, efektívnosti a účinnosti.
NKÚ SR vykonáva na základe uznesenia Národnej rady Slovenskej republiky pre jej potreby kontrolu v rozsahu svojej pôsobnosti.
NKÚ SR vypracúva stanovisko k návrhu štátneho rozpočtu Slovenskej republiky, v ktorom hodnotí aj návrh rozpočtu verejnej správy a stanovisko k návrhu štátneho záverečného účtu Slovenskej republiky. Stanovisko k návrhu štátneho rozpočtu ako aj stanovisko k návrhu štátneho záverečného účtu predkladá Národnej rade SR. 
NKÚ SR plní úlohy orgánu vydávajúceho vyhlásenia o ukončení pomoci zo štrukturálnych fondov a úlohy orgánu vydávajúceho vyhlásenia o ukončení projektu a pomoci z kohézneho fondu, zodpovedá za obsah týchto vyhlásení a predkladá ich príslušným orgánom.
NKÚ SR sa na požiadanie Národnej banky Slovenska podieľa na procese navrhovania nezávislého externého audítora na overovanie účtovných závierok NBS, ak to umožnia pravidlá platné v eurozóne pre proces navrhovania nezávislých externých audítorov národných centrálnych bánk v rámci Európskeho systému centrálnych bánk.
NKÚ SR predkladá Národnej rade Slovenskej republiky najneskôr do konca marca správu o výsledkoch kontrolnej činnosti za uplynulý kalendárny rok. Správu o výsledkoch kontrolnej činnosti predkladá vždy keď o to Národná rada Slovenskej republiky požiada.
Sídlo a vedenie.
Úrad má sídlo v Bratislave a expozitúry v siedmich krajských mestách okrem Bratislavy. 
Predsedom Najvyššieho kontrolného úradu Slovenskej republiky je od 26. mája 2022 Ľubomír Andrassy (predtým člen SDĽ). Do funkcie ho na sedemročné obdobie (2022–2029) zvolila Národná rada SR, pričom v tajnej voľbe získal 75 hlasov zo 130 prítomných poslancov. Predtým pôsobil ako podpredseda NKÚ SR od septembra 2020 do mája 2022. Ľ. Andrassy je zároveň prvým viceprezidentom Európskej organizácie najvyšších kontrolných inštitúcií (EUROSAI) od mája 2024.
Andrassy na poste predsedu nahradil Karola Mitríka (nominovaný Pavlom Frešom z SDKÚ-DS), ktorému sa skončilo sedemročné funkčné obdobie. Mitrík bol do funkcie zvolený v máji 2015, keď v tajnej voľbe získal 82 hlasov. Bol vnímaný ako podporovaný aj stranou SMER-SD. 
Ján Jasovský bol zvolený za poslanca NR SR za HZDS a bol ním až do februára 2005, kedy bol zvolený za predsedu Najvyššieho kontrolného úradu. Funkciu vykonával do 20. mája 2015. 
Podpredsedom NKÚ SR je od mája 2022 Jozef Ivančo, ktorého do funkcie zvolila Národná rada SR v rovnakom čase ako predsedu Andrassyho a podpredsedníčkou úradu je od 10. novembra 2022 aj Henrieta Crkoňová.

</doc>
<doc id="194875" url="https://sk.wikipedia.org/wiki?curid=194875" title="Message Passing Interface">
Message Passing Interface

Message Passing Interface (MPI) (rozhranie na výmenu správ) poskytuje prenosný a silný medziprocesorový komunikačný mechanizmus, ktorý zjednodušuje niektoré úskalia komunikácie medzi stovkami a až tisícami paralelne pracujúcich procesorov. Používa sa zvačša pri počítačových blokoch – zoskupeniach (computer clusters).
História.
MPI štandard bol vytvorený zhruba 60-timi ľuďmi zo 40-tich organizácii zväčša z USA a Európy. Do MPI bolo zaangažovaných väčšina veľkých obchodníkov so simultánnymi počítačmi spolu s výskumníkmi z univerzít, vládnych laboratórií a priemyslu. Štandardizačný proces začal na seminári o prenose správ a distribuovanom pamäťovom prostredí sponzorovanom centrom pre výskum paralelného programovania v roku 1992 vo Wiliamsburgu. MPI bol rozšírený v roku 1996 rovnakou skupinou pod názvom MPI2. MPI špecifikácia nebola schválená žiadnou dôležitou štandardizačnou organizáciou, napriek tomu je to dnes de facto štandard pre komunikáciu medzi procesormi s distribuovaným pamäťovým systémom, teda takmer vo všetkých HPC platformách (HPC - vysokovýkonné výpočtové systémy).
Špecifikácia.
Štandardná špecifikácia MPI definuje knižnicu podprogramov, ktoré obsahujú komunikačné funkcie na prenos údajov medzi procesormi, funkcie vykonávajúce kolektívne operácie nad nejakou množinou procesorov, a mnohé iné funkcie, ktoré sa zaoberajú prenosom správ a dynamickým vytváraním nových procesov. Existuje vysoko portabilná implementácia MPI štandardu - MPICH, pre rôzne paralelné a distribuované počítačové prostredia. OpenMP model je vhodný pre multiprocesorové systémy so zdieľanou pamäťou. Pomocou špeciálnych príkazov umožňuje označiť niektoré oblasti kódu, ktoré je možné vykonávať paralelne. Oba modely podporujú paralelné programovanie v jazykoch Fortran a C/C++ [1] alebo v akomkoľvek jazyku, ktorý je schopný použiť dynamické knižnice vytvorené pre tieto jazyky. 
Program napísaný pre MPI je ľahko prenositeľný medzi platformami s rôznymi implementáciami MPI bez potreby prepísania zdrojového kódu. Aj keď sa tomuto štandardu darí úspešne spĺňať ciele spomenuté vyššie, často je kritizované za implementáciu na veľmi nízkej úrovni a náročnej použiteľnosti. Napriek tomu je to jedna z kľúčových častí paralelného programovania. Dnes už MPI podporuje aj systémy so zdieľanou pamäťou, tak ako OpenMP, čo ale nebolo jeho pôvodným cieľom. Výhodou MPI je teda ľahká prenositeľnosť ale aj vysoká rýchlosť, pretože každá implementácia MPI je v princípe optimalizovaná na hardvér na ktorom je spustená. 
MPI je často porovnávaná s PVM (Parallel Virtual Machine), čo je taktiež softvérový nástroj pre podporu paralelného programovania vyvinutý v 1989 a bol to tiež jeden zo systémov, ktorý dokazoval potrebu štandardizovania systému výmeny správ v paralel. systémoch. Množstvo študentov paralelného programovania bolo učených používať systém Pthreads a MPI ako komplementárne prostredia.

</doc>
<doc id="194877" url="https://sk.wikipedia.org/wiki?curid=194877" title="Norman Foster">
Norman Foster

Sir Norman Foster (* 1. jún 1935 Stockport, Veľký Manchester, Anglicko) je anglický architekt. Od roku 1999 je nositeľom Pritzkerovej ceny. Je jedným z najproduktívnejších a najtalentovanejších architektov 20. storočia. Vo svojich budovách kombinuje vedomosti a techniku. 
Štúdium.
Norman Foster sa narodil v anglickom meste Reddish v oblasti Stockport. Bol skutočne talentovaný a dosahoval dobré výsledky v škole, začal sa zaujímať o architektúru a predovšetkým o práce Franka Lloyda Wright a Le Corbusiera. Študoval na univerzite v Manchestre urbanizmus (architektúra) a architektúru. Po skúškach v roku 1961 získal štipendium na americkú renomovanú Yalesku univerzitu v New Havenu v Connecticute.
Po získaní grantu rok cestoval po Amerike a po návrate do Veľkej Británie v roku 1962 si vybavil architektonickú prax. Založil ateliér Team A4 spolu so svojou manželkou Wendy a manželským párom Su a Richardom Rogersovými. 
Práca.
Po rozdelení tímu v roku 1967 Foster so ženou založil ateliér pod novým názvom "Foster Associates", neskôr Foster a Partners. V roku 1968 sa začalo dlhé obdobie spolupracovania s americkým architektom Richardom Buckminstrom, ktoré trvalo do smrti Buckminstra. V spolupráci vytvorili mnoho projektov ktoré sa stali význame v rozvoji životného prostredia. 
Ocenenia.
Za zásluhy pre krajinu v roku 1990 bol pasovaný za Sira a žije život šľachtica ako Sir Norman Foster. Je druhý britský architekt ktorý 2-krát vyhral Stirlingovu cenu. Prvú za americky hangár v Kráľovskom vojnovom múzeu v roku 1998 a druhú za stavbu 30 St Mary Axe v roku 2004. Pritzkerova cena mu bola udelená v roku 1999. V roku 1990 získal jeho ateliér Foster &amp; Partners Cenu Miesa van der Rohea za terminál letiska Stansted, (Londýn).
V Nemecku sir Norman Foster obdržal medailu "Pour le Mérite".

</doc>
<doc id="194880" url="https://sk.wikipedia.org/wiki?curid=194880" title="David Vávra">
David Vávra

Akad. arch. David Vávra (* 9. marec 1957, Praha) je český architekt, herec a spisovateľ. Študoval architektúru na FA ČVUT v Prahe, AVU v Prahe. Uvádza populárno-náučný TV seriál "Šumná města".
Tvorivá činnosť architektonická.
Tvorivá činnosť architekta Davida Vávru spočíva predovšetkým v obnovách budov. V menšej miere sa venuje navrhovaniu nových budov, a to budov pre bývanie. Napriek tomu nepatrí do skupiny architektov, ktorí by odmietali nové prúdy a názory v architektúre. Dôkazom toho je aj tvrdenie na nedávnu súťaž na národnú knižnicu v Prahe, v ktorom považuje víťazný návrh Jana Kaplického za vizionársku stavbu, s veľkým potenciálom pre význam českej architektúry. Podľa Davida Vávru je kvalitná architektúra hodná byť v kontexte so staršou architektúrou. Moderné (a dobré) môže koexistovať so starým. V jeho dielach je v pozadí cítiť inšpiráciu z obdobia moderných prúdov architektúry zo začiatku dvadsiateho storočia. Nenásilne a harmonicky pôsobia napríklad prvky kubistické prvky osvetlenia vo vstupnom foyeri Švandovho divadla a interiér baru kultúrneho domu Dobeška navrhnutý v decentnom retro-štýle.
Tvorivá činnosť vzdelávacia.
David Vávra vystupuje v pravidelnom populárno-náučnom televíznom seriáli Šumná města o modernej českej a moravskej architektúre. Netradičným, skôr hereckým ako vedeckým prístupom približuje divákom významné architektonické diela v mestách Česka.
Pre zaujímavosť David Vávra nie je len tvoriacim architektom ale aj hercom. Založil vlastné alternatívne divadlo Sklep a niekoľkokrát bol obsadený do filmových rolí. Blízke sympatie s filmom vyjadril aj v architektonickej tvorbe v podobe scénografických realizácií.

</doc>
<doc id="194883" url="https://sk.wikipedia.org/wiki?curid=194883" title="Kultúrne centrum Jean Marie Tjibaou">
Kultúrne centrum Jean Marie Tjibaou

Kultúrne centrum Jean-Marie Tjibaou je najznámejšia stavba Novej Kaledónie. Navrhol ju Renzo Piano v roku 1998 ako poctu kanackému národu. V domorodom jazyku "pije" národu Kanak sa toto centrum nazýva "Ngan Jila" – kultúrne centrum.
Okolnosti stavby.
Kultúrne centrum je venované Jean-Marie Tjibaouvi, ktorý zahynul v roku 1989 pri vedení boja za autonómiu Novej Kaledónie spod nadvlády francúzskej vlády, ktorá trvala už viac než 100 rokov. Po Tjibaouvej vražde dal francúzsky premiér François Mitterrand súhlas na postavenie Kultúrneho centra, jediného veľkého projektu mimo Francúzska. Toto gesto je mnohými považované za pokus potlačiť búrlivé protesty v krajine.
Lokalita.
Nachádza sa na úzkom polostrove medzi divokým Tichým oceánom a pokojnou lagúnou v meste Nouméa, hlavnom meste Novej Kaledónie. Renzo Piano využil prevládajúce vetry zo strany oceánu na systém prirodzeného prevetrávania.
Koncept návrhu.
Pri návrhu vychádzal Renzo Piano z okolností, ktoré viedli k stavbe tejto budovy a chápal ju ako oslavu kanackého národa. Bolo dôležité, aby návrh rešpektoval kanackú kultúru a taktiež kaledónsku prírodu ale zároveň aby nepôsobil príliš nevýrazne. Preto sa inšpiroval pôvodným kanackým obydlím a vztýčil 10 drevených konštrukcií pôsobiacich v panoráme veľmi prirodzene, ale zároveň majestátne. 
Funkcia.
Kultúrne centrum sa skladá z troch „dedín“ pozostávajúce z 10 „Veľkých domov“ rôznych veľkostí a funkcií (výstavné priestory, multimediálna knižnica, kaviareň, konferenčné a prednáškové miestnosti). „Veľké domy“ sú spojené dlhou jemne sa vlniacou uzavretou promenádou, pripomínajúcou slávnostnú aleju tradičnej kanackej dediny. Toto centrum sa stalo významnou súčasťou dnešnej kúltúry Novej Kaledónie a pomáha rozvíjať kanacký národ.
Konštrukcia.
Budovy sa skladajú z klasickej pravouhlej časti a špeciálnej konštrukcie drevených „štítov“ orientovaných k oceánu, ktoré sú hlavnou podstatou formy centra.
Adresa.
Rue des Accords de Matignon, Tina, BP 378
98845 Noumea
Nová Kaledónia

</doc>
<doc id="194885" url="https://sk.wikipedia.org/wiki?curid=194885" title="Heidenheim (krajinský okres)">
Heidenheim (krajinský okres)

Heidenheim () je krajinský okres na východe spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Ostalb, Dillingen an der Donau (Bavorsko), Günzburg (Bavorsko), Alb-Donau a Göppingen.
Geografia.
Väčšia časť okresu Heidenheim leží na východných planinách pohoria Švábska Jura ("Schwäbische Alb"), na juhu časť okresu ešte zasahuje do dunajskej nížiny. Cez okres preteká rieka Brenz, ktorá opúšťa okres pri obci Bächingen a ďalej, v meste Lauingen v Bavorsku sa vlieva do Dunaja.
Obyvateľstvo.
Vývoj počtu obyvateľstva okresu Heidenheim od roku 1973:

</doc>
<doc id="194886" url="https://sk.wikipedia.org/wiki?curid=194886" title="Steven Holl">
Steven Holl

Steven Holl (* 9. december 1947, Bremerton, Washington, USA) je americký architekt.
Steven Holl študoval na Washingtonskej univerzite v Ríme a na "Architectural Association" v Londýne (1976). Kariéru začal v Kalifornii a v roku 1976 otvoril vlastnú kanceláriu v New Yorku. Vyučoval na Washingtonskej univerzite, na Syrakúzskej univerzite a od roku 1981 pôsobí na Kolumbijskej univerzite.
Pohľad na Hollovu architektonickú tvorbu.
Hollove stavby odrážajú jeho fascináciu vedeckými fenoménmi a hrou so svetlom a jeho odrazmi. Pomocou týchto elementov vytvára pôsobivé vizuálne zážitky. Jeden z najviac typických aspektov Hollovej predstavy o tom, čím by architektúra dneška mala byť, je fenomén spojeného zážitku. „Napríklad, ak zdvihnete svoju ruku a budete sa pozerať cez zasklené dvere tak, že v nich uvidíte odraz budovy naproti ulice, nepozeráte sa na svoju ruku, nepozeráte sa na sklené dvere a nepozeráte sa na budovu oproti vám.“ Holl ďalej vysvetľuje „To čo zažívate zložením všetkých vrstiev, je práve ten spojený zážitok, ktorým architektúra v konečnom dôsledku je. Cítim, že ak tento obraz odprezentujeme v počítačovej grafike, nedosiahneme podstatu zážitku z architektúry.“ 
Nedávne práce.
Rozšírenie Cranbrookovho vedeckého inštitútu (Bloomfield Hills, štát Michigan 1996 – 1999). Steven Holl, nositeľ medaily Alvara Aalta z roku 1998 nedávno dokončil "Bellevue Art Museum" v Bellevue v štáte Washington a rozšírenie "Collage of Architecture And Landscape Architecture" (University of Minnesota). Tiež pracuje na rozšírení a obnove "Nelson Atkins Museum Of Art" v Kansas City v Missoury a na Fondation Pinault v Ile Seguin. K ďalším súčasným činnostiam sa radia "Knut Hamsun Museum" (Kamar, Nórsko), budova umenia a histórie umenia Iowskej univerzity (Iowa City, Iowa) a Fakulta architektúry na Cornellovej univerzite v Ithaca (New York, 2004).
Významné ocenenia.
Francúzska Grande Médaille d’Or (1997), nasledovne medaila Alvara Aalta z roku 1998. V roku 2001 ho magazín Time menoval najlepším americkým architektom. V roku 2002 ho Smithsonian Institution Cooper – Hewitt ocenil cenou National Design Award in Architecture. Taktiež získal cenu Čestný člen kráľovského inštitútu britských architektov (2003). Roku 2007 získal za projekt Školy umenia a dejín umenia univerzity v Iowe ocenenie AIA 2007 Institute Honor Award.

</doc>
<doc id="194890" url="https://sk.wikipedia.org/wiki?curid=194890" title="Projekt, revue slovenskej architektúry">
Projekt, revue slovenskej architektúry

 Projekt, revue slovenskej architektúry је časopis, ktorý vznikol v roku 1958 so zámerom poskytovať informácie o dianí v slovenskej architektúre. 
Koncepcia časopisu sa opierala o príspevky jednotlivých projekčných ústavov na regionálnej úrovni, čo malo priblížiť stav v slovenskej architektúre v objektívnejšom svetle, ako keby bol redigovaný z bratislavskej centrály. Zároveň bol vytvorený cyklický systém, podľa ktorého za každé číslo zodpovedal iný projekčný ústav. 
Časopis od svojho založenia vychádza pravidelne s periodicitou 6 čísel ročne, pod patronátom "Spolku architektov Slovenska". V súčasnosti, okrem mapovania najnovšieho diania v slovenskej a svetovej architektúre, prispieva aj k hlbšiemu historickému poznaniu architektúry a teórie architektúry. 
Okrem klasickej tlačenej verzie vychádza od roku 2004 aj v internetovej podobe na stránkach archinet.sk
Súčasné zloženie redakcie:
Šéfredaktor : Peter Mikloš
Redaktorka : Zoja Droppová
Tajomník redakcie : Peter Gula
Edičná rada:
Ján Bahna, Dana Bořutová, Martin Drahovský,
Karel Doležel, Ivan Gürtler, Martin Kohlbauer, 
Adolph Stiller, Štefan Šlachta, Imro Vaško

</doc>
<doc id="194894" url="https://sk.wikipedia.org/wiki?curid=194894" title="Národné osvetové centrum">
Národné osvetové centrum

Národné osvetové centrum (skrátene NOC) je štátnou príspevkovou organizáciou Ministerstva kultúry Slovenskej republiky. Podľa zákona č. 189/2015 Z. z. o kultúrno-osvetovej činnosti je kultúrno-osvetovým zariadením s celoslovenskou pôsobnosťou so všeobecným zameraním. Národné osvetové centrum je odborným a metodickým pracoviskom pre kultúrno-osvetovú činnosť, koordinačným a výkonným pracoviskom pre teoretickú, analytickú, informačnú, dokumentačnú a konzultačnú činnosť v oblasti kultúrno-osvetovej činnosti, koordinačným a výkonným pracoviskom pre výskum a štátne štatistické zisťovanie v oblasti kultúry, odborným pracoviskom, ktoré vedie národný register kultúrneho dedičstva ako centrálnu evidenciu údajov a informácií o kultúrnom dedičstve a pracoviskom pre ďalšie vzdelávanie zamestnancov v oblasti kultúrno-osvetovej činnosti.
Hlavná činnosť Národného osvetového centra je:
Národné osvetové centrum (NOC) sa venuje rozvoju neprofesionálnej kultúry na Slovensku. Je organizátorom a spoluorganizátorom rôznych celoštátnych postupových súťaží, prehliadok a festivalov neprofesionálneho umenia.
Festivaly:
NOC je odborným garantom celoštátnych postupových súťaží a prehliadok: 
NOC ďalej realizuje v súlade s poslaním organizácie vzdelávaciu činnosť - vzdelávacie aktivity sú orientované na oblasť celoživotného vzdelávania, plnenie úloh štátnej kultúrnej politiky a ďalšieho odborného vzdelávania v oblasti miestnej a regionálnej kultúry a osvetovej činnosti. Z poverenia Ministerstva kultúry SR Národné osvetové centrum od roku 2014 koordinuje a zabezpečuje úlohy súvisiace s výkonom štatistického zisťovania v oblasti kultúry v zmysle zákona č. 540/2001 Z. z. o štátnej štatistike v znení neskorších predpisov.
Od roku 2012 realizuje národné projekty Operačného programu Informatizácia spoločnosti, prioritnej osi 2 „Rozvoj pamäťových a fondových inštitúcií a obnova ich národnej infraštruktúry“. Národné osvetové centrum bolo zapojené do digitalizácie kultúrneho dedičstva Slovenska, vzniknutý digitálny obsah je sprístupnený na portáli Slovakiana.
Od roku 2013 do marca 2021 bolo v pôsobnosti Národného osvetového centra plnenie úloh Európskeho kontaktného bodu, ktoré bolo súčasťou medzinárodnej siete zameranej na propagáciu a pomoc pri príprave a tvorbe projektov občianskych aktivít grantového programu Európa pre občanov 2007 – 2013.
História.
História vzniku Národného osvetového centra sa viaže k 1.7.1953, keď Povereníctvo školstva a osvety zriadilo Osvetové ústredie v Bratislave. V tom istom roku vytvoril Slovenský výbor pre veci umenia Slovenské ústredie ľudovej umeleckej tvorivosti v Bratislave, ktoré Povereníctvo kultúry 1.1.1956 zmenilo
na Slovenský dom ľudovej umeleckej tvorivosti. Každá z týchto príspevkových organizácií si plnila svoje úlohy samostatne až do roku 1958, keď sa nariadením Povereníctva školstva a kultúry k 1.8.1958 obidve organizácie zlúčili a vznikol Osvetový ústav v Bratislave.
Osvetový ústav, priamy predchodca dnešného Národného osvetového centra, vznikol ako rezortné odborné pracovisko pre poradenstvo, vzdelávanie a dokumentačnú činnosť v kultúrno-osvetovej práci a záujmovej umeleckej činnosti. Počas svojej histórie prešiel zložitým vývojom.Viaceré zložky jeho činnosti sa odčleňovali do samostatných inštitúcií, napr. odčlenenie výstavnej činnosti do podniku Výstavníctvo v roku 1969, výskumných kabinetov do Výskumného ústavu kultúry a verejnej mienky v roku 1968. Zároveň sa zaraďovali do Osvetového ústavu krajské osvetové strediská ako kabinety ústavu a Doškoľovacie stredisko pre vzdelávanie pracovníkov odborov kultúry národných výborov a pracovníkov osvetových zariadení.
Osvetový ústav vykonával teoretickú, koncepčnú, rozborovú, metodicko-poradenskú a vydavateľskú činnosť. Usporadúval školenia a konferencie pre osvetových pracovníkov, metodicky rozvíjal súťaže, prehliadky a festivaly záujmovej umeleckej činnosti, organizoval vrcholné prehliadky. Staral sa o reprezentáciu záujmovo umeleckej činnosti v zahraničí, vydával bohatú knižnú a časopiseckú produkciu.
V roku 1990 rozhodnutím Ministerstva kultúry SR zanikol Osvetový ústav a bolo vytvorené Národné osvetové centrum s novým vymedzením činnosti a poslania ako teoretické, koncepčné, výskumné, informačné, výchovno-vzdelávacie, edičné a organizačné pracovisko pre rozvoj a skvalitňovanie kultúry v miestnych podmienkach, pričom od roku 1996 plnilo úlohy metodického centra pre osvetovú činnosť.
Riaditeľmi Osvetového ústavu a neskôr Národného osvetového centra boli postupne: Jozef Holický, Jaroslav Čelko, Michal Masaryk, Ctibor Tahy, Viliam Fábry, Andrej Greš, Ján Kuba, Ján Tazberík, Matej Vagač, Miroslav Pius, Ján Tazberík, Jana Kresáková, Ing. Jaroslav Mendel, JUDr. Ing. Michal Bartók. Od mája 2020 je generálnym riaditeľom Mgr. Erik Kriššák.
Architektonický výraz budovy v prostredí.
Budova Národného osvetového centra v Bratislave je objekt, ktorý navrhol architekt Miloš Chorvát roku 1957 a pôvodne sa volal Dom umenia a architektúry. V prehliadke architektonických prác roku 1957 udelili Chorvátovi čestnú cenu druhého stupňa za úvodný projekt tejto významnej budovy. Už toho roku sa začala aj jeho realizácia.
Národné osvetové centrum je pristavané k trom družstevným domom od Emila Belluša zo severnej strany. Trojpodlažný, výtvarne tvarovaný, výstavný pavilón umocňuje šesť podlažná administratívna časť, tvarovo a materiálovo nadväzujúca na susediace družstevné domy. Tento logicky a citovo jednotiaci výraz bol v dobe návrhu centra vzácny. Práve preto doplnenie výrazového charakteru časti stredu mesta je znakom uváženého autorovho prejavu, postaveného na komplexnom pochopení miestnych podmienok.
Budova je až prísne symetrická. Nižšia časť je v pôdoryse tvaru predĺženého šesťuholníka, šesť podlažná administratívna budova má tvar podkovy s nádvorím k družstevným domom. Budova má železobetónovú skeletovú konštrukciu. Výrazným tektonickým prvkom domu sú predsadené kovové lamely.
Hlavný vstup z námestia SNP vedie rovno do spoločenskej a ďalej do výstavnej časti dvoma veľkými schodišťami. V spoločenskej sále sa nachádza vlnitá doska na strope, čo je autorov obľúbený motív inšpirovaný Alvarom Aaltom. Ku kancelárskemu schodisku sa môžeme dostať hneď zo závetria. Z Kolárskej ulice je vjazd do dvora a vstup do zadného schodištia, na ktoré sú napojené dva byty a hospodárska prevádzka ako prísun exponátov, závodná jedáleň, bufet a na poschodiach výpomocné kancelárie. Ústredím pôdorysu je spoločenská časť na prízemí, klubovne, čitárne, bufet a vlastná sála na výšku jedného podlažia. Z predsália vedú dve voľné schodištia do výstavnej časti prvého a ďalej aj druhého poschodia. Tieto dve podlažia sú pripravené na voľnú stavbu výstavných priestorov či kójí. Ich plocha dosahuje 1700 metrov štvorcových a sú presvetlené stropom. Obvodové výstavné trakty majú trojmetrovú svetlú výšku s bočným osvetlením, ktoré možno regulovať lamelami.
Celkovo ak stavbu hodnotíme pri pohľade z vonku či z vnútra, jej tektonickosť (sk - tektonika), textúra povrchov i farebnosť pozdvihujú ducha miesta. Tvarovanie i osadenie objektu harmonizuje s prostredím. Budova Národného osvetového centra je dielo na estetickej a kultúrnej úrovni, cítiť z nej ducha obnovenej ľahkej moderny.
Logá inštitúcie.
Logo Národného osvetového centra pozostáva zo štylizovaného zobrazenia knihy ako symbolu výchovno-vzdelávacej činnosti, lýry ako symbolu záujmovo-umeleckej činnosti a kvetu nad nimi ako symbolu krásy ducha, rozvíjaného činnosťami Národného osvetového centra.
70 rokov Národného osvetového centra.
1. júla 2023 Národné osvetové centrum oslávilo 70. rokov od vzniku inštitúcie. Presne v tento deň pred 70 rokmi vznikli v Bratislave dve osvetové inštitúcie – Osvetové ústredie a Slovenské ústredie ľudovej umeleckej tvorivosti, ktoré sa v roku 1958 spojili do Osvetového ústavu. Tieto inštitúcie sú priamymi predchodcami dnešného Národného osvetového centra, a preto dnes oslavujeme okrúhle 70. narodeniny.
Pri tejto príležitosti odovzdávame srdečné pozdravy všetkým, ktorí za sedem desaťročí tvorili, šírili, podporovali, organizovali, edukovali a venovali pozornosť neprofesionálnemu umeniu a záujmovej umeleckej činnosti na Slovensku.
O zriadení Slovenského ústredia ľudovej umeleckej tvorivosti v Bratislave sa dočítate v liste z 1. 7. 1953.

</doc>
<doc id="194896" url="https://sk.wikipedia.org/wiki?curid=194896" title="Heilbronn (krajinský okres)">
Heilbronn (krajinský okres)

Heilbronn () je krajinský okres na severe spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Neckar-Odenwald, Hohenlohe, Schwäbisch Hall, Rems-Murr, Ludwigsburg, Enz, Karlsruhe a Rhein-Neckar. Okres Heilbronn celkom obopína nezávislý mestský okres mesto Heilbronn.
Geografia.
Hlavnou riekou v okrese Heilbronn je rieka Neckar, ktorá tadiaľ preteká z juhu na sever. Západná časť okresu patrí krajinným celkom "Kraichgau", východná "Hohenloher Ebene, Kocher-Jagst-Ebene" a "Löwensteiner Berge".
Obyvateľstvo.
Vývoj počtu obyvateľstva okresu Heilbronn od roku 1973:

</doc>
<doc id="194899" url="https://sk.wikipedia.org/wiki?curid=194899" title="Pálkova vila">
Pálkova vila

Pálkova vila je vila v Liptovskom Mikuláši na Školskej ulici. Autormi sú československí architekti Vladimír Karfík a Adolf Benš.
Situácia.
Vila Ing.Pálku sa nachádza na Školskej ulici v Liptovskom Mikuláši. Stojí na nároží uprostred parcely, obklopená veľkorysou záhradou. V okolí nájdeme pomerne tradičnú obytnú zástavbu typickú pre začiatok dvadsiateho storočia.
Vonkajší opis budovy.
Trojpodlažná vila s tradičnou murovanou konštrukciou vyniká v okolitej zástavbe, od ktorej sa odlišuje jednak plochou strechou, neomietnutým režným murivom a hlavne funkcionalistickým hmotovým prevedením. Do domu sa vstupuje v strede dlhého priečelia. Nad vstupom sa nachádza arkier s rohovým oknom. Fasáda orientovaná do záhrady je lemovaná balkónom ktorý je podoporený dvojicou masívnych betónových stĺpov.
Dispozičné a materiálovo-hmotové riešenie.
Dispozičné riešenie sa odvíja okolo centra, jadra pôdorysu, z ktorého vybiehajú jednotlivé krídla budovy s jednou miestnosťou. Vila má tri podlažia- suterén obsahujúci technické zázemie, prízemie s dennou časťou a poschodie so spálňami a izbou pre hostí. Na južnej strane sa nachádza obývacia spoločenská miestnosť s kozubom otvorená smerom k terase. Severné krídlo pôsobí rozdrobenejšie, ale v skutočnosti efektívne prepája kuchyňu s jedálňou a ostatnými priestormi pre služobníctvo. Obslužné krídlo je ukončené garážou, ktorej zadná stena má atypicky oblúkový tvar. Zuborez na objekte súvisí s dnes už neexistujúcou drevenou pergolou nachádzajúcou sa nad obývacou izbou.
Nadotorový preklad je výtvarne priznaný odlišným uložením režného muriva. Typicky slovenská maniera z tohto obdobia je hrubo opracovaný travertínový sokel, ktorý pripútava objekt k zemi. Strechy jednotlivých objemov lemuje korunná rímsa z bielej omietky, ktorá ich jasne ohraničuje v priestore.
Interiér obsahuje niekoľko konštrukčných riešení typických pre "baťovskú" architektúru Vladimíra Karfíka (napr. drevené trámové stropy uložené v oceľových nosníkoch, použitie korku ako tepelnej izolácie, atď.).
Majitelia.
Rodina Pálkovcov bola svojho času vplyvnou podnikateľskou rodinou. Hlavným zdrojom ich majetku bolo pôsobenie v garbiarskom priemysle. Možno aj tento spoločenský status umožnil že Ján Božidar Pálka zviazal svoj život s Irenou Vierou Pálkovou, rodenou Hodžovou, dcérou ministerského predsedu Československej republiky Milana Hodžu, pre ktorých bola táto vila postavená. Pravdepodobne kvôli svojím podnikateľským aktivitám mala rodina napojenie aj na Zlínsku projekčnú kanceláriu Vladimára Karfíka.
História.
Vladimír Karfík vypracoval vykonávacie výkresy v roku 1938 v Zlíne, ale pôvodná koncepcia, podložená skicami, pochádzala z rúk Adolfa Benša. Začiatok výstavby je datovaný do augusta roku 1938. Komplikované spoločensko politické podmienky však zapríčinili že stavba bola kolaudovaná v júni roku 1944. Vtedy už však majitelia vily bývali v USA ako emigranti. V roku 1948 sa na krátku chvíľu vrátili, no dôsledkom februárových udalostí museli opäť emigrovať.
Pálkova vila už dávno ustúpila svojej pôvodnej funkcii na bývanie. V minulosti boli jej priestory využívané ako materská škôlka. Neskôr, od roku 1989, ako Centrum pre liečbu drogovo závislých a Pedagogicko-psychologické centrum. Po navrátení majiteľovi bola istý čas prenajímaná ako centrum Evanielickej mládeže, ale, kvôli zlému technickému stavu budovy stratila svoju funkciu a naďalej chátrala. V súčasnosti sa už nachádza v rukách nového majiteľa a postupne nadobúda svoj pôvodný vzhľad a program.
Vplyvy na dielo.
Autori uplatnil znalosti zásad funkcionalistickej – racionálnej architektúry Le Corbusiera a princípov organickej achitektúry, ktorú presadzoval Frank Lloyd Wright. Mimo výtvarnosti je cítiť Wrightov vplyvy aj v dispozičnom riešení, ktoré tak trochu pripomína Wrightove prérijné dispozície. Tento typ pôdôrysu je charakteristický existenciou akéhosi centra pôdorysu, prípadne kompaktnejšieho jadra, z ktorého vybiehajú jednotlivé krídla budovy s jednou miestnosťou. Toto riešenie vybiehajúcich krídel sa verne odráža aj v hmotovej skladbe. Autori však využívajú aj typicky európske, le corbusiérovsky ploché zastrešenie stavby a kubickosť hmôt.

</doc>
<doc id="194900" url="https://sk.wikipedia.org/wiki?curid=194900" title="Kúpeľ Sina">
Kúpeľ Sina

Kúpeľ Sina je stavba v meste Trenčianske Teplice.
Koncom tridsiatich rokov vyprojektoval Artúr Szalatnai - Slatinský dostavbu romantického pseudoorientálneho tureckého kúpeľa Hamam v Trenčianskych Tepliciach (od pražského architekta Františka Schmoranza, 1888). Stavba sa uskutočnila v mimoriadne zložitých pomeroch starej zástavby a pri požiadavke neporušiť liečivé pramene. Táto nová výstavba je vložená do starej zástavby ako čistá dispozícia, nadväzujúca na staré príslušenstvo. Málokde sa stretneme s takým vyostreným kontrastom medzi starým a novým ako pri tejto stavbe. Sina má oproti kurióznym romantizujúcim tvarom Hamamu sebaisté, až drsné formy z neomietnutej tehly s veľkým mrežovo členeným oknom.
Architektonický rozbor objektu.
Dostavbu v duchu loosovského purizmu, ktorá dostala názov Sina podľa niekdajšieho viedenského bankára, vlastníka kúpeľov, tvorí hala s bazénom a so sprchovacími boxami. Szalatnai použil v priestore bazénu pôsobivý motív stupňovitých stien oddeľujúcich schody, ktorými sa schádza do vody. Pomocou moderných puristických prostriedkov - jasne rezaných stien a stienok s keramickým obkladom s azúrovým nádychom, architekt dosiahol atmosféru prekvapujúco podobnú starému kúpeľu. Strop hlavného priestoru stúpa do vetracieho strešného svetlíka. Napriek svojim vyhláseniam sa však architekt nevzdáva symetrie, tá totiž logicky vyplynula z členenia zázemia bazénu na mužskú a ženskú časť. Szalatnai sa zámerne vyhýbal estetickému stvárneniu a sústreďoval sa na funkčnú a technickú stránku stavby.
Osadenie do zástavby.
Spôsob, akým Szalatnai osadil nový stavbu do štruktúry pôvodných tureckých kúpeľov a jeho neprístupnosť má blízko k berlínskemu kostolu sv. Adalberta od viedenského architekta Clemensa Holzmeistra (1933). Aj Holzmeister musel navrhnúť kostol na parcele prístupnej cez iný objekt.
Zhrnutie.
Kúpeľ Sina je sebavedomým manifestom zrieknutia sa estetizácie. Dôkazom, že automatizmus vnútornej výstavby môže práve vlastnou funkčnou logikou vytvoriť dobrú architektúru. Autor o objekte napísal článok, v ktorom sa zaoberal iba technickou stránkou architektúry. Iba nakoniec si však položil otázku, či nemal hovoriť aj o architektúre a svoj text slávnostne zakončil vetou - „veď sa však o inom nehovorilo!“.
Sina stojí na začiatku vrcholnej fázy Szalatnaiovej tvorby v prvej polovici tridsiatich rokov. Tu sa monumentalita puristických foriem vyplývajúca z modernej geometrickej abstrakcie neustále stretáva s historickou architektúrou. 

</doc>
<doc id="194902" url="https://sk.wikipedia.org/wiki?curid=194902" title="Chloristan draselný">
Chloristan draselný

Chloristan draselný, soľ chloristanu s chemickým vzorcom KClO4, je silné oxidovadlo. Je to bezfarebná kryštalická látka, ktorej teplota topenia je okolo 610 °C. Je to jedno z najpoužívanejších oxidovadiel používaných v ohňostrojoch a rozbuškách a je rôzne používaný aj v strelivinách, zápalných práškoch a prskavkách. Chloristan draselný má najmenšiu rozpustnosť zo všetkých chloristanov (1,5 g na 100 g vo vode s teplotou 25°C).
Reakcie.
Ako oxidovadlo, KClO4 reaguje s veľkým množstvom palív. Známym príkladom je glukóza, C6H12O6.
3 KClO4 + C6H12O6 → 6 H2O + 6 CO2 + 3 KCl
Výroba.
Chloristan draselný sa vyrába dvojitou rozkladovou reakciou s chloristanom sodným a chloridom draselným. Chloristan sodný sa vyrába anodickou oxidáciou chloridu sodného.
V lekárstve.
Chloristan draselný môže byť použitý ako účinný antityroid na liečenie hypertyroidizmu, väčšinou v kombinácií s iným liekom.

</doc>
<doc id="194905" url="https://sk.wikipedia.org/wiki?curid=194905" title="Martin Drahovský">
Martin Drahovský

Ing. arch. Martin Drahovský je slovenský architekt.
Biografia.
Je slovenským predstaviteľom organickej architektúry. Je narodený v Košiciach. V Bratislave absolvoval Stavebnú fakultu SVŠT odkiaľ si priniesol hlavne silné zakotvenie vo funkcionalistickom myslení. Po absolvovaní SVŠT pôsobil v Športprojekte, neskôr absolvoval trojročnú prax v Alžírsku, ktorá ho priviedla k menším stavbám smerujúcim k symbióze s prostredím. Presadzuje tvorbu v kontexte s prostredím, ktorá vychádza z miestnych tradícií a materiálov, ktoré rozvíja v novom tvarosloví a pokračovaní.
Súťaže a ocenenia.
1997 Cena Dušana Jurkoviča za hotel Bankov v Košiciach (spolu s doc. Ing. arch. Pásztorom, PhD a Ing. arch. Šimkom)
V roku 2000 prvé miesto v súťaži na rímskokatolícky kostol na sídlisku Ťahanovce v Košiciac (spolu s doc. Ing. arch. Pásztorom, PhD, Ing. arch. Friedmannom, Ing. Mgr. art. Jankovičom)
2006 nominácia v súťaži CE. ZA. AR v kategórii Občianske a priemyselné budovy za Letecké múzeum v Košiciach

</doc>
<doc id="194906" url="https://sk.wikipedia.org/wiki?curid=194906" title="Sojuz 7">
Sojuz 7

Sojuz 7 () bol sovietsky pilotovaný kozmický let v rámci programu Sojuz. Sojuz 7 bol súčasťou spoločnej sovietskej kozmickej misie spolu s misiami Sojuz 6 a Sojuz 8, ktoré sa stretli na obežnej dráhe v rovnakom čase, a vyniesli sedem kozmonautov.
Posádka pozostávala z veliteľa Anatolija Filipčenka, palubného inžiniera Vladislava Volkova a inžiniera-výskumníka Viktora Gorbatka, ktorých úlohou bolo spojenie so Sojuzom 8 a presun posádky, tak ako pri misiách Sojuz 4 a Sojuz 5.
Volací znak kozmickej lode bol „Buran“, čo v preklade znamená „snehová búrka“. Slovo bolo možno vybraté preto, lebo začína s druhým písmenom abecedy.
Priebeh letu.
Loď odštartovala dňa 12. októbra 1969 z kozmodrómu Bajkonur. Bola navedená na obežnú dráhu vo výške 207,4 – 225,9 km s dobou obehu 88,63 minút. Deň predtým vyštartovala na obežnú dráhu Zeme loď Sojuz 6 a o deň neskôr, 13. októbra 1969, aj loď Sojuz 8, takže v priebehu niekoľkých hodín boli na obežnej dráhe Zeme naraz tri sovietske kozmické lode a spoločne tiež komunikovali. V programe bolo spojenie s loďou Sojuz 8, ale táto operácia za pasívneho prizerania tretej lode Sojuz 6 zlyhala. Lode sa len priblížili na vzdialenosť 500 metrov. Počas letu bolo uskutočnené aj televízne vysielanie z paluby lode.
Návratový modul Sojuzu 7 úspešne pristál v kazašskej stepi po takmer piatich dňoch letu, 17. októbra 1969, 155 km severozápadne od Karagandy.

</doc>
<doc id="194907" url="https://sk.wikipedia.org/wiki?curid=194907" title="Zoznam chemických prvkov podľa čísla">
Zoznam chemických prvkov podľa čísla



</doc>
<doc id="194908" url="https://sk.wikipedia.org/wiki?curid=194908" title="KClO4">
KClO4



</doc>
<doc id="194909" url="https://sk.wikipedia.org/wiki?curid=194909" title="H2SO4">
H2SO4



</doc>
<doc id="194911" url="https://sk.wikipedia.org/wiki?curid=194911" title="Vila K. F. A.">
Vila K. F. A.

Vila K. F. A. je vila v Bratislave. V roku 1995 začal Norbert Šmondrk realizovať projekty na stavbu trojpodlažnej budovy Vily K. F. A. na Karpatskej ulici č. 11 v Bratislave.
Charakteristika a vzťažné náväznosti.
Šmondrk tu zriadil architektonické štúdio s tvorivým tímom ľudí a vlastný architektonický ateliér. Na stavbu použil tie najjednoduchšie a najdostupnejšie konštrukčné materiály. Dá sa povedať, že bol v prísnom využití pôdorysu puritánsky, na druhej strane bol však neobmedzene veľkorysý pri komponovaní jednotlivých podlaží a ich vnútornej diferenciácii. 
Vila K. F. A. je pravdepodobne jedným z najjednoduchších domov v Bratislave, ak nie aj na celom Slovensku. Nepodlieha všeobecnému vkusu, nerobí ústupky a netrpí ani prílišnou zložitosťou slovenskej architektonickej scény posledných rokov. Demonštratívna modernosť tejto vily je osviežujúca, poskytuje príjemné vzrušenie v okolitej spleti malých domov a záhrad. Zložité prostredie, ktoré pôsobí akoby bolo pozliepané, dáva tomuto domu ešte kus jedinečnosti navyše.
Dom je vtesnaný do úzkej medzery v štruktúre nízkopodlažnej predvojnovej zástavby a prebujnených starých záhrad. Demonštruje znaky tunajšieho minimalizmu.
Tvar a forma.
Minimalizmus sa odráža v tvare domu, ktorý vyrastá z pravouhlej geometrie, v ktorej intenciách rozvíja voľné, úrovňou jedného podlažia neviazané priestory. Narába s kontrastom plných bielych plôch a transparentných zasklení, rámuje priehľady do krajiny a je plný svetla. Ide o jednoduchý kváder, bez výčnelkov či zalomení. Žiadne lámanie priamok, deformovanie priestoru. Vila K. F. A bola jednou z prvých stavieb, ktoré predviedli ideu domu ako jednoduchého hranolu, či kubusu.
Viac než evidentné je spojenie s klasickou modernou dvadsiatych či tridsiatych rokov. Biely pravouhlý objem s jedným veľkým oknom namiesto priečelia by mohol byť manifestom najmä preto, že ho architekt robil sám pre seba. Mal byť „zhmotnením nášho názoru na architektúru“, ako uviedol Šmondrk pri odôvodňovaní svojej koncepcie.
Rytmus pravouhlých plôch a priestorov, ktorý bol tradičný a funkcionalizmom zaužívaný, architekt Šmondrk odľahčuje technicko-kompozičnými vychýleniami a jemnou materiálovou farebnosťou a štruktúrou. Napríklad schodiská sú riešené z porcelánových zelených obkladačiek, podlahy sú z dubových a javorových parkiet. Podlažia sú zjednotené kompaktnou sklenenou fasádou, ktorá je ešte umocnená dvojkrížom hliníkových okenných rámov typu "JANSEN".
Prevádzkové vzťahy sú jasné ba až triviálne. Prízemie: ateliér, 1. poschodie: spoločenské, 2. poschodie: privátne. V súčasnosti všetky slúžia potrebám architektonického štúdia. Došlo k zmenám vo funkcii jednotlivých častí a zmeny sú nasledovné: na prízemí sa kreslí, 1. poschodie je určené na rokovania a posledné podlažie zatiaľ zostáva pre návštevníkov "terra incognita" (nepreskúmané), pretože je pracovňou architekta Šmondrka. Zmena funkcie možno trochu uškodila čistote vzťahov v rámci tohto objektu, ale súčasne domu prepožičala pulz aktivity.
Objekt je zastrešený plochou pochôdznou strechou a posledné podlažie je presvetlené pomocou dvoch polvalcových svetlíkov, ktoré zároveň odľahčujú ťažkú železobetónovú stropnú dosku. Dve vyššie poschodia sú konzolovito vysunuté nad prízemím. Čelná fasáda je orientovaná na juhovýchod do uzavretej záhrady a je celá zasklená. Zasklenie je členené jednoduchým krížom. Jeho nenápadnou súčasťou sú aj vstupné dvere na prízemí a na 1. poschodí. 
Interiér.
Vnútorný priestor jednotlivých podlaží je voľný, nečlenený. Vzadu sa nachádza jednoramenné schodisko a hygienické vybavenie ako jediné uzavreté v rámci štruktúry domu. Medzi prvým a druhým poschodím vznikla ustúpením horizontálnej konštrukcie od plochy fasády užšia štrbina - formou galérie zjednocuje oba priestory. V zadnej stene 2. poschodia sa prostredníctvom pásového okna otvára aj zaujímavý pohľad smerom na hlavnú stanicu. Inak sú obvodové steny hladké a bez otvorov. Takmer sterilný až asketický biely interiér je ozvláštnený nábytkovými prvkami z produkcie štúdia K. F. A.- dynamická línia drevenej pohovky, sklenený (high tech) stôl na ušľachtilých kovových nohách, dokonale jednoduché police na knihy.
Vila K. F. A. ako celok.
Vila K. F. A. nič neskrýva. Môžeme sa pozrieť až do útrob objektu. Naozaj, tak ako tomu je aj pri projekte Philipa Johnsona, či domu "Fransworth" od Miesa van der Rohe, aj v tomto objekte je toaleta jediným miestom, kde je možné sa skryť pred zrakom okolia. Dramatickosť situácie „odhalenosti“ znižuje intímne prostredie záhrady, ktorá je uzavretá.
Pôsobenie domu je umocnené aj prostredníctvom dokonalého prevedenia nenápadných aj užitočných či efektných drobností. Napríklad plochy pri vstupných dverách na prízemí i na poschodí, bodové svietidlá v podlahe 1. poschodia, štruktúra spodnej časti schodiskového ramena i profil zasklenia.

</doc>
<doc id="194912" url="https://sk.wikipedia.org/wiki?curid=194912" title="Trijódtyronín">
Trijódtyronín

Trijódtyronín (skracovaný ako T3) je hormón štítnej žľazy.
Tento hormón štítnej žľazy je podobný tyroxínu, ale má o jeden atóm jódu menej. Navyše T3 prejavuje väčšiu činnosť a je vyrábaný v malom množstve.
Trijódtyronín je najsilnejší hormón štítnej žľazy a ovplyvňuje takmer všetky procesy v ľudskom tele, vrátane telesnej teploty, rastu, srdečného tepu a urýchľovania odbúravania tukov a cukrov.

</doc>
<doc id="194913" url="https://sk.wikipedia.org/wiki?curid=194913" title="Ruina">
Ruina

Ruina alebo zrúcanina je pozostatok architektúry alebo poškodená, rozpadajúca sa architektúra.
Počas rôznych období v dejinách sa názor na pozostatky architektúry menil. V staroveku boli pokladané za zdroj opracovaného stavebného materiálu, niekedy sa prenášali na iné nové stavby. V období renesancie začali ľudia v ruinách vidieť krásu. Oceňovali sa antické ruiny, keďže antika bola vzorom kultúrnej činnosti. V 16. storočí sa s obľubou zakladali záhrady na mieste antických ruin. Tu sa stretávame už aj s umelou ruinou. Umelá ruina je vybudovaná ruina podľa vzoru originálnych ruin.
18. storočie sa nieslo v znovuoživení gotiky. Tu sa objavil skutočný kult zrúcanín. Podľa Williama Shenstonea (*1714 – †1763) ruiny a rozpadnuté budovy čerpajú svoju upokojujúcu silu z nepravidelnosti svojho povrchu, ktorou je pestrosť. Shestone opäť začlenil do parkov aj pravé zrúcaniny.
V 19. storočí prichádza na scénu pamiatková starostlivosť. Vďaka nej sa mnohé stredoveké stavby nestali ruinami. Celé 19. storočie stáli proti sebe zástancovia purizmu a kult ruin. Vyústil do novobytnej hodnoty veku či starobylosti pamiatky. Táto hodnota odsudzuje každú reštauračnú i konzervačnú činnosť, pripúšťa zásah ľudskej ruky iba ak ide o nebezpočenstvo predčasného zničenia prírodnými silami a neprimerane rýchleho rozkladu organizmu pamiatky. Okrem toho stále pokračovala výstavba ruin ako rekvizít anglického parku. Príchod 2. svetovej vojny zanechal po seba množstvo ruin, ktoré však nemali estetickú hodnotu, preto sa mnohé rekonštruovali do pôvodného stavu.

</doc>
<doc id="194914" url="https://sk.wikipedia.org/wiki?curid=194914" title="Maďarský pavilón na Svetovej výstave 1992">
Maďarský pavilón na Svetovej výstave 1992

Maďarský pavilón na Svetovej výstave 1992 v Seville v Španielsku patrí k hlavným dielam maďarského architekta Imreho Makovcza, za ktoré získal v roku 1992 štátne ocenenie.
Charakteristika.
Hoci témou Expo 1992 bola „Éra objavov“, spoločným menovateľom výstavy ostala prezentácia zdravého životného štýlu v spojitosti s prírodou. Jednotlivé pavilóny sa prezentovali na panoramatických filmových plátnach, akustickými zariadeniami a technickými vymoženosťami. Na 215 hektárovom výstavisku maďarský pavilón vynikal svojou tmavou prírodnou bridlicovou strechou, ktorá bola v ostrom kontraste s často používaným bielym umelohmotným alebo skleneným povrchom. Stal sa centrom záujmu zahraničnej dennej tlače a magazínov.
Pre architektonickú tvorbu I. Makovcza je charakteristická kulisovosť, symbolika a bohaté historické pramene postmoderny. Ako typický postmoderný architekt aj pri tomto diele použil architektonické prvky staroveku, stredoveku, staromaďarskej symboliky, prírodných prvkov a podobne. Pavilón z dreva postavili maďarskí tesári na mieste z domácich produktov, vzhľadovo pripomína chrám a označovaný je ako zelená stavba.
Exteriér.
Prvý vizuálny dojem vytvára sedem asymetricky vystupujúcich veží z jemného klenutia čiernej bridlicovej strechy. Dub – jediný vystavený exponát v stavbe – a hlavne jeho priemer, udáva veľkosť a miesto šiestej veže. Línia veží sa pohybuje v tvare krivky smerom ku vchodu. Priesečník osi vchodovej časti a strednej línie rebrovanej strechy vytvárajú dojem dynamiky. Blok budovy navyše využíva špecifické prednosti tvaru pozemku. Širšou stranou objekt zapadá do dôležitej križovatky ciest, z užšej južnej strany sa otvára výhľad na promenádu výstaviska EXPO. Najvyšší bod pavilónu pri kríži je . Tým, že sa strecha na koncoch budovy zaoblieva, pavilón pôsobí väčší a komplexnejší ako podobné hranaté budovy rovnakých rozmerov. Jeho 50-metrová dĺžka umožnila vytvoriť aj 5-metrový násyp zo zeminy v severnej časti pozemku a v jeho juhovýchodnom kúte vytvoriť informačno – predajný priestor.
Interiér.
Vstúpiť do pavilónu môže naraz až 70 – 80 členná skupina. Interiér je rozdelený na dva priestory tmavou vstupnou chodbou, ktorá symbolizuje uzavretú polohu Maďarska medzi západným a východným svetom. V piatich charakteristických uzatvorených priestoroch sa využíva päť rôznych zvukových a svetelných efektov. V okolitom prostredí sa odohrávala divadelná hra, v ktorej sa striedali staviteľské a architektonické dejstvá. Cez 6 metrov vysoké krídlové dvere sa vstupuje do miestnosti klinovitého tvaru, ktorej biela mramorová podlaha stúpa smerom ku dverám. Strechu tvoria drevené oblúkovité rebrá držiace debnenie, ktoré sú smerom k dverám stále hustejšie. Dvere sa po vstupe návštevníkov ticho automaticky zatvoria. V tejto miestnosti sa nachádzajú skryté reproduktory, počuť ľudské hlasy, vravu, útržky melódií, nápevov, bicie nástroje, zvukové spomienky, tzv. bežné zvuky Maďarska. Odohráva sa tu 23-minútová hra svetiel a zvukov, ktorá návštevníka povedie do štyroch, dverami bez kľučiek uzatvorených samostatných priestorov. Po jej ukončení nastáva obnova svetelného režimu a dvere sa opäť automaticky otvoria.
Prehliadka pavilónu pokračuje hore schodmi do chodby, ktorú tvorí šesť malých miestností, ktoré sa nachádzajú na polceste konštrukcie veží. Do siete z masívnych drevených brvien preniká denné svetlo. Šikmo prekrížené debnenia pripomínajú interiér zvonových veží. Denné svetlo, ktoré preniká z otvorov veže a ruch vzdialených zvukov približuje kontakt s okolitým svetom. V každej veži visia nové, špeciálne odliate zvony. Na zvukovej páske sa začína nový program – slabý tlkot zvonov, samotné zvony vo vežiach sa nehýbu. V dlhej západnej miestnosti sa nachádza suchý strom – dub, ktorého peň pretína sklenená podlaha. V súlade s hudbou sa otáčajúce reflektory osvetlia najskôr jeho korunu, bez lístia a kôry. Potom strom stmavne a osvetlí sa biela podlaha. Z konca odrezaného kmeňa trčia krátke korene, z koreňového balu vytŕča niekoľko hlavných oporných koreňov. Hudba a pohybujúce sa svetlá sa zastavia. Návštevníci sa posunú dopredu a dostanú sa do priestoru medzi korunou a koreňovým balom. Tento holý strom sa stal najfotografovanejším objektom EXPA.
V tomto priestore je oblúk línie veží v ostrom kontraste so zúženým pravidelnými rebrami strechy. Záclony na oknách dlhšej strany klinovitej miestnosti filtrujú odrážajúce sa svetlo zo strešných panelov nižšieho rakúskeho pavilónu. Ticho sa otvoria vráta pod zvonicami smerom k veľkej oválnej miestnosti orientovanej na východ. Zvislá šikmá stena zvoníc kontrastuje s dlhým symetrickým priestorom vytvoreným rebrami, ktorý má tvar tunela. Na dlhšej strane miestnosti visí v priestore biele premietacie plátno. Premietaný film je umelecky sugestívny, zemepisne nejasný, priebeh je nevyriešený a dej sprevádza zvukový materiál. Na konci miestnosti preniká do interiéru prirodzené svetlo cez dvojicu vrát. Na jej druhej strane sú zatvorené vráta, cez ktoré sa do miestnosti vošlo. Na západnej stene sa drevené rebrá nespúšťajú až k podlahe, ale miznú za mohutnou vnútornou stenou. Je vysoká cez dve poschodia a hore ju zakončuje galéria. Povrch sa podobá priečeliam stredovekých domov, ale zároveň mohol niekomu pripomínať rad tvárí stredovekých vojakov. Ich oči tvorili okná galérií. V tomto priestore sú najlepšie spracované vráta, zložité mechanizmy veží, antropomorfné elementy: páry očí, zvýraznené čelá, čierne šindľové tváre, vráta so zavretými dverami.
Z interiéru sa vychádza vrátami siedmej najširšej veže, nad ktorými preniká prirodzené svetlo. Na konci siedmej veže, na severnom konci pavilónu sa nachádza malá terasa s jedálňou. V priestore miestnosti sa nachádza miniatúrny okrúhly pavilón, ktorý pripomína výklenky kostola v Paksi. Prsteň na drevených masívnych kmeňoch slúži ako základ pre kupolu veže v tvare okrúhlej jurty. Aj na poschodí je podobná jedáleň, kam vedie schodište umiestnené za siedmou vežou. 
Podlaha v pavilóne je biela, mramorová. Najväčšie okenné plochy sú orientované na západnú stranu objektu.

</doc>
<doc id="194916" url="https://sk.wikipedia.org/wiki?curid=194916" title="Zrúcanina">
Zrúcanina



</doc>
<doc id="194917" url="https://sk.wikipedia.org/wiki?curid=194917" title="Učňovské pokračovacie školy">
Učňovské pokračovacie školy

Budovy pre Učňovské pokračovacie školy (Škola umeleckých remesiel) (postavené 1928 -1937) sa nachádzajú v Bratislave na Vazovovej ulici 3-5.
Budovy navrhli architekti Jiří Grossmann (1892-1957) a Alois Balán (1891-1960).
Architekti Jiří Grossmann a Alois Balán patria k najvýznamnejším osobnostiam v dejinách slovenskej architektúry. Tvorili dvojicu, ktorá v medzivojnovom období výrazne ovplyvnila vývoj architektúry na Slovensku. Od prvotných návrhov ovplyvnených rondokubizmom sa postupne prepracovali k vyzretým dielam funkcionalizmu, ktoré patria k najlepším svojho druhu na Slovensku. Nielenže realizovali niekoľko významných objektov, ale práve na ich tvorbe možno demonštrovať skok, ktorý urobila slovenská architektúra po vytvorení samostatnej Česko-slovenskej republiky v roku 1919.
Budova učňovských škôl patri k ich najznámejším stavbám. V súčasnosti v budove sídli rektorát Slovenskej technickej univerzity v Bratislave. 
Škola umeleckých remesiel tvorila súčasť Učňovskej pokračovacej školy. Bola založená v roku 1928. Orientovala svoj program štúdia podľa vzoru nemeckého Bauhausu. Vplyvom toho sa časom vypracovala sa na významnú avantgardnú umeleckú školu. Proces založenia tejto školy sprevádzal zložitý výber architektonického návrhu. Prvá súťaž na daný projekt bola vyhlásená ešte v roku 1924. Do súťaže bolo prijatých 16 rôznych návrhov. Avšak z dôvodu neujasnených otázok miestnej regulácie sa projekčné práce zastavili. O rok neskôr bola vyhlásená druhá súťaž. V nej sa najlepšie umiestnil projekt Balána a Grossmanna. Svoj návrh z prvej súťaže upravili. Definitívny projekt zbavili pôvodných monumentalizujúcich architektonických prvkov. Kým v pôvodnom návrhu boli na priečelí ešte pilastre z neomietnutej tehly, vo výslednom návrhu ich už nevidíme. Z pôvodnej koncepcie ostala len vstupná časť symetrická podľa svojej osi.
Realizácia celej stavby prebiehala etapovite. V rokoch 1928-1929 boli ukončené práce na centrálnej časti budovy. Bolo tiež dokončené ľavé predné krídlo. Ukončením tejto fázy výstavby tak vznikla v roku 1930 prvá centrálna učňovská škola na Slovensku. Ostatné krídla boli dostavané neskôr, v rokoch 1929-1933 a 1933-1937.
Celkové riešenie sa opieralo o pravidlo súvislej uličnej zástavby. Už menej sa orientovalo na faktory vyplývajúce zo samotných potrieb školy. Pôdorys ma tvar rozvinutého písmena H. Základ pôdorysnej kompozície tvorí centrálna časť budovy s hlavným vstupom. Centrálna časť je symetrická podľa osi vstupu. Má podobu dispozičného dvojtraktu. Ostatné, neskôr dostavané krídla, sú tiež dispozičným dvojtraktom, s dlhými chodbami. V stykových plochách jednotlivých krídel sa nachádzajú hygienické zariadenia a schodištia. Centrálna časť objektu je trojpodlažná. Avšak krídla sú dvojpodlažne.
Nosnú sústavu tvorí monolitický železobetónový skelet s tehlovou výplňou. Strechy sú ploché. Jednoduché strohé fasády majú veľké okná priemyselného charakteru s výraznou horizontálnou strednou priečkou. Tento vonkajší vzhľad budovy odráža vnútornú prevádzku. 
Na funkcionalisticky poňatej stavbe učňovských škôl sa, ako uvádza A. Hořejš, " z dvojice architektov prejavil viac Jiří Grossmann zjednodušenou lineárnosťou a uhladenejšou paralelitou požiadaviek vecných s použitím prvkov výtvarných" (10 roků architektonické práce, 1932).
V celkovom pohľade ale sa musíme pozerať na ich tvorbu ako na tvorbu dvojice. Kým Grossmann bol v tandeme tým technickejšie založeným partnerom, Balán bol tvorcom umeleckých stránok ich diel. Na ich tvorbe môžeme vidieť, aké zmeny prekonala slovenská architektúra v rozmedzí niekoľkých rokov. Môžeme pri tom hovoriť ako o slohovej premene, tak aj o zmenách tvaroslovia, využívaní nových materiálov a konštrukcií, viažucim sa k týmto slohovým premenám. Väčšina ich stavieb pretrváva dodnes, aj keď nie všetky si zachovali obdivuhodnú formu, ktorú títo dvaja architekti navrhli. Keď sa v roku 1939 rozišli, obaja prestali projektovať. 

</doc>
<doc id="194918" url="https://sk.wikipedia.org/wiki?curid=194918" title="Future Systems">
Future Systems

Future Systems je architektonická kancelária založená v roku 1979 českým architektom Janom Kaplickým a Davidom Nixonom v Londýne. Už od svojho vzniku zaujali Future Systems svojim inovatívnym prístupom a vizuálne aj technologicky netradičnou architektúrou a dizajnom. Pomaly sa svojim inovatívnym dostali do povedomia širokej odbornej aj laickej verejnosti, aj keď prvých realizácií svojich projektov sa dočkali až dlho po svojom vzniku.
Jan Kaplický sa netají, že inšpiráciu hľadá v prírode a to vo všetkých jej podobách. Preto sa jeho návrhy, ktoré od roku 1989 po odchode Nixona do USA zdieľa s Amandou Levete, vyznačujú ladnými organickými tvarmi a prívetivosťou k životnému prostrediu.

</doc>
<doc id="194919" url="https://sk.wikipedia.org/wiki?curid=194919" title="Obytný a obchodný dom Schön">
Obytný a obchodný dom Schön

Obytný a obchodný dom Schön (1934) je stavba v Bratislave.
"Je najvznešenejší pocit mať možnosť tvoriť pre dnešného osvieteného človeka. Takéto vedomie dáva silu pre nové idey a silu tvorivým výbojom" (Fridrich Weinwurm). Týmito vetami sa riadil Fridrich Weinwurm pri svojej tvorbe. Keď v roku 1924 začala jeho spolupráca s Ignácom Vecséiom, vznikla architektonická dvojica, ktorá výrazne ovplyvnila vývoj architektúry na Slovensku. Ako kľúčové osobnosti slovenského purizmu vytvorili mnoho stavieb ovplyvňujúcich aj neskoršiu architektúru. Ich spoločnú tvorbu ukončila 2. svetová vojna. Ignác Vecséi zomrel v koncentračnom tábore a Fridrich Weinwurm bol údajne zastrelený maďarskými fašistami pri pokuse o prekročenie štátnej hranice.
V roku 1934 navrhli budovu obchodného a obytného domu pre firmu Siegfried &amp; Max Schön. Postavili ho na mieste dvoch pôvodných domov v nízkej dvojposchodovej starej zástavbe Obchodnej ulice ako 6-poschodový objekt. Prvé a druhé nadzemné podlažie plnilo funkciu obchodného domu, tretie podlažie bolo určené na prenájom kancelárskych priestorov. Ostatné podlažia tvorili dvojizbové a trojizbové byty. Zaujímavosťou je, že tieto priestory plnili len dočasne obytnú funkciu. Tieto bytové jednotky mali v budúcnosti postúpiť priestory rozširujúcemu sa obchodnému domu.
Pri riešení daného projektu sa architekti museli potýkať s istými konštrukčnými problémami. Netradičné rozmery parcely i špecifické požiadavky plynúce z funkcie spodného podlažia (predajné priestory), autori vyriešili vytvorením železobetónového skeletu, ktorého zvláštnosťou bol rozpon so šírkou 14 metrov, čo bolo pre súdobú architektúru nepríznačné. Štandardný rozpon v tom období bol značne menší. Zhotovenie danej konštrukcie umožnilo vytvoriť atraktívny obchodný veľkopriestor.Prvé poschodie je riešené ako elipsovitá galéria, ktorá prispieva k prehľadu a optickému kontaktu. Významná je aj jej zásluha pri celkovom osvetlení prízemia.
Na plánovanú jednotnú funkciu domu nadväzuje aj puristické priečelie. Priečelie je v rovine, iba posledné podlažie je uskočené – pragmatická reakcia na miestny stavebný regulatív. Formou budovy tak nadviazali na vtedy už existujúci Dom odevov nachádzajúci sa o dve parcely ďalej. Biela fasáda je doplnená pravidelne rozloženými širokými francúzskymi oknami so zábradlím z drôteného pletiva. (Typické pre Weinwurmove stavby, resp. samotnú tvorbu.) Táto hladká plocha fasády s pravidelným rytmom okien odráža rovnocennú priestorovú potenciu všetkých podlaží. Jediným módnym prvkom fasády je úzky pás tmavého opaxitového skla, ktoré oddeľuje parter od ostatnej plochy priečelia.
Ku koncu dvadsiateho storočia čoraz častejšie dochádzalo k obnovám starých stavieb, vytvoreným hlavne z medzivojnovom období. Niektoré diela bolo možné obnoviť ľahšie – len okrajovo sa zmenili isté sekundárne dispozičné spojenia. Na druhej strane zložitejšie objekty sa obvykle adaptovali s väčšími zásahmi do ich pôvodného rázu. Za takýto zložitejší objekt možno považovať aj tento Obchodný dom Schön adaptujúci sa vplyvom väčších zákrokov. V rokoch 1993 – 1994 podľa projektu J. Bahnu, I. Palča, F. Starého a Ľ. Závodného objekt zrekonštruovali. Do elipsovitej galérie bolo pridané ďalšie schodisko a zasklený výťah. Fasáda ostala nezmenená.
Priekopníci novej architektúry na Slovensku začiatkom 20. storočia, Fridrich Weinwurm a Ignác Vecsei, sa významne podieľali i na jej neskoršom vývoji. Patrili k najvýznamnejším predstaviteľom purizmu u nás. Vychádzali z účelovej podstaty stavby. Usilovali sa o puristický výraz jej vnútornej podstaty. Tvar cítili kubicky a vyhýbali sa samoúčelnej estetickej špekulácií. Tieto zásady ovplyvňovali celú ich tvorbu. Väčšina ich stavieb pretrváva dodnes, aj keď nie všetky si zachovali obdivuhodnú formu, ktorú títo dvaja architekti navrhli.

</doc>
<doc id="194920" url="https://sk.wikipedia.org/wiki?curid=194920" title="Architektonická tvorba">
Architektonická tvorba

Architektonická tvorba predstavuje tvorivú činnosť architekta. Spojuje sa v nej rad špecifických činností ako pochopenie sociálnych a individuálnych požiadaviek na architektonické dielo, návrh dispozície (pôdorysný rozvrh stavby) a princípov stavebných konštrukcií, výtvarné stvárnenie a taktiež dozor nad samotnou realizáciou stavby. 
Hoci základné prostriedky architektonickej tvorby sú najmä technologicko-staviteľské a výsledkom práce je architektonický návrh, projekt stavby, jej finálny efekt, má architektonické dielo aj tvorivú hodnotu. V histórií bol architekt pôvodne remeselníkom staviteľom. Až v renesancii sa stal individuálnym umeleckým tvorcom ako ho chápeme dnes.

</doc>
<doc id="194927" url="https://sk.wikipedia.org/wiki?curid=194927" title="Moskovskij meždunarodnyj delovoj centr „Moskva-Siti“">
Moskovskij meždunarodnyj delovoj centr „Moskva-Siti“

Moskovskij meždunarodnyj delovoj centr „Моskva-City“ (skr. MMDC; doslova "Moskovské medzinárodné obchodné centrum "Moskva-City" "; angl. "Moscow International Business Center "Moscow-City" ", skr. MIBC) je štvrť v Presnenskom okruhu v západnej Moskve.
Hlavnou úlohou má byť vytvorenie prvej zóny v Rusku (a v celej východnej Európe), ktorá bude spájať obchodné aktivity, bývanie a zábavu. Bude to vlastne “mesto v meste”. Celý projekt bol schválený mestským zastupiteľstvom v roku 1992. V roku 2024 by mal byť celý komplex kompletne dokončený.
Výstavba celého komplexu Moskva-City prebieha na Krasnopresnenskom nábreží, celé stavenisko má rozlohu okolo 100 hektárov. Toto územie je jedinou plochou v centre Moskvy, ktorá dokáže poskytnúť priestor pre takúto obrovskú výstavbu. Na tomto území sa nachádzali staré továrne, ktoré sú nahradzované novými modernými budovami. Celkove náklady na výstavbu sú okolo 12 miliárd amerických dolárov.
Budovy.
Bašňa 2000 (Veža 2000).
Je to 34 poschodová kancelárska výšková budova, umiestnená na pravom brehu rieky Moskvy. Budova je spojená s MMDC mostom pre chodcov, ktorý bol prvou dokončenou stavbou MMDC, hoci je umiestnená na opačnej strane rieky od hlavnej výstavby.
Nachádzajú sa tu tiež podzemné parkoviska, reštaurácie a iné prvky oddychu.
Bašňa Evoľucija (Veža Evolúcia).
Je 55 poschodová budova. Každé jej poschodie sa otáča o 3°, čiže celkovo o 150°. Obsahuje najmä kancelárie
Imperia Tower.
Je to multifunkčný komplex umiestnený v stavbe 4 v Moskva-Siti. Bude pozostávať z dvoch budov; viacúčelovej budovy A a akvaparkového zábavného komplexu v budove B. Budova A bude mat 60 poschodí a bude poskytovať kancelárskych priestorov triedy A, bytových priestorov a 280 hotelových izieb.
Budova bude obsahovať akvapark, nákupné centrum, reštaurácie a kaviarne.
Gorod Stolic.
Je komplex dvoch budov pomenovaných podľa dvoch najväčších miest Ruska. Nachádzajú sa tu byty, kancelárie, reštaurácie, kinosály a i.
Prvá z nich, Bašňa Moskva, má 76 podlaží. So svojou výškou 301,8 metra bola do dokončenia budovy Shard London Bridge najvyššou budovou Európy. Druhá, Bašňa Sankt Peterburg, má 256,9 metrov a 65 poschodí.
Merkurij Siti Tauer.
Bude 339 metrov vysoká budova s piatimi podzemnými poschodiami (na plániku č. 14). Budú sa tu nachádzať kancelárske priestory, byty, obchodné priestory a reštaurácie. 
Komplex Federacija.
Bude najvyšší mrakodrap svojho druhu v Európe a celkovo druhý najvyšší v Európe po Bašňa Rossija. Po dokončení bude merať . Celá stavba komplexu sa skladá z troch veží, veže A a B budú tvoriť väčšinu využiteľných plôch komplexu, veža C bude uprostred celého komplexu a bude najvyššia. Všetky tri veže budú prepojené mostmi. Celá stavba je konštruovaná tak, aby mohla odolať aj prípadnému teroristickému útoku pomocou unesených lietadiel. 

</doc>
<doc id="194929" url="https://sk.wikipedia.org/wiki?curid=194929" title="Vila G">
Vila G

Vila G je vila v Bratislave. Označenie G znamená gánok.
Architektúra – Jednoduchá a striktná.
Taká je forma Vily G. Je to možno aj preto, lebo návrhy od M.Kusého a P. Paňáka majú tendencie vnášať do mesta akýsi poriadok. Vila je zakrytá sedlovou strechou bez tradičného detailu prekračovania obvodových stien a vytvára tak pevný geometrický útvar. Vila v tomto prípade pôsobí ako zhmotnená predstava domu na bývanie, domom ikonou, prípadne ako typický obraz rodinného domu. Vila G je vo svojej podstate prototypom architektúry racionalizmu a približuje tvorbu M. Kusého a P. Paňáka, ktorá práve sprevádza ich architektonické návrhy.
Spomínaná vila pôsobí napriek svojej výnimočnosti veľmi prirodzene. Slobodné narábanie s vnútorným priestorom a využitie rozmanitých stavebných materiálov, aj na to sa v ostatnom čase pokúsilo nadviazať čoraz viac architektov.
Prejdime však konkrétne k Vile G. Už samotná lokalita, kde sa vila nachádza je veľmi zaujímavá. Ide totiž o lono starého kameňolomu, ktorý sa rozprestiera medzi dunajskými ramenami a Karpatmi. Trochu odmeraný zovňajšok domu silne nadväzuje na bratislavský purizmus. Vtedy boli totiž vily miestnej elity zdržanlivo neprístupné, ale napriek tomu pohodlné a oplývali patričnou dávkou dôstojnosti. Zo spomínanej vily vyžaruje určitá vnútorná harmónia a možno povedať aj akási „symbióza“ s vonkajším prostredím. Aj napriek tomu, že Kusý a Paňák majú tendenciu vytvoriť ušľachtilé priestory, ktoré následne pôsobia trochu rezervovane až chladne (napr.: línie a plochy budovy NBS), kompenzujú to však organickým usporiadaním pozemku – ponechaná stará kamenná chata, miestne žulové skaly, drevený chodník, stromy a popínavé rastliny.
Požiadavka rodinnej blízkosti bola pretavená aj do priestorového rozvrhu domu, aj napriek tomu, že Vila G rozhodne nie je malým domom. Dôkazom rodinnej blízkosti je už vstupná halá, ktorá spája hlavné obytné podlažie zo spálňovým poschodím do jedného celku. Intimitu rodinného života zaručuje aj spôsob prepojenia exteriéru s usporiadaním vnútorných priestorov. Úzke prevýšené a v kuchyni horizontálne okenné otvory sú orientované do ulice. Ich výška osadenia nad úrovňou chodníka a geometria však značne eliminuje kontakt okoloidúcich s obyvateľmi domu. Otvorená je akurát zasklená stena do obytného priestoru, ktoré je ale nasmerovaná do ohniska kameňolomu. Úzke okenné otvory navodzujú dojem nedostatku denného svetla, či minimum kontaktu s okolitou zeleňou. Tento mylný dojem odbúrava vnútorný priestor, ktorý je zaliaty svetlom. Prispieva k tomu dvojica strešných okien a plocha zo sklobetónu na fasáde domu. V spálni sa zase cítite ako v korunách stromov a efekt umocňuje balkón, ktorý sa v lete mení na hniezdo v húštine kameňolomu. Priestory, ktoré zvýrazňujú objemnosť rodinných sídiel ako garáže, bazén a iné, sa nachádzajú v skrytom prízemí, či skôr suteréne. 
Fasády Vily G sú z anglickej lícovej tehly, ktoré takmer vôbec netreba udržiavať pre jej dokonale patinovaný povrch. Pre architektov znamenala v tej dobe primeraný a pritom pravdivý materiál pre povrchové úpravy. Stavebník zase oceňuje jej nenáročnosť a trvanlivosť. Strecha je prikrytá medeným plechom. Tu sa očakáva spoločné krásne starnutie stien a strechy. Architekti Kusý a Paňák sa so zaujatosťou venujú aj drobnostiam stavby. Nelipnú si však na prázdnom predvádzaní detailov stavby, ale na konštrukčnom riešení zdanlivo nepodstatných drobností, ktoré sú neviditeľnou podstatou domu. Práve tie tvoria už v úvode spomínanú sebavedomú samozrejmosť. 
Na hrane severného úbočia bol architektmi navrhnutý prístrešok na záhradný nábytok a náradie. Je tvorený zo stĺpov z neotesaných dubových kmeňov, kamenných múrov a doštenej strechy. Ako sa raz vyjadril P. Paňák, ľudskú prácu a dotyk človeka cítiť z každej veci Bienfeldových domov. To mali práve Kusý a Paňák radi, preto aj múry prístrešku muroval z lomového kameňa Paľo Paňák vlastnoručne. 
Vila G vznikla v podstate ako fenomén gánok, ktorý M. Kusého a P. Paňáka fascinuje už dlhšie. Obdivujú pritom jeho estetiku stĺporadia a skúšajú, resp. testujú možnosti jeho ďalšieho využitia v architektúre, či už súčasnej alebo budúcej. Vila G bola preto dokonalá príležitosť, ktorej sa chytili. Stavebník chcel dom so stĺpmi, ktoré asi považoval ako symbol dôstojnosti a veľkoleposti. Architekti teda navrhli vilu ako gánkový dom a ukázali tak, ďalší vývojový stupeň gánku. 

</doc>
<doc id="194930" url="https://sk.wikipedia.org/wiki?curid=194930" title="Gropius House">
Gropius House

Gropius House bol dom architekta Waltra Gropia a jeho rodiny, na 68 Baker Bridge Road, Lincoln, Massachusetts, USA. Dnes ho vlastní organizácia Historic New England a je otvorený pre verejnosť od stredy do soboty (od 1. júna do 15. októbra). Vstup je spoplatnený, v cene je zahrnutý odborný výklad.
História domu.
Walter Gropius bol zakladateľom Bauhausu a zároveň jeden z najvplyvnejších architektov 20. storočia. Tento dom bol jeho prvým architektonickým počinom v USA. Navrhol ho v roku 1937, kedy prišiel prednášať na Harvardovu univerzitu v odbore dizajn, a bol postavený v roku 1938. Miesto si vybral pre dobrú dostupnosť ku Concord Academy, ktorú navštevovala jeho dcéra Ati. Gropius s rodinou tu bývali od roku 1938 do jeho smrti v roku 1969. (Gropius mal svojho mecenáša. James J. Storrow mu ponúkol pozemok aj kapitál na stavbu domu a s výsledkom bol tak spokojný, že dal postaviť domy ďalším štyrom profesorom v tej istej lokalite, z ktorých dvom Gropius pomáhal s návrhom.)
Opis domu.
Exteriér.
Dom spôsobil senzáciu keď ho dokončili. Pridržiavajúc sa filozofie Bauhausu, každý aspekt domu a jeho okolia bol navrhnutý pre maximálnu efektivitu a jednoduchosť konštrukcie. Gropius starostlivo umiestnil dom na vrch svahu ako zakončenie sadu s devaťdesiatimi jabloňami. Pri navrhovaní domu sa nechal inšpirovať tradičnou architektúrou Nového Anglicka. Použil tradičný drevený obklad, prírodný kameň a konštrukčný systém typický pre drevodomy ktorých je v tejto oblasti väčšina. Ako na všetko v rámci Bauhausu ,aj na tieto prvky sa snažil nájsť nový uhol pohľadu: napríklad drevený obklad tradične použitý v exteriéri s vodorovným rastrom umiestnil zvisle vo vstupnej hale domu.
Interiér.
Celý dom je navrhnutý veľmi účelne. Netradične sa stal modulom nábytok, ktorý si rodina priviezla z Nemecka. Izby sú ušité na mieru posteliam a skriniam. Za vstupom do domu je hala, do ktorej ústi schodisko, WC, a nachádza sa tu aj otvorený šatník. Keďže v lete sa uložené oblečenie líšilo od zimného, Gropius týmto spôsobom poukazoval na zmenu ročného obdobia aj v interiéri. Za halou je priechodná pracovňa s veľkým oknom a sklobetónovou stenou za chrbtom. Z nej sa dostaneme do obývacej izby: tá je priestorovo spojená s jedálňou. Nad okrúhlym stolom je svietidlo, ktoré kužeľom svetla presne kopíruje jeho hranu. Cez chodbu sa dostaneme do kuchyne. V celom dome sú použité len tri atypické prvky. Jedným z nich je madlo schodiska, ktoré vedie k spálni manželov, hosťovskej izbe, kúpeľni, izbe Ati a na terasu. Na chodbe je malý výklenok, ktorý slúžil ako pracovný kútik pre Gropiovu manželku, ktorá rada šila. Na terasu sa dá dostať aj exteriérovým točitým schodiskom.
Všetok majetok rodiny je stále v dome, vrátane nábytku a doplnkov od Marcela Breuera a artefaktov vyrobených na workshopoch Bauhausu. V dome je tiež mnoho umeleckých diel a darov od umelcov, ako napr. Josef Albers, Joan Miró, a Henry Moore.

</doc>
<doc id="194933" url="https://sk.wikipedia.org/wiki?curid=194933" title="Jan Kotěra">
Jan Kotěra

Jan Kotěra (* 18. december 1871, Brno - † 1. apríl 1923, Praha) bol český architekt, teoretik architektúry a urbanista.
Životopis.
Narodil sa v Brne rodičom Antonínovi a Márii Kotěrovcom (pôvodom Nemka) ako najmladší syn. 
Preslávil sa ako architekt, teoretik architektúry a urbanista, no známy bol aj ako návrhár nábytku a maliar. Navštevoval nemecké školy v Ústí nad Labem, neskôr na štátnej priemyselnej škole, konkrétne Odborná škola staviteľská v Plzni. Po absolvovaní maturitnej skúšky v roku 1890 sa presťahoval do Prahy. 
Práve v tomto meste prišiel prvý dôležitý medzník jeho života. Praxoval totiž v jednej projekčnej kancelárii, kde si ho všimli ako talentovaného mladého muža a zabezpečili mu ďalšie štúdium na Akadémii výtvarných umení vo Viedni. Zoznámil sa tu s viacerými významnými ľuďmi. Už na prvých hodinách štúdia totiž Otto Wagner otvoril svojim poslucháčom nové obzory pomocou používania starých ozdobných foriem, ktoré mali „bojovať“ proti klasicizmu. Dôležité však je, že Kotěra si z toho spravil vlastný štýl, ktorý bol ovplyvnený nielen wagnerovským modernizmom, ale aj taliansky orientovaným klasicizmom. si čo malo za následok, že v roku 1897 získal prestížne ocenenie – Rímsku cenu, ktorá bola spojená so štipendijným pobytom v Pallazo Venezia v Ríme. Pobyt pre Kotěru znamenal mesiace cestovania po Taliansku a tým pochopiteľne zbieranie skúseností a inšpirácii. Tieto uplatnill v budúcnosti, pretože po návrate z Talianska, kde boli mimochodom ukončené jeho študentské roky, nastúpil na špeciálnu školu dekoratívnej architektúry pražskej umeleckopriemyselnej školy na miesto Friedricha Ohmanna, ktorý tu vyučoval. 
V roku 1899 si v Prahe zariadil byt a oženil sa tu s Bertou Tráznikovou. Súčasne v tomto roku začína prvú významnú realizáciu, ktorou bola stavba Peterkovho domu v Prahe. O 11 rokov neskôr, teda v roku 1910 bol vymenovaný za profesora novovytvorenej špeciálnej školy architektúry na Akadémii výtvarných umení. Zároveň pôsobil v spolku výtvarných umelcov Mánes a ako redaktor časopisu Volné směry. Organizoval veľké množstvo výstav a za svoj život absolvoval niekoľko ciest do zahraničia, ako napr.: do Paríža, Holandska, Belgicka a Nemecka. Po dlhšej chorobe zomrel 17. apríla 1923 v Prahe.
Tvorba.
Jeho študentské roky ovplyvnené Wagnerom je možné zhliadnuť z Urbánkovho domu v Prahe, odkiaľ použil Wagnerovu fasádnu schému, ktorú si prerobil po svojom. Postupné stenčovanie stien dômyselne doplnil vystupňovaním vertikálnych a horizontálnych prvkov. Jeho prvou samostatnou prácou po návrte do Prahy bolo priečelie Peterkoveho domu na Václavskom námestí. Tu dospel k vlastnému výrazu a vymanil sa od naučených schémat, aj napriek tomu, že pri tejto práci sa vyskytol pod veľkým tlakom zo strany kritikov z Voľného smeru, ktorí ho už vopred označovali na záchrancu českej architektúry a kládli na jeho prvé dielo prehnané nároky. 
Táto jeho prvotina však nepriniesla žiadne ďalšie zákazky, nakoľko sa od roku 1900 zaujímal štúdiami sakrálnej, teda svätskej architektúry. Zhotovil pár návrhov na prestavbu kostolíka sv. Jiří v Doubravce pri Plzni, ktorý však bol kritikmi zkritizovaný pod čiernu zem. V roku 1902 navrhol drevený pavilón na úpätí Kinského záhrady pod Petřínom pre spolok výtvarných umelcov Mánes, ktoré ho bol, ako sme spomínali vyššie, Kotěra členom. Pavilón mal slúžiť iba na výstavu plastík od Augusta Rodina, nakoniec však pretrval až do roku 1917, kedy bol odstránený. V roku 1902 vyprojektoval aj niekoľko domov. V Prahe – Strašniciach to je Trmalova vila, ktorá nesie mnoho folklórnych motívov. Dominantným priestorom je hala anglického typu, z ktorej sa vchádza do kuchyne, jedálne a salónu. Naopak prestavba Máchovho domu v Bechyni je oveľa viac impresívnejšia. Stavba má viac vyváženejšie proporcie a je originálna dynamickým motívom nosných stien. Veľkou zákazkou bola stavba okresného domu v Hradci Králové na konci roku 1902. Stavba leží na nábreží rieky Labe v páse mestských hradieb. Okrem toho Kotěra navrhol aj vnútorné zariadenie kaviarne a reštaurácie.

</doc>
<doc id="194934" url="https://sk.wikipedia.org/wiki?curid=194934" title="Sídlisko na Račianskej ulici">
Sídlisko na Račianskej ulici

Sídlisko na Račianskej ulici alebo Pokrok je sídlisko v Bratislave na Račianskej ulici. V minulosti bolo známe ako Februárka podľa bývalého názvu ulice (Februárového víťazstva). Bolo navrhnuté v roku 1957 autorským kolektívom Štefan Svetko, Emil Vician, Štefan Ďurkovič, Mária Krukovská a Ondrej Dukát. 
Autori vychádzali z víťazných návrhov Václava Houdeka, O. Dukáta a Š. Svetka v celoštátnej súťaži na nové dispozičné a architektonické riešenie obytných domov pozdĺž výpadovky na Raču. S výstavbou sa začalo v roku 1958. Sídlisko tvorilo veľký prínos v novom konštrukčnom a architektonickom riešení bytového domu. Prvýkrát sa u nás podarilo uplatniť priečny nosný systém z iba 15 cm hrubých nosných stien kombinovaný s montovaným keramzitobetónovým obvodovým plášťom. Autorom sa podarilo na rozdiel od v tej dobe preferovanej prefabrikácie realizovať nosné steny pomocou debnenia z liateho betónu na mieste. V miestach prekrytia stykov keramzitobetónových prefabrikovaných obvodových panelov sa z tepelnoizolačných dôvodov betónovali pred fasádu vystupujúce rebrá. Urbanistická koncepcia, riešená v pomerne úzkej lokalite, citlivo toleruje a zachováva existujúce staršie stavby a miestnu zeleň. Zámerom nebolo vytvorenie nového sídliska ale včlenenie bývania do mestského prostredia. Dominantným prvkom kompozičného riešenia je rytmus štyroch vysokých obytných blokov s nízkymi pavilónmi obchodov. Riadková zástavba je orientovaná kolmo na cestu s optimálne otvoreným a uzavretým vnútroblokovým priestorom so zelenými plochami. Prekonala sa zaužívaná výška obytných domov z 6-8 podlaží na dvanásť.
Architektonický výraz bytových domov vyjadruje technologický princíp a je obohatený funkčnými prvkami ako lodžie, ustupujúce podlažie, podchody, balkóny a iné. Charakteristické je aj prekrytie ustupujúceho, najvyššieho podlažia zošikmenou a presahujúcou strešnou doskou. Dispozície bytov vychádzajú z presného modulu sú logické a typizované. Byty majú vytvorený priechod z kuchyne do kúpeľne. Keďže sa toto riešenie javilo ako racionálne a úsporné, bolo v tom období prípustné. Betónové rámovanie na fasáde prezentuje steny jednotlivých miestnosti bytov navonok. Sídlisko je vďaka progresívnemu konštrukčnému systému, architektonickému vzhľadu a uvoľnenej uličnej zástavbe, medzinárodne uznávaným činom vtedajšej architektonicko-urbanistickej tvorby. Na rozdiel od väčšiny európskych krajín sa však u nás na rozdiel od monolitických liatych betónových konštrukcii uprednostňoval celomontovaný systém panelovej výstavby.

</doc>
<doc id="194935" url="https://sk.wikipedia.org/wiki?curid=194935" title="Eliel Saarinen">
Eliel Saarinen

Eliel Gottlieb Saarinen (* 20. august 1873, Rantasalmi, Fínsko - † 1. júl 1950, Bloomfield Hills, Michigan, USA) bol fínsky architekt. Spolu s architektom Alvarom Aaltom sú považovaní za priekopníkov modernej fínskej architektúry. Práce Eliela Saarinena sa stali spojovacím článkom medzi architektonickými cieľmi devätnásteho a dvadsiateho storočia.
Životopis.
Narodil sa v Rantasalmi vo Fínsku. Jeho otec sa volal Juho Saarinen. V rokoch 1893 - 1897 vyštudoval súčasne maliarstvo a architektúru na technickej univerzite v Helsinkách. Na škole sa zoznámil s partnermi Hermanom Geselliusom a Armasom Lindgrenom s ktorými v roku 1986 zakladajú architektonickú kanceláriu pod názvom "Gesellius, Lindgren, and Saarinen". Medzi Saarinenove najvýraznejšie diela z tohto obdobia patria fínsky pavilón pre Expo v roku 1900 v Paríži, Fínske národné múzeum v Helsinkách (1900) a jeho vlastný dom "Hvitträsk House" pri Helsinkách (1902) v ktorom mal aj kanceláriu. Saarinenov štýl z počiatku inšpirovaný viedenskou secesiou sa čoskoro vyformoval a dnes je známy pod názvom Národný romantizmus. Vyvrcholil v návrhu Železničnej stanice v Helsinkách s ktorým autor v roku 1904 vyhral súťaž. Projekt sa realizoval v rokoch 1910-1914 a ovplyvnil architektúru mnohých železničných staníc nielen vo Fínsku ale aj v USA .
V roku 1904 sa oženil so sestrou Hermana Geselliusa, sochárkou Louise (Loja) Geselliusovou. 31. marca 1905 sa im narodila dcéra Eva-Lisa Pipsan a 20. augusta 1910 syn Eero. Okrem architektúry sa Saarinen venoval aj dizajnu nábytku a kobercov. Najznámejšie sú jeho stoličky ako drevená Hannes Chair (1908), navrhnutá pre brata bankára podľa ktorého je aj pomenovaná, a White Chair (1910) navrhnutá priamo do zimnej záhrady autorovho domu. V roku 1922 navrhol dizajn fínskej marky.Saarinen sa venoval aj urbanistickým projektom. V rokoch 1910-1915 pracoval na urbanistickom projekte mesta Munksnäs-Haga, neskôr bol projekt knižne spracovaný.
Venoval sa aj rozvoju zahraničných miest ako Budapešť a hlavné mesto Estónska Tallinn (Reval). V roku 1912 vyšla jeho brožúra venovaná problémom Budapešti a v roku 1913 vyhral prvé miesto v medzinárodnej súťaži s návrhom na Tallinn. V rokoch 1917 - 1918 pracoval na urbanistickom projekte Helsínk.
V roku 1922 vyhral druhé miesto v medzinárodnej súťaži s návrhom Tribune Tower v Chicagu, Illinois. Pretože vyhral druhé miesto jeho návrh nebol realizovaný v Chicagu, ale v Houstone v Texase a nazvaný "Gulf Building" (1929). Vďaka súťaži architekt opustil Fínsko a v roku 1923 prišiel bývať do USA, kde zostal už do smrti. Jeho prvým americkým domovom bolo mesto Evaston v Illinois, kde pracoval na projekte rozvoja Chicaga. Od roku 1924 začal pôsobiť ako profesor na Michiganskej univerzite.
V roku 1925 dostal ponuku navrhnúť areál školy "Cranbrook Educational Center" v Bloomfield Hills v Michigane. Centrum vzniklo s myšlienkou vytvoriť ekvivalent nemeckého Bauhausu.
Komplex okrem iného zahŕňa aj Akadémiu umení na ktorej od roku 1926 Saarinen učil a neskôr sa stal jej prezidentom( v roku 1932).
Spolu so svojimi žiakmi Rayom Eamesom a Charlesom Eamesom navrhoval dizajn nábytku. Najznámejšie z tej doby(1929) sú stoličky "Side chair", navrhnutá do Saarinenovej jedálne, a "Blue chair" do manželkinej pracovne. V roku 1949 projektoval kostol "Christ Church" v Minneapolise.
Saarinenom syn Eero Saarinen (* 1910 - † 1961) bol taktiež významným architektom, žiakom svojho otca a v 30-tych rokoch s ním výrazne spolupracoval.
Eliel Saarinen zomrel v roku 1950 v USA a pochovaný je v meste Hvitträsk.

</doc>
<doc id="194936" url="https://sk.wikipedia.org/wiki?curid=194936" title="Santiago Calatrava">
Santiago Calatrava

Santiago Calatrava Valls, PhD (* 28. júl, 1951, Benimamet, Španielsko) je španielsky architekt, sochár a stavebný inžinier. Patrí medzi popredných svetových architektov a je medzinárodne uznávaný. Ateliéry má vo viacerých významných svetových metropolách, akými sú Paríž a New York, ako miesto jeho hlavnej kancelárie a svojho pôsobiska udáva Zürich vo Švajčiarsku.
Vzdelanie.
Calatrava začal svoje štúdium architektúry vo Valencii kde navštevoval školu Escuela Technica Superior de Arquitectura v rokoch 1969 – 1974. Po získaní diplomu sa prihlásil na vysokú školu technickú v Zürichu, Swiss Federal Institute of Technology (ETH) v rokoch 1975 – 1979, na ktorej získal nové vedomosti v obore statika konštrukcií. Doktorandský titul dostal v roku 1981 za "tému priestorových rámov". Plynule rozpráva španielsky, anglicky, francúzsky a nemecky.
Tvorba.
Calatravové začiatky sa viažu najmä k mostom a vlakovým staniciam, ktorými dodal pozemnému staviteľstvu nový rozmer. Obrat v jeho kariére nastal vďaka elegantnej a odvážnej Telekomunikačnej veži Montjuic v Barcelone, Španielsku 1989 – 1992. Začal dostávať ponuky na projekty všetkých druhov. Prvou stavbou v Spojených Štátoch pod ktorú sa podpísal bolo "Múzeum umenia v Milwaukee" v štáte Wisconsin postavené v rokoch 1994 – 2001. Navrhovanie výškových stavieb začal s inovatívnym 54 poschodovým točitým vežiakom, ktorý nesie názov Turning Torso, nachádza sa v Malmö vo Švédsku a postavený bol v rokoch 1999 – 2003
Calatrava reprezentuje nový smer postavený na technickom know-how, no nemá nič spoločné s najmodernejšími technológiami. Medzi jeho dielami je komplexný vzťah a dbá na to, aby sa od seba líšili. Podľa jeho slov vytvára také štruktúry, ktoré by bolo možné posudzovať ako sochy a zakladá ich na osobných predstavách. Väčšinou používa biely betón. Popiera tým materiálovú rôznorodosť a necháva vyniknúť tvarovú podstatu. Jeho diela majú antropomorfný charakter. Častými motívmi, z ktorých čerpá, sú ľudské telo (oko, ruka, trup…) a príroda (vták, strom, kostra…). Veľký vplyv na Calatravovu tvorbu majú architekti Félix Candela a Antonio Gaudí, no aj maliari a sochári ako napr. Francisco Goya alebo Joan Miró. Je často označovaný ako pokračovateľ Gaudího diela a tvorca abstraktnej architektúry.
Calatrava ako sochár.
Calatrava je taktiež tvorivý sochár a maliar, pri navrhovaní stavieb často využíva jeho umelecké zručnosti z iných oborov a skĺbi ich do jedného celku. V roku 2005 usporiadal výstavu svojich umeleckých diel v New Yorkskom Metropolitan Museum of Art (Met), pod názvom „Santiago Calatrava: Sochárstvo v architektúre“. Výstavy jeho umeleckej tvorby sa objavili okrem iného aj v Nemecku, Anglicku, Španielsku a Taliansku.
Kritika.
Nedostatočná konštrukcia letiska a sklenené tabule mosta sú náchylné na poškodenie a ľahko podliehajú miestnym poveternostným podmienkam. V roku 1996 obdaroval mesto Benátky návrhom nového mosta na „Canal Grande“. Od tej doby projekt prešiel mnohými zmenami kvôli nestabilnej štruktúre a nadmernej hmotnosti mosta.

</doc>
<doc id="194937" url="https://sk.wikipedia.org/wiki?curid=194937" title="Richard Joseph Neutra">
Richard Joseph Neutra

Richard Joseph Neutra (* 8. apríl 1892, Viedeň, Rakúsko – † 16. apríl 1970, Wuppertal, Nemecko) bol rakúsky architekt.
Život.
Do roku 1917 študoval na Technische Hochschule vo Viedni u Adolfa Loosa. Taktiež bol ovplyvnený Ottom Wagnerom. V roku 19211922 pracoval pre Ericha Mendelsohna v Berlíne a v roku 1923 emigroval do Spojených štátov, kde pokračoval v práci na niekoľkých projektoch s krajanom Rudolphom Schindlerom u ktorého si zriadil svoju vlastnú prax. Určitu dobu pracoval s Frankom Lloydom Wrightom od ktorého nadviazal na rodinne domy s otvorenou dispozíciou. Potom si otvoril svoju vlastnú prax s jeho manželkou Dione v Los Angeles. V tvorbe pokračoval od roku 1965 v spolupráci so synom Dionom.
Tvorba.
Neutra vytvoril moderný regionalizmus pre južnú Kaliforniu v ktorom skombinoval kostru z ľahkého kovu so sadrovou omietkou na povrchu čím vytvoril vzhľad ľahkej konštrukcie bez výrazu námahy. Toto uplatnil na Lovellovom dome postavenom na svahu. Vznikol vo funkcionalistickom období uctievania slnka a novej čistej bielej architektúry. Jeho rozsiahle terasy su položené na ľahkom oceľovom tráme. Touto stavbou dokázal, že priemyselne vyrábané komponenty môžeme použiť ku stavbe uplne netypických domov.
Špecializoval sa na zväčšovanie až predlžovanie architektonického priestoru, ktorý starostlivo aranžoval do krajiny. V skutočnosti však pôsobia priame línie priemyselne v protiklade s prírodou a až fotografie od Juliusa Schumana vyvrátili túto predstavu a spopularizovali jeho štýl. Jeho otvorene interiéry sa najlepšie prejavili na Kauffmanovom dome, ktorý sa roztvára do krajiny ako obrovská kvetina, kde zasúvajúce steny vpúšťajú dovnútra vonkajší svet, čím rušia hranice medzi exteriérom a interiérom.
Bol známy tým, že jeho záujem pre stavbu jednoduchého domu alebo rezidencie bol rovnaký. Týmto sa líšil od iných veľkých architektov, ktorý si vyberali svojich klientov tak, aby presadili svoje umelecké vízie, nepozerajúc na to či to tá architektúra skutočne potrebuje. A aj sám odsudzoval projekty založené iba na módnom vkuse, chcel vytvoriť “kúsok večnosti”.

</doc>
<doc id="194938" url="https://sk.wikipedia.org/wiki?curid=194938" title="Friedensreich Hundertwasser">
Friedensreich Hundertwasser

Friedensreich Regentag Dunkelbunt Hundertwasser vlastným menom Friedrich Stowasser (* 15. december 1928, Viedeň, Rakúsko – † 19. február 2000, na palube Queen Elisabeth 2) bol rakúsky maliar, sochár a architekt. 
Bol jedným z najznámejších a najkontroverznejších rakúskych umelcov 20. storočia. Vo svojej tvorbe sa venoval výtvarnému umeniu, architektúre, filozofii, ekológii a tiež dizajnu fasád domov, poštových známok, zástav, oblečeniu. Svoje výtvarné umenie vnášal aj do architektúry a zaradil sa tak svojou prácou medzi veľkých odporcov racionálnej, pravouhlej architektúry.
Životopis.
Hundertwasser sa narodil vo Viedni v roku 1928 ako Friedrich Stowasser. Bol jediným synom židovskej matky a árijského otca, "Josepha Marii Stowassera", ktorý zomrel rok po jeho narodení. Kresliť začal už ako šesťročný. V roku 1948 nastúpil na "Akadémiu krásnych umení" vo Viedni pod vedením Prof. Robina Christiana Andersena, vydržal tam však len tri mesiace.
Vďaka zlej situácii v Rakúsku v roku 1949 začal cestovať po svete. V tomto období precestoval takmer celé Taliansko, keď napokon vo Florencii spoznal Reného Brô, s ktorým odišiel do Paríža. V Paríži si zmenil svoje rodné priezvisko Stowasser na Hundertwasser, pretože mal pocit, že to lepšie znie. Vychádzal z prekladu slova hundert do slovanských jazykov na slovo "sto".
Svoju prvú výstavu mal vo Viedni v "Art Club of Vienna" v roku 1952 a o dva roky neskôr už vystavoval v Paríži. V Paríži pracoval v ateliéri Reného Brô v "Saint-Mandé," kde v roku 1953 namaľoval svoju prvú špirálu. Špirála sa od tohto roku stala charakteristickým prvkom jeho diela. Špirála ako protiklad rovnej čiary bola inšpiráciou jeho tvorby a naopak rovnú čiaru pokladal za ”"matku všetkého zla, zdroj uniformity a ošklivosti"“. Nazval ju bezbožnou, pretože sa nenachádza nikde v prírode. Na svojej prvej parížskej výstave vo "Facchettiho" štúdiu v roku 1954 dokonca povedal, že “"rovná čiara vedie k zatrateniu ľudstva"”. V tomto období vypracoval aj svoju teóriu transautomatizmu založenú na myšlienkach surrealistického automatizmu.
V roku 1958 prednášal Hundertwasser svoj "Plesnivý manifest proti racionalistickej architektúre" ("Verschimmelungsmanifest gegen den Rationalismus in der Architektur, Seckau"). Manifest vychádzal z myšlienok transautomatizmu a opäť odmietal racionalizmus a rovnú čiaru v architektúre. V tom istom roku sa aj prvýkrát oženil, ale o dva roky neskôr sa rozviedol.
V roku 1959 bola jeho práca ocenená na "bienále" v Sao Paulo. V tom istom roku založil spolu s Ernstom Fuchstom a Arnulfom Rainerom akadémiu umenia "Pintorarium". Vďaka odporučeniu svojho priateľa Siegfrieda Poppeho, jedného z prvých zberateľov jeho diel, bol menovaný mimoriadnym profesorom na "Škole výtvarných umení v Hamburgu. Spolu so svojimi študentmi v škole pomaľovali steny, dvere a okná učebne nekonečnou čiarou. Takzvaná "Hamburská čiara" predstavovala kritiku výučby a výchovy študentov architektúry. V roku 1960 usporiadal Hundertwasser v Paríži pri príležitosti svojej výstavy u Raymonda Cordiera "Akciu žihlavy". V rámci akcie ponúkal ľuďom vývar zo žihľavy pripravený v hrnci na bielizeň. Keďže nikto nechcel, tak zjedol všetko sám. V hrnci zostali však zvyšky pracieho prášku a Hundertwasser si popálil žalúdok, z čoho mal dlhodobé zdravotné problémy.
V roku 1960 navštívil Japonsko a usporiadal veľmi úspešnú výstavu v Tokiu. V roku 1961 sa oženil s Japonkou Yuko Ikewada. Manželstvo skončilo po piatich rokoch rozvodom. V roku 1961 vystavoval na Benátskom Bienále.
Podľa Hundertwassera "má človek trojitú kožu: svoju prirodzenú pokožku, svoj odev a svoj dom". V roku 1972 pridal k prvým trom aj "štvrtú kožu sociálne prostredie človeka" a "piatu kožu celej planéty".
V roku 1967 organizoval prednášku "V nahote v prospech tretej kože" v "Hartmannovej galérii" v Mníchove a v roku 1968 protestoval opäť nahý vo Viedni. Počas viedenského protestu v "Medzinárodnom študentskom domove" predniesol svoj manifest "Los von Loos" (Preč od Loos-a). V roku 1968 kúpil na Sicílii loď, nazval ju "Regentag" a zmenil si meno na Friedensreich Hundertwasser Regentag.
V roku 1969 Hundertwasser odcestoval do Kalifornie a prvýkrát vystavoval v Spojených štátoch amerických. V roku 1972 sa spojil s "Petrom Schamonim" pri spolupráci na filme "Regentag" (daždivý deň), ktorý bol predstavený aj v Cannes. V tomto roku zomiera jeho matka. V roku 1975 bola zahájená jeho retrospektívna výstava, ktorá prebiehala až do roku 1992 v 15 krajinách a 80 galériách. Počas výstavy objavil v roku 1973 Nový Zéland, ktorý sa stal od roku 1976 jeho novou vlasťou. V roku 1973 uviedol svoj prvý album japonských litografií "Nana hyaku mizu" a bol prvým Európanom, ktorého diela vyryli japonskí majstri.
V roku 1978 Hundertwasser prišiel opäť do Benátok a pracoval na "Vlajke pre mier na Blízkom východe". V Senegale vytvoril na požiadanie prezidenta sériu poštových známok. V roku 1979 bola v New Yorku zahájená ďalšia putovná výstava s názvom "Hundertwasser is painting".
V roku 1980 vyhlásil Washingtonský starosta 18. november za "Hundertwasserov deň". Tento rok sa stal prelomovým v jeho kariére. Na americkom kontinente usporadúval prejavy proti budovaniu atómových elektrární a vo Viedni začal pôsobiť ako staviteľ a predstavil maketu "Hundertwasserovho domu". Konečne sa mu podarilo preniesť idealistické názory a kritiku do praktickej roviny a začal pôsobiť ako takzvaný "lekár architektúry". "Hundertwasserov dom" otvorili pre nájomníkov 17. februára 1986. Nasledujúcich pätnásť rokov Hundertwasser vypracoval viac ako päťdesiat architektonických projektov a z nich bola až polovica realizovaná.
Hundertwasserove stavebné diela sa podľa stupňa zásahu do štruktúry daného miesta delia do troch kategórii. Prvá kategória sa nazýva exterior design a označuje obnovu fasád, vyplývajúcu z myšlienky práva na vlastné okno. Najväčšou realizáciou na úrovni exterior design je spaľovňa komunálneho odpadu a mestská tepláreň "Spittelau" vo Viedni (19881992). Druhý termín, takzvaný redesign, sa vzťahuje na projekty, ktoré okrem úpravy fasád zahŕňajú aj úpravu a obnovu vnútorných priestorov. Najrôznejších projektov redesignu je veľmi veľa. Najznámejším je snáď "Kostol svätej Barbory" v Štajersku (19871988) a obnova onkologického oddelenia v Univerzitnej nemocnici v Štajerskom Hradci (19911994). Viedenský "Kunsthaus"(19891991) je spolu s "Hundertwasserhausom" (19831986) je tretím dokladom Hundertwasserovej práce vo Viedni. Sú to takzvané šťastné priestory, ktoré autor vkladal do mestského organizmu.
Hundertwasserova umelecká činnosť bola veľmi rozsiahla, zasiahla do mnohých oblasti ľudskej činnosti a vďaka častému cestovaniu, aj do mnohých krajín a kultúr. Venoval sa aj navrhovaniu dizajnu praktických vecí ako napríklad hodiniek, telefónnych kariet, žetónov pre kasína alebo značiek pre rakúske automobily. V roku 1992 navrhol dizajn štyroch telefónnych kariet a poštových známok pre Viedeň. Spracoval 366 originálnych obalov kníh pre knižný klub. V roku 1998 bola zahájená jeho ďalšia retrospektívna výstava v Nemecku. V roku 1999 opäť odchádza bývať a pracovať na Nový Zéland. 
Napriek tomu, že nie všetky Hundertwasswrove diela boli prijaté s pochopením, jeho práca bola odmenená mnohými medzinárodnými oceneniami. Podľa prieskumov urobených na onkologickom oddelení, ktoré obnovil, má nový prírodný dizajn nemocnice pozitívny vplyv na liečbu pacientov. "Hundertwasserhaus" ja dodnes jedným z turisticky najatraktívnejších oblastí Viedne.
Architektúra.
Z množstva realizovaných architektonických diel sú najznámejšie:

</doc>
<doc id="194939" url="https://sk.wikipedia.org/wiki?curid=194939" title="Salk Institute for Biological Studies">
Salk Institute for Biological Studies

Salk Institute for Biological Studies je nezávislá a nezisková organizácia pracujúca na vedeckých výskumoch v laboratóriach situovaných v kalifornskom mestečku La Jolla. Ich základy položil Dr. Jonas Salk v roku 1960.
Architektúra.
Budova laboratórií.
Stavba týchto laboratórií bola navrhnutá Louisom Kahnom v rokoch 1959 až 1965. Budova v brutalistickom štýle neskorej moderny je komponovaná na základe kontrastov troch elementov – prírody, vody a oblohy. Budova sa skladá s dvoch pozdĺžnych hmôt komponovaných okolo dlhého holého nádvoria. Samotné hmoty sú prevádzkovo rozdelené nielen v interiéri ale aj architektonickým výrazom, čím dosiahol architekt zreteľné oddelenie servisných priestorov od ústredného objemu laboratórií.
Materiál a kompozícia.
Materiál budovy je holý betón, ktorý sa vyskytuje v zmenenej forme na celom obvodovom plášti budovy, doplnený dreveným obkladom okolo otvorov, ako aj na úplne prázdnom nádvorí. Nádvorie je osovo rozdelené umelým kanálom ústiacim do pravouhlého jazierka na jeho konci. To ústi do kaskád, okolo ktorých je komponované nástupné schodisko do areálu.
Budova je striktne osovo komponovaná a svojou strohosťou pracuje s piatou fasádou, oblohou, ktorá v kontraste s bledým betónom pôsobí veľmi impozantne a budova dostáva iný rozmer. Vystihuje to aj rozhovor architekta Kahna s doktorom Salkom, ktorý na otázku aké kvetiny majú byť na nádvorí inštitútu odpovedal: 
"Do toho priestoru by som nedal žiadny strom, ani steblo trávy. Ten by mal zostať kamenným námestím a nie záhradou. Pokiaľ to z neho spravíte vydláždený priestor zíkate fasádu – a tou bude obloha."
Zameranie inštitútu Dr. Salka.
Stavba pozostáva z 56 laboratórí rozdelených na tri oblasti: Neurologické výskumy, biologické a molekulárne. Oblasti výskumu zahrňujú mimo iného aj rakovinu, AIDS, cukrovku a iné populačné choroby.

</doc>
<doc id="194940" url="https://sk.wikipedia.org/wiki?curid=194940" title="Helmut Jahn">
Helmut Jahn

Helmut Jahn (* 4. január 1940, Zirndorf, Nemecko† 8. máj 2021, Campton Hills, Illinois, USA) bol nemecký architekt. Vychádzal z klasicistickej moderny. Patrí k tvorcom nového Berlína a jeho stavby sú významné pre súčasnú architektúru. Získal medzinárodný certifikát so stavbami ako Franfurktstká výstava veží, (1988 – 1991), Sony Centrum so železničnou vežou na Potsdamer Platz v Berlíne (1995 – 2000), Letisko Suvarnabhumi (2002 – 2005) tak ako aj Weser v Bremene.
Životopis.
Po absolovaní školy s maturitou študoval Jahn od roku 1960 do roku 1967 architektúru v Mníchove a Chicagu. V roku 1965 ukončil štúdium s diplomovou prácou na Technickej univerzite v Mníchove. O rok neskôr, 1966, opustil Nemecko a presťahoval sa do USA, aby tam študoval ďalší ročník architektúry, na Illinois Institute of Technology v Chicagu. Tam sa Jahn zoznámil s riaditeľom Ludwigom Miesom van der Rohe, ktorý v roku 1969 zomrel. 
Jahn dostal v roku 1967 miesto v renomovanej kancelárii C. F. Murphy a Associates v Chicagu. Tam nadobudol nevyhnutné projektovacie schopnosti. Krátko po svojom nástupe do podnikania sa stal jedným z asistentov Gene Summers.
Nemecký projektant sa vypracoval v krátkom čase na jedného z najžiadanejších architektov USA. Jahn sa stal v roku 1973 viceprezidentom ako aj riaditeľom pre projektovanie a dizajn C. F. Murphy a Associates. Jeho práca je orientovaná na klasicisticko moderné stavby.
Tak vzniklo mnoho návrhov pre monumentálne stavby, ktoré sa stali celosvetovo populárne. Postupným účinkovaním Jahna vo firme a účasti na podnikaní C. F. Murphy a Associates, bola roku 1981 táto spoločnosť premenovaná na Murphy/Jahn. 
Od roku 1981 vyučoval na amerických, renomovaných univerzitách ako Yale a Harvard. V roku 1982 sa stal Jahn riadnym profesorom na Illionis Institute of Technology. Koncom roku 1970 dostal ponuku na návrh Illionis Center v Chicagu. Jahnov model bol oceľovo-sklenená stavba s plochou využitia . Jedna zo striech vyčnievala ako sklenený cylinder, tvorila vnútornú halu, v ktorej sa nachádzali mnohé galérie, predajne a kancelárie. 
V roku 1984 sa podľa týchto plánov dokončil jeho gigantický projekt. V Nemecku vyvolal Jahn 1988 pozornosť s návrhom Messeturms vo Frankfurkte. Táto veža dostala názov „Ceruzka“ a výškou 257 metrov sa zaradila k najvyšším európskym budovám.
Od roku 1992 realizoval niekoľko projektov v Berlíne. K tomu sa pridali stavby „Kurfuerstendamm 70“ z roku 1994, Kurfuerstendamm 119, z roku 1994 a administratívna budova v časti Halensee z roku 1966. Renomovaný architekt spolupôsobil na stvárnení a zastavaní Potsdamer Platz v Berlíne, čo bolo v dobe výstavby najväčšie stavenisko v Európe. Jahn získal po medzinárodnom konkurze ponuku na stavbu Sony Center. Toto centrum v roku 2000 predstavovalo obytný, kancelársky a obchodný komplex, dnes patrí k svetovým stavbám v Berlíne. 
Počas 35 rokov v USA ovplyvnil svojou tvorbou americký stavebný sloh. Jeho konštrukcie sú často nezameniteľnou skleneno-oceľovou architektúrou.
Jahn sa takisto podieľal na projektovaní letísk v USA, v Saudskej Arábii a v Spolkovej republike Nemecko. Jahn sa špecializoval na návrhy výškových budov a mrakodrapov, ktoré sa stali vzorom postmoderny. Okrem toho sa zúčastňoval aj na iných rôznorodých projektoch. Mal široký záber pôsobenia. K jeho projektom patria: stanice, knižnice, kancelárske a justičné stavby, hotely, školy, športové štadióny a agro stavby.
Ďajším jeho projektom boli štyri administratívne budovy firmy Bayer Leverkusen v Leverkusene.

</doc>
<doc id="194941" url="https://sk.wikipedia.org/wiki?curid=194941" title="Ortodoxná synagóga v Bratislave">
Ortodoxná synagóga v Bratislave

Ortodoxná synagóga v Bratislave je synagóga z roku 1926. Nachádza sa na Heydukovej ulici č. 11 a je dielom architekta Artura Szalatnaia.
Ortodoxná synagóga na Heydukovej ulici v Bratislave patrí spolu so žilinskou neologickou synagógou významným slovenským sakrálnym stavbám 20. storočia. Obdivuhodne sa v nej spája modernosť s orientálnou tradíciu. Sú tu použité štylizované ornamenty v spolužití so železobetónovou konštrukciou.
Opis.
Projekt vznikol na základe súťaže, ktorú vyhral Arthur Szalatnai architekt židovského pôvodu. Ktorú navrhol ako prvé veľké dielo keď prišiel z Budapešti do Bratislavy ako čerstvý absolvent vysokej školy.
V tej dobe na novej Heydukovej ulici kde ešte neexistovali okolité stavby, postavil monumentálnu budovu prostého klasicizujúceho charakteru tak, že do uličného priečelia orientoval bočnú stenu hlavného priestoru a vstup do objektu umiestnil smerujúc na východ, do prejazdu z ulice na dvor. V objekte sú po stranách vstupného vestibulu sú dve schodiská na galérie pre ženy.
Priečelie tvorí sedem mohutných hranolových pilierov, zakončených jednoduchými hlavicami, ktoré nesú nevysoký architráv. V stene za piliermi sú okná s geometrizovanou trelážou. Objekt má travertínové architektonické články ktoré kontrastujú so stenami v žltej a hnedočervenej farby. Na pilieri vpravo od vstupu do podjazdu je uvedený architekt a rok vzniku stavby podľa židovského letopočtu.
Stará ortodoxná synagóga.
Pôvodná ortodoxná "Veľká synagóga" vo veľkolepom orientálnom štýle stála na Zámockej ulici, postavili ju v roku 1862 podľa projektu architekta Ignáca Feiglera ml. Po druhej svetovej vojne sa židovská náboženská obec v Bratislave v zdecimovanej podobe už nedokázala o svoje stavby sama postarať, preto sa svojich synagóg zriekla v prospech štátu. K riadnej údržbe a obnove však nedošlo, štát veľkú synagógu extenzívne využíval ako sklad druhotných surovín a odpadu až do jej úplnej devastácie, napokon ju v roku 1961 spolu s priľahlými budovami zbúral. 

</doc>
<doc id="194942" url="https://sk.wikipedia.org/wiki?curid=194942" title="Architektúra &amp; Urbanizmus">
Architektúra &amp; Urbanizmus

Architektúra &amp; Urbanizmus alebo A&amp;U je slovensko-český teoretický časopis pre architektúru a urbanizmus s 39-ročnou tradíciou. Časopis vydáva Historický ústav Slovenskej akadémie vied, do roku 2018 ho vydával Ústav stavebníctva a architektúry Slovenskej akadémie vied.
Zameriava sa na súčasný stav, históriu, filozofiu a kultúru. Zaoberá sa vzťahom architektúry a urbanizmu k umeniu, technike a k životnému prostrediu, metódami hodnotenia a kritiky architektonickej a urbanistickej tvorby a hodnotením význačných architektov, architektonických diel a období.
Časopis uverejňuje štúdie, ktoré zodpovedajú jeho jeho tematickému zameraniu (rozsah cca 20 strán), ďalej diskusné príspevky k publikovaným článkom, recenzie kníh a informácie o práci výskumných pracovísk (anotácie výskumných úloh, tézy dizertačných prác, informácie o významných konferenciách atď), ktoré sa zaoberajú teóriou architektúry a urbanizmu. 
Texty v slovenčine, češtine a angličtine. Šéfredaktorkou je prof. Dr. Ing. arch. Henrieta Moravčíková (predtým prof. Ing. arch. Matúš Dulla, DrSc.). Redakcia prijíma príspevky od autorov, ku ktorým je pripojené informatívne resumé, anglický preklad, zoznam citovanej literatúry.

</doc>
<doc id="194943" url="https://sk.wikipedia.org/wiki?curid=194943" title="Vernakulárna architektúra">
Vernakulárna architektúra

Vernakulárna architektúra alebo v užšom zmysle ľudová architektúra je architektúra pojednávajúca o metódach, materiáloch a spôsobe konštrukcie využívajúcich lokálne zdroje ako odpoveď na lokálne potreby. Vernakulárna architektúra odkazuje na tradície, trendy, historický vývoj a prírodné danosti určitého územia v rámci dlhšieho časového úseku. Často je zatracovaná ako neohrabaná a hrubá, no na druhej strane má zástancov, ktorí ju považujú za samostatný prínos v súčasnom dizajne..
Na rozdiel od projektovanej architektúry sa vernakulárna zakladá na vedomostiach a postupoch odovzdaných z generácie na generáciu nadobudnutých hlavne, no nie len metódou pokus omyl. Toto samozrejme neseparuje architektov od vernakularity. Pojem si netreba zamieňať s tradičnou či tradicionalistickou architektúrou aj keď sa môžu z časti prelínať. Časom sa vernakulárna architektúra, mohla alebo môže ujať ako tradičná no nie naopak. V určitých prípadoch sa pojem rozširuje na všetku architektúru mimo akademickej obce.
Delenie a definície.
Termín vernakulárny je odvodený od Latinského "vernaculus" - otrocká štvrť v zadnej časti pánovej záhrady - v kontexte reči, vernakulárny odkazuje na jazyk používaný konkrétnou skupinou, alebo v určitom čase, alebo na určitom mieste. V architektúre hovorí o spôsoboch stavby vyvinutých a používaných v určitej lokalite ktoré neboli importované. Najčastejšie je aplikovaná na obytné budovy. Na Slovensku sa táto architektúra nazýva aj ako "ľudová", v nemčine ako "tradičná".
Literatúra.
Prvú publikáciu zastávajúcu VA vydal Bernard Rudofsky v roku 1964 kniha sa volala "Architecture Without Architects". Čerpal z výstavy Múzea moderného umenia. Kniha hovorí o zásluhách ťažko nadobudnutých vedomostiach obsiahnutých v dedičstve VA. Rudofského kniha bola zväčša založená na fotografiách, nie na výskume priamo na mieste.
Viac odbornou bola kniha "Encyclopedia of Vernacular Architecture of the World" ktorú vydal v roku 1997 Paul Oliver z Oxfordského Inštitútu pre trvalo udržateľný rozvoj. Oliver v nej tvrdí že VA, nesúca v sebe adaptáciu na prostredie, bude nevyhnutná pre zachovanie kultúrneho aj hospodárskeho rastu v dlhodobom horizonte. Christopher Alexander, sa v knihe "A Pattern Language", pokúša identifikovať spoločné črty VA v rôznych kultúrach. Howard Davis v knihe "The Culture of Building" poukazuje na situácie ktoré umožnili vznik niektorých postupov vo VA.
Popri tých čo sa zaoberajú výlučne VA sú tí, ktorí ju aplikujú v otázke každodenného života a odtiaľ až v sociológii. Tu mnohých ovplyvnila kniha "The Practice of Everyday Life" (1974) ktorú napísal Michel de Certeau. Architekt so súčasným ponímaním VA je Samuel Mockbee, ktorého priekopnícka práca s ateliérom "Rural Studio" je dobre známa a diskutovaná.
Slovensko.
Ľudová architektúra na Slovensku bola počas celých dejín odolná voči módnym slohovým vplyvom a primárnu úlohu zohrávala vždy funkcia. Zdobenie sa týkalo hlavne uličnej fasády a vsupov. V rámci urbanizmu sa domy líšili len málo a to práve ornamentálnym prejavom. Ľudová architektúra je silne naviazaná na prostredie, v ktorom vyrastá, hlavne materiálovo. Tvorí harmonický súzvuk s prírodou a poskytuje vynikajúce podmienky pre bývanie aj v porovnaní s novými domami. Nové nikdy samoúčelne nevytláčalo staré, overené stavebné postupy sa opakovali. Pekné príklady ľudovej architektúry môžeme nájsť v skanzenoch, hoci už nie v pôvodnom prostredí - klasickú ulicu tu nenájdeme.
Humanitárny rozmer.
Prínos vernakulárnej architektúry je zrejmý v situáciách tesne po prírodnej katastrofe pri výstavbe dočasných príbytkov. Práca "Transitional Settlement: Displaced Populations", vytvorená organizáciou Shelter Centre hovorí o použití VA v rozmere humanitárnej pomoci a zdôrazňuje jej prínos a potrebu. V najkritickejších situáciách kedy treba osobám postihnutým prírodnou katastrofou aspoň nejaké zázemie a pocit bezpečia je VA dobrým riešením a môže tak zmierniť najťažšie chvíle.

</doc>
<doc id="194946" url="https://sk.wikipedia.org/wiki?curid=194946" title="Budova Bayer AG">
Budova Bayer AG

Budova Bayer AG je sídlom farmaceutickej spoločnosti Bayer AG v Nemeckom meste Leverkusen.
Budova je situovaná do Carl-Duirberg parku, na pozemku, kde predtým stála veža tohto už spomínaného koncernu, ktorá bola odstranená po dokončení novej stavby v roku 2002. Jej úloha už nezohrávala žiadny význam. Koncept odstraňovania zohrával vysoký význam. Polkruhový objem celku pridružuje na severe dlhú záhradnú pergolu, ktorá podporuje a posilňuje linearitu Kauer-Wilhemovej aleje. Tento prístup je navyše logickým riešením vyplývajúcim z charakteru danej krajiny. Budova rešpektuje mierku a moderný výraz susediaceho suptýlneho kasína. Svojou transparentnosťou vedome kontrastuje s monumentálnou historickou budovou na protiľahlej strane ulice. 
19,50 metra široký polkruhový pôdorys pretína v strede vstupná hala ústiaca do parku, v ktorom jediným umelým elementom je kruhový bazén stvárňujúci svojím vydláždením svetoznáme logo firmy. Stavba má dvojitú transparentnú fasádu, vonkajšia sklenená kostra umožňuje prirodzenú ventiláciu a to predovšetkým v jari a jeseni, chráni ped dažďom, vetrom a hlukom a inými nepriaznivými vplyvmi okolia. Má zabudovaný automatický ovládatelný tieniaci mechanizmus v betónovej konštrukcii je integrované vykurovanie a potrubný klimatizačný systém, ktorý využíva nízkoenergetické nároky vody a zohľadňuje mernú tepelnú kapacitu betónu.
V prípade potreby dosiahnutia primeranej teploty počas letných a zimných mesiacov je aktívny systém konvektora generujúceho zásobovanie vzduchu z exteriéru (z fasády), ktorý skvalitňuje prostredie. Vysokointeligentný riadený kontrolný systém vyhodnocuje lokálne podmienky a tak volí najoptímalnejší modul v porovnaní s ostatnou technikou. Takýto koncept klimatizácie a dvojplášťovej fasády znižuje prevádzkové náklady takmer na polovicu. Strecha nad štvrtým podlažím je oceľová, obsahujúca skupinu aktívnych buniek, meniacich sa vzhľadom na podnety pri prehrievaní, či nežiadúcom presvetľovaní.

</doc>
<doc id="194947" url="https://sk.wikipedia.org/wiki?curid=194947" title="Program stavby">
Program stavby



</doc>
<doc id="194950" url="https://sk.wikipedia.org/wiki?curid=194950" title="Bayer (podnik)">
Bayer (podnik)

Bayer AG je nemecká chemická a farmaceutická spoločnosť. Založil ju v roku 1863 Friedrich Bayer založená v nemeckom Barmene. Od 1925 do 1952 bola spoločnosť súčasťou vtedajšej najväčšej chemickej spoločnosti I. G. Farbenindustrie. Spoločnosť mala začiatkom Studenej vojny kľúčovú úlohu pri nemeckom hospodárskom zázraku (Wirtschaftswunder). V roku 2006 získala spoločnosť Schering AG a v roku 2018 Monsanto.
Ich prvým známym produktom bol aspirín a neskôr aj heroín.

</doc>
<doc id="194951" url="https://sk.wikipedia.org/wiki?curid=194951" title="Magnetrón">
Magnetrón

Magnetrón (magnetron) je zariadenie vyrábajúce vysokofrekvenčné elektromagnetické vlnenie - mikrovlny. Pracuje na princípe ohýbania toku elektrónov pomocou silného magnetického poľa. V praxi sa využívajú dve základné vlastnosti mikrovĺn – odraz od kovových predmetov (radar) a ohrievanie vody a vodu obsahujúcich látok (mikrovlnná rúra). 
Magnetron je zariadenie skonštruované v štyridsiatych rokoch minulého storočia pre vojenské účely a pre použitie v rádiotechnike. Principiálne ide o elektrónku, schopnú generovať elektromagnetické žiarenie v oblasti mikrovĺn.
Konštrukcia.
Konštrukcia magnetronu je pomerne jednoduchá. Vo vnútri vákuovanej trubice sa nachádza kovový valček – katóda mikrovlnnej elektrónky, ktorá je obklopená kovovým blokom – anódou elektrónky so zvláštnou štruktúrou. Sú v nej vytvorené komôrky (rôzne štrbiny). Od anódy vedie k vršku trubice kovový pásik, ktorý slúži ako anténa. Ku anóde sú pripevnené chladiace rebrá a celá zostava je umiestnené medzi dvoma silnými feritovými magnetmi. 
Princíp činnosti.
Valček tvoriaci katódu je nahrievaný elektrickým prúdom a tým sa z neho uvoľňujú elektróny. Elektróny sú urýchľované elektrickým poľom smerom k anóde. Feritové magnety vytvárajú v trubici magnetické pole, ktorého indukcia (siločiary indukcie) sú kolmé k dráhe elektrónov a keďže žiarenie z katódy má časticový charakter je magnetickým poľom ovplyvnená ich dráha. Elektróny sa v magnetickom poli nepohybujú priamočiaro od stredu k obvodu, ale stáčajú sa, ich dráha sa zakrivuje. To znamená, že dopadnú na komoru anódového segmentu zboku. 
Jednotlivé komory anódového bloku sa vďaka svojmu tvaru začnú chovať ako miniatúrne oscilačné (LC) obvody. Štrbina komôrky hrá úlohu elektrického kondenzátora, vodivý blok komôrky, ktorý spája okraje štrbín hrá rolu cievky. Elektróny nabijú jeden okraj komory (jednu dosku kondenzátora), takže začne tok prúdu okolo komory (akoby v cievke) na druhý okraj komory. Okraje komôr sú spoločné, preto má susedná komora opačnú polaritu (počet komôr musí byť párny). Prechod prúdu „cievkou“ vyvolá následné magnetické pole, ktoré v druhej polovici cyklu indukuje prúd s opačnou polaritou prechádzajúci komôrkou. V komôrkach vznikne (rovnako ako v oscilačnom LC obvode) striedavý prúd o vysokej frekvencii, ktorý vyvolá elektromagnetické vlnenie vysielané cez kovový pásik – anténu do vyžarovacieho priestoru. Vyžiarená energia spôsobí vybitie oscilačného LC obvodu, ktoré sa v cykle znova nabíjajú prúdom elektrónov z katódy.
Toto je len jednoduchý pohľad na funkciu magnetronu. Celý princíp je postavený na presnom tvare oscilačných komôrok, tvare katódy, veľkosti prúdov, napätí a pod.
Mikrovlnné žiarenie.
Mikrovlnné žiarenie je elektromagnetické žiarenie o frekvenciách 300 MHz až 30 GHz. Toto rozpätie zodpovedá vlnovej dĺžke od 1 cm do 1 m. Mikrovlnné žiarenie sa šíri vo formé vĺn od zdroja – magnetronu do vyžarovacieho priestoru. V tomto priestore sa mikrovlny odrážajú od kovových predmetov a vytvárajú tak smerové mikrovlnné pole. Jediným dokázaným účinkom na biologický materiál je tepelný účinok. Tento účinok ovplyvňuje frekvencia mikrovĺn, zloženie materiálu, obsah vody, štruktúra a pod.. Materiály obsahujúce vodu - potraviny, drevo i organizmy absorbujú energiu mikrovĺn a premieňajú ju na energiu tepelnú. Molekuly vody sú elektricky neutrálne, pričom však majú dipolárny charakter (rôzne konce molekuly sú rôzne elektricky nabité). V elektrickom poli sa preto orientujú podľa smeru okolitého poľa. Pri rýchlych zmenách – striedaní poľa sa molekuly vody rozkmitajú a trením o seba a okolité prostredie sa nahrievajú.
Na rozdiel od iných metód nahrievania, ktoré pôsobia nahrievaním povrchu a prestupom tepla do látky pôsobia mikrovlny hĺbkovo v celom objeme materiálu, priamo na molekuly vody a na látky obsahujúce vodu.

</doc>
<doc id="194952" url="https://sk.wikipedia.org/wiki?curid=194952" title="Magnetron">
Magnetron



</doc>
<doc id="194953" url="https://sk.wikipedia.org/wiki?curid=194953" title="Architektúra a Urbanizmus">
Architektúra a Urbanizmus



</doc>
<doc id="194955" url="https://sk.wikipedia.org/wiki?curid=194955" title="Jozef Pleskot">
Jozef Pleskot



</doc>
<doc id="194958" url="https://sk.wikipedia.org/wiki?curid=194958" title="Vysielacia anténa">
Vysielacia anténa

Vysielacia anténa je anténa, ktorá prevádza modulovaný vysokofrekvenčný signál (striedavý elektrický prúd) na elektromagnetické vlnenie v pásme rádiových vĺn alebo mikrovĺn, vysielané do vzduchu (éteru). Je to vlastne otvorená elektromagnetická cievka.
Každá anténa má určenú polarizáciu (vertikálna, horizontálna, kruhová polarizácia), ktoré sa navzájom rušia minimálne (útlm 20 dB). Kruhová polarizácia, je kombinácia vertikálnej a horizontálnej polarizácie. Kruhová polarizácia môže byť pravo a ľavotočivá a je nezávislá od otočenia antény.
Polarizácia musí byť pri prijímacej aj vysielacej anténe rovnaká, inak dochádza k vysokému útlmu. Rôzne druhy polarizácie používame, ak chceme dosiahnuť malé rušenie dvoch spojov prevádzkovaných na rovnakom kmitočte (kanále)
Typy antén
Anténa je charakterizovaná ziskom, smerovosťou, veľkosťou, rozsahom frekvencií a impedanciou.
Všesmerová anténa vyžarovací uhol je 360°
Sektorová anténa vyžarovací uhol je 10° - 180° (zaberá sektor, výsek)
 Smerová anténa vyžarovací uhol do 1° - 20°
Všesmerová anténa do všetkých smerov okolo seba. Je to dipól dlhý jednu štvrtinu až celú vlnovú dĺžky vlnenia, pre ktorú je skonštruovaný. Smerová alebo sektorová anténa vysiela v rôznych smeroch s iným útlmom, čo sa používa pre vytváranie spojov (prepojenie dvoch bodov, resp. viacerých bodov v sektore). Energia smerovej antény je sústredená do úzkeho lúča, resp. kužeľa.

</doc>
<doc id="194960" url="https://sk.wikipedia.org/wiki?curid=194960" title="Hypertyreóza">
Hypertyreóza

Hypertyreóza alebo tyreotoxikóza je klinický syndróm spôsobený nadmerným produkovaním hormónov štítnej žľazy, tyroxínu (T4) alebo trijódtyronínu (T3) alebo oboch. Všeobecne dochádza k zvýšeniu metabolických pochodov.
Príčiny.
Nadprodukcia hormónov štítnej žľazy môže byť sprievodným znakom niekoľkých klinických stavov. Hlavnými príčinami u ľudí sú:
Vysoká hladina hormónov štítnej žľazy v krvi môže mať aj ďalšie príčiny:
Jednou z nich je zápal štítnej žľazy, tyreoiditída. Existuje niekoľko rôznych typov tyreoiditídy. Sú to napríklad chronická autoimúnna tyreoiditída (Hashimotova), subakútna tyreoiditída a granulomatózna tyreoiditída (de Quervainova ). Tieto môžu súvisieť s nadprodukciou hormónov štítnej žľazy, ale často vyústia do dysfunkcie žľazy a následného nedostatku hormónov.
Nadbytok hormónov štítnej žľazy môže spôsobiť tiež teratóm (embryonálne založený nádor) na vaječníku.
Ďalšou možnou príčinou je požitie nadmerného množstva tabliet s hormónmi štítnej žľazy, prípadne konzumácia mletého hovädzieho mäsa kontaminovaného tkanivom štítnej žľazy. Táto „hamburgerová hypertyreóza“ je však dnes už veľmi neobvyklá
Hypertyreózu môže spôsobiť tiež liek na srdce amiodarón (1951-25-3).
Asi 7 % žien trpí v prvom roku po pôrode popôrodným zápalom štítnej žľazy, ktorý má niekoľko fáz a prvou z nich je hypertyreóza. Tento stav sa väčšinou napraví sám v priebehu niekoľkých týždňov alebo mesiacov a nie je potrebná žiadna liečba.
Príznaky.
Hlavnými klinickými príznakmi sú strata hmotnosti (často sprevádzaná žravosťou), úzkosť, neznášanlivosť tepla, vyčerpanosť, vypadávanie vlasov, slabosť, hyperaktivita, podráždenosť, apatia, depresia, polyúria (nadprodukcia moču), polydipsia (nadmerný smäd) a potenie. Pacienti môžu mať ďalšie príznaky ako búšenie srdca a srdcové arytmie (poruchy srdcového rytmu), hlavne atriálna fibrilácia, dyspnoe (krátkodychosť), strata libida, nevoľnosť, zvracanie, osteoporóza a hnačka. U starších ľudí tieto klinické príznaky nemusia byť prítomné a choroba sa prejavuje len vyčerpanosťou a stratou hmotnosti, čo vedie k apatickej hypertyreóze. Keď je pacient v strese, môže nastať tyreotoxická kríza, ktorá sa prejavuje nárastom telesnej teploty nad 40 °C, tachykardiou (zrýchlená srdcová činnosť), arytmiou, zvracaním, hnačkou, dehydratáciou a žltačkou. Neurologickými prejavmi choroby sú tremor (bližšie neurčená trasľavosť), chorea (mimovoľné trhavé pohyby), myopatie (primárne poruchy svalov) a periodická paralýza. Jednou z najzávažnejších komplikácií hypertyreózy je akútna mozgovo-cievna príhoda kardioembolického pôvodu ako následok atriálnej fibrilácie.
Určenie diagnózy.
Podozrenie na hypertyreózu na základe lekárskeho záznamu a vyšetrenia potvrdia krvné testy. Väčšinou stačí zistiť hladinu tyreotropínu (tyreotropný hormón) v krvi. Ak je táto hladina nízka, znamená to, že hypofýzu (podmozgová žľaza) tlmí zvýšená hladina hormónov T4 (tetrajódtyronín, tyroxín) a/alebo T3 (trijódtyronín) v krvi, a je spoľahlivým znakom hypertyreózy. V ojedinelých prípadoch znamená nízka hladina tyreotropínu primárne zlyhanie hypofýzy alebo jej utlmenie ako následok inej choroby (iné špecifikované poruchy štítnej žľazy), preto sú testy hladiny T4 a T3 užitočné. Pri určovaní diagnózy môže pomôcť tiež zisťovanie prítomnosti špecifických protilátok. Pri zisťovaní príčiny hypertyreózy a pri rozlišovaní medzi hypertyreózou a tyreoiditídou poslúži scintigrafické vyšetrenie štítnej žľazy.

</doc>
<doc id="194965" url="https://sk.wikipedia.org/wiki?curid=194965" title="Nikolaj Nikolajevič Nosov">
Nikolaj Nikolajevič Nosov

Nikolaj Nikolajevič Nosov (; * 23. november 1908 Kyjev, Ruské impérium – † 26. júl 1976 Moskva, ZSSR) bol populárny ruský prozaik, obľúbený autor kníh pre deti. Roku 1932 ukončil fakultu réžie Štátneho inštitútu kinematografie. V rokoch 1932–51 pracoval ako režisér kresleného filmu a výtvarník-animátor. Literárny debut Nikolaja Nosova sa uskutočnil roku 1938 v detskom časopise "Murzilka". 
Počas Veľkej vlasteneckej vojny vytvoril kreslený film na tému bojovej techniky, za čo dostal vyznamenanie "Rád červenej hviezdy."
Do povedomia čitateľov vstúpil ako detský spisovateľ svojou prozaickou prácou "Víťa Malejev v škole i doma", ktorá vyšla roku 1951. Podľa tohto diela bol roku 1955 natočený celovečerný film "Dva druga" (Dvaja priatelia). Až do dnešných dní má mimoriadny ohlas u mladých čitateľov jeho trilógia, moderná rozprávka o Neznajke (Nevedkovi) – Prikľučenija Neznajky i jego druzej (Nevedkove dobrodružstvá), Neznajka v Solnečnom gorode (Nevedko v Slnečnom meste), Neznajka na Lune (Nevedko na Mesiaci). Prvá kniha vyšla roku 1954, posledná roku 1964. Podľa týchto rozprávkových príbehov vytvoril N. Nosov niekoľko úspešných animovaných filmov.
Dielo.
Vo všetkých svojich dielach (rozprávkach, poviedkach, divadelných hrách, filmových scenároch) prejavil Nikolaj Nosov mimoriadny zmysel pre humor a bohatú fantáziu detského života.

</doc>
<doc id="194966" url="https://sk.wikipedia.org/wiki?curid=194966" title="Reproduktorová sústava">
Reproduktorová sústava

Reproduktorová sústava je zariadenie na premenu elektrického signálu z audio zariadení na počuteľný zvuk. Reproduktorové sústavy sa používajú pre ozvučenie vo frekvenčnom pásme počuteľnom pre ľudské ucho (20 Hz – 20 kHz). Reproduktorová sústava je finálny výrobok určený konečnému spotrebiteľovi. Tomu zodpovedá aj kvalita a tvar vyhotovenia.
Konštrukčne navonok pozostáva z ozvučnice (reproduktorovej debny), v ktorej sú inštalované elektrické zariadenia: elektroakustické meniče (reproduktory), pasívne elektricke obvody (LC výhybka), elektronika (zosilňovač, ekvalizér, displej) a elektrické prípojné miesto (konektor).
Delenie.
Pri reproduktorových sústavách sa využíva niekoľko vlastností ľudského ucha v súvislosti so zvukom:
smerovosť ľudské ucho vie presne určiť smer zdroja zvuku iba pre vysoké tóny. 
reč ľudské ucho je najcitlivejšie pre frekvencie ľudskej reči 1 kHz – 3 kHz
basy ľudské ucho nedokáže určiť smer a vzdialenosť zvuku o nízkej frekvencii. Nie je podstatný rozdiel pri použití jedného, alebo viacerých basových reproduktorov.
"Počítačové reproduktory" sú najbežnejším príkladom aktívnych reproduktorov. Zosilňovač je obvykle tvorený jednoduchým jednočipovým zosilňovačom a zdrojom zabudovaným v jednom z reproduktorov sústavy.
"Kombo reproduktor". Používa sa prevažne pre gitary a elektronické klávesové nástroje, ako jednoduché ozvučenie pre tréning a menej náročné umelecké vystúpenia. Zvyčajne má okrem zabudovaného zosilňovača aj korekčné obvody a efekty.
Podľa konštrukcie ozvučnice.
"Bližšie pozri Ozvučnica."
Materiál.
Reproduktorové sústavy musia mať tuhosť, aby nedochádzalo k nežiaducim parazitickým kmitom, vibráciám, rezonanciám. Preto sa vyrábajú z tuhého materiálu najlepšie so zložitou vnútornou štruktúrou pohlcujúcou vibrácie. Ideálna je hrubá drevotrieska, preglejka, MDF, plast (obvykle tenkostenný, ale s rebrovaním), kov, ale aj betón a iné neštandardné materiály. Vnútro ozvučnice býva vystlané tlmiacim materiálom (vatelín). Veľkosť ozvučnice závisí hlavne na parametroch basového (stredového) reproduktora.
Elektrické prvky v reproduktorovej sústave.
Každá kvalitnejšia reproduktorová sústava, či už aktívna alebo pasívna obsahuje obvykle viacero obvodov slúžiacich na zosilnenie, usmernenie, vyhladenie alebo separovanie privádzaného hudobného signálu.
Elektrická výhybka.
Potrebnou súčasťou viacpásmových reproduktorových zostáv je elektrická LC frekvenčná výhybka, ktorá slúži na rozdelenie privádzaného signálu do niekoľkých frekvenčných pásiem. Pretože dnešné potreby pre kvalitný posluch hudby sú vyššie ako v minulosti, do reproduktorových sústav sa osadzuje niekoľko reproduktorov špecializovaných pre jednotlivé frekvenčné pásma. Ide hlavne o dvojpásmové (stredobasový a stredovýškový reproduktor) a trojpásmové (basový, stredový a výškový reproduktor) zostavy.
Základné časti výhybky sú krabicové (zvitkové, elektrolytické kondenzátory s nízkou impedanciou) zadržiavajúce nízke frekvencie a tlmivky (cievky) zadržiavajúce vysoké frekvencie. Pomocou týchto pasívnych súčiastok zapojených do série môžeme ľahko odvodiť väčšinu jednoduchších pasívnych výhybiek. Aktívne výhybky obsahujú integrované obvody a sú často kvalitnejšie a preladiteľné, ale potrebujú vlastný zdroj napájania.
Ochranné obvody.
Tieto obvody slúžia na vyhladenie chodu meničov v reproduktorovej zostave a na ich ochranu. Ide prevažne o obvody obmedzovača nárazového prúdu, oneskoreného pripojenia / odpojenia reproduktorov pri ich zapnutí/vypnutí, limitácie výkonu zosilňovača (limiter), ochrany reproduktorov pri jednosmernom napätí a tepelnej a mechanickej ochrany.

</doc>
<doc id="194968" url="https://sk.wikipedia.org/wiki?curid=194968" title="Ricardo Bofill">
Ricardo Bofill

Ricardo Bofill (* 5. december 1939, Barcelona, Španielsko† 14. január 2022, Barcelona) bol španielsky architekt, predstaviteľ postmodernej architektúry.
Životopis.
Vysokoškolské štúdium architektúry začal v Barcelone a neskôr v ňom pokračoval v Ženeve. V roku 1963 združil skupinu architektov, inžinierov, návrhárov, sociológov, spisovateľov, filmárov a filozofov známu ako medzinárodný ateliér "Taller de Arquitectura". Členovia združenia mali viac ako 40 rokov skúseností v mestskom plánovaní, v architektúre, v práci s interiérom a v navrhovaní nábytku atď.
Ich medzinárodná skúsenosť im dovoľuje navrhovať od mestského dizajnu, veľkých infraštruktúr pre verejnú dopravu, športovej, kultúrnej a maloobchodnej vybavenosti, obytných a administratívnych budov až po vnútorný dizajn. Bofillho "Taller de Arquitectura" stojí za hlavnými sídlami takých spoločností, ako sú Christian Dior, Cartier, Decaux, Axa, Shiseido, Bank One a Donnelley.
Ateliér sa zaoberal mestským plánovaním pre také mestá ako Paríž, Luxemburg, Varšava, Praha, Madrid či Barcelona. Niektoré ďalšie prestížne kultúrne zariadenia navrhnuté Ricardom Bofillom sú prestavaná Zbrojnica v Metz, Francúzsko, hudobná škola na univerzite Rice v Houstone, Národné katalánske divadlo v Barcelone alebo Centro Cultura de Prado vo Valladolide.
Navrhol komplex "Panorama City" v Bratislave.

</doc>
<doc id="194970" url="https://sk.wikipedia.org/wiki?curid=194970" title="Kalcitonín">
Kalcitonín

Kalcitonín je polypeptidový hormón zložený z 32 aminokyselín, ktorý je u ľudí produkovaný hlavne parafolikulárnymi bunkami štítnej žľazy (tiež nazývanými ako "C bunky") a u zvierat ultimobranchiálnymi telieskami. Pôsobí na zníženie vápniku (Ca2+) v krvi, t. j. pôsobí proti hormónu parathormón (PTH).
Bol nájdený v rybách, plazoch, vtákoch a cicavcoch. Jeho dôležitosť u ľudí nebola dokázaná tak, ako jeho dôležitosť u iných zvierat.

</doc>
<doc id="194971" url="https://sk.wikipedia.org/wiki?curid=194971" title="Aula">
Aula

Aula môže byť:

</doc>
<doc id="194974" url="https://sk.wikipedia.org/wiki?curid=194974" title="Paratyroid">
Paratyroid

Paratyroid (označovaný taktiež skratkou PTH alebo parathormón) je hormón prištítných teliesok obsahujúci 84 aminokyselín. Funkciou PTH je zvyšovanie kalcémie, tj. hladiny vápnika (Ca2+) v krvi. Tento vápnik je uvoľňovaný z kostného tkaniva. PTH obmedzuje vylučovanie vápnika obličkami a spôsobuje väčšie vyplavovanie fosforu. Sekrécia je riadená hladinou vápenatých iónov. Opačnú funkciu má kalcitonín, ktorý naopak koncentráciu vápnika v krvi znižuje.

</doc>
<doc id="194975" url="https://sk.wikipedia.org/wiki?curid=194975" title="Peter Behrens (architekt)">
Peter Behrens (architekt)

Peter Behrens (* 14. apríl 1868 - † 27. február 1940) bol nemecký architekt a dizajnér.
Život a dielo.
Študoval maľbu v rodnom Hamburgu, tiež v Düsseldorfe a v Karlsruhe, od roku 1886 do roku 1889. V roku 1890, sa oženil s Lily Kramerovou a spoločne sa presťahovali do Mníchova. Najprv pracoval ako maliar , ilustrátor a kníhviazač. Často sa zdržiaval v okruhu ľudí českého pôvodu a zaujímal sa o moderné myslenie v kontexte zmeny pohľadu na svet a myslenia novým spôsobom. V roku 1899 Behrens prijal pozvanie veľkovojvodu Ernsta-Ludwiga Hesseho a stal sa druhým členom novozaloženej umeleckej skupiny Darmstadt Artists' Colony, kde si Behrens postavil vlastný dom a navrhol v ňom všetko vybavenie od nábytku cez textil, maľby keramiku až po svietidlá. Stavba tohto domu sa stala prelomovým momentom v jeho živote, nakoľko sa odpútal od myslenia Jugendstilu, opustil kruhy mníchovských umelcov a vydal sa na cestu účelného a funkčného štýlu a dizajnu.
V roku 1903, bol menovaný dekanom umeleckej školy Kunstgewerberschule v Düsseldorfe, kde úspešne zaviedol reformy v pohľade na vyučované predmety. V roku 1907 Behrens a ďalší profesori a umelci (Hermann Muthesius, Theodor Fischer, Josef Hoffmann, Joseph Maria Olbrich, Bruno Paul, Richard Riemerschmid, Fritz Schumacher) a 12 iných ľudí, spoločne založili Vereinigte Werkstätten für Kunst im Handwerk ("Zväz dielní pre umenie a remeslá"). Zväz dielní bol inšpirovaný hnutím Arts and Crafts, aj keď pohnútky k jeho založeniu boli utvorené na platforme moderného myslenia. Mali v úmysle tvoriť pre priemysel, zmeniť štruktúru spoločnosti z klasického modelu sociálnych vrstiev na jednotnú rovnorodú spoločnosť, týmto spôsobom nastaviť ekonomiku sociálnym smerom a tak obrátiť umenie aj kultúru. 
V roku 1907 si AEG ("Allgemeine Elektricitäts-Gessellschaft") najalo Behrensa ako umeleckého konzultanta. Vytvoril identitu celej spoločnosti (logotyp, dizajn produktov, vzťahy s verejnosťou a spôsob prezentácie, atď.) a preto je považovaný za prvého industriálneho dizajnéra na svete. Peter Behrens nebol nikdy zamestnancom AEG, vždy pracoval ako slobodný poradca. Dá sa povedať že bol zakladateľom brandingu, a stal sa aj prvým brandmanažérom.
V roku 1910 Behrens navrhol a projektoval továreň na turbíny pre A.E.G. Od roku 1907 do roku 1912, sa v jeho tíme objavili architekti Ludwig Mies van der Rohe, Charles-Édouard Jeanneret-Gris (známy pod menom Le Corbusier), Adolf Meyer, Jean Kramer a Walter Gropius (ten sa neskôr stal zakladateľom a vedúcim Bauhausu.)
V roku 1922, prijal pozvanie prednášať na Akadémii Umení vo Viedni. V roku 1936, po smrti Hansa Poelziga, sa Behrens stal dekanom fakulty architektúry Pruskej akadémie umení v Berlíne.
Peter Behrens bol paradoxnou osobou v rámci politiky v architektúre počas trvania Tretej ríše, keďže zotrval na mieste dekana Pruskej akadémie umení v Berlíne. Behrens bol vedúcou osobnosťou zmeny ponímania architektúry a dizajnu na prelome storočí. Bol hlavným staviteľom tovární a administratívnych budov z ocele, skla a tehly. Albert Speer ho vyzdvihoval bol medzinárodne uznávaný a slávny. Pod vplyvom týchto okolností bolo pre nacistov nemúdre akýmkoľvek spôsobom ho izolovať a obmedzovať aj keď by si to priali.
Bol pionierom vo všetkom čo spravil v prvej polovici 20. storočia jeho myšlienky sa šírili celosvetovo za pomoci jeho študentov, na čom zásluhy mal hlavne Walter Gropius, Ludwig Mies van der Rohe a Le Corbusier. Koncept firemnej identity sa rozšíril veľmi rýchlo aj do iných spoločností, napr. Braun a McDonald’s.
Behrens a Slovensko.
Peter Behrens vytvoril v Žiline neologickú synagógu na Hurbanovej ulici. Patrí medzi ojedinelé klenoty modernej architektúry na Slovensku.

</doc>
<doc id="194977" url="https://sk.wikipedia.org/wiki?curid=194977" title="Číslo CAS">
Číslo CAS



</doc>
<doc id="194980" url="https://sk.wikipedia.org/wiki?curid=194980" title="Nikolaj Nosov">
Nikolaj Nosov



</doc>
<doc id="194982" url="https://sk.wikipedia.org/wiki?curid=194982" title="Béton brut">
Béton brut



</doc>
<doc id="194983" url="https://sk.wikipedia.org/wiki?curid=194983" title="Postmoderná architektúra na Slovensku">
Postmoderná architektúra na Slovensku

Postmoderná architektúra je pojem označujúci architektonický štýl nasledujúci po období modernizmu. Postmoderna sa často obracia pre inšpiráciu do histórie, ale celkom inak, ako napr. pseudoslohy v 19. storočí. Znovu sa do architektúry dostávajú symetria, antizujúci stĺp, oblúkové okno, dekorácia a podobne. Postmoderna nasledovala po neskorej moderne (tzv. oficiálna architektúra).
Nástup.
Stavby boli tvarovo bohatšie, nedôverovali veľkým dimenziám. Mladí architekti dostávali priestor realizovať sa len s v projektoch malých kubatúr, v miestach (napr. prieluky alebo už jestvujúce bloky) o ktoré nemali záujem modernisti. Charakteristickou črtou bolo pochybovanie o moderne chápanej dispozícii (funkcionalistická čistota), priestore a štylizácii.
Na prechode z moderny ku postmoderne.
Aj na školách sa ťažko prijímali postmodernistické pokusy v tvorbe. To podnecovalo študentov k takejto tvorbe a po škole vyhľadávali ateliéry, v ktorých bol aspoň náznak nových tendencií. Také ateliéry boli napr. "Projektový ústav Jána Bahnu" (pokladá sa za otca postmoderny na Slovensku). Niektoré ateliéry "Stavoprojektu" alebo "Študijného a projektového typizačného ústavu v BA".
V roku 1984 sa konala výstava mladých bratislavských architektov, kde boli vyzdvihnuté malé stavby mladých architektov. Ukázalo sa, že filozofia modernej architektúry je vyhovujúca pre potreby spoločnosti a nastolené otázky dokáže riešiť. Nastupujúca vlna mladých postmodernistov, ktorí si ctili tradíciu a históriu stála oproti obhajovateľom postmoderny.
Realizácie.
V polovici 90 rokov sa v jeho tvorba upriamuje k novomodernej architektúre ale v jeho tvorbe stále dominuje duch postmoderny.
Nástup postmoderny.
Nástup sprevádzali publikované články, ktoré túto filozofiu bližšie, nielen článkami, ale aj praxou.
Aj na Slovensku sa stala architektúra prostredím v ktorom sa prvý raz predostrely pred spoločnosť otázky postmoderny. Až potom sa objavuje vo výtvarnom umení, literatúre, filozofii či sociológii. Postmodernu predstavovali v článkoch o súčasných architektoch i v nepublikovaných prekladoch fundametálnych diel postmoderny.
Na Slovensku bol architekt Ján Bahna ústrednou osobnosťou postmoderny. Na stránkach časopisu "Projekt" prinášal nové myšlienky s ktorými nesúhlasila vtedajšia oficiálna ideológia ani moderne. Písalo sa o mestských blokoch, pasážach, kontexte, duchu miesta (genius loci), o uliciach a námestiach, ale aj o obchodných stavbách, v tom čase najnovším typom mestskej architektúry. Písal tiež o zahraničných architektonických podujatiach a obľúbených architektoch. Bahna nebol jediným, ktorý približoval čo sa deje vo svete. Podstatne prispel aj Vladimír Šimkovič.
V októbri 1984 sa vo Spišskej Kapitule konalo stretnutie slovenských a českých architektov. Stretli sa tam architekti, ktorí sa usilovali o obnovenie schopnosti komunikácie architektúry so svojím historickým jazykom, s históriou. Zišli sa tam napr. J. Ševčík, T. Brix, Ján Bahna alebo Štefan Šlachta. Prezentovali sa tam postmodernistické stavby z Česka a Slovenska. Zo slovenských účastníkov prezentoval svoje diela Ján Bahna.
Urbanizmus.
Postmoderný historizmus sa najotvorenejšie prijímal v urbanizme. Ponúka obnovu mestských štruktúr (ako ulica, námestie, blok, pasáž). Študoval sa prežívaný priestor oproti racionálnemu rovnorodému priestoru chápanému dovtedy. Skúmal sa genius loci a architektúra sa mu snaží prispôsobiť. Dovtedajší univerzalizmus ustupuje. Čerpá sa z foriem už známych.
Štandardizácia postmoderny.
V 90. rokoch 20. storočia sa postmodernizmus na Slovensku stal štandardným. Pre verejnosť bola architektúra zrozumiteľná, známa a mali o ňu značný záujem aj napriek rozšíreniu názoru sa nájde viacero hodnotnejších stavieb ako napr.:
Významnými dielami, ktoré odrážali myšlienky tohto smeru boli aj Prestavba bloku medzi ulicami Suché mýto a Veternej. (koncepcia 1985) od Ivana Marka (* 1941) a jeho spolupracovníkov M. Kropilákovou (nar. 1948) a V. Hrdým (nar. 1953). Za mimoriadný sa pokladá Markov nárožný objekt pobočky Slovenskej Sporiteľne (1994, Suché Mýto 2), ktorý v sebe odráža postmoderný názor na urbanizmus v malom.
Ďalšou významnou stavbou je od Juliána Hauskrechta (* 1940) a kol., Hotel Forum (dnes Hotel Crownplaza, 1989, Hodžovo námestie 2). Zaujímavé je na ňom to, že z vonku pôsobí postmoderne, zatiaľ čo vnútri je interiér inšpirovaný výrazne dekonštruktivizmom.

</doc>
<doc id="194985" url="https://sk.wikipedia.org/wiki?curid=194985" title="Feng šuej v architektúre">
Feng šuej v architektúre



</doc>
<doc id="194986" url="https://sk.wikipedia.org/wiki?curid=194986" title="Unterseeboot 977">
Unterseeboot 977

Unterseeboot 977 bola nemecká ponorka triedy VII C stredného dosahu, používaná na konci druhej svetovej vojny. Jej veliteľ, nadporučík Heinz Schaeffer a ďalších 30 členov posádky (ostatní zostali v Nórsku) sa rozhodlo vyhnúť sa spojeneckému zajatiu a uniknúť do Južnej Ameriky. Bola to posledná nemecká ponorka, ktorá sa vzdala po skončení vojny. Stalo sa tak po plavbe, ktorá trvala od 10. mája do 17. augusta 1945, kedy doplávala do argentínskeho prístavu Mar del Plata. Ponorka navyše plavbu absolvovala bez funkčného periskopu.
Nie je jasné, kde počas tejto dlhej plavby táto ponorka dopĺňala zásoby, podľa technických parametrov nemohla byť na mori viac ako 10 týždňov. Tento typ operoval pri východnom pobreží USA po dobu maximálne dvoch týždňov.

</doc>
<doc id="194987" url="https://sk.wikipedia.org/wiki?curid=194987" title="Marcello Mastroianni">
Marcello Mastroianni

Marcello Vincenzo Domenico Mastroianni (* 28. september 1924, Fontana Liri, Talianske kráľovstvo – † 19. december 1996, Paríž, Francúzsko) bol taliansky filmový herec nominovaný na Oscara, mnohými považovaný za najlepšieho talianskeho herca všetkých čias.
Životopis.
Narodil sa vo Fontana Liri, v malej dedine v Apeninách, vyrastal v Turíne a v Ríme. Počas Druhej svetovej vojny bol zavretý do nacistického väzenia, ale ušiel z neho a skryl sa v Benátkach. 
V roku 1945 začal pracovať pre filmovú spoločnosť a začal chodiť na hodiny herectva. Jeho oficiálny filmový debut bol vo filme "I Miserabili" v roku 1947.
Čoskoro sa stal veľkou medzinárodnou hviezdou, keď účinkoval vo filme "Zmýlená neplatí" (Big Deal on Madonna Street) a vo filme Federica Felliniho "Sladký život" (La dolce vita), kde hral rozčarovaného a sebaneznášajúceho publicistu tráviaceho svoje dni a noci skúmaním rímskej vysokej spoločnosti.

</doc>
<doc id="194989" url="https://sk.wikipedia.org/wiki?curid=194989" title="Franz Wimmer">
Franz Wimmer

Franz von Paola Géza Karl Maria Wimmer (* 3. máj 1885, Bratislava – † 1953, Lochham pri Mníchove) bol slovenský architekt, nemeckého pôvodu, profesor, známy ako predstaviteľ konzervatívnej (tradičnej) architektúry.
Život.
Franz Wimmer sa narodil v dome na Michalskej ulici č.2. Bol jedným zo štyroch detí v rodine Adolfa Wimmera, váženého občana mesta, riaditeľa prvej prešporskej sporiteľne, ktorý bol aj majiteľom obchodu s koloniálnym tovarom „Zum Elefanten – Ku slonovi“ (U slona). Pôvodné korene rodiny Wimmerovcov treba hľadať v Rakúsku. Vysokoškolské vzdelanie v odbore architektúra nadobudol na Technickej Univerzite v Mníchove. Po ukončení štúdia ostal istý čas pracovať na škole ako asistent profesora Thierscha.
Na scéne sa prvýkrát objavil roku 1909 realizáciou schodov a oporného múra pri Dóme sv. Martina. V roku 1914 odišiel ako dobrovoľník na balkánsky front. Krátko bol ženatý s mníchovskou maliarkou Valerie Heller – Spiess. Pravdepodobne už v roku 1918 začal spolupracovať s architektom Andrejom Szőnym, písomne je však potvrdený rok 1921, kedy si vybudovali spoločný ateliér na Michalskej č.2. Firma mala názov "F. Wimmer und A. Szonyi, Architekten".
V roku 1919 sa stal členom Bratislavského umeleckého spolku (BUS) – "Pressburger Kunstverein", kde od začiatku aktívne pracoval, rovnako ako Andrej Szőnyi. Cez spolok a jeho členskú základňu, získal ich ateliér aj prvé architektonické objednávky. Ako zástupcovi spolku v mestských komisiách sa mu podarilo zachrániť mnohé historické pamiatky mesta pred zbúraním.
V roku 1929 prijal Wimmer miesto na Vysokej škole technickej v Prahe. Po príchode do Prahy bol vymenovaný za riadneho profesora na Katedre stredovekej architektúry, v nemeckej sekcii (Bautechnische Fakultat der Karlsunversitat, Prag), kde pracoval až do roku 1945, istú dobu zastával aj funkciu dekana. O jeho pôsobení v Prahe nie sú zachované žiadne záznamy. Všetky dokumenty o profesorskom zbore nemeckej sekcie univerzity boli zničené.
Spolupráca v ateliéri so Szőnyim trvala aj počas jeho pražského pôsobenia. Výkresová dokumentácia potvrdzujúca aktívnu spoluprácu oboch architektov je zachovaná do roku 1938. Od roku jeho pražského pôsobenia zmenili názov ateliéru na "Prof. F. Wimmer &amp; A. Szönyi, Architekten". Do Bratislavy však chodieval pravidelne aj počas rozdelenia republiky po roku 1939.
V roku 1945 pred príchodom ruského frontu odišiel z Prahy do Mníchova. Do Bratislavy sa už nikdy nevrátil. Jeho rodina bola po oslobodení Bratislavy v apríli 1945 pre nemecký pôvod vysťahovaná z ich domu na Michalskej č. 2 a internovaná do tábora v Petržalke.
Franz Wimmer zomrel v roku 1953 v obci Lochham pri Mníchove, pochovaný je v obci Passing.
Tvorba.
Tvoril v období ešte stále pretrvávajúceho vplyvu Viedne, a prevládajúcim aplikovaním tradičných foriem v architektúre. Skoro všetky štátne budovy sa stavali v tomto oficiálnom štýle až do tridsiatych rokov 20. storočia, kedy pod nástupom nových technológií a silnejúcim ľavicovým hnutím začali prenikať do architektonickej tvorby prvky funkcionalizmu. Postupne funkcionaliznus začala aj spoločnosť akceptovať ako smer. 
Prvou známou realizáciou pripisovanou F. Wimmerovi sú exteriérové schody a kamenný oporný múr na terénnom prevýšení pri Dóme sv. Martina, na dnešnom Rudnayovom námestí z roku 1909.
Mladý Franz sa v rokoch 19111913 ako víťaz súťaže zviditeľnil stavbou Kostola reformovanej cirkvi na dnešnom námestí SNP a tiež nájomným domom nazývaným Kalvínov dvor na Obchodnej ulici č. 12. (pôvodne Schöndorfská ulica). Oba objeky boli prevádzkovo prepojené. Bol to prvý vysoký dom na tejto ulici, postavený zo železobetónu. Kalvínsky kostol je postavený v neorománskom slohu alebo v Rundbogenstil – v štýle oválneho oblúka, Kalvínov dvor v štýle maďarskej secesie, početne zastúpenej v uliciach Budapešti. Je predpoklad, že výslednú podobu Kalvínovmu dvoru dal budapeštiansky staviteľ Opaterný, ktorý spracoval realizačný projekt.
Meno profesora Wimmera je spojené s menom Andreja (Endre) Szőnyi (* 1885 Jászberény – † 1968 Bratislava), architektom verejnosti známejším. Ich spolupráca začala pravdepodobne v roku 1918 a prvý známy spoločne podpísaný výkres "Architekten Wimmer&amp;Szőnyi" je z roku 1921. Išlo o úpravu zadného krídla Wimmerovho rodičovského domu (Michalská č.2) na spoločný architektonický ateliér.
Prvou väčšou spoločne podpísanou realizáciou ateliéru F.Wimmer &amp; A.Szonyi je projekt z roku 1924 s názvom "Vostavba budovy sály do dvora konviktu". Je to sála kina Atlon na dnešnom námestí SNP ( v roku 2013 tu sídlila reštaurácia Flagship ). Koncepcia projektu bola riešená v tradičnej kompozícii, výzdoba z ktorej sa zachovalo minimum bola v štýle Art Deco.
Z roku 1925 je návrh a neskôr realizácia pamätníka obetiam 1. svetovej vojny na Murmanovej výšine na ulici Francúzskych partizánov,v spolupráci s bratislavským sochárom Alojzom Rigelem. Pamätník je jednoduchý a pôsobivý. Pri upätí žulového kubusu sú štyri levice-strážkyne podsvetia, pripomínajúce ich zobrazenie z dôb antiky.
V roku 1926 bol zrealizovaný vlastný dom A Szonyiho na Kapitulskej ul. č. 13a (dnes 12) v Bratislave, na prízemí ktorého boli spolkové miestnosti "Kunstvereinu".
V rovnakom čase, keď projektovali súťažné návrhy oficiálnych budov v štýle tradicionalizmu, navrhovali Wimmer so Szőnym rodinné domy a vily, v nemeckom štýle stavania, ktoré pôsobili domácky útulne. Charakteristickými znakmi týchto stavieb je vysoká valbová strecha a nábehmi pri odkvapoch, vertikálne členené okná s laťkovými okenicami. Fasáda je pri jednopodlažných stavbách jednoduchá v prípade viacpodlažných navrhli balkón podopretý stĺpmi alebo konzolami.Charakteristickým prvkom bolo pre ich tvorbu použitie arkiera podopretého konzolami. Tvaroslovné prvky, blízke architektom nemeckého okruhu oslovovali bratislavskú i piešťanskú klientelu a počas nasledujúcich približne dvanástich rokov v tomto štýle realizovali rodinný dom dr. Fleishackera na Timravinej ulici č.4 (z roku 1924), podobne riešené sú aj vily z neskoršieho obdobia napr. vila dr. Cabána na Pažického ul. č.4 (z roku 1926) Tvarovo rozohrali dom Janka Alexyho v Piešťanoch, miestnej časti Banka (r. 1932) a dr. Dérera na Údolnej – Slepej ulici 12 (r. 1938). Rozsahom väčšia je Villa Anna realizovaná v roku 1928 pre prokuristu Kajlicha v Piešťanoch neďaleko nábrežia Váhu. V rovnakom duchu bol postavený nový farský dom v Piešťanoch (rok 1929). 
V roku 1928 pre Cirkevný umelecký spolok navrhli Obchodnú budovu na Laurinskej ulici 17, neskôr známu ako Central Passage. Bol prvým obchodným domom s pasážou na území Starého mesta. Moderná stavba s jednoduchou funkčnou obchodnou dispozíciou a kanceláriami na prenájom v dvorovej časti, je v súčasnosti zrekonštruovaná bez výraznejšej zmeny pôvodného vzhľadu.
V roku 1933 projektujú pre Piešťany kúpalisko Eva. Pravdepodobne pod vplyvom pražského architekta V.Kolátora ktorého pribrali do kolektívu, z návrhu neskôr odstránili valbovú strechu. Moderným bolo riešenie presklenej steny haly bazéna. Verejné kúpele ešte v druhej polovici 20. rokov boli stavané ako neoklasicistické stavby, bez priznania vnútornej funkcie objektu. Koncom 40. a začiatkom 50. rokov A. Szonyi pracoval na návrhu rozšírenia kúpaliska, ku ktorému však nedošlo.
Posledné ich známe spoločné projekty sú z rokov 19371938.
K stavbám do historického prostredia Bratislavy patrí aj : farský dom pri kostole sv. Jana z Mathy, bývalý obchod Pallehner na Hurbanovom námestí (1938) a bytový dom na Kapitulskej ulici č.13 (1933) pre Maďarskú vedeckú spoločnosť. Z obdobia roku 1938 sú aj ich nájomné bytové domy. Príčinou rýchleho investovania bola blížiaca sa vojna a pochopiteľná obava zo znehodnotenia peňazí.
Po odchode z Prahy do Mníchova sa do Bratislavy už nikdy nevrátil a nie je známe či v tomto období až do smrti roku 1953 ešte projektoval.
Princípy jeho tvorby.
V čase ich tvorby sa architektúra, niesla v duchu tradicionalizmu, ktorá bola oficiálnou architektúra, požadovanou pre štátne budovy. Preto aj súťažné návrhy na občianske a štátne stavby riešili ako neoklasicistické stavby. Spoločnými znakmi súťažných projektov z 20. rokov 20. stor. ateliéru "F.Wimmer &amp; A.Szonyi" bola ťažká symetrická bloková architektúra s valbovou strechou a strešnou lucernou.
Rodinné domy a vily projektované architektmi, ktoré boli umiestnené mimo mesta do prírodného prostredia boli domácky útulné v štýle blízkom nemeckému stavaniu. Charakteristické znaky boli vysoká valbová strecha s nábehmi pri odkvapoch, hladká fasáda s vertikálnymi členenými oknami s laťkovými okenicami. Nájomné domy z konca 30 rokov sa blížili svojou jednoduchou hmotou k purizmu, avšak ornament/individuálny detail autori nikdy neopustili.
V dejinách slovenskej architektúry je predstaviteľom konzervatívnej (tradičnej) architektúry s osobitým prejavom.

</doc>
<doc id="194990" url="https://sk.wikipedia.org/wiki?curid=194990" title="Greg Lynn">
Greg Lynn

Greg Lynn (* 1964) je americký architekt a profesor.
Biografia.
Úspešne ukončil "Miami University of Ohio" s vyznamenaním v roku 1986 a to s dvoma diplomami: jeden z filozofie (B.Phil), druhý v ekologickom dizajne (B.E.D). V roku 1988 získal aj diplom magister architektúry (M.Arch) na Princetonskej univerzite. Pracoval v ateliéroch Petra Eisenmana a Antona Predocha. Počas jeho práce s Eisenmanom, bol hlavným dizajnérom na oboch inštitúciach: a to "Univerzity v Cincinaty" – škola dizajnu, architektúry, umenia a projektovania v "Carnegie Mellon Institute". V roku 1992 bol nezávislým výstavným dizajnérom na výstavách Petra Eisenmana v nemeckom múzeu architektúry vo Frankfurte, Sao Paule, Múzeu umenia v Brazílii a americkom pavilóne na Benátskom "Bienalle" architektúry.
Pre jeho skoré ukončenie kombinácie štúdia filozofie a architektúry, bol Greg Lynn zaujatý kombináciou reálneho dizajnu konštrukcii so špekulatívnymi, teoretickými a experimentálnymi potenciálmi písania a vyučovania. Je autorom šiestich kníh, ktoré kombinujú jeho záujem v súčasnej a populárnej kultúre s prísnosťou architektonickej teórie a histórie: "Intriciacy" (2003), "Animate form" (1998), "Folds" (1998), "Bodies and blobs: collected essays" (1998), "Folding in architecture" (1993) a "Rizzoli" (monografia, spoluautori Mark Rappolt a Robert Violette).
Jeho ateliérová tvorba je neustále rozvíjaná s jeho výukou. Roku 2002 sa stal univerzitným profesorom na "Univerzite pre úžitkové umenie" vo Viedni, kde nastúpil na miesto jeho predchodcu Hansa Holleina. Posledných pár rokov je ateliérovým profesorom na UCLA v Los Angeles, profesorom na European Graduate School, a profesorom na Yaleskej univerzite.
Greg Lynn Form.
Greg Lynn definoval ako architekti používajú počítače ako médium procesu tvorby. Projekty, publikácie, výskum a samotný prejav sú formované s využitím modernej technológie pri navrhovaní a jej pridaním do samotnej konštrukcie objektov. Greg Lynn Form sa v súčasnosti nachádza v centre pozornosti a diskusií nielen v oblasti architektúry ale aj v celkovej dizajnérskej kultúre dneška.
Jeho ateliér Greg Lynn Form sídli vo Venice (Kalifornia), ktoré má výhodu vďaka koncentrácii rozvoja a výroby technológií vzťahujúcich sa na letecký, automobilový a filmový priemysel. Toto prepojenie umelcov, inžinierov a filmových tvorcov je ideálnym priestorom pre realizáciu jeho myšlienok. V duchu tohto spojenia hi-techu a remesla zostáva jeho ateliér ako jeden z mála na svete, ktorý investuje do vlastných strojov, 3D tlačiarní a rôznych rezačiek schopných opracovávať plasty, gumu, drevo a hliník na výrobu modelov, nábytku a samotných časti konštrukcií budov a dizajnérskych objektov. Pre dôsledné preštudovanie a následné prevedenie zložitých krivkových hmôt do presných sietí potrebných pre takéto stroje a nové ornamentálne tvaroslovie zložitých texturovaných a zmyselných foriem je potreba digitálneho dizajnu i samotnej produkcie tohto ateliéru.

</doc>
<doc id="194999" url="https://sk.wikipedia.org/wiki?curid=194999" title="Winnipegské jazero">
Winnipegské jazero

Winnipegské jazero () je jazero v južnej Kanade. Je to pozostatok veľkého pleistocénneho ľadovcového jazera Agassiz. Bolo objavené v roku 1733 Verendreyovou expedíciou.
Nachádza sa vo výške 217 metrov nad morom. Rozloha je , dĺžka , šírka , max. hĺbka 21 (28) metrov. V jazere sa nachádza veľa ostrovov. Najväčším je Reindeer s rozlohou . Do jazera sa vlievajú rieky Winnipeg, Saskatchewan, Red. Je odvodňované riekou Nelson. Využíva sa na vodnú dopravu a lov rýb.

</doc>
<doc id="195002" url="https://sk.wikipedia.org/wiki?curid=195002" title="Vinylchlorid">
Vinylchlorid

Vinylchlorid (systematický názov: chlóretén) je dôležitá priemyslová látka používaná predovšetkým pri výrobe jeho polyméru, polyvinylchloridu (PVC). Vinylchlorid je jedovatý, pri izbovej teplote bezfarebný plyn, nasladlej vône.
Vzniká zo zvyšku eténu (C2H4). Zvyškový radikál C2H3 sa nazýva "vinyl". Reakciu s chlórom vzniká vinylchlorid, ktorého polymerizáciou sa vyrába polyvinylchlorid.
Vinylchlorid tlmí centrálnu nervovú sústavu. Jeho inhalácia má podobné účinky ako intoxikácia alkoholom: bolesti hlavy, závraty, poruchy koordinácie, v niektorých prípadoch môže viesť aj k halucináciam, bezvedomiu a smrti spôsobenou zastavením dychu.
Podľa klasifikácie americkej agentúry pre životné prostredie ("US Environmental Protecion Agency") je vinylchlorid mutagén a ľudský karcinogén, ktorý spôsobuje špecifický druh rakoviny pečene, tzv. angiosarkom. Chemický priemysel mnoho rokov zatajoval pred verejnosťou informácie o rakovinotvornosti vinylchloridu. Môže však spôsobovať i ďalšie typy rakoviny, napríklad pľúc, mozgu, lymfatického a krvného systému a centrálnej nervovej sústavy. U laboratórnych zvierat viedlo vystavenie vinylchloridu počas tehotenstva k potratom a vrodeným vadám. Vplyv na ľudskú reprodukciu je neznámy.

</doc>
<doc id="195003" url="https://sk.wikipedia.org/wiki?curid=195003" title="Pentium Dual-Core">
Pentium Dual-Core

Pentium Dual-Core je typ low-end x86 mikroprocesorov od spoločnosti Intel. Sú založené na 32-bitovej Yonah alebo 64-bitovej Allendale architektúre procesorov (veľmi rozdielne mikroarchitektúry). Sú určené pre stolné a prenosné počítače.
Podľa magazínu Tom's Hardware sa dajú tieto procesory veľmi dobre pretaktovať (bežne napríklad čipy Dual-Core 2160 s nominálnou frekvenciou 1,8 GHz bežia bez väčších problémov na 2,4 alebo dokonca 3,0 GHz), čím dosahujú výkony najvýkonnejších a najdrahších procesorov vo svojej triede za zlomok ich ceny.

</doc>
<doc id="195005" url="https://sk.wikipedia.org/wiki?curid=195005" title="Ropovod Družba">
Ropovod Družba



</doc>
<doc id="195010" url="https://sk.wikipedia.org/wiki?curid=195010" title="Ministerium für Staatssicherheit">
Ministerium für Staatssicherheit

Ministerium für Staatssicherheit (doslova „Ministerstvo pre štátnu bezpečnosť“, skr. „MfS“, hovorovo „Stasi“ [vyslov: štázi]) bola tajná služba NDR.
Vznikla 8. februára 1950 s mottom "„Schild und Schwert der Partei“" (slovensky:"Štít a meč strany") a mala teda podporovať politiku vládnucej Jednotnej socialistickej strany Nemecka (SED) počas studenej vojny.
Jej základ tvorili skúsení agenti, medzi ktorými boli aj bývalí gestapáci a dôstojníci jednotiek SS. Východonemecká Stasi medzi tajnými službami komunistického bloku vynikala. K sovietskej KGB bola extrémne lojálna a zasahovala nesmierne účinne aj preto, že mala vzhľadom na počet obyvateľov trikrát viac agentov. Jeden dôstojník Stasi pripadal na 180 Východných Nemcov, v porovnaní s KGB, kde pripadal jeden dôstojník na 595 Sovietov.
Stasi pravdepodobne vybudovala najkomplexnejšiu sieť informátorov nazývaných „neformálny spolupracovník“ na špehovanie vlastných obyvateľov („vnútorná bezpečnosť“). Výskumy odhadujú, že zo 16 miliónovej populácie 400 000 ľudí aktívne spolupracovalo (každý 40). Stasi viedla záznamy o vyše 6 miliónoch obyvateľov Východného Nemecka – tretine celej populácie.
Zákon nijako neobmedzoval pôsobnosť Stasi, ktorá sledovala všetkých skutočných aj potencionálnych nepriateľov. V 50. rokoch bojovala Stazi proti emigráciám na západ a za rýchlejšiu kolektivizáciu poľnohospodárstva. Po výstavbe Berlínskeho múru kontrolovala cesty do zahraničia. V 80. rokoch už mala Stasi svojich agentov a informátorov v každej skupine spoločnosti.
Agenti Stasi dokonca zbierali vzorky pachových stôp potenciálne nebezpečných ľudí utieraním vecí, ktorých sa dotkli, kúskami látky. Tieto vzorky boli uložené vo vzduchotesných sklených kontajneroch a špeciálne vycvičení psi vedeli vystopovať osobu podľa jej pachu. Agentúra bola oprávnená organizovať tajné ohováračské kampane proti komukoľvek, koho považovala za hrozbu; mohlo to zahŕňať zasielanie anonymných listov, anonymné telefonáty na vydieranie zameranej osoby. Mučenie bolo akceptovanou metódou získavania informácií.
Obmedziť ponímanie Stasi len na pôsobenie vo Východnom Nemecku by bolo naivné. Pracovalo pre ňu 20 až 30 000 západných Nemcov, získaných vydieraním alebo z presvedčenia. Ich úlohou bolo najmä ovplyvniť politiku Západného Nemecka. Patrili k nim mediálne osobnosti, vysokoškolskí profesori aj politici. A mnohé sa im podarilo. Napríklad to, že Západní Nemci prestávali vnímať NDR ako diktatúru, čo prispelo k medzinárodnému uznaniu NDR a zblíženiu obidvoch štátov v 70, rokoch.
Stasi však mnohokrát zlyhala, v júni 1953 sa jej nepodarilo potlačiť prvé významné protikomunistické povstanie v NDR. Pomohli až sovietske tanky. Padla za to hlava prvého ministra pre štátnu bezpečnosť Wilhelma Zaissera. V 80. rokoch už Stasi nedokázala zabrániť formovaniu opozičných skupín. Organizácia bola väčšinou obyvateľstva nenávidená. Niekoľko dní po páde režimu 17. novembra 1989 bola Stasi premenovaná a Mielkeho nahradil Wolfgang Schwanitz. Od decembra 1989 začali občania obsadzovať sídla Stasi. 4 decembra obsadili ako prvú z 50 sídiel Stasi budovu v Erfurte. V januári 1990 za účasti 100 000 demonštrantov obsadili aj hlavné sídlo na Normannenstrasse v Berlíne. V tom čase bolo ešte aktívnych tisíce agentov a hrozilo, že sa Stasi pretransformuje na Úrad na ochranu ústavy. To však Východní Nemci, pre ktorých bola Stasi symbolom komunizmu, utláčania a teroru, nedovolili, predovšetkým tým, že získali väčšinu spisov. 13. januára 1990 rozhodla vláda (Ministerrat) o faktickom zrušení Stasi.
Po znovuzjednotení bolo veľa bývalých agentov Stasi súdne stíhaných. V súčasnosti majú bývalí spolupracovníci a agenti Stazi zablokovaný prístup k práci u Berlínskej polície ale pracujú napríklad v manažérskych pozíciách v Rusku.

</doc>
<doc id="195038" url="https://sk.wikipedia.org/wiki?curid=195038" title="Formaldehyd">
Formaldehyd

Formaldehyd (iné názvy: metanál, formalín) je chemická zlúčenina so vzorcom H2CO. Tento najjednoduchší aldehyd bol synteticky pripravený ruským chemikom Alexandrom Butlerovom, ale presvedčivo ho identifikoval "August Wilhelm von Hofmann".
Vznik.
Formaldehyd vzniká oxidáciou metanolu, pri tejto reakcii sa používa atomárny kyslík:
 CH3OH + O2 → HCHO + H2O 
Taktiež sa môže pripraviť za prítomnosti katalyzátorov zo syntézneho plynu:
 CO + H2 → HCHO
Zdravotné riziká.
Formaldehyd môže vstupovať do tela inhalačne alebo kontaktom s kožou či očami. Orálna expozícia je možná pri styku s vodným roztokom formaldehydu alebo kontaminovanou stravou. V pľúcach sa formaldehyd ľahko vstrebáva. Polčas rozpadu v krvi je asi 90 sekúnd a metabolitom je kyselina mravčia (je vylučovaná močom) a oxid uhličitý (je vydychovaný).
Formaldehyd je súčasťou spalín dieselových aj benzínových motorov, absorbuje sa v respiračnom aj gastrointestinálnom ústrojenstve a pôsobí dráždivo. Organizáciou IARC bol v roku 1995 klasifikovaný ako pravdepodobný karcinogén skupiny 2A, v roku 2011 bol preklasifikovaný na preukázaný karcinogén skupiny 1.

</doc>
<doc id="195040" url="https://sk.wikipedia.org/wiki?curid=195040" title="Tempel-Tuttle">
Tempel-Tuttle



</doc>
<doc id="195043" url="https://sk.wikipedia.org/wiki?curid=195043" title="Kemper aréna">
Kemper aréna

Kemper aréna je štadión v USA. Stavba bola projektovaná architektom Helmutom Jahnom v roku 1970 ako svoj prvý veľký projekt a v neskoršom období sa stal významným architektom svojej doby. Bola vybudovaná v priebehu 18 mesiacov v rokoch 1973 – 1974 v časti Stockyards mesta Kansas City v Spojených Štátoch Amerických. Nahradila starú športovú halu s kapacitou 8 000 divákov, čo ďalej nevyhovovalo potrebám mesta aby sa tu mohli hrať aj zápasy profesionálnej basketbalovej a hokejovej ligy.
Jedinečnosť stavby.
Kemper aréna bola revolučnou stavbou a to faktom, že vôbec nemala vnútorné podporné stĺpy zabraňujúce vo výhľade. Jej opornú konštrukciu tvorili exteriérové oceľové nosníky, ktoré boli pre svoju jednoduchosť montáže považované za jedinečný systém. Celý systém je založený na princípe kyvadla kedy oceľové nosníky vysiace z troch masívnych portálov podporujú resp. držia celú konštrukciu železobetónovej strechy. Takmer bezokenná fasáda výrazne kontrastuje s neskorším obdobím tvorby architekta, kedy používal najmä veľkolepé otvorené zasklené priestory. Vonkajší oporný systém však často používal počas svojej kariéry. Majiteľom stavby je Mesto Kansas City a stavba celkovo stála 22 miliónov dolárov. Prostriedky boli získané z viacerých zdrojov prevažne však od Národného športového zväzu.
Slávne osobnosti.
V roku 1970 získalo toto dielo Cenu za architektúru. Arénu využívali rôzne slávne osobnosti ako napríklad v roku 1976 keď sa tu konalo Národné zhromaždenie republikánov, ktorého sa zúčastnili aj prezident Gerald Ford a vice prezident Nelson Rockefeler. Tiež niektoré známe športové tímy ako Cansas city Scouts (NHL) alebo Cansas city Kings (NBA).
Kolaps.
Už v roku 1979 obrovská búrka o rýchlosti vetra 112 km/h a hustá prietrž mračien spôsobili pád strechy. V tom čase halu nik nevyužíval a nedošlo k stratám na životoch. Stalo sa to len dva roky pred tým než mestom Kansas City otriasali ďalšie problémy. Vnútorné lávky v roku 1979 ocenenej stavby Hotela Hyatt Regency sa zrútili, bolo usmrtených 114 ľudí a 200 zranených. Ďalší incident, keď sa pričinením ťažkého snehu zrútila strecha podobnej športovej haly v štáte Connecticut, prinútil vtedajších architektov aby seriózne prehodnotili počítačové simulácie statiky budov.
Faktory.
Na zrútení strechy sa podpísali dva základné faktory. Prvým bolo, že nosníky držiace strechu, neboli konštruované na takú silu vetra a tak sa zlomili, pričom zničili celú južnú fasádu. V médiách uvádzali, že na zrútenie celej strechy stačilo poškodenie jedného nosníka. Druhým faktorom bol hustý lejak ktorého objemy vody strecha odvádzala do kanálov. Tie však neboli na takúto záťaž projektované a tak sa konvexne prehnutá strecha napĺňala vodou, ktorej váhu konštrukcia nedokázala ďalej udržať. Bola zrútená iba veľká časť strechy, ale tlaková vlna sprevádzajúca pád zničila nielen steny arény ale aj poškodila statiku okolitých budov. Napriek tomu všetky portály ostali nepoškodené. Vyšetrovaním zistili najväčšie nedostatky zrútenej stavby a v priebehu roka bola zrekonštruovaná a znovuotvorená.
Dobudovanie komplexu.
V roku 1991 – 1992 bola v komplexe dostavaná Americká kráľovská výstavná hala pre dobytok. Celkové náklady predstavovali 33,4 milióna dolárov. Pôvodná Kráľovská aréna stála mesto Kansas city 650 tisíc dolárov bola však postavená v roku 1922. V roku 1977 bola uskutočnená prestavba samotnej Kemper arény kedy bola hala kapacitne rozšírená o 2 000 miest dobudovaním spodného hľadiska, ďalej 4 jednotky hygieny a vstup pre hendikepované osoby. Najväčším zásahom do pôvodného projektu Helmuta Jahna bolo dobudovanie východného plne zaskleného foyeru, ktorý nekorešpondoval s ostatnými fasádami bez okien. Celý komplex ďalej obsahuje Budovu úradu guvernéra, Divadlo Wagstaff, Americké kráľovské múzeum a Scottov Pavilón slúžiaci pre stále ustajnenie zvierat pre Kráľovskú výstavnú halu dobytka. Poslednou dostavbou areálu boli šesťpodlažné parkovacie garáže.

</doc>
<doc id="195044" url="https://sk.wikipedia.org/wiki?curid=195044" title="East Wall (Dublin)">
East Wall (Dublin)

East Wall je mestská štvrť Dublinu, súčasť obvodu Northern Inner City a poštového obvodu Dublin 3. Na východe a severovýchode ju ohraničuje pobrežie Írskeho mora, na severe ju od susednej štvrte Fairview oddeľuje rieka Tolka, na severozápade železničná trať DART, na západe rieka Spencer a na juhu nadväzuje ďalšia mestská štvrť North Wall.
Kým západná časť má obytnú funkciu, vo východnej sídlia mnohé priemyselné prevádzky. V severnej časti, pri ústí rieky Tolka do mora, stoja biznis centrá (Portside Business Center, East Point Business Park). Obyvateľom slúži poštový úrad, obchodné stredisko (Centra), kultúrne stredisko a kostol. S centrom mesta ju spája linka Dublin Bus č. 53.
V roku 2007 bol na Ossory Road dokončený obytný komplex Crosbie's Yard, ktorého súčasťou je aj menšie biznis centrum.

</doc>
<doc id="195047" url="https://sk.wikipedia.org/wiki?curid=195047" title="Letisko Suvarnabhumi">
Letisko Suvarnabhumi

Letisko Suvarnabhumi (thajsky: ท่าอากาศยานนานาชาติกรุงเทพ-สุวรรณภูมิ; čítaj "su-wan-na-púm"), tiež nazývané Nové medzinárodné letisko v Bangkoku, je druhým medzinárodným letiskom v Bangkoku, Thajsko. Po mnohých zdržaniach a niekoľkých odkladoch bolo nové letisko, v čiastočnej prevádzke otvorené 15. septembra 2006, a pre plné užívanie na komerčné lety 28. septembra 2006. Je domovským letiskom pre spoločnosti Thai Airways International, Bangkok Airways, Orient Thai Airlines, PBair a Thai AirAsia. Po otvorení letiska Suvarnabhumi bolo vtedajšie hlavné letisko Bangkoku Don Meuanng zatvorené hlavne z technických príčin, ktoré boli neskôr odstránené a letisko bolo znovu otvorené 16. februára 2007. Názory odborníkov na jeho technickú rekonštrukciu sa síce rôznili, ale napriek tomu predseda vlády Surayada Chulatona jeho uvedenie do prevádzky schválil.
Podpora štátu.
Nové letisko sa stalo kľúčovým elementom ekonomickej sily štátu, ako aj moderná diaľnica spájajúca letisko, Bangkok, a ťažký priemysel na východ od Bangkoku, kde sa vyrába väčšina výrobkov určených na export. Jeho stavba bola masívne podporovaná vládami Japonska a Thajska, ako aj koncernami ako napr. Japonská exportná spoločnosť či Thajské kúpele. 
História.
Celý pozemok budúceho gigantu s rozlohou 8 000 hektárov bol vykúpený už v roku 1973 avšak študentský štrajk 14. októbra 1973 spôsobil odňatie moci militantnej vlády Thanoma Kittikachorna a vtedajší projekt bol odložený. Po niekoľkých neúspešných pokusoch o jeho uskutočnenie bola v roku 1996 založená spoločnosť NBIA „New Bangkok International Airport“, avšak najmä kvôli finančnej kríze v roku 1997 bola jeho výstavba začatá až v roku 2002. 
Samotná stavba bola financovaná spoločnosťami Airports of Thailand a Japan Bank for International Cooperation v pomere 30 ku 70. Stavba mala byť odovzdaná na konci roku 2005, ale kvôli sérii prekročení nákladov, technologickému času konštrukcie a niekoľkým obvineniam z korupcie. 
Asi najväčším zdržaním stavby bolo, keď robotníci pracujúci na stavbe vypovedali o zjaveniach prízrakov a duchov na stavenisku. Vedenie letiska bolo nútené zvolať ceremóniu na odstránenie duchov a vysvätenie letiska.
Prvé testovacie lety boli uskutočnené 29. septembra 2005 a bol ohlásený konečný dátum spustenia prevádzky. Testovanie letiska s pasažierskymi letmi trvalo 3. až 29. júla 2006, kedy bolo zahájených dvadsať vnútroštátnych letov. Plná prevádzka medzinárodných liniek začala 1. septembra 2006.
Počiatočné ťažkosti.
Bolo zaznamenaných veľa pochybení v prevádzke letiska niekoľko stoviek prvých pasažierov museli hodiny čakať na svoju batožinu, a niekoľko letov batožinu nepriviezlo vôbec. Väčšina letov meškala, najnepríjemnejším pre cestujúcich boli problémy s check–in systémom a počítačovým systémom kontroly odletov a informácií pasažierom, ktorých miatli zle zobrazované informácie.
Po niekoľkých hláseniach o deformáciách asfaltu na cestách v okolí letiska odborníci zistili narušenie statiky podkladového ložiska, správa obsahovala len informácie o bežnosti podobného javu v celom regióne a tak prebehli len nutné opravy. Neskoršie merania potvrdili sadanie betónového podložia pristávacích dráh, ale oficiálna správa letiska hovorila o meraniach v blízkosti letiskového areálu a tak k úprave odporúčanej EIT (Engineering Institute of Thailand) nedošlo a Úrad pre civilné lety potvrdil bezpečnostný certifikát letiska. Celá kauza bola medializovaná a politizovaná a tak v roku 2007 boli z financií pre verejné obstarávanie vybudované ďalšie dve rolovacie dráhy, aj keď v niektorých časových úsekoch bolo letisko takmer prázdne.
Viac než polovica letov bola presmerovaná na staršie letisko Don Muang Už v januári 2007 bolo niekoľko letov vrátených na dotankovanie a mali veľké meškanie. Väčšina opráv má byť dokončená do konca roku 2007. 
Zaujímavé informácie a lokalizácia.
Letisko je umiestnené v provincii Samut Prakan približne 25 km južne od okraja Bangkoku. Jeho názov – Suvarnabhumi bol zvolený kráľom Pchúmipchónom Adundétom a stotožňuje pomenovanie starodávneho legendárneho mesta situovaného niekde na juhovýchode Ázie. Bolo naprojektované architektom Helmutom Jahnom v roku 1994. Je druhou najväčšou stavbou s letiskovou halou na svete (rozloha 563 000 m2), v súčasnosti najväčším letiskom je Medzinárodné letisko v Hong Kongu (570 000 m²). Letisko Suvarnabhumi má však najvyššiu kontrolnú vežu na svete. Stavba je umiestnená na bývalých močiaroch, ktoré boli v rokoch 1997 až 2001 vysúšané a podložie bolo injektážou upravované pre stavbu letiska. Celkové náklady na stavbu dosiahli 3,8 bilióna amerických dolárov. Letisko je pripravené aj na pristávanie nového veľkokapacitného lietadla Airbus A380 ako jedno z 5 letísk sveta.
Technické parametre.
V súčasnosti má letisko dve paralelné pristávacie dráhy dĺžky 4 000 a 3 700 metrov a obe šírky 60 metrov, dve paralelné rolovacie dráhy pre plynulosť pristávania a odletov lietadiel. Má dokopy 120 odstavných plôch pre lietadlá a 120 brán pre pasažierov a tovar. Hlavný terminál je limitovaný na 76 letových operácií za hodinu pre medzinárodné aj vnútroštátne lety rozdeľujúc ich na rozdielne odstaviská. V úvodnej fáze letisko zvládne prepraviť 45 miliónov cestujúcich a 3 milióny ton nákladu ročne. Pred hlavným terminálom bol vybudovaný hotel s kapacitou 600 miest a medzi hotelom a terminálom letiska sa nachádzajú dve päťpodlažné parkovacie garáže pre 5 000 áut.
V nasledujúcej fáze po dobudovaní ďalších dvoch pristávacích dráh sa počíta s kapacitou 100 miliónov pasažierov a 6,4 milióna ton nákladu ročne a tiež s dobudovaním ďalších budov služieb pre pasažierov. V roku 2006 sa tiež rozhodlo o vybudovaní samostatného terminálu pre nízkonákladové lety a veľkých záhrad medzi terminálmi letiska, stavba je však stále len v projektovej fáze.

</doc>
<doc id="195048" url="https://sk.wikipedia.org/wiki?curid=195048" title="East Wall">
East Wall



</doc>
<doc id="195049" url="https://sk.wikipedia.org/wiki?curid=195049" title="Arata Isozaki">
Arata Isozaki

Arata Isozaki (* 23. júl 1931, Óita, Japonsko† 29. december 2022, Tokio) bol japonský architekt, laureát Zlatej medaily RIBA za rok 1986 a Pritzkerovej ceny za rok 2019.
Životopis.
Narodil sa na najjužnejšie položenom ostrove Japonska Kjúšu. Od roku 1953 navštevoval Fakultu architektúry na Tokijskej univerzite, ktorú úspešne ukončil v roku 1954. Po ukončení štúdií získal prácu u významného architekta Kenzo Tangeho. V roku 1963 si založil vlastný ateliér pod názvom "Arata Isozaki &amp; Associates". Roku 1964 mal svoju prvú prednášku na Tokijskej univerzite a odvtedy prednášal na mnohých univerzitách po celom svete, ako napríklad Harvardova univerzita, Yaleská univerzita alebo UCLA. Bol trikrát ženatý a s druhou manželkou má dvoch synov.
Tvorba.
V čase, keď sa začal venovať architektonickej tvorbe vládol v Japonsku smer metabolistov. V neskorých 50. rokoch sa začali navrhovať prispôsobivé "plug-in" megaštruktúry. Po úpadku metabolistických myšlienok nastúpila tzv. „Nová vlna“ architektov, ktorá sa stala známou najmä vďaka strednej generácii architektov, medzi ktorých patril Arata Isozaki, či Kazuo Šinohara. Architekti prijímajú fakt, že sa v súčasnosti nedá dosiahnuť významuplný vzťah medzi budovou a mestom ako celkom.
Isozaki sa dostal do povedomia ľudí nielen ako architekt verejných stavieb, ale aj ako kritický intelektuál, či porotca na veľkých architektonických súťažiach, ako bol napríklad aj návrh nového medzinárodného letiska v Kansai roku 1988. Jeho kariéra po odchode z ateliéru Kenzo Tangeho začala návrhom pobočky banky Fukuoka na ostrove Kjúšu v Japonsku roku 1966. Táto stavba mu zabezpečila dobré meno medzi architektmi. Na 14. trienále v Miláne predstavil zásadný exponát – Elektrický labyrint, ktorým sa uviedol na medzinárodnom fóre v roku 1968. Išlo o revolučné dielo poňaté ako multimediálne predstavenie hirošimskej tragédie, pozostávajúcej z náhodne sa otáčajúcej obrazovky a obrazov premietaných spätne. Týmto dielom si získal miesto a reputáciu u európskej avantgardy.
Na trienále sa stretol so skupinou Archigram, ako aj s Hansom Holleinom, ktorého tvorbou sa v neskorších návrhoch nechal inšpirovať, najmä v otázke citu pre výber a kombináciu materiálov. Inšpiroval sa taktiež Ledouxovou "architecture parlante", a to jeho symbolickou neoplatónovskou geometriou.
Za vyvrcholenie jeho tvorby sa považuje Múzeum Gunma v Japonsku, postavené roku 1971 až 1974. Táto stavba bola reakciou na miznutie tradičnej japonskej architektúry v modernom Japonsku, a to najmä stratu tradičného japonského "priestoru šera", čo vlastne znamená tlmené osvetlenie. Isozaki sa snažil vytvoriť moderný ekvivalent tradičného iluzívneho priestoru.
Charakteristické znaky tvorby.
Zaobchádza s nezvyčajnými kombináciami materiálov ako kameň, kov a drevo. Stavby sú charakteristické smelosťou formy, plnými, mohutnými objemami, zaujímavou farebnosťou a vynaliezavosťou. Používa jednoduché geometrické formy, ktoré poskytujú jasný štrukturálny systém a vysoký význam detailu. Najpoužívanejšími prvkami sú kocka, mreža, či zaoblenosť hrán, ktorá je badateľná vo väčšine stavieb japonskej architektúry 20. storočia, ako aj duch minimalizmu, aj čo sa interiérov týka. Často využíva strešný svetlík na presvetlenie priestoru, ktorým docieľuje nenarúšanie vonkajšej fasády okennými otvormi.
Chcel by, aby bola architektúra akousi časovou zmienkou, resp. mala svoje stále miesto v danom čase. Chápe ju ako hru čistých foriem, ekonomicky, funkčne a technicky precízne riešených. Kombinuje prvky tradičnej japonskej kultúry a architektúry s moderným západným štýlom, respektíve postmodernizmom, o čom vypovedal takto:
,"Ako architekt naozaj nasledujem západnú kultúru, ale vyrástol som v Japonsku a mám sebe jeho kultúru, takže mám predstavu o priestore, citlivosť pre spôsob obklopovania nášho prostredia, ktoré je ázijské. Veľmi sa prikláňam k ázijskej tradícii. Pokiaľ ide o formu architektúry, prikláňam sa skôr na západ, takže si myslím, že sa prikláňam k obom."" (Visentiho reportáž, editor Marco Casamonti, Janov, Taliansko, 2004)

</doc>
<doc id="195051" url="https://sk.wikipedia.org/wiki?curid=195051" title="Castelvecchio Museum">
Castelvecchio Museum

Múzeum Castelvecchio (tal. "Museo Civico di Castelvecchio") je umelecké múzeum vo Verone, v severnom Taliansku, ktoré sa nachádza v stredovekom hrade postavenom v rokoch 1354 – 1356 Cangradom II. Budova bola na múzeum prestavaná v roku 1925, a dnes vystavuje sochy a maľby v stredovekom prostredí.
Obnova a architektúra.
Obnova architektom Carlom Scarpom medzi rokmi 1959 a 1973 zmenila vzhľad budovy i expozície. Scarpov unikátny architektonický štýl je viditeľný v detailoch vchodov, schodíšť, zariadení a inventári navrhnutého pre jednotlivé špecifické umelecké predmety. Scarpa bez zmeny ponechal hlavnú fasádu.

</doc>
<doc id="195059" url="https://sk.wikipedia.org/wiki?curid=195059" title="5. symfónia (Beethoven)">
5. symfónia (Beethoven)

Symfónia č. 5 c mol „Osudová“, Op. 67 je dielo nemeckého skladateľa Ludwiga van Beethovena. 
Jeden z najväčších skladateľov v dejinách jedno zo svojích ťažiskových diel dokončil v roku 1808 po štyroch rokoch umeleckého vypätia. Z jeho zápisov je však zrejme, že myšlienkou na túto symfóniu sa zaoberal už skôr. Dielo prvýkrát zaznelo vo Viedni na jednom z najznámejších koncertov hudobnej histórie. Program pozostával výlučne z Beethovenových diel, okrem piatej symfónie zaznela ešte šiesta symfónia, klavírna fantázia, štvrtý klavírny koncert a výňatky z Missa solemnis. Je len pochopiteľné, že zmätené publikum nedokázalo stráviť také množstvo priebojnej hudby a odchádzalo rozčarované. Napriek tomu si dielo čoskoro našlo i svojich obdivovateľov - jedným z prvých, ktorí pochopili jeho význam a odkaz, bol básnik E.T.A. Hoffman. V období romantizmu sa už o hodnotách piatej symfónie nepochybovalo a dielo sa navždy stalo pilierom symfonickej tvorby a jedným z mála všeobecne prijímaných diel, bez ohľadu na umelecký prúd, dobu a krajinu. 
Prívlastok „Osudová“ sa vžil na základe Beethovenovho prirovnania ústredného motívu k osudu búšiacemu na dvere. Skladateľa sužovala najmä počínajúca hluchota, ktorá ho ako úder osudu zasiahla na vrchole síl, a obava z budúcnosti. Koncepcia symfónie naozaj môže evokovať hrozbu osudu a víťazne zakončený skladateľov boj s ním. Predsa len však ide o absolútnu hudbu, ktorá neumožňuje jednoznačný výklad. Podľa Beethovenovho žiaka skladateľa k motívu „klopania osudu“ inšpiroval spev strnádky obyčajnej, ktorý počul vo viedenskom parku. 
Prvá veta symfónie "Allegro con brio" patrí medzi najslávnejšie melódie klasickej hudby. Začína všeobecne známym štvortónovým motívom „klopania osudu“:
Tento motív sa stáva ústredným melodickým, ale hlavne rytmickým prvkom nielen prvej vety, ale aj celej skladby. Skladateľova predstavivosť a koncentrácia, s ktorou na tomto úsečnom motíve vystaval celé dielo, je fascinujúca. Prvá veta má sonátovú formu. Po dramatickej kulminujúcej hlavnej téme nasleduje jemnejšia vedľajšia téma, na konci ktorej je expozícia ukončená znovu známym štvortónovým motívom, i keď v úplne inej podobe než v úvode diela. Neustále napredujúce rozvedenie ukončí plačlivé sólo hoboja, na ktoré naväzuje repríza. Vetu zakončuje mocná kóda. Druhá veta sa nesie v pomalom váhavom tempe. Obe témy vety sú variačné spracované. Tretia veta, tradične tanečného charakteru, pozostáva zo scherza, tria, reprízy scherza a kódy. V povodnom Beethovenovom rukopise je za triom opakovacie znamienko, to znamená, že pred treťou časťou vety by sa malo zopakovať celé scherzo a trio, čo však dôsledne dodržiavajú vačšinou iba dirigenti, ktorí sa špecializujú na autentické nahrávky. Naposledy je scherzová téma prinášaná sláčikovými nástojmi v pianissime a pizzicate. Nasleduje rad stúpajúcich intervalov so záverečným crescendom, ktoré bez prerušenia premosťuje tretiu vetu so záverečnou. Hlavná téma tejto vety má v prvej časti povahu slávnostnej fanfáry a v ďalšom priebehu na ňu naväzuje oduševnelý a životaplný beh sláčikových nástrojov. Vedľajšia téma je viac umiernená, ale nevybočuje z charakteru vety. Na konci rozvedenia je pripomenutá scherzová téma. Repríza je potom uvedená podobným sposobom, akým bolo na konci tretej vety uvedené finále. Ide o nezvyčajné formálne usporiadanie, hoci podobný postup využil už Haydn vo svojej Symfónii č. 46. V závere rozľahlej kódy je tempo vystupňované na "Presto", v ktorom sa úchvatná skladba a Beethovenov zápas víťazne a heroicky končí.
Beethovenova piata symfónia patrí ku klenotom nielen vážnej hudby, ale ľudského kultúrneho dedičstva ako takého. Radí sa medzi päť svetovo najčastejšie uvádzaných symfónií a hlavná téma prvej vety medzi najznámajšie melódie klasickej hudby, vrátane svojho všeobecne známeho mimohudobného obsahu.

</doc>
<doc id="195060" url="https://sk.wikipedia.org/wiki?curid=195060" title="Zrkadlovina">
Zrkadlovina

Zrkadlovina je: 

</doc>
<doc id="195061" url="https://sk.wikipedia.org/wiki?curid=195061" title="Louis Sullivan">
Louis Sullivan

Louis Henri Sullivan (* 3. september 1856, Boston, Massachusetts, USA – † 14. apríl 1924, Chicago, Illinois) bol americký architekt, jeden z najväčších osobností chicagskej školy.
Život.
Sullivan sa narodil do zmiešanej rodiny Íra a Švajčiarky, ktorí však v 40. rokoch 19. storočia emigrovali do Spojených štátov amerických. Vyrastal však spolu so starými rodičmi v South Readingu v štáte Massachusetts. V detstve strávil veľa času skúmaním prírody na farme starých rodičov, kde sa o nej veľa naučil, neskôr spoznával ulice a okolité budovy Bostonu. Práve v tomto čase začal byť fascinovaný budovami a architektúrou. 
Počas štúdia na strednej škole sa stretol s Mosesom Woolsonom, ktorý ako učiteľ urobil na neho veľký dojem. Po skončení školy odišiel Sullivan študovať architektúru na Massachusetts Institute of Technology, avšak po roku štúdia odišiel do Philadelphie, kde začal pracovať u architekta Franka Furnessa.
V roku 1873 však postihla Furnessov ateliér veľká kríza a tak Louis Sullivan musel odísť. Presťahoval sa do Chicaga, kde panoval obrovský „stavebný boom“ po veľkom požiari z roku 1871. Pracoval pre Williama LeBarona Jenneyho, ktorý ako prvý postavil budovu pomocou oceľového skeletu. Avšak po niekoľkých mesiacoch odišiel Sullivan na rok študovať do Paríža na École des Beaux-Arts, kde spoznal renesančné umenie, ktoré ho veľmi ovplyvnilo. Neskôr sa opäť vrátil do Chicaga a začal pracovať ako projektant pre firmu "Joseph S. Johnston &amp; John Edelman". Tu úspešne navrhol interiér Moody Tebernancle. 
V roku 1883 ukončil úspešný ateliér s Dankmarom Adlerom a vyhodil mladého Wrighta. A v zápätí nato ho opustila manželka. Sullivan začal strácať zákazky, majetok, postavenie. K finančným problémom sa pripojil aj alkoholizmus. Svoje posledné roky prežil Sullivan v Chicagu, z podpory kolegov. Zomrel chudobný a opustený.
Sullivan, Adler a ich rozvoj.
V roku 1879 Sullivana zamestnal Dankmar Adler, kde sa rok nato stal spoločníkom firmy. Tu začali Sullivanove najproduktívnejšie roky. Adler a Sullivan spočiatku dosiahli uznanie ako učitelia architektúry. A aj keď už mali postavených zopár budov v Chicagu, slávu na poli architektúry získali paradoxne až nerealizovanými projektmi do Colorada a Washingtonu. Ich vrcholný projekt v tejto fáze firmy bola "Auditorium Bulding", postavená v roku 1889 v Chicagu, kde bol okrem 3000 sedadlového divadla taktiež hotel a administratívne priestory. Adler a Sullivan si obsadili najvyššie podlažie budovy pre svoju architektonickú kanceláriu. Po roku 1889 sa kancelária stala známou administratívnymi budovami, predovšetkým "Wainwright Building" v St. Louis (1891) a "Carson Pirie Scott Department Store" v Chicagu (1899). 
Louis Sullivan je mnohými považovaný za prvého architekta, ktorý si vedel naplno predstaviť a realizovať veľké a drahé budovy pomocou nového typu konštrukcie: vysokých oceľových budov (mrakodrapov).
Projekty a realizácie.
Sullivan a Adler
Banky

</doc>
<doc id="195062" url="https://sk.wikipedia.org/wiki?curid=195062" title="Dom Tristana Tzaru">
Dom Tristana Tzaru

Dom Tristana Tzaru je dom, ktorý bol postavený v roku 1925. Nachádza sa v štvrti Montmartre, Paríž.
Tristan Tzara ponúkol Adolfovi Loosovi zákazku rodinného domu s ateliérom v roku 1925. Loos ponuku prijal, bola to možnosť etablovať sa v Paríži ako architekt.
Dom so samostatným vchodom do bytu sa nachádza v 18. parížskom okrese. Poloha a zadané požiadavky boli pre Loosa výzvou aj z dôvodu, že stavba bola posudzovaná parížskou avantgardou.
Koncept.
Dom stojí na svahovitom malom pozemku. To umožnilo Adolfovi Loosovi uskutočniť predstavu o Raumplane, priestorovom pláne, podľa ktorého pracoval s rôznymi výškami priestorov, ich odlišnosťami a posunutiami. Navonok strohá hmota kocky neprezrádza rôznorodé bytové možnosti. 
Lokalitný program.
Dom má pôdorysné rozmery v šírke 10,6 metra a v hĺbke 17,6 metra. Čelná fasáda je orientovaná do ulice. Päťpodlažná symetrická fasáda je symetricky rozdelená na dve časti. Spodná časť je kamenná, vrchná časť je omietnutá. Veľké dvojpodlažné odsadenie pôsobí nezvyčajne, až monumentálne. Skulptulárny charakter dodávajú domu veľké plochy stien s pomerne malými oknami do ulice. Záhradná fasáda je asymetrická. Pôsobí dojmom troch podlaží s veľkými okennými otvormi. Dvor je zastrešený. 
Prekvapujúce sú inscenované koláže materiálov a sekvencie miestností, balkónov a terás, symetrických a asymetrických stavieb do priestoru. 
Obytná časť domu majiteľov začína v treťom podlaží a prestiera sa cez celú hĺbku domu. Hlavné podlažie je charakteristické rozdielnymi výškovými úrovňami. Nachádza sa tu veľký a malý salón, jedáleň a pracovňa. Steny vďaka stĺpom a pilastrom zvláštny tektonický charakter. 
Interiér.
Interiérová úprava spočíva v obložení stĺpov a podpier, materiálom sú dosky z preglejky pričom upevňovacie skrutky ostávajú nezakryté. Steny a stropy sú farebné.
Interiéry boli zariadené antickým talianskym a starofrancúzskym nábytkom. Doplnky tvorili zbierka afrického umenia a surrealistické obrazy.
Kombinácia, v zmysle Bauhausu, je pociťovaná ako rušivá. Loos však vytvoril pozadie pre užívateľa, ktoré dáva priestor flexibilite a otvorenosti. Umožňuje osvojenie sa a zabývanie sa.

</doc>
<doc id="195064" url="https://sk.wikipedia.org/wiki?curid=195064" title="Populizmus (architektúra)">
Populizmus (architektúra)

Populizmus sa v architektúre odrazil v polovici 60. rokov 20. storočia. 
Dopad ekonomickej situácie na architektúru bol vyjadrený v prednáške Collina Rowea a jeho neskoršej publikácii "Collage City" (Mesto ako koláž) z roku 1979, ako aj v knihe Roberta Venturiho "Complexity and Contradiction in Architecture" (Zložitosť a protiklady v architektúre) z roku 1966, či "Learning from Las Vegas" (Poučenie z Las Vegas) z roku 1972, na ktorej spolupracoval spolu s Denise Scot-Brownovou a Stevom Izenourom.
Architekti boli vzhľadom na ekonomické podmienky spoločnosti nútení redukovať formy modernej architektúry, čo malo za následok deštrukciu urbánnej kultúry. Pomocou žartu sa snažia preklenúť rozporné okolnosti a podmienky, za akých tvoria. Dôsledkom ekonomickej situácie sa architektúra stáva prebytočná.
V Amerike sa populizmus prejavil najmä na eklektických paródiách súkromných domov a víl. Preberajú a napodobňujú sa klasické tvary. Americký populizmus bol prijatý ako hlavný prúd európskej architektúry. Veľký vplyv na to malo Benátske bienále v roku 1980, ktoré zorganizoval Paolo Portoghesi.
K architektom pôsobiacim v tomto období patrí Robert Venturi, Vincent Scully, Charles Moore, Robert Stern, či Charles Jenks.

</doc>
<doc id="195066" url="https://sk.wikipedia.org/wiki?curid=195066" title="Pavlač">
Pavlač

Pavlač je pozdĺžna horizontálna domová komunikácia (otvorená alebo presklená). 
Obyčajne je vyložená pred priečelie bytového domu a sú z nej prístupné bytové alebo nebytové priestory. Nadväzuje na jedno alebo viac schodísk, pričom znižuje ich potrebný počet v bytovom dome. Pavlač sa v našich podmienkach zvyčajne využíva v bariérových domoch, nakoľko chodbou orientovanou do strany, kde je intenzívnejšia aktivita (premávka, výroba), možno dosiahnuť orientáciu bytov žiadaným smerom (napríklad do vnútrobloku). 
Pavlačový systém bol typický pre architektúru veľkých miest na území Rakúsko-Uhorska (Viedeň, Budapešť, Bratislava, Brno, ...). Následne bol populárny aj pre architektúru nemeckej školy Bauhaus - súbor 5 obytných domov s pavlačovým systémom postavený v rokoch 1929-1930 v nemeckom meste Dessau-Törten je dokonca zapísaný na zozname UNESCO. Tento konštrukčný systém má však aj v súčasnosti svojich stúpencov v architektonických kruhoch. 
Výhodou je možnosť využívať vo väčšej miere prirodzené vetranie, ako aj zvýšiť presvetlenie bytov pomocou svetlíkov. Vďaka umiestňovaniu chodby spravidla severnou stranou dochádza tiež k eliminácii bytov so zlou orientáciou, ktoré bývajú práve z tohto dôvodu vedené v projektoch s iným konštrukčným systémom ako apartmány, nakoľko nespĺňajú požadovanú normu pre svetlotechniku. Nevýhodou býva tepelná delta medzi exteriérom a interiérom, ktorá je však v moderných projektoch riešená zádverím vo vstupnej hale. 
Ako domová komunikácia, podľa STN 73 4301 pavlač nesmie byť užšia ako 1100 mm a musí umožniť prepravu predmetov s rozmermi 1800 mm x 600 mm x 1800 mm do všetkých bytov. Podchodná výška musí byť najmenej 2100 mm.

</doc>
<doc id="195067" url="https://sk.wikipedia.org/wiki?curid=195067" title="Lev Vladimirovič Rudnev">
Lev Vladimirovič Rudnev

Lev Vladimirovič Rudnev ( * 13. marec 1885, Opočka, Rusko – † 19. november 1956, Moskva) bol ruský/sovietsky architekt.
Životopis.
Narodil sa v rodine učiteľa. Rodičia ho poslali do umeleckej školy v Rige. V roku 1906 bol prijatý do Akadémie Umení vo vtedajšom Leningrade, dnes Petrohrad. Veľmi rýchlo sa stal obľúbeným študentom známeho L. N. Benoa. V roku 1911 sa Rudnev začal aktívne zapájať do rôznych architektonických súťaží. O štyri roky neskôr mu bol pridelený titul „umelecký architekt“. V marci roku 1917 vyhral súťaž na postavenie pamätníka obetiam Februárovej revolúcie na Marsovom poli.
V rokoch 1922 až 1948 pôsobil na Akadémi Umení v Leningrade ako profesor. V roku 1932 bol poverený návrhom budovy Fruenzeho Vojenskej Akadémie. Táto budova sa stala významnou stavbou vo vtedajšej Sovietskej architektúre. Hlavnou ideou tejto súťaže bolo vyzdvihnúť silu, moc a odvahu Červenej armády.
Po druhej svetovej vojne sa Rudnev zapájal do obnovy zničených sovietskych miest, hlavne Voronež, Stalingrad (dnes Volgograd), Riga a mnoho ďalších. Bol poverený navrhnúť niekoľko nových bytových domov v Moskve. V týchto stavbách chcel poukázať na nezlomnosť a nepoddajnosť ľudu. Prvotný dôraz kládol na komfort až potom na ďalšie funkcie. Vravieval: „Ak chcete dobre navrhnúť byt, navrhujte ho akoby pre seba a kláďte dôraz na všetky maličkosti, ktoré človek potrebuje!“
Jeho vrcholným dielom sa stala Lomonosova Univerzita v Moskve (1948 – 1953), na Leninovských kopcoch. Tomuto projektu venoval obzvlášť pozornosť, pretože už jeho diplomová práca bola univerzita. Keďže mal veľkú záľubu vo výškových stavbách stal sa mu tento projekt veľmi blízkym. Tri roky po dokončení univerzity, 19. novembra 1956 Lev Rudenv zomrel. Rudnev poukazoval na to, že priestor okolo budovy je veľmi dôležitý a maximálne s ňou spätý, preto nie je dobré ho zanedbať. Snažil sa spojiť architektúru s okolitým prostredím.

</doc>
<doc id="195069" url="https://sk.wikipedia.org/wiki?curid=195069" title="Moskovská štátna univerzita M. V. Lomonosova">
Moskovská štátna univerzita M. V. Lomonosova

Moskovská štátna univerzita M. V. Lomonosova (iné názvy pozri nižšie) je najstaršia a najväčšia univerzita v Rusku. Bola založená 25. januára 1755 na žiadosť cárovnej Alžbety I. Petrovny a od roku 1940 nesie meno ruského prírodovedca Michaila Lomonosova, ktorý sa angažoval pri jej zakladaní.
V súčasnosti (údaje z roku 2004) na nej študuje približne 31 000 študentov a 7 000 doktorandov, počet profesorov a ostatných vedeckých pracovníkov je cez 9 000. Počet absolventov, ktorí získali Nobelovu cenu, je 11 (z celkového počtu 18 ruských vedcov ocenených touto medailou). Univerzita má 29 fakúlt, 15 vedecko-výskumných ústavov a viac ako 350 katedier. Súčasným rektorom univerzity je matematik Viktor Antonovič Sadovničij.
V roku 2008 sa Moskovská univerzita nachádzala na 70. mieste podľa Akademického hodnotenia univerzít sveta a 183. mieste v hodnotení svetových univerzít podľa Times Higher Education.
Názvy.
Predchádzajúce názvy univerzity boli nasledovné:
Oficiálny názov: Poznámka: Moskovská štátna univerzita používa od roku 2008 ako oficiálny názov školy dlhý, krátky tvar a skratku. Zahraničná odborná literatúra prevažne používa kratšie tvary. pozri:
Ostatné slovenské názvy:
História univerzity.
Začiatky.
Univerzita bola založená podpísaním dekrétu 25. januára (podľa starého kalendára 12. januára) 1755 kráľovnou Alžbetou Petrovnou. Plán Michaila Lomonosova na založenie univerzity v Moskve cárovnej predniesol knieža Suvarov, otvárací ceremoniál prebehol 26. apríla (pri príležitosti korunovačných slávností). Oba tieto dni (25. január a 26. apríl) sú významnými dňami univerzity.
Spočiatku mala univerzita tri fakulty: filozofickú, právnickú a lekársku. Štvrtá fakulta – teologická, častá súčasť klasických univerzít, chýbala. Spoločný základ bola filozofia a humanitné vedy, možnosť štúdia medicíny a práva bola až po absolvovaní základu. Vyučovanie prebiehalo v latinskom, alebo v ruskom jazyku. Knižnica, otvorená v roku 1756, bola jediná voľne prístupná knižnica v Rusku.
18. a 19. storočie.
Počas Napoleonovej invázie do Ruska bola univerzita obsadená a vyrabovaná – knižnica, archív, múzeum a laboratórne prístroje boli celkom zničené. Po vojne bola založená verejná zbierka pre obnovu vybavenia laboratórií a knižnice. Ruskí vzdelanci prispeli vlastnými knihami, zbierkami, manuskriptami, ako aj finančnou pomocou na obnovu materiálového vybavenia. Už v roku 1815 bolo v knižnici viac ako 7 500 zväzkov.
V druhej polovici 19. storočia vďaka priemyselnej revolúcii vznikla potreba vzdelávania aj v technických oboroch. Univerzita postupne otvárala fakulty histórie, matematiky a fyziky. Koncom 19. storočia boli založené múzeá histórie a slobodných umení, polytechnické, zoologické a antropologické múzeum, ako aj botanická a zoologická záhrada.
20. storočie a súčasnosť.
Po októbrovej revolúcii v sedemnástom roku postupne prešlo financovanie univerzity na štát, čím sa stalo štúdium dostupnejšie pre širšie masy. Zmena režimu však vyvolala hromadný odchod profesorov a pokles kvality vzdelávania.
Počas veľkej vlasteneckej vojny boli profesori a študenti presunutí do Ašchabadu a Sverdlovska, naspäť sa vrátili v roku 1943. Za vojnových podmienok prebiehal výskum nových typov výbušnín, uránu, ako aj výroba novších máp a objavenie ložísk ropy a volfrámu pre potreby Červenej armády. Absolventi právnickej fakulty sa zúčastnili v úlohe žalobcov na Norimberskom procese.
Po vojne bol vybudovaný nový univerzitný komplex na Vorobiových gorách. V roku 1992 vydal prezident Ruskej federácie dekrét, ktorý upravil status univerzity ako samosprávneho objektu.
Kampus.
Moskovská univerzita disponuje vyše 600 budovami, vrátane mrakodrapu na Vorobiových gorách. Celý univerzitný kampus zaberá plochu asi . Architektom povereným pre vytvorenie projektu mrakodrapu bol Lev Vladimirovič Rudnev. Komplex univerzity je vysoký a v čase jeho dokončenia bol najvyššou stavbou sveta s výnimkou USA.
Univerzitný kampus tvorí súbor stavieb, ktoré sa nachádzajú v tesnej blízkosti hlavnej budovy a sú prísne symetricky rozmiestnené pozdĺž stredovej osi. Táto os pokračuje až do aleje Slávy, ktorá je lemovaná sochami najväčších vedcov Ruska. Súčasťou komplexu je internát, ktorý poskytuje až viac ako 6 000 izieb.

</doc>
<doc id="195070" url="https://sk.wikipedia.org/wiki?curid=195070" title="César Pelli">
César Pelli

César Pelli (* 12. október 1926, San Miguel de Tucumán, Argentína† 19. júl 2019) bol argentínsky architekt.
Životopis.
Študoval architektúru na Universidad Nacional de Tucumán, ktorú v roku 1949 ukončil s titulom bakalár. Po promócii sa oženil so svojou spolužiačkou Dianou Balmoriovou, ktorá sa neskôr stala významnou osobnosťou v oblasti urbanizmu a krajinnej architektúry a vlastinila firmu "Balmori Associates". 
Po dobu nasledujúcich dvoch rokov pracoval ako riaditeľ dizajnu v OFEMPE. V rokoch 1952 - 1954 študoval na University of Illinois at Urbana–Champaig v Illinois, kde získal titul magistra architektúry . Do značnej miery ho ovplyvnil architekt Eero Saarinen, u ktorého po skončení štúdií pracoval. Spolu so Saarinenom sa podieľal na mnohých významných stavbách v USA, ako napríklad budova letiska JFK v v New Yorku.
V roku 1964 sa stal občanom USA a o sedem rokov neskôr si založil vlastný ateliér v New Haven, v Connecticute a tiež od toho roku bol zvolený za dekana na Yalskej Univerzite architektúry. V roku 1984 rezignoval na post dekana a začal sa naplno venovať svojej tvorbe. Popri práci však stále prednášal na univerzite. 
Uznania sa mu dostalo v roku 1991 od Amerického ústavu architektov (AIA). Jeho najznámejšou stavbou sú známe „dvojičky“ pod názvom Petronas Towers v meste Kuala Lumpur. Sú to najvyššie rovnaké budovy na svete. Cesar Pelli je považovaný za jediného, pôvodom argentínskeho architekta, ktorému bolo umožnené projektovať jednu z najvyšších stavieb sveta.

</doc>
<doc id="195071" url="https://sk.wikipedia.org/wiki?curid=195071" title="Cukuba sentá biru">
Cukuba sentá biru

Cukuba sentá biru (, angl. Tsukuba Center Building) je komplex navrhnutý architektom Aratom Isozakim v roku 1983 v mestečku Ibaragi, vzdialené približne 40 míľ od hlavného mesta Japonska - Tokia. Je súčasťou štátneho projektu akademického mestečka Cukuba kenkjú gakuentoši. Dôvodom tohto projektu bol pokus o odbremenenie Tokia od veľkej záťaže populáciou. 
Riešilo sa oddelenie pešej zóny od dopravnej komunikácie, čomu muselo byť prispôsobené aj zónovanie jednotlivých objektov. 
Základná myšlienka bola prebraná z urbanizácie európskych miest, kde námestie - plaza - tvorí jadro mesta, či už z urbanistického, funkčného, alebo prevádzkového charakteru. Na realizácii sa podieľalo množstvo odborníkov z rôznych oblastí, ako boli výskumní pracovníci, politici, akademici, či umelci. Pri návrhu architektonického výrazu sa váhalo nad tradičnými prvkami japonskej kultúry a nad moderným charakterom výstavby. Vzhľadom na to, že tento typ námestia bol v Japonsku úplnou inováciou, rozhodol sa architekt Arata Isozaki pre architektúru v modernom západnom štýle, avšak v inverznom charaktere jednotlivých prvkov. Inšpiroval sa pritom Michelangelovým námestím pre Campidoglio.
Návrh zahŕňal ubytovacie jednotky, občiansku vybavenosť, rôzne inštitúcie a centrálne námestie určené na spoločenské aktivity. Koncept obsahuje hotel, konferenčné miestnosti, administratívne centrum a bar s vyhliadkou na východnej strane, koncertnú sálu a informačné centrum na južnej strane. Námestie obklopujú rôzne obchody, butiky a kaviarne. 
Využilo sa viacero materiálov, ako napr. typická žula, charakteristická pre dané prostredie, umelý kameň, leštený kov, či hliníkový obklad, ktorý akcentuje zaoblené povrchy.
Námestie má oválny tvar a je výškovo odstupňované. V najnižšie položenom strede námestia sa nachádza akcent v podobe dvoch vodných zdrojov - vodopádu a bronzovej sochy vavrínu, predstavujúcej metamorfózu Dafné.

</doc>
<doc id="195072" url="https://sk.wikipedia.org/wiki?curid=195072" title="Emanuel Hruška">
Emanuel Hruška

Prof. Ing. arch. Dr. techn. Emanuel Hruška, DrSc (* 31. január 1906, Praha – † 16. august 1989, Praha) bol český architekt, vysokoškolský profesor. Bol to urbanista, teoretik, pedagóg, zakladateľ a spoluzakladateľ medzinárodných organizácií, zakladateľ urbanizmu na Slovensku.
Tvorba a teoretické dielo.
Profesor Hruška vytvoril rozsiahle teoretické dielo v oblasti vývoja a teórie stavby miest, vzťahu sídla a krajiny, urbanistickej kompozície, dopravných problémov a územného plánovania.
Prvé práce písal ešte pred príchodom na Slovensko:
Na Slovensku v teoretickej publikačnej činnosti pokračoval:
Medzinárodná činnosť.
Schopnosti Emanuela Hrušku mu umožnili uplatniť sa aj v zahraničí, čo sa prejavilo aktívnym členstvom v medzinárodných organizáciách:
Ocenením jeho angažovanosti a aktívnej práce v týchto organizáciách bolo jeho členstvo v Rakúskej spoločnosti pre územné plánovanie, v Maďarskej urbanistickej spoločnosti, Akadémii stavby miest Nemecka a vo Francúzskej akadémii architektúry.

</doc>
<doc id="195074" url="https://sk.wikipedia.org/wiki?curid=195074" title="Moskovská štátna univerzita">
Moskovská štátna univerzita



</doc>
<doc id="195075" url="https://sk.wikipedia.org/wiki?curid=195075" title="Lomonosova univerzita">
Lomonosova univerzita



</doc>
<doc id="195076" url="https://sk.wikipedia.org/wiki?curid=195076" title="Populizmus">
Populizmus

Populizmus môže byť:

</doc>
<doc id="195077" url="https://sk.wikipedia.org/wiki?curid=195077" title="Stasi">
Stasi



</doc>
<doc id="195078" url="https://sk.wikipedia.org/wiki?curid=195078" title="HydraPier Pavilion">
HydraPier Pavilion

HydraPier Pavilion je vodné mólo ležiace na umelo vytvorenom jazere v blízkosti mesta Haarlemmermeer v Holandsku. Postavený bol v roku 2002 ako víťazný projekt medzinárodnej súťaže na vstupný pavilón svetovej záhradníckej výstavy Floridade. V súťaži zvíťazil manželský pár Hani Rashid – Lise Anne Couture, zakladatelia ateliéru Asymptote Architecture z New Yorku. HydraPier je jedným z mála postavených projektov tejto dvojice. Porotu súťaže oslovil poetický koncept pavilónu, ktorý prepája reálne fyzické prostredie s virtuálnymi zážitkami návštevníkov.
Inšpirácia a architektúra budovy.
Haarlemmermeer je mesto ležiace medzi Amsterdamom a medzinárodným letiskom Schiphol. Mesto leží päť metrov pod hladinou mora a bolo pred 150 rokmi vysušené a obývané. Architektúra pavilónu bola inšpirovaná práve letiskom a pozostáva z dvoch k sebe naklonených krídel. Povrch každého krídla je pokrytý vodným filmom ktorý steká z týchto naklonených strešných plôch pozdĺž sklenených stien. Tým poskytujú každému návštevníkovi prechod akousi vodnou bránou. Myšlienkou bolo prepojenie technologických a prírodných vplyvov, a to neustálym cirkulovaním vody ponad strechu. Prúd vody týmto spôsobom vytvára spolu s hliníkovým povrchom krídel zrkadliaci a zdanlivo tekutý efekt. Pozorovatelia z výšky ako aj návštevníci môžu cez deň vidieť vznášajúci sa pavilón, odrážajúci na krídlach oblohu, zatiaľ čo v noci pôsobí priam digitálne, vyžarujúc umelé svetlo a odrazy.
Členenie stavby.
Ako naznačujú krídla, pavilón sa skladá z dvoch častí – vstupného krídla a samotného výstavného priestoru, ktorý zastrešuje druhé, výraznejšie krídlo. Vstupný priestor je situovaný pod menším krídlom - v ktorom je priehlbenina na vodu. Z neho sa vstupuje do vodnej aleje a po jej prechode sa návštevník ocitá nad vodou na otvorenom priestranstve a má možnosť vidieť samotný uzavretý výstavný priestor. Z interiéru určenému výstavám je po jednoramennom schodisku prístupná ďalšia vyvýšená plošina.
Koncept vystavovania.
Výstavy v HydraPier sú taktiež netradičné. Výstavné panely sa digitálne premietajú priamo na sklenenú strechu pavilónu. Multimediálnu exhibíciu umocňuje hladina okolitého jazera so zaujímavými svetelnými efektami.
Konštrukčné riešenie.
Hani Rashid pri objasňovaní pozadia tohoto projektu zdôraznil, že nešlo iba o realizáciu zvizualizovaného počítačového modelu, ale o vytvorenie miesta nekonvenčných zmyslových zážitkov. Základným konceptom pavilónu bolo prepojenie sveta vody a súše. Strecha pavilónu pokrytá tečúcim vodným filmom, podľa slov Rashida, mapuje pavilón a animovanou textúrou ovplyvňuje svetelnou atmosféru v interiéri. Aby mohli slnečné lúče prestupovať cez vodný film do interiéru, bolo nutné vyvinúť sklenenú strechu vyrobenú z laminátového skla. Firmou, ktorá bola schopná realizovať tak vysoko technologickú stavbu, bola Octatube, ktorej riaditeľom je Dr. Mick Eekhout – profesor na katedre vývoja stavebných súčastí delftskej fakulty architektúry. Práca s ohýbanými lamináto-sklenenými panelmi bola natoľko zásadná, že si HydraPier vyslúžil ocenenie "The DuPont Benedictus Award".

</doc>
<doc id="195079" url="https://sk.wikipedia.org/wiki?curid=195079" title="Vlastný dom Meľnikova">
Vlastný dom Meľnikova

Vlastný dom Meľnikova je dom v Moskve postavený podľa návrhu sovietskeho architekta, maliara a pedagóga Kontantina Meľnikova (1890 – 1974) v rokoch 1927–1929. Objekt spája funkcie bývania a práce do jedného harmonizujúceho celku. Je to najznámejšie dielo autora, a zároveň jedno z popredných diel sovietskej avantgardy.
Ideový koncept.
Koncept objektu, základnou hmotou ktorého by bol valec, architekt Meľnikov opisuje už v svojich skorších teoretických dielach. Prvýkrát tento koncept použil pri projektovaní jedného zo šiestich klubov, ktoré postavil v Moskve – kompozícia z 5 valcov. Tento projekt ale nebol schválený. Meľnikov však tento ideový koncept rozvíjal ďalej. Na jeho základe vytvoril projekt vlastného domu pre svoju rodinu s pracovnými priestormi pre architekta. Takýmto konceptuálnym spôsobom sa pokúšal o dosiahnutie harmónie medzi rodinným životom a prácou. Po veľkom úspechu na "Medzinárodnej výstave dekoratívneho umenia" v Paríži (1925), v čase keď vznikli najznámejšie diela architekta, moskovská administratíva uvoľnila pozemok rozlohou 720 m² pre stavbu vlastného domu Meľnikova. Je to jediný známy príklad za celú históriu socialistickej Moskvy.
Kompozícia.
Základom architektonickej kompozície sú dva navzájom sa prelínajúce valce rôznej výšky, ale rovnakého priemeru. Použitie takého netradičného konceptu sa vysvetľuje úmyslom architekta vytvoriť čo najviac úžitkových plôch, pri čo najmenšej ploche vonkajších stien. To viedlo k tomu, že tradičné pravidelné a pravouhlé tvary boli nahradené prvkami, základom ktorých bol kruh. 
Predná časť prvého valca, ktorý tvorí vstupnú časť objektu, je zrezaná zasklenou fasádou, kým fasáda druhého je tvorená 38 oknami hexagonálneho tvaru, ktoré na hladkej obvodovej stene z betónu vytvárajú pravidelnú geometrickú sieť harmonického charakteru. Vnútorná dispozícia je tvorená radom racionálne navrhnutých, ale zároveň estetických výrazových priestorov, ktoré sa nachádzajú na troch rôznych úrovniach. Tie najväčšie z nich – obývacia izba a ateliér pre architekta, majú rozlohu 50 m². Jedna zo stien obývacej miestnosti je kompletné zasklená, a optický nadväzuje na priľahlú záhradu. Ateliér má uzatvorenejší charakter. Svetlo je privádzané do objektu hexagonálnymi oknami, cez ktoré sa svetlo veľmi presne a účelovo láme a rozptyľuje.
Súčasný stav.
V súčasnosti je dom Meľnikova obkľúčený neskoršou zástavbou. Samotný objekt je v pomerne chátrajúcom stave a potrebuje rekonštrukciu. Až do svojej smrti v roku 2006 sa o objekt staral syn architekta – Viktor Meľnikov. Po jeho smrti sa o dom stará jeho dcéra Jekaterina Meľnikovová.
Po rokoch špekulácií, v roku 2006, polovičné vlastnícke právo na tento objekt kúpil senátor Segej Gordejev. Jeho predstavou je zriadenie múzea Konstantina Meľnikova.

</doc>
<doc id="195080" url="https://sk.wikipedia.org/wiki?curid=195080" title="Cesar Pelli">
Cesar Pelli



</doc>
<doc id="195081" url="https://sk.wikipedia.org/wiki?curid=195081" title="Liečebný dom Solisko">
Liečebný dom Solisko

Liečebný dom Solisko je v súčasnosti kúpeľným hotelom na Štrbskom Plese, časti obce Štrba 
História objektu.
Pôvodne na mieste hotela Solisko stál takzvaný Letohrádok arcivojvodu Karola Ľudovíta, ktorý navrhol neznámy architekt.
Medzi vojnami mal názov Dům J. Jiskry z Brandýsa. Ten však vyhorel a na jeho mieste postavili objekt, neskôr zvaný "Solisko", ktorý mal odlišnú podobu(1930).
Pri poslednej zásadnej rekonštrukcii k objektu pripojili hrazdenú budovu koncovej staničky Tatranskej elektrickej železnice z roku 1912, ktorá bola nefunkčná od roku 1970. Spojenia a obnova oboch budov dala vzniknúť komplexu, ktorý aj keď neopakuje pôvodnú podobu Soliska, pripomína romantiku pôvodných vysokohorských stavieb a poskytuje komfort vyhovujúci súčasným požiadavkám.

</doc>
<doc id="195082" url="https://sk.wikipedia.org/wiki?curid=195082" title="Asymptote">
Asymptote

Asymptote je architektonické, dizajnérske a výskumné štúdio, ktoré v New Yorku založili v roku 1989 manželia a architekti Hani Rashid a Lise Anne Couture. V štúdiu vznikajú projekty maximálne využívajúce súčasné digitálne technológie. Uznanie si táto dvojica získala realizáciou virtuálnej Newyorskej burzy cenných papierov (NYSE) a virtuálneho Guggenheimovho múzea. Významného ohlasu sa dočkala ich realizácia pavilónu HydraPier Pavilion a design kancelárskeho nábytku pre firmu Knoll. Ich dielo bolo prezentované na benátskom Bienále architektúry v roku 2000.
Profil firmy.
Asymptote experimentuje s technologickými inováciami v oblasti architektúry a dizajnu, vytvárajúc na jednej strane reálne umelecké inštalácie a návrhy budov a na druhej strane sa podieľa na množstve digitálnych projektov, ako napríklad spomínané Guggenheimovo virtuálne múzeum.
Pôsobenie firmy sa z roka na rok rozrástlo, v súčasnosti pôsobí celosvetovo. Pracuje na veľkom množstve projektov v Spojených štátoch amerických a Ázii. V Európe takisto prebieha výstavba niekoľkých projektov, ako napríklad stavba komerčných veží v Budapešti; novej predajne pre Carlosa Mieleho v Paríži a obchodno-obytnej štvrti Bubny v Prahe.
Počas skoro dvoch dekád pôsobenia, ateliér Asymptote navrhol množstvo experimentálnych umeleckých inštalácií zahŕňajúcich aj multimediálne technológie, napríklad pre Guggenheimovo múzeum v New Yorku; DOCUMENTA XI v Kasseli, Nemecku a Schirn Kunsthalle vo Frankfurte. V roku 2000 Hani Rashid spolureprezentoval USA na siedmom Bienále architektúry v Benátkach a v roku 2004 boli Rashid a Couture vybraní pre návrh "Metamorphu" na deviatom ročníku Bienále architektúry v Benátkach.
Projekty štúdia Asymptote boli mnohokrát publikované na súkromných aj verejných výstavách, napríklad pre Múzeum moderného umenia (MoMA) v New Yorku, Pinotheke v Mníchove, a iných.
V roku 2004 boli Rashid a Couture ocenení cenou Fredericka Kieslera za architektúru a umenie za veľký prínos do súčasnej architektúry.

</doc>
<doc id="195083" url="https://sk.wikipedia.org/wiki?curid=195083" title="Architektúra sovietskej avantgardy">
Architektúra sovietskej avantgardy

Architektúra sovietskej avantgardy je obdobie, zastúpené jednotlivými odvetviami, ktoré boli ovplyvnené politickou a spoločenskou situáciou v krajine v priebehu 20. storočia. 
Avantgarda - Avant-garde (vyslov ) z francúzštiny "predná línia", "línia pokroku", alebo "predvoj".
Začiatky a znaky.
Ide o počiatočnú fázu avantgardnej architektúry, ktorá sa v ZSSR začína formovať. Je to obdobie od roku 1917 až po druhú polovicu 20. rokov. Vďaka veľkému stavebnému rozmachu sa vypĺňa vákuum predchádzajúceho obdobia. Dochádza k zamietnutiu ustanovených noriem a vytváraniu nových. Pričom v procese tzv. „hľadania“ dochádza k ich "odlišnosti", teda ku diverzifikácii koncepčných foriem.
Ide o vytvorenie určitých odlišnosti smerovania jednotného slohu, ku ktorým dochádza pod vplyvom "národného, regionálneho" a "medzinárodného" faktorov. 
Ide o spojenie ľavicovo-orintovaného výtvarného umenia a nových foriem architektúry. Je to kľúčový faktor, ktorý má za úlohu čo najviac zaujať a zároveň sa priblížiť ku spoločnosti a aktuálnej spoločenskej a politickej situácii. 
Konštruktivizmus.
Je architektonický sloh, patriaci do funkcionalistickej architektúry, ktorý sa dostáva do popredia v 1920 – zač. 1930 rokov. Nadhodnocuje stavebné konštrukcie a ostatným zložkám architektonického diela venuje malú pozornosť. Typické sú prísnosť, geometrickosť, lakonické formy a celková monolitickosť. Aplikujú sa nové stavebné technológie, a využívajú sa nové materiály – betón, oceľ a sklo.
Konštruktivisti, v období zmien a hľadania nových foriem, zastavajú radikálnu pozíciu – vyzývajú k zamietnutiu pôvodného umenia a vytvorenie úplne nového. Umeniu, ktoré bude slúžiť "výrobe". Práve tí, ktorí sa neskôr pripojili ku konštruktivistom, boli ideológmi tzv. „výrobného umenia“. Vyzývali umelcov „úmyselne vytvárať veci užitočné pre človeka“. Hoci „Užitočné umenie“ bolo len konceptom, termín konštruktivizmus je spomenutý po prvýkrát práve tu. Okrem spomenutého konceptu, vznik konštruktivizmu v značnej miere ovplyvnili futurizmus,suprematizmus, kubizmus či purizmus.
Veľmi dôležitú úlohu pri rozvoji konštruktivizmu zahrali bratia Vesninovci – Leonid, Viktor a Alexander. Ďalšou veľkou postavou tohto slohu je "Moisej Ginsburg", ktorý bol najbližší spolupracovník Vesninovcov. Spolu založili "OSA" – Objedinenije Sovremennych Architektorov (Združenie Súčasných Architektov), ktoré združovalo všetkých konštruktivistov.
Zo všetkých odvetví architektúry sovietskej avantgardy bol práve konštruktivizmus najväčším a najvýraznejším. Ďalšími predstaviteľmi konštruktivizmu boli: Vladimir Jevgrafovič Tatlin, Ivan Iljič Leonidov, Grigorij Borisovič Barchin, Eľ Lisickij, Konstantin Stepanovič Meľnikov, Nikolaj Alexandrovič Miľutin.
Racionalizmus.
Smerovanie sovietskej architektúry, ktoré sa dostáva do popredia v 20. - zač. 30. rokoch 20. storočia. Vyznačuje sa lakonickými tvarmi, prísnosťou a zdôrazňovaním funkcionalizmu. Na rozdiel od konštruktivizmu, racionalizmus dáva veľký dôraz na psychologické vnímanie architektúry človekom. Predstavitelia architektonického racionalizmu prešli umeleckým neoklasicizmom – škola Ivana Žoltovského. Mnohí z nich boli maliarmi rôznych odvetví – počnúc „Mir Iskusstva“ až po predstaviteľov kubizmu. 
Vedúcou osobou racionalizmu bol Nikolai Ladovsky. Na rozdiel od konštruktivistov presadzoval menej radikálne smerovanie - neodmietal diela minulosti, ba naopak vyzýval ku študovaniu „klasického dedičstva“. Bol zakladateľom OBMASu (Objedenennyje masterskije) – dielne, ktoré pripravovali mladých architektov. Hoci existovali len 3 roky (1920 – 1923), práve tu vznikli novátorské myšlienky novej sovietskej architektúry, okrem iného aj špeciálna disciplína - „Priestor“.
Ústredným zoskupením racionalistov-architektov bol spolok ASNOVA (Associacija Novych Architektorov). Vznikol na prelome rokov 1922 – 1923. Okrem Ladovského sem patrili N. Dokučajev, V. Krinskij, A. Ruchľadev a V. Balichin. Najznámejším dielom tejto skupiny je Obytný komplex na Šablovke (1927), ktorý vznikol pod vedením N. Travina. Komplex sa vyznačuje kompaktnosťou zástavby, finančne nenáročnou stavbou, a umelecko-estetickým charakterom.
Postkonštruktivizmus.
Je to termín pre tzv. „prechodné“ obdobie sovietskej architektúry v rokoch 1932 – 1936, kedy pod vplyvom politických a ideologických faktorov došlo k prechodu od avantgardy k neoklasicizmu (alebo tzv. „Stalinskému empíru“). Tento termín bol stanovený najväčším prieskumníkom sovietskej architektúry – S.O. Chan-Magometovým, pre pomenovanie „mimoštýlovej“ architektúry prvej polovici 1930-ch rokov.
Tento radikálny prechod bol ťažký najmä pre architektov, ktoré vyštudovali v 20. rokoch 20. storočia. Jediní ktorí sa v danej situácii uplatnili boli žiaci škôl Žoltovského a Fomina. Vzhľadom k tejto situácii bola v roku 1933 založená "Vsesojuznaja Akademija Architektúry" – VAA (alebo Celoštátna Akadémia Architektúry), úlohou ktorej bola profesionálna príprava architektov na toto nové odvetvie. 
Typickým znakom tohto architektonického „štýlu“ bol dôraz na tzv. "obohacovanie" vonkajšieho výzoru objektov ozdobnými prvkami, ktoré čerpali inšpiráciu z klasických resp. antických architektonických slohov. Vedúcou osobnosťou postkonštruktivizmu bol architekt Ivan Alexandrovič Fomín. Jeho teoretické práce, nad ktorými začal pracovať začiatkom 20-ch rokov 20. st., a ktoré neskôr úspešne uplatnil v praxi, sa stali základom postkonštruktivizmu. Ich ústrednou témou bol pomerne zjednodušený klasicistický sloh.
S.O. Chan-Magometov vo svojej knihe "Architektura Sovetskogo Avangarda" prirovnáva postkonštruktivizmus ku zapadnému postmodernizmu.
Stalinský empír.
Je popredné odvetvie sovietskej architektúry (1933 – 1955), ktoré uzatvára avantgardné smerovanie, a po prechodnom období postkonštruktivizmu, kompletné nahrádza konštruktivizmus a racionalizmus.
Vyznačuje sa štylizáciou, ktorá čerpá z klasicizmu a empíru – začiatok 19. storočia, obdobie Napoleona.
V interiéroch sa používa mramor, bronzové ozdobné prvky so sovietskou symbolikou. Dodatočné sa čerpá z baroka a eklektiky.
Tzv. „vzorovými“ objektmi doby sa stali „Sedem sestier“ – 7 výškových budov v širšom centre Moskvy – "Budova MGU, Ministerstvo zahraničných veci a Ministerstvo dopravy, obytné domy na Kotelničeskom nábreží a Kudrinskom námestí, hotely „Leningradskaja“ a „Ukrajina“".

</doc>
<doc id="195084" url="https://sk.wikipedia.org/wiki?curid=195084" title="Ferdinand Čapka">
Ferdinand Čapka

Ferdinand Čapka (* 15. august 1905 – † 3. september 1987) bol významný predstaviteľ architektonickej moderny na Slovensku. Jeho tvorba sa v prevažnej miere orientovala na stredné Slovensko. Väčšinu života strávil v Žiline, kde jeho dielo prispelo k modernému vzhľadu mesta. Stal sa architektom, ktorý u nás v najvýraznejšej miere sformoval architektúru horských stavieb.
Štúdium.
Narodil sa 15. augusta 1905 vo Viedni v rodine významného občana mesta, majstra stolárskeho cechu. Po štúdiu na umeleckopriemyselnej škole navštevuje v roku 1930 viedenskú Akadémiu výtvarných umení u Petra Behrensa. Štúdium dokončil v roku 1935 na Akadémii výtvarných umení v Prahe. Svoj prvý projekt, kino v Novom Jičíne realizoval už v roku 1933 spolu s L. Kammelom. Do Žiliny pozval Čapku už v polovici tridsiatych rokov architekt Michal Maximilián Scheer, ktorý sa v tom čase podobne ako Peter Behrens zúčastnil súťaže na žilinskú synagógu. Na víťaznom Behrensovom návrhu sa výrazne podielal samotný Ferdinand Čapka ako študent.
Dielo.
Už od začiatku tridsiatych rokov zapojil do prúdu architektonickej moderny. Vo svojej tvorbe vychádzal z funkcionalizmu, ktorý uplatňoval hlavne v mestskom prostredí. Zúčasnoval sa súťaží, kde tvoril víťazné návrhy z architektonických súťaží. Boli to, napríklad škola v Banskej Štiavnici (1934), notársky internát a obytné domy v Banskej Bystrici (1935), železničná stanica v Žiline (1937). 
Spolu s Bednárikom projektuje pozoruhodnú administratívnu budovu elektrární v Žiline (1941), ktorá pripomína najlepšie diela nemeckého expresionistu Ericha Mendelsohna. So spolupráce s Bednárikom pochádza aj hotel na Donovaloch (1936) alebo riaditeľstvo poštovej sporiteľne v Bratislave (1938). V ďalšom období spolupracoval s M. Scheerom. K najvýznamnejším stavbám z tohto obdobia patrí tržnica v Žiline z roku 1941, kde architekt M. Šesták prizval Čapku na spoluprácu. Taktiež stavba obchodnej školy a gymnázia v Prešove z rokov 1941 – 1942. Až do roku 1948 pracoval samostatne. V štyridsiatych rokoch sa sústredil na stavby horského charakteru, kde v prevažnej miere používal miestne materiáli, ako drevo a kameň. Charakteristické je citlivé zakomponovanie diela do prírodného prostredia. Od roku 1948 bol architekt Čapka zamestnaný v žilinskom Stavoprojekte, kde tvorivo pôsobil až do odchodu na dôchodok v roku 1980. Tu sa spolu s arch. L. Bauerom autorom I. časti Bulváru, zapojili aj do urbanistickej tvorby mesta, kde pod vedením arch. Čapka sa realizovala II. časť Žilinského bulváru, ktorá bola spracovaná na základe "územného" plánu mesta Žiliny z roku 1929 od Doc. Ing. J. Peňáza. Autori pri návrhu sídelného útvaru Hliny I – IV v Žiline (1957) dosiahli prijateľnú väzbu historického jadra Žiliny s novou zástavbou formou tvorby nových priestorov – nám. Ľ. Štúra a polyfunkčnej zástavby žilinského bulváru, ktorý možno právom považovať za najvydarenejší urbanistický počin 50. - 60. rokov 20. storočia. Realizácia II. časti bulváru tímom vedeným arch. Čapkom, možno považovať za najkvalitnejšiu urbanistickú realizáciu v 60. rokoch v meste Žilina.
V šesťdesiatych rokoch vznikli ďalšie hodnotné diela ako hotel Boboty vo Vrátnej doline, chata na Popradskom plese (s Bauerom), Dom odborov v Žiline (s Řepom), hotel v Komárne. Z posledných Čapkových konceptov sa realizovali banky VÚB Žilina (1979) a VÚB Čadca (1984). V roku 1975 udelili architektovi Čapkovi cenu Dušana Jurkoviča za súborné dielo.

</doc>
<doc id="195087" url="https://sk.wikipedia.org/wiki?curid=195087" title="Česko-slovenský pavilón na Svetovej výstave 1937">
Česko-slovenský pavilón na Svetovej výstave 1937

Česko-slovenský pavilón na Svetovej výstave 1937 v Paríži bol výsledkom súťaže, v ktorej zvíťazil Jaromír Krejcar s návrhom, na ktorom spolupracoval so Zdeňkom Kejřom, Ladislavom Sutnarom a Bohumilom Soumarom. Technickým konzultantom bol inžinier Jaroslav Polívka. 
Poloha.
Pavilón bol umiestnený na ľavom brehu Seiny na Quai d’Orsay , asi od mostu Pont d’Iéna. Stál medzi pavilónmi USA a Švédska a ostro kontrastoval s kamennými pavilónmi Nemecka a Sovietskeho zväzu na protiľahlom brehu rieky. Situácia bola skomplikovaná najmä svahovitosťou terénu a a okolím staveniska, ktoré ležalo nad železničnou traťou a v blízkosti brehu rieky. 
Konštrukcia.
Pavilón bol navrhnutý ako provizórna stavba, ktorá bude rozobraná a odvezená po pol roku trvania výstavy. 
Štvorpodlažná rámová konštrukcia hlavnej budovy štvorcového pôdorysu s dĺžkou strany spočívala na štyroch mohutných stĺpoch, z ktorých každý niesol váhu 400 ton. Na prízemí sa k hlavnej budove pripájala terasa so sklobetónovou podlahou, tiahnúca sa nad riekou. Nad strechou pavilónu sa takmer do výšky nad riekou týčil stožiar s česko-slovenskou vlajkou, kotvený štyrmi lanami. Stožiar niesol vyhliadkovú plošinu, prístupnú po točitom schodisku a chránenú plechovou strieškou. Montovaná oceľová konštrukcia pavilónu bola dopravená na miesto v dieloch s váhou až 4,5 tony. Väčšie časti fasády boli zo skla Thermolux, menšie časti plochy stien boli betónové, obložené sklom Vitracolor. Priemyslová hala na prvom podlaží bola zaklenutá kupolou zo skla a betónu s priemerom a výškou . Všetky materiály použité na stavbe, vrátane podlahovej krytiny Zlínolitu a dosák zo slovenského travertínu na podlahe vstupnej haly, boli česko-slovenské výrobky a mali propagovať Česko-slovenskú republiku ako modernú vyspelú priemyselnú krajinu so zrelou kultúrou. 
Myšlienka.
Hlavnou myšlienkou bolo navrhnúť objekt, ktorý by reprezentoval domácu architektonickú tvorbu, ale zároveň uspokojoval medzinárodný vkus, kloniaci sa k mäkším formám. Česko-slovenský pavilón bol na svoju dobu modernou stavbou, jasne vyjadroval smerovanie novodobej architektúry smerom k stavbám zo skla a ocele. V prípade pavilónu nešlo len o vyjadrenie modernej architektonickej formy, ale aj o uplatnenie materiálov a konštrukčných princípov, ktoré by samé o sebe prezentovali priemyselné možnosti Česko-Slovenska. 
Ako sa vyjadril sám architekt Krejcar: „…sledoval som súčasne cieľ demonštrovať výrobné možnosti česko-slovenského priemyslu: napríklad na zahnutých rohových tabuliach z thermo-luxorového skla, ktoré v rozmere, v akom sú použité na čs. pavilóne, sú vyrobené vôbec po prvýkrát na svete. Niet pochýb o tom, že hranaté rohy by boli rovnako funkcionálne ako zaoblené, rovnako by vyhoveli menšie tabule…“. Tento zámer sa podarilo dokonale naplniť. Krejcarov pavilón získal na Svetovej výstave v Paríži 1937 Grand Prix.

</doc>
<doc id="195088" url="https://sk.wikipedia.org/wiki?curid=195088" title="Ekologizmus (architektúra)">
Ekologizmus (architektúra)

Ekologizmus je nový prístup v navrhovaní architektúry 20. storočia. Opiera sa o myšlienku trvalej udržateľnosti, ktorá sa v dôsledku globálneho otepľovania, zvyšujúcim sa cenám energií a novému postoju ľudí k životnému prostrediu stala mimoriadne aktuálnou.
V minulosti pochádzali tieto prístupy zo skúsenosti. Príkladom sú ľudové stavby, využívajúce miestne stavebné postupy a materiály, ktorých formy sa prispôsobili prostrediu. V súčasnosti existujú technológie, pomocou ktorých sa dá simulovať budúce správanie budovy. Projektanti sa tak môžu presvedčiť, ako forma, orientácia a materiály zodpovedajú požiadavkám návrhu. Pri navrhovaní takýchto objektov sa zohľadňujú konkrétne fyzikálne danosti, ako klimatické podmienky, zemepisná šírka a konfigurácia okolitého terénu. Riešenie takýchto objektov je technický náročnejšie, s dôrazom na kvalitné riešenie a vyhotovenie detailov. Charakteristické je použitie netradičných materiálov, stavebných postupov a spôsobov získavania energie. Estetika ekologickej architektúry je veľmi rôznorodá. Tvaroslovie reaguje na ekologické princípy a takéto stavby nesú svoje charakteristické znaky, ako sú veľké južné zasklenia, využitie solárnej energie a kompaktnosť. Taktiež vnútorná dispozícia sa podriaďuje teplotnému zónovaniu.

</doc>
<doc id="195101" url="https://sk.wikipedia.org/wiki?curid=195101" title="Lev Rudnev">
Lev Rudnev



</doc>
<doc id="195113" url="https://sk.wikipedia.org/wiki?curid=195113" title="Konstantin Meľnikov">
Konstantin Meľnikov



</doc>
<doc id="195118" url="https://sk.wikipedia.org/wiki?curid=195118" title="Louis Renault">
Louis Renault

Louis Renault môže byť:

</doc>
<doc id="195124" url="https://sk.wikipedia.org/wiki?curid=195124" title="Louis Renault (právnik)">
Louis Renault (právnik)

Louis Renault (* 21. máj 1843, Autun, Francúzsko† 8. február 1918, Barbizon) bol francúzsky právnik a pedagóg. V roku 1907 získal (spolu s E.T. Monetom) Nobelovu cenu za mier.
Na univerzite v Dijone prednášal rímske a obchodné právo. Od roku 1873 až do svojej smrti bol profesorom na fakulte práva v Parížskej univerzite, kde sa stal v roku 1881 profesorom medzinárodného práva. V roku 1890 bol vymenovaný za právneho znalca Ministerstva zahraničných vecí. Tento post bol vytvorený pre neho a dohliadal na francúzsku zahraničnú politiku v medzinárodnom práve. Toto miesto zaujal na viacerých konferenciách, ale hlavne na dvoch konferenciách v Haagu v roku 1899 a 1907 a na Londýnskej námornej konferencii v 1908 až 1909.
Renaul bol popredný arbiter. Medzi jeho písomné diela patria monografie špecializovaných tém medzinárodného práva.

</doc>
<doc id="195126" url="https://sk.wikipedia.org/wiki?curid=195126" title="Endotel">
Endotel

Endotel je vnútorná výstelka ciev a dutých orgánov.

</doc>
<doc id="195130" url="https://sk.wikipedia.org/wiki?curid=195130" title="Avrigus">
Avrigus

Avrigus je darkambientová skupina zo Sydney, Austrálie. Vydali zatiaľ jedno EP a jeden plný album. V Máji 2007 Simon Gruer oznámil na ich oficiálnej stránke, že nový album ktorý bude mať názov "The Hidden Citadel" vyjde s veľkou pravdepodobnosťou v roku 2008.
História skupiny.
Avrigus má svoj pôvod v roku 1990, kedy hudobník zo Sydney Simon Gruer nahral niekoľko thrashmetalových skladieb. Nasledujúci rok založil skupinu s gitaristom Leifom Gregorym, bubeníkom Kaneom Jarvisom a basgitaristom Steveom Caruanaom. Ale zostava bola spolu iba na krátky čas. Gregory neskôr vystupoval v ďalších skupinách v Sydney ako boli Destrier, Aftermath a Dark Order. Jarvis a Caruana založili grindcorovú skupinu s názvom Vomit, ktorá sa neskôr premenovala na Volatile.
V roku 1993 Simon Gruer začal pracovať ako zvukový inžinier pre sydneyskú doom/death metalovú skupinu Cruciform, a neskôr na sklonku roka 1993 sa k skupine pridal keď odišiel ich basgitarista Daniel Moth. Simon hral na klávesy a prebral rolu hlavného vokalistu. Skupina nahrala dvoj-piesňové demo Paradox, ktorého jedna pieseň neskôr bola aj na Warhead Records kompilácii "Warhead Records Vol. 1" v roku 1995. Skupina tiež vydala jedno EP menom Atavism, na ktorom je 6 piesní. Medzičasom gitarista Cruciformu Tony Mulhearn predstavil Simona umelkyni a hudobníčke Judy Chiare, s ktorou potom spolu začali pracovať na hudobných nápadoch pre Avrigus. Cruciform sa už však rozpadol.
So zánikom Cruciformu mali teraz Simon a Judy viac času na Avrigus, a nahrali dve piesňe "As Ivy Groweth Green" a "The Final Wish", ktoré sa v roku 1997 objavili ako demo. Na ďalší rok vydavateľstvo Warhead Records vydalo EP menom "The Final Wish" ktoré obsahovalo 4 piesne. Judy tiež tvorila hosťa na albume zvanom "Dreamscapes" od sydneyskej doom metalovej skupiny Elysium.
Album "The Secret Kingdom" bol kompletný okolo januára 2000. Judy napísala väčšinu piesní, spievala a hrala na klavír. Simon prispel väčšinou hudby vrátane gitary, basmi, bubnami a klávesmi. Vydavateľstvo Avrigusu Warhead Records medzičasom skončilo, ale Judy zobrala kópie albumu spolu so sebou keď šla navštíviť Európu a Avrigus dostali ponuku na vydanie albumu od holandského vydavateľstva Hammerheart Records cez ich odnož Well of Urd. "The Secret Kingdom" bolo vydané v roku 2001. Odvtedy členovia Avrigusu vyjadrili nespokojnosť s vydavateľstvom (teraz už známe ako Karmageddon Media) kvôli ich zlyhaniu poskytovania poplatkov za tantiémy. Simon a Judy spolu hudbu už niekoľko rokov neskladali, a v máji 2007 Simon oznámil, že Judy už viac nie je členom Avrigusu.

</doc>
<doc id="195131" url="https://sk.wikipedia.org/wiki?curid=195131" title="Sylvie Guillemová">
Sylvie Guillemová

Sylvie Guillemová (*25. február 1965, Paríž, Francúzsko) je francúzska baletka a choreografka
Životopis.
Trénovala gymnastiku pod vedením svojej matky do svojich 11 rokov. Potom začala navštevovať baletnú školu parížskej opery a nakoniec sa pripojila k baletným súborom tejto spoločnosti, keď mala 16 rokov. V roku 1983 Guillem vyhrala zlatú medailu v medzinárodnej baletnej súťaži vo Varne. 29. decembra 1984, ako deväťnásťročná, sa stala hviezdou tejto spoločnosti po jej premiére Labutieho jazera. Dostala hlavnú rolu vo William Forsythovom balete "In The Middle, Somewhat Elevated" v roku 1987. V roku 1989 šokovala tým, že odišla z baletu Opéra National de Paris a stala sa hosťujúcim umelcom v londýnskom Royal Ballet.

</doc>
<doc id="195136" url="https://sk.wikipedia.org/wiki?curid=195136" title="Ekologizmus">
Ekologizmus

Ekologizmus môže byť:

</doc>
<doc id="195137" url="https://sk.wikipedia.org/wiki?curid=195137" title="Sylvie Guillem">
Sylvie Guillem



</doc>
<doc id="195138" url="https://sk.wikipedia.org/wiki?curid=195138" title="Dublin Area Rapid Transit">
Dublin Area Rapid Transit

DART (z angl. Dublin Area Rapid Transit) je označenie pre vnútromestskú železničnú rýchlodráhu v Dubline. 
Spája príbrežné časti mesta s centrom, v stanici Howth Junction sa rozdeľuje na dve linky. Prvá vedie z Malahide cez Portmarnock (súpravy premávajú po hlavnej železničnej trati Belfast-Dublin-Rosslare), ku ktorej sa v stanici Howth Junction pripája trať z Howthu. Ďalej smeruje oblúkom na juh, prechádza centrom mesta a končí v meste Bray. Niektoré spoje pokračujú až do Greystones.
Na oboch tratiach je spolu 28 staníc (od severu na juh, r. 2009):
Na trati jazdia súpravy zelenej farby so žltými pásmi po bokoch a s bielym nápisom „DART“. Centrum mesta trať prekonáva viacerými viaduktami, najrušnejšie stanice sú Connoly Station, ktorá je zároveň železničným uzlom a Pearse Station. Poslednou vybudovanou stanicou je Grand Canal Dock Station. DART je jedným z nosných systémov dopravy v meste, avšak veľkou nevýhodou je obslužnosť limitovaného územia vo východnej časti mesta a relatívne nízka rýchlosť prepravy.
V januári 2010 bude otvorená nová stanica v priestore medzi stanicami Howth Junction a Portmarnock, Grange Road Station, ktorá bude obsluhovať novú obytnú štvrť Clongriffin s priľahlými územiami.

</doc>
<doc id="195140" url="https://sk.wikipedia.org/wiki?curid=195140" title="The Final Wish">
The Final Wish

The Final Wish je prvý album dark ambientovej skupiny Avrigus ktorý vydalo vydavateľstvo Warhead Records, ktoré už však okolo roku 2000 skončilo. Album bol vydaný v roku 1998.

</doc>
<doc id="195141" url="https://sk.wikipedia.org/wiki?curid=195141" title="DART">
DART



</doc>
<doc id="195142" url="https://sk.wikipedia.org/wiki?curid=195142" title="The Secret Kingdom">
The Secret Kingdom

The Secret Kingdom je druhý album dark ambientovej skupiny Avrigus ktorý vydalo vydavateľstvo Hammerheart Records cez ich odnož Well of Urd v roku 2001. Avšak členovia Avrigusu vyjadrili nespokojnosť s vydavateľstvom (teraz už známe ako Karmageddon Media) kvôli ich zlyhaniu poskytovania poplatkov za tantiémy.

</doc>
<doc id="195145" url="https://sk.wikipedia.org/wiki?curid=195145" title="Cisco IOS">
Cisco IOS

Cisco IOS (pôvodne Internetwork Operating System) je operačný systém používaný na smerovačoch a prepínačoch firmy Cisco Systems. IOS je balíček smerovacích, prepínacích, prepojovacích a telekomunikačných funkcií pevne integrovaný do multitaskingového operačného systému. Prvý IOS napísal "William Yeager".
Cisco IOS má charakteristický príkazový riadok (CLI), ktorého štýl sa rozšíril do ostatných sieťových produktov. IOS CLI poskytuje pevnú množinu viacslovných príkazov - táto množina je určená „módom“, v ktorom sa užívateľ práve nachádza. „Konfiguračný mód“ poskytuje príkazy na zmenu systémovej konfigurácie, „mód konfigurácie rozhrania“ poskytuje príkazy na zmenu špecifickej konfigurácie pre dané rozhranie. Typický príkaz môže vyzerať ako codice_1 alebo codice_2.
Prehľad módov.
Na obrázku sú zobrazené základné módy a príkazy, ktorými je možné medzi nimi prechádzať.

</doc>
<doc id="195150" url="https://sk.wikipedia.org/wiki?curid=195150" title="Nicholas Grimshaw">
Nicholas Grimshaw

Sir Nicholas Thomas Grimshaw (* 9. október 1939 Hove, Spojené kráľovstvo† 14. september 2025) bol anglický architekt.
Kariéra.
V rokoch 19591962 navštevoval "Edinburgh College of Art". Od roku 1962 do 1965 študoval na Architectural Association School of Architecture v Londýne. Vďaka štipendiu mohol v roku 1963 podniknúť študijnú cestu do Švédska a v roku 1964 do USA. V roku 1965 získal diplom na "AA School" v Londýne.
Od francúzskej "Société d'Architectes Diplomés par le Gouvernement" získal bronzovú medailu za jeden z troch najlepších diplomových projektov na AA. V roku 1967 sa stal členom RIBA. V rokoch 19651980 bol partnerom v londýnskej kancelárii "Terence Farrell". Vlastný ateliér založil v roku 1980 s názvom "Nicholas Grimshaw &amp; Partners". Od roku 1988 bol členom "Chartered Society of Designers". V roku 1993 obdržal čestný doktorát na londýnskej "University of South Bank" a čestný titul "Commander of the British Empire" a v roku 1994 bol zvolený zástupcom predsedu AA, člen Kráľovskej akadémie a americkej AIA.
Nicholas Grimshaw &amp; Partners.
Ateliér exceluje v dizajne a konštrukciách významných budov, ktoré sú jemne vytvorené aby pasovali svojmu účelu a pomohli obohatiť miestnu komunitu. Už vyše 25 rokov si ateliér zakladá celosvetovú reputáciu pre racionálny stavebný dizajn a dômyselné využitie materiálov. Ateliér funguje celosvetovo, s kanceláriami v Londýne, New Yorku a Melbourne, zamestnáva 160 ľudí. Ich portfólio zahŕňa rozdielne odvetvia, s veľkými skúsenosťami v dopravno-priemyselnom odvetví, umení a konštrukciach pre voľný čas vo veľkej mierke. Grimshawove zasvätenie vysokej kvalite dizajnu je prvoradé či už pracuje na nízko nákladových štruktúrach alebo na nákladných stavbách s množstvom technických špecifikácií. Ateliér je zaviazaný k pochopeniu klientových potrieb a pracuje s reálnym rozpočtom a časovým plánom. Grimshawove stavby sú vybudované s najväčšou pozornosťou na detail a ateliér sa zostáva starať o svoje budovy, tak že uspokojujú klientov aj s nadchádzajúcimi rokmi.
Ateliér verí vo svoju zodpovednosť voči svojej práci a jej príspevkom do zlepšenia celosvetového životného prostredia. V roku 2000 sa Grimshaw stal prvým významným architektonickým ateliérom, ktorý splnil ISO 14001, štandard týkajúci sa životného prostredia a pokračuje s používaním v jeho vlastnom audite systému životného prostredia, EVA, ktorý umožňuje zamestnancom zlepšiť Grimshawove stavby. Najnovšia CAD technológia je použitá vo všetkých jeho kanceláriách. Ateliér má vysoko vyvinutý manažment s certifikátom ISO 9001 posledných 5 rokov.

</doc>
<doc id="195151" url="https://sk.wikipedia.org/wiki?curid=195151" title="Klasická koncepcia (pohon)">
Klasická koncepcia (pohon)

Klasická koncepcia pohonu znamená pri vozidlách také usporiadanie, pri ktorom je hnací agregát umiestnený v prednej časti vozidla a poháňaná je zadná náprava. Toto usporiadanie bolo veľmi populárne v počiatkoch automobilizmu, keď bolo komplikované poháňať prednú nápravu kvôli tomu, že rozmerný motor a prevodovka mali výstup hnacej sily na opačnom konci, ako bola umiestnená náprava. Predná náprava sa teda využila len na riadenie automobilu a pohon obstarávala zadná náprava.
História.
Tento druh pohonu sa historicky používa najdlhšie; spočiatku kvôli jeho nízkym nárokom na konštrukciu podvozku a náprav, neskôr kvôli možnosti vytvoriť auto s odolným podvozkom a možnosti využiť výhody trakcie zadných kolies pri akcelerácii. Pri konštrukcii bežných áut sa od neho ustúpilo kvôli potrebe hnacieho hriadeľa pod kabínou pre cestujúcich, ktorý zvyšuje mieru hluku prenášaného do kabíny.
Tento druh náhonu bol veľmi obľúbený u amerických konštruktérov automobilov do 80. rokov 20. storočia a pri niektorých druhoch áut sa používa dodnes (tzv. muscle cars). Na európskom kontinente sa bežne používal do 60. rokov, kedy bol nahradený koncepciou predného náhonu, alebo koncepciou zadného náhonu. Hlavne využitie tejto koncepcie v dnešných dňoch je pri nákladných automobiloch a ťahačoch.
Usporiadnia.
Pri charakteristickom ryse motora vpredu a poháňanej zadnej nápravy je možných a používaných niekoľko usporiadaní, ktoré sa snažia odstrániť niektoré nevýhody koncepcie za cenu viac alebo menej komplikovaného konštrukčného riešenia:
Vlastnosti.
Vzhľadom k uloženiu motora v prednej časti automobilu pôsobí na prednú nápravu väčší tlak, čo spôsobuje veľkú mieru adhézie a tým pádom výborné odozvy nápravy na riadenie pri všetkých úrovniach zaťaženia automobilu. Nie je potrebné konštruovať komplikovanú prednú nápravu, avšak kvôli hmotnosti motora musí byť náprava masívna, ináč hrozí pri brzdení jej prerazenie. Keďže ťažký motor ťahá automobil, pri prejazde zákrut je automobil ako celok vďaka nižšej hmotnosti zadnej časti stabilnejší. Hmotnosť motora taktiž zvyšuje odolnosť prednej časti voči bočnému vetru. 
Toto usporiadanie umožňuje využitie náporového chladenia bez nutnosti využívať dlhú chladiacu sústavu spolu s účinným závislým vykurovaním kabíny. Je potrebný dlhý výfukový systém, ktorý účinne tlmí hluk motora. Pri plnom zaťažení automobilu má tento rovnomerné rozloženie hmotnosti a preto vykazuje dobré trakčné vlastnosti, avšak nezaťažený automobil má najmä na klzkom povrchu veľmi zlé trakčné vlastnosti a môže sa správať nepredvídateľne a pretáčavo. Zadná časť automobilu vďaka tomu, že nie je riadená, nie je tak citlivá na bočný vietor. 
Keďže je motor uložený v prednej časti automobilu, je možné vytvoriť niekoľko variantov zadnej časti vozidla, vrátane úžitkových aplikácií (nadstavieb) a takmer vždy sa dá dosiahnuť dobrá variabilita rozmerného batožinového priestoru. Realizácia tohto druhu pohonu vyžaduje využitie spojovacieho hriadeľa, ktorý prechádza stredovým tunelom pod kabínou. To zvyšuje úroveň hluku v kabíne, hmotnosť automobilu a čiastočne zmenšuje vnútorný priestor kabíny. Kvôli uloženiu motora je vhodné k zníženiu potrebnej ovládacej sily použiť posilňovač riadenia.

</doc>
<doc id="195153" url="https://sk.wikipedia.org/wiki?curid=195153" title="Tetraetylolovo">
Tetraetylolovo

Tetraetylolovo (skratka TEO) je organokovová zlúčenina so vzorcom . Kedysi známe aditívum do benzínu proti detonačnému spaľovaniu sa z nich začalo vo veľkom odstraňovať kvôli toxicite olova a jeho nepriaznivým účinkom na katalyzátory. Stále sa však používa ako aditívum do leteckého paliva do piestových spaľovacích motorov, ktoré poháňajú lietadlá.
Výroba.
Tetraetylolovo sa vyrába reakciou chlóretánu so sodno-olovnatou zliatinou.
 4 NaPb + 4 CH3CH2Cl → (CH3CH2)4Pb + 4 NaCl + 3 Pb
Používal sa ako antidetonačná prísada do benzínov na zlepšenie ich oktánového čísla. Kvôli jeho nebezpečným účinkom na zdravie by sa nemal používať, pretože pri jeho spaľovaní vzniká okrem oxidu uhličitého aj olovo:
 (CH3CH2)4Pb + 13 O2 → 8 CO2 + 10 H2O + Pb
Toto olovo môže ďalej oxidovať za vzniku napríklad oxidu olovnatého:
 2Pb + O2 → 2PbO
Bezpečnosť.
Preniká cez kožu a zapríčiňuje ochrnutie nervovej sústavy.

</doc>
<doc id="195154" url="https://sk.wikipedia.org/wiki?curid=195154" title="Eden Project">
Eden Project

Eden Project je veľký environmentálny komplex v Cornwalli v Spojenom kráľovstve. Projekt sa nachádza 2 km od mesta St Blazey a 5 km od väčšieho mesta St Austell. 
Charakteristika komplexu.
"The Eden Project", vitrína pre globálnu biologickú rozmanitosť, je jeden z najinovatívnejších a vysoko profilových "Miléniových projektov". Je to najväčší rastlinný kryt na svete postavený najľahším a najekonomickejším možným spôsobom. Jeho rozvoj reprezentuje znateľné zlepšenie životného prostredia miesta kde je postavené, jamy kde sa ťažila hlina na porcelán a ostatného okolia.
Projekt bol postavený v dvoch fázach: 
Nicholas Grimshaw &amp; Partners Ltd boli prizvaní aby navrhli schému v roku 1996 na základe výhry za medzinárodný terminál na stanici Waterloo. Prototyp pre biomasu bol inšpirovaný kľukatým a asymetrickým tvarom budovy Waterloo station. Nakoniec bol zmenený počas detailného plánovania kvôli nerovnému povrchu jamy pretože sa tam nedal vhodne umiestniť plánovaný tvar oblúku a širokej konštrukcie. Upravený tvar sa rozvinul ako spolupráca sérií úprav v pracovnom trojdimenzionálnom počítačovom modeli medzi architektmi, inžiniermi a dodávateľmi. Teraz hotový, reprezentuje perfektné naplnenie podľa vízie Buckminster Fuller maximálneho uzavretého priestoru na minimálnej ploche. Biomasa, ako je postavená, je tvorená sekvenciou 8 spojených geodézických dómov zberajúcich asi 2,2 hektárov plochy. Tieto "Bucky balls" (pomenované podľa Fullera) majú veľkosť od 18 m do 65 m v polomere podľa rastlinstva aké je v nich. Forma sa prispôsobuje funkcii, podľa vyjadrenia klienta, na pritiahnutie celosvetovej pozornosti ľudstva na závislosť na rastlinstve.
Iné projekty.
 

</doc>
<doc id="195158" url="https://sk.wikipedia.org/wiki?curid=195158" title="Stavebný výkres">
Stavebný výkres

Stavebný výkres je špecializovaný technický výkres v odbore stavebníctva. Zobrazuje 
stavebné objekty zvyčajne pravouhlým premietaním na pôdorysňu a nárysňu. Keďže stavebný objekt je priestorová konštrukcia s členitým usporiadaním vnútorných priestorov, na vyjadrenie jeho konštrukčného a funkčného riešenia musí byť jeho zobrazenie na výkresoch súčasne v pôdorysoch, rezoch a v pohľadoch. 

</doc>
<doc id="195161" url="https://sk.wikipedia.org/wiki?curid=195161" title="Simon Gruer">
Simon Gruer

Simon Gruer (* 1974, Sydney, Austrália) je austrálsky hudobník, ktorý momentálne účinkuje v dark ambientovej skupine Avrigus. Simon takisto hral v skupine Cruciform, ktorá sa však rozpadla okolo roku 1995.

</doc>
<doc id="195162" url="https://sk.wikipedia.org/wiki?curid=195162" title="Akustický skrat">
Akustický skrat

Akustický skrat priamovyžarujúceho elektroakustického meniča je zrušenie akustického tlaku vyvolaného dopredným kmitom membrány reproduktora akustickým podtlakom, ktorý vytvorila táto membrána na svojej opačnej strane.
Skrat jedného zdroja.
Priamovyžarujúce reproduktory potrebujú pre svoju správnu činnosti ozvučnicu. Kmitavý osový (predozadný) pohyb membrány reproduktora vytvára akustický tlak na obidvoch stranách membrány, ale s opačnou fázou, čiže v okamihu vzniku akustického pretlaku na jednej strane vzniká fázovo opačný podtlak na strane druhej. Zvukové vlny s vlnovou dĺžkou väčšou ako je priemer membrány vyrovnávajú pretlak a podtlak a pre túto frekvenciu nastáva akustický skrat. Aby sa tomuto akustickému skratu zabránilo, upevňuje sa reproduktor na dosku zvanú ozvučnica. Táto doska predlžuje vzdialenosť medzi prednou a zadnou stranou membrány a tým posúva hraničnú frekvenciu, pri ktorej nastáva akustický skrat smerom k nižšej frekvencii. Inou možnosťou riešenia akustického skratu je uzatvorenie priestoru za zadnou časťou membrány, alebo otočenie fázy tlaku.
Skrat viacerých zdrojov.
Inou možnosťou akustického skratu je protifáza (akustický tlak vyvolaný iným zdrojom zvuku ale v opačnej fáze). 
Ako chyba vzniká, keď sú satelity v reproduktorovej sústave zapojené s navzájom opačnou fázou a prehrávajú rovnaký, alebo podobný zvuk. Jeden reproduktor v danom okamihu kmitá dopredne, druhý opačne. Fázy sa navzájom vyrušia, a reprodukovaný zvuk výrazne stráca na sile a zafarbení hlavne pri prehrávaní nízkych tónov.
Ako žiadúci efekt sa akustický skrat využíva pre elimináciu predpovedateľného akustického vlnenia, alebo ak poznáme presnú vzdialenosť od zdroja zvuku a využijeme skutočnosť, že zvuk sa šíri pomalšie ako elektronický signál. Vytvorením protifázy zvuku (hluku) na rovnakých frekvenciách zvuk stlmíme, resp. eliminujeme. Tento efekt sa používa napr. vo helikoptérach, kedy sa do slúchadiel pilotov reprodukuje v protifáze hluk motora.

</doc>
<doc id="195163" url="https://sk.wikipedia.org/wiki?curid=195163" title="Judy Chiara">
Judy Chiara

Judy Chiara je austrálska hudobníčka a bývalá členka skupiny Avrigus, ktorú opustila v roku 2007.

</doc>
<doc id="195164" url="https://sk.wikipedia.org/wiki?curid=195164" title="Warhead Records">
Warhead Records

Warhead Records bolo nezávislé nahrávacie vydavateľstvo založené v Sydney v Austrálii, ktoré sa špecializovalo na vydávanie albumov od austrálskych heavy metalových skupín. Bolo vytvorené v roku 1992 britským migrantom Bradom Simsom, ktorý začal predávaním demonahrávok miestnych skupín na heavy metalových prehliadkach v sydneyskom lewishamskom hoteli. Vo februári 1993 Warhead Records vydali ich prvú nahrávku, EP "Atavism" sydneyskou doom/death metalovou skupinou Cruciform, ktorej bol Brad Sims aj manažér. Po šiestich mesiacoch nasledoval album "Fear of the Future" od skupiny Neophobia. Začiatkom roku 1996 bolo vydavateľstvo pomerne dosť známe medzi heavy metalovým spektrom. Väčšina ich skupín boli zo Sydney, aj keď niektoré skupiny boli z iných miest, ako napríklad Psychrist z Canberry, Manticore z Wagga Wagga, Misery z Brisbane a Epitaph z Perthu. Spolu s ich CD nahrávkami Warhead Records tiež pôsobila ako demový distribučný servis pre niekoľko skupín. V roku 1995 bolo viacero z týchto zozbierané pre kompiláciu albumu "Warhead Records Vol. 1".
Warhead Records išli v tandeme s Hammerhouse; CD obchodom v Sydneyskom predmestí Parramatty, ktorý predával undergroundovú heavy metalovú hudbu a iný tovar z celého sveta. V roku 1998 vydavateľstvo tiež začalo vydávať časopis "In Your Face", ktorý mal však iba 4 vydania.
V polovici roka 1999, s viacerými albumami ktoré stále čakali na vydanie, Warhead Records neočakávane ukončili činnosť. Zostávajúce skupiny boli donútené hľadať iných vydavateľov. Značka oficiálne skončila v roku 2001. 

</doc>
<doc id="195167" url="https://sk.wikipedia.org/wiki?curid=195167" title="Varíske vrásnenie">
Varíske vrásnenie



</doc>
<doc id="195169" url="https://sk.wikipedia.org/wiki?curid=195169" title="Cruciform">
Cruciform

Cruciform je doom/deathmetalová skupina, ktorá začínala v roku 1990, ale trvala iba 5 rokov a potom sa skupina rozpadla. V roku 1994 odišiel zo skupiny Daniel Moth, ktorého nahradil Simon Gruer (momentálny člen skupiny Avrigus). Na ich EP "Atavism" s nimi spolupracoval Nigel Glassay.

</doc>
<doc id="195172" url="https://sk.wikipedia.org/wiki?curid=195172" title="Elektroakustický menič">
Elektroakustický menič

Elektroakustický menič je zariadenie meniace energiu zvukového vlnenia na elektrický signál (mikrofón) a naopak zariadenie meniace energiu elektrického signálu na zvukové vlnenie (reproduktor).
Každé elektroakustické zariadenie funguje v skutočnosti na premenách viacerých druhov energií. Mechanická energia zvukovej vlny sa prenáša na membránu, ktorá premení akustickú vlnu na kmitavý mechanický pohyb membrány, a tento pohyb sa v nasledujúcom kroku premení na elektrický signál. Pre reproduktor platí presne opačný postup.
V závislosti od konštrukcie a typu môže mikrofón príjimať zvuk z rôzných smerov a v rôznej intezite.A to sú :guľová,mašličková,osmičková a srdcová.
Delenie.
Podľa spôsobu prevodu na
Všeobecné delenie podľa spôsobu získania elektrického signálu z kmitu membrány.
Elektrodynamický menič.
Jeho činnosť spočíva vzájomnej interakcii dvoch magnetických polí. Jedno je tvorené permanentným magnetom, druhé elektrickou cievkou. Vzájomným pohybom cievky oproti magnetickému poľu magnetu sa v cievke indukuje napätie (využíva sa u elektrodynamických mikrofónov), alebo naopak privedením signálu do cievky vzniká elektromagnetické pole, ktoré vyvolá pohyb cievky spojenej s membránou (elektrodynamický reproduktor). 
Silou formula_1 je rozkmitaná membrána, ktorá je zdrojom zvukovej vlny.
formula_2 [N], kde formula_1 je sila, formula_4 magnetická indukcia, formula_5 prúd, formula_6 dĺžka.
Elektromagnetický menič.
Pracuje na princípe pohyblivého magnetu v elektrickej cievke. Ak pracuje ako prijímač, indukuje sa v cievke napätie vznikajúce pohybom magnetu v nej, ak pracuje ako vysielač, zmena prúdu v cievke vyvolá pohyb magnetu spojeného s membránou. 
Elektromagnetický menič využíva pri činnosti ako prijímač zmenu magnetického toku,
spôsobenú pohybom cievky vplyvom zvukovej vlny.
Ak má pole v medzere šírky d medzi kotvou a pólovým nadstavcom magnetu prierezu S indukciu B, má napätie U indukované v cievke s N závitmi pri rýchlosti pohybu kotvy v:
"U = N.((B.S)/d).v" [V]
Pri použití ako vysielača sa využíva sila F, ktorá vznikne v cievke pri prechode prúdu I závitom budiacej cievky. 
F = N.((B.S)/d).I" [N]
Magnetostrikčný menič.
Využíva sa vlastnosť feromagnetickej látky deformovať sa v magnetickom poli a naopak deformácia materiálu vyvoláva zmenu jeho elektrického odporu. Sila deformujúca materiál je priamo úmerná prúdu, ktorým sa budí magnetické pole. Tieto meniče sa používajú hlavne ako ultrazvukové meniče (deformácia je relatívne malá).
Elektrostatický menič.
Využíva vlastnosti doskového kondenzátora, jedna doska kondenzátoru je pohyblivá, zmena hrúbky dielektrika vyvoláva zmenu kapacity, ak pracuje ako vysielač, potom napätie signálu vyvoláva zmenu veľkosti sily, ktorou je vychýlená kondenzátorová platňa.
Piezoelektrický menič.
Využíva tzv. piezoelektrický jav, pri ktorom niektoré látky pri svojej deformácii vytvárajú na svojich stenách elektrický náboj, a opačne privedením náboja na steny sa látka deformuje. Deformácie sú veľmi malé. 
Odporový menič.
Používa sa iba pri mikrofónoch, pohyb membrány stláča zrná odporového materiálu a tým mení ich odpor. 
Elektroakustický menič s tenkou páskou.
Používa sa len pri mikrofónoch. Tento menič pracuje na rovnakom princípe ako dynamický mikrofón. Rozdiel je v tom, že membrána je nahradená tenkým hliníkovým pásikom, ktorý sa v závislosti na akustickom tlaku pohybuje v magnetickom poli a tým vyvolá zmenu indukcie.

</doc>
<doc id="195174" url="https://sk.wikipedia.org/wiki?curid=195174" title="Mechanický odpor">
Mechanický odpor

Mechanický odpor je sila pôsobiaca proti doprednej sile, čiže vektor reakčnej sily pôsobí proti vektoru akčnej sily, sila brániaca pohybu telesa, odpor prostredia (vzduchu, plynu, kvapaliny, trenie pohybujúceho sa telesa o podložku, pasívny odpor, zotrvačný odpor, priame mechanické pôsobenie a pod.).

</doc>
<doc id="195175" url="https://sk.wikipedia.org/wiki?curid=195175" title="Pasívny odpor">
Pasívny odpor

Pasívny odpor je mechanický odpor, ktorý vznikol len pasívnym pôsobením okolitého prostredia (bez dodatočného zdroja odporovej sily) ako dôsledok - reakcia na akčnú silu.

</doc>
<doc id="195176" url="https://sk.wikipedia.org/wiki?curid=195176" title="Reproduktorová výhybka">
Reproduktorová výhybka

Reproduktorová výhybka je elektrické (elektronické) zariadenie pre rozdelenie frekvenčného spektra audiosignálu zo zosilňovača na jednotlivé frekvenčné pásma zvukového spektra tak, aby každý z reproduktorov v reproduktorovej sústave spracúval len tú časť spektra, pre ktorú je určený (z hľadiska účinnosti a skreslenia).
Delenie výhybiek.
Základnymi súčiastkami pre konštrukciu pasívnej výhybky sú kondenzátory a tlmivky (cievky). Pomocou týchto komponentov je vytvorené elektrické zapojenie prepúšťajúce, alebo zadržujúce určité frekvencie. Kondenzátor prepúšťa vysoké frekvencie a zadržiava nízke. Naopak, tlmivka zadržiava vysoké frekvencie a nízke prepúšťa. Sérioparalelným zapojením tlmiviek a kondenzátorom získame filter pre stredné frekvencie.
Výhybky je možné skonštruovať aj ako aktívne. Filter je vytvorený pomocou nízkošumových integrovaných obvodov. Nevýhodou je potreba napájania takéhoto obvodu elektrickou energiou.
Strmosť výhybiek.
Každá elektrická výhybka má svoju strmosť. Strmosť je útlmová vlastnosť výhybky, určujúca ako rýchlo klesá / stúpa príkon do reproduktoru v závislosti od deliacej frekvencie. Strmosť výhybky vyjadrujeme počtom decibelov (dB), o ktoré sa zníži (zvýši) napätie na reproduktore v jednej oktáve od deliacej frekvencie. Strmosť výhybky je daná počtom a druhom LC súčiastok v obvode reproduktorovej sústavy. Najčastejšie sa používajú výhybky so strmosťou (útlmom) 6, 12 a 18 dB na oktávu. Existujú aj iné hodnoty, ale tieto sú najpoužívanejšie. Najpoužívanejšia strmosť výhybky je 12dB/oct. Čím menšia strmosť, tým menej (a lacnejších) súčiastok. Pre basový reproduktor sa niekedy používa strmosť 6dB/oct, pre vysokotónové reproduktory sa používajú vyššie strmosti. Čím je väčšia strmosť výhybky, tým je lepšia nadväznosť reproduktorov pre jednotlivé frekvenčné pásma na seba. Na druhú stranu čím vyššia strmosť, tím väčší je problém s fázovým posunom a skreslením. 
Deliaca frekvencia.
Problém výhybiek je deliaca frekvencia, čiže frekvencia pri ktorej jeden reproduktor prestáva a susedný začína hrať (nadväznosť frekvenčných pásiem). Signál oboch reproduktorov sa tam môže buď viacej prekrývať alebo naopak môže tam chýbať. Navyše LC prvky ktoré obsahuje frekvenčná výhybka spôsobia fázový posun a zvlnenie prehrávaného signálu. 
Indukčnosť.
Cievka každého elektrodynamického reproduktora má určitú indukčnosť (daná výrobou). Vyššia indukčnosť oslabí výsledný zvuk, menšia indukčnosť spôsobí priveľké prúdy v cievke (možné poškodenie cievky, alebo koncového stupňa zosilňovača). Elektronická výhybka (keďže vkladáme indukčnosti) mení výslednú indukčnosť v mieste pripojenia reproduktora i celej reproduktorovej sústavy. Preto je nutné túto indukčnosť buď vykompenzovať RC členom, alebo aspoň rátať s tým že existuje a že reproduktor nemusí mať na Vami zvolenej deliacej frekvencii svoju nominálnu impedanciu. Potrebné súčiastky na vykompenzovanie indukčnosti alebo impedančnú závislosť reproduktora od frekvencie uverejňuje výrobca reproduktora. Zlepšiť parametre reprosústavy s pasívnou výhybkou je možné zmeraním výslednej frekvenčnej charakteristiky a dodatočným doladením jednotlivých súčiastok. Na internete je viacero programov na výpočet výhybiek.
Súčiastky výhybiek.
Kondenzátor sa používa bezindukčný (napr. krabicový kondenzátor) dimenzovaný na vyššie napätie, aké produkuje zosilňovač pri maximálnom vybudení. Ak je kapacita väčšia, je možné použiť aj bipolárne kondenzátory. Nie je vhodné používať polarizované (obyčajné elektrolytické kondenzátory).
Tlmivka je vzduchová cievka (bez kovového jadra) vinutá na veľkom priemere (6-10 cm). Zohľadňuje sa aj odpor drôtu, preto sa používa čo najhrubší (radšej predimenzovaný) aby neuberal z výkonu zosilovača svojim odporom. Na internete sú aj programy pre výpočet tlmivky podľa priemeru cievky a drôtu.

</doc>
<doc id="195178" url="https://sk.wikipedia.org/wiki?curid=195178" title="Medveď grizly">
Medveď grizly

Medveď grizly alebo presnejšie medveď hnedý grizly ("Ursus arctos horribilis") alebo ľudovo grizly je severoamerický poddruh medveďa hnedého ("Ursus arctos") z čeľade medveďovité ("Ursidae").
Opis.
Medvede grizly dosahujú hmotnosť od 180 do 680 kilogramov a výšku 2,44 metrov v stoji. Samec je približne 1,8-krát ťažší ako samica, je to príklad sexuálneho dimorfizmu. Dimorfizmus udáva, že veľkosť je dôležitým znakom v možnosti samca úspešne sa uchádzať o samicu. Ich farba je rôzna, podľa geografického miesta, kde sa grizly nachádza, existujú grizly od blond do tmavohnedej, až čiernej farby. Od ostatných medveďov hnedých sa odlišujú dlhšími pazúrmi a lebečným profilom, ktorý sa podobá na medvede ľadové.
Grizly má veľký hrb na ramenách, ktorý je tvorený zo svalov, ktoré pomáhajú predným končatinám pri hrabaní. Jeho hlava je veľká a guľatá s vyhĺbenou tvárou. Aj napriek masívnej veľkosti medvede grizly dokážu dosahovať rýchlosť až /h.
Bežne je samotárom, v pobrežných oblastiach sa zhromažďuje popri prúdoch riek, kde chytá lososy. Každý druhý rok samice rodia jedno až štyri mláďatá, ktoré sú malé a vážia približne 500 gramov.
Rozšírenie.
Medvede grizly obývajú časti Severnej Ameriky od Aljašky, cez západnú časť Kanady až na severozápad Spojených štátov, vrátane štátov Idaho, Montana, Washington a Wyoming. Nachádza sa aj v národných parkoch Yellowstone a Grand Teton, ale obvykle sa zdržuje v Kanade.
V minulosti žil medveď grizly v celej Severnej Amerike až po Texas, no v dôsledku lovu a ničenia životného prostredia z väčšiny tohto územia vymizol. Preto je zákonom chránený. V súčasnosti žije v Severnej Amerike približne 60 000 medveďov grizly.
Potrava.
Aj keď sa medvede nachádzajú v rade mäsožravce, sú všežravcami, pretože prijímajú mäso aj rastliny. Sú známe tým, že lovia väčšie živočíchy, ako sú los obyčajný, jelene, ovce, soby a medvede čierne. Jedia tiež ryby, hlavne lososy, pstruhy a ostrieže. Medvede grizly tiež bez váhania hľadajú potravu, ktorá môže s nimi vyvolať konflikt, akými sú človek alebo vlk.

</doc>
<doc id="195180" url="https://sk.wikipedia.org/wiki?curid=195180" title="MPI">
MPI

MPI môže byť:

</doc>
<doc id="195182" url="https://sk.wikipedia.org/wiki?curid=195182" title="Komícia">
Komícia

Komícia alebo snem alebo (nepresne) ľudové zhromaždenie () bolo v starovekom Ríme zhromaždenie všetkých občanov, ktoré malo rozhodovacie a zákonodarné právomoci. Bola to základná politická inštitúcia, ktorá zabezpečovala výkon politickej moci občanom. Najstaršie komície vznikli už v kráľovskom období a pretrvali cez obdobie republiky a čiastočne existovali aj v období cisárstva.
Politický systém starovekého Ríma bol založený na priamej demokracii, čiže, ak chcel občan rozhodovať o nejakej politickej záležitosti alebo sa zapojiť do politického rozhodovania, musel sa osobne zúčastňovať na komíciách. V priebehu vývoja starovekého Ríma sa postupne vytvorilo niekoľko komícií, ktoré rozhodovali o rôznych záležitostiach:
Jednotlivé snemy tvorili základné politické inštitúcie, čo bolo vyjadrené aj v hesle S.P.Q.R. – "Senatus populusque Romanus", kde práve "populus Romanus" bol predstavovaný jednotlivými snemami.

</doc>
<doc id="195184" url="https://sk.wikipedia.org/wiki?curid=195184" title="Kúrijný snem">
Kúrijný snem

Kúrijný snem (lat. "comitia curiata") bolo najstaršie zhromaždenie rímskych občanov v starovekom Ríme. Existoval už v období kráľovského Ríma a občania sa schádzali na sneme podľa tzv. kúrií ("curia"). Jednotlivé rodiny vytvárali rody, desať rodov tvorilo kúriu.
Kúrijný snem bol pomocným orgánom kráľa a prenášal rozhodnutia kráľa do rodov a rodín. V polovici 6. storočia pred Kr. bol kúrijný snem zatlačený do úzadia novým snemom, ktorý vytvoril šiesty rímsky kráľ Servius Tullius – stotinovým snemom, založenom na majetkovom cenze – občania boli rozdelení a schádzali sa podľa veľkosti majetku. Kúrijný snem si udržal rozhodovanie v rodových záležitostiach a niektorých mimoriadnych prípadoch (otcovražda).

</doc>
<doc id="195185" url="https://sk.wikipedia.org/wiki?curid=195185" title="Katedrála Najsvätejšej Trojice">
Katedrála Najsvätejšej Trojice

Katedrála Najsvätejšej Trojice môže byť:

</doc>
<doc id="195188" url="https://sk.wikipedia.org/wiki?curid=195188" title="Tribútny snem">
Tribútny snem

Tribútny snem patril k významným politickým inštitúciám starovekého Ríma. Občania sa na ňom schádzali podľa územnej príslušnosti. Snem vznikol v kráľovskej dobe a pretrval až do cisárskeho obdobia.
Vytvorenie tribútneho snemu sa pripisuje šiestemu rímskemu kráľovi Serviovi Tulliovi. Mesto Rím rozdelil na štyri územné časti – štvrte ("tribus") a občania sa schádzali na tomto sneme podľa toho, v ktorej štvrti bývali. V období rímskej republiky sa začal počet územných častí zvyšovať tak, ako sa rozširovalo územie Rímskej ríše. Popri pôvodných štyroch mestských štvrtiach vzniklo postupne až 35 vidieckych územných častí, čo umožnilo zaradiť do politického systému aj nové podmanené obyvateľstvo, ktorému boli udelené obmedzené občianske práva, alebo sa na politickom živote mohli zúčastňovať rímski občania, ktorí si plnili vojenské povinnosti v kolóniách ("colonia"). Rímska ríša bola podľa tribuí ("tributim") rozdelená aj v císárskom období.
Tribútne snemy rozhodovali o regionálnych záležitostiach, mali veľký význam pri spravovaní rímskych miest na území ríše (kolónie alebo municípiá).

</doc>
<doc id="195191" url="https://sk.wikipedia.org/wiki?curid=195191" title="Čau-čau">
Čau-čau

Čau-čau je plemeno psa uznané v FCI v kategórii 5 pod číslom 205. Pochádza z Číny, v ktorej je pomenovaná "Sung-š' čchüan" (pchin-jin: "sōngshī quǎn" 鬆獅犬), doslovne preložené ako "pes tlstý lev". Čau-čau je považovaný za model podľa ktorého boli vytvorené tradičné kamenné sochy ochrancov budhistických chrámov a palácov.
Vzhľad.
Čau-čau je statný pes s mohutnou hrivou okolo krku a malými trojuholníkovými, v špičke zaoblenými ušami, ktorého telesná stavba je z profilu štvorcového tvaru. Jeho srsť je hustá, obsahujúca jemné aj drsné štetiny. Farba srsti môže mať päť odtieňov: červený, čierny, modrý, škoricový a krémový. Škvrnití, viacfarební jedinci sú považovaní za odchýlku od štandardu tohto psieho plemena. Významným znakom tejto rasy je neobvyklý modro-čierno/ fialový jazyk a priamo stavané zadné nohy, ktoré podmieňujú jeho charakteristický spôsob chôdze.

</doc>
<doc id="195192" url="https://sk.wikipedia.org/wiki?curid=195192" title="Čau-Čau">
Čau-Čau



</doc>
<doc id="195204" url="https://sk.wikipedia.org/wiki?curid=195204" title="Furby">
Furby

Furby je elektronická hračka, ktorá predstavuje malého chlpatého tvora s veľkými ušami. Na trh ho uviedla firma Tiger Electronics v roku 1998. Hračka reaguje na svetlo, zvuk, polohu, dotyky a prítomnosť ďalších Furby. Sama hovorí a pohybuje sa. Software simuluje jej postupný vývoj a učenie. 

</doc>
<doc id="195215" url="https://sk.wikipedia.org/wiki?curid=195215" title="Zlatá lopta France Football">
Zlatá lopta France Football

Zlatá lopta alebo Ballon d'Or je futbalové ocenenie udeľované magazínom "France Football" od roku 1956.
História ankety.
Ocenenie bolo pôvodne určené najlepšiemu futbalistovi Európy v uplynulom kalendárnom roku. Pôvodne mohli v ankete bodovať len hráči z Európy, od roku 1995 aj hráči z iných kontinentov, pôsobiaci v európskych futbalových kluboch. Prvým mimoeurópskym víťazom ankety sa stal Libérijčan George Weah. V roku 2010 došlo k spojeniu ankety s anketou Futbalista roka FIFA s novým názvom Zlatá lopta FIFA, od roku 2016 sa obe ankety vyhlasujú znovu samostatne. V roku 2020 sa výsledky ankety nevyhlasovali z dôvodu pandémie COVID-19 .
V roku 2022 ohlásili organizátori ankety zmenu pravidiel, ocenenie sa už po novom udeľuje za výkony dosiahnuté v za uplynulú sezónu a nie za výkony počas kalendárneho roka.
Rekordérom ankety je Lionel Messi, ktorý v roku 2023 získal už ôsme prvenstvo , päťkrát triumfoval Portugalčan Cristiano Ronaldo . Trikrát získali prestížne ocenenie Holanďania Johan Cruyff a Marco van Basten a Francúz Michel Platini . V histórii ankety zvíťazil jediný raz brankár, v roku 1963 legendárny Lev Jašin, spomedzi obrancov boli úspešní dvakrát "Cisár" Franz Beckenbauer, raz Matthias Sammer a Fabio Cannavaro. Dvakrát získali Zlatú loptu českí futbalisti, v roku 1962 Josef Masopust a v roku 2003 Pavel Nedvěd . Zo Slovákov sa najvyššie, na šiestom mieste v roku 1976 umiestnil Anton Ondruš, kapitán majstrov Európy 1976 z Belehradu. 
V rámci slávnostného vyhlasovania výsledkov ankety sa udeľujú aj iné ocenenia: Zlatá lopta pre najlepšiu futbalistku (od roku 2018), Trofej Raymonda Kopu (od 2018), Trofej Leva Jašina (od 2019), Trofej Gerda Müllera (od 2021), Cena pre najlepší klub v kategórii mužov a žien, Cena pre najlepšieho trénera.
Viacnásobní víťazi.
V prehľade sú uvedení víťazi ankety, ktorí v iných rokoch bodovali aj na druhom a treťom mieste
"Zvýraznení hráči sú stále aktívni."
1972: Beckenbauer, G. Müller, Netzer (všetci )
1981: Rummenigge, Breitner, Schuster (všetci )
1988: van Basten, Gullit, Rijkaard (všetci ) 
1988: van Basten, Gullit, Rijkaard (všetci AC Miláno) 
1989: van Basten, Baresi, Rijkaard (všetci AC Miláno)
2010: Messi, Iniesta, Xavi (všetci FC Barcelona)
5, Beckenbauer, Vogts, Maier, Heynckes, Breitner (všetci , 1975)
5, Rummenigge, Schuster, Hrubesch, H. Müller, Kaltz (všetci , 1980)
5, Iniesta, Xavi, Casillas, Villa, Xabi Alonso (všetci , 2010)
4, van Basten, Gullit, Rijkaard, R. Koeman (všetci , 1988)
1966, Bobby Charlton získal len o jeden bod viac ako druhý Eusébio 
1996, Matthias Sammer získal o jeden bod viac ako druhý Ronaldo 
Slováci a Zlatá lopta.
V ankete Zlatá lopta bodovali aj viacerí slovenskí futbalisti. Najčastejšie, trikrát sa v bodovaní objavilo meno Andreja Kvašňáka, rodáka z Košíc, ktorý najúspešnejšie obdobie svojej kariéry prežil v Sparte Praha. V roku 1976 po zisku titulu majstrov Európy bodovali v ankete traja Slováci, Anton Ondruš a Marián Masný dokonca v prvej desiatke najlepších európskych futbalistov .

</doc>
<doc id="195216" url="https://sk.wikipedia.org/wiki?curid=195216" title="Ronaldo Luís Nazário de Lima">
Ronaldo Luís Nazário de Lima



</doc>
<doc id="195217" url="https://sk.wikipedia.org/wiki?curid=195217" title="Chata kpt. Morávku">
Chata kpt. Morávku



</doc>
<doc id="195220" url="https://sk.wikipedia.org/wiki?curid=195220" title="Adria Airways">
Adria Airways

Adria Airways bol slovinský národný letecký dopravca so sídlom v Ľubľane. Spoločnosť bola členom aliancie Star Alliance. Pravidelne lietala do viacerých miest Európy a prevádzkovala aj charterové lety do Európy a na Blízky východ. Hlavnú základňu mala na Letisku Jože Pučnika v Ľubľane.
Spoločnosť bola založená v roku 1961 pod názvom "Adria Aviopromet". Spočiatku lietala so strojom Douglas DC-6 a uskutočňovala iba charterové lety. Neskôr spoločnosť kúpila od KLM ďalšie DC-6. V roku 1968 zmenila názov na "Inex-Adria Airways" a predstavila svoje prvé prúdové lietadlo, Douglas DC-9.

</doc>
<doc id="195221" url="https://sk.wikipedia.org/wiki?curid=195221" title="Giancarlo Judica Cordiglia">
Giancarlo Judica Cordiglia

Giancarlo Judica Cordiglia (* 30. september 1971, San Maurizio Canavese, Turín, Taliansko) je taliansky komik, charakterný herec, komentátor a zabávač, známy vďaka jeho roli v televíznom programe "Melevisione" na "Raitre" (ako Gnomo Ronfo) a jeho role v seriáli "RIS Delitti Imperfetti" (ako Kapitán Bruno Corsini).

</doc>
<doc id="195226" url="https://sk.wikipedia.org/wiki?curid=195226" title="Klas Pontus Arnoldson">
Klas Pontus Arnoldson

Klas Pontus Arnoldson (* 27. október 1844, Göteborg, Švédsko – † 20. február 1916, Štokholm) bol švédsky žurnalista, politik a presvedčený pacifista, ktorý v roku 1908 získal Nobelovu cenu za mier. 
Bol zakladajúcim členom a prvým predsedom "Svenska freds- och skiljedomsföreningen" ("Švédskej mierovej a arbitrážnej spoločnosti").
V roku 1890 sa zaslúžil o mierové vyriešenie konfliktu medzi Švédskom a Nórskom.

</doc>
<doc id="195229" url="https://sk.wikipedia.org/wiki?curid=195229" title="Howard Phillips Lovecraft">
Howard Phillips Lovecraft

Howard Phillips Lovecraft (* 20. august 1890, Providence, Rhode Island, USA† 15. marec 1937, Providence) bol americký autor sci-fi, fantasy a hororov. Medzi jeho najvýznamnejšie diela patria "Volanie Cthulhu" a "V horách šialenstva".
Zomrel vo veku 46 rokov na rakovinu tenkého čreva.

</doc>
<doc id="195233" url="https://sk.wikipedia.org/wiki?curid=195233" title="H. P. Lovecraft">
H. P. Lovecraft



</doc>
<doc id="195237" url="https://sk.wikipedia.org/wiki?curid=195237" title="Hekaba (tragédia)">
Hekaba (tragédia)

Hekaba alebo Hekabé (gr. Hekabé) je tragédia, ktorú napísal Euripides približne v roku 424 pred Kr.
Euripides toto dielo venoval Priamovej manželke jednu zo svojích najlepších drám. Tragédia Hekaba bola prvýkrát uvedená okolo roku 424 pred Kr. Boli to roky krvavej vojny Atén a Sparty, tzv. peloponézske vojny. Euripides využil vo svojej tragédii isté motívy a mýty neznáme nielen Iliade, ale čiastočne protichodné jej výpovediam.
Dej.
Scéna predstavuje morské pobrežie. Na ňom sa rozložil tábor Achájcov. Vedľa jedného stanu sa zjavuje prízrak mládenca. Jeho slová sú úvodom do hry: Prichádzam z ríše mŕtvych. Volám sa Polydoros. Som synom Priama a Hekaby, Kissovej dcéry. Môj otec, keď už hrozil Tróji neodvratný zánik, poslal ma do domu svojho priateľa Polymestora, tráckeho kráľa, vládcu na tomto polostrove Chersonesos. Spolu so mnou poslal potajomky aj mnoho zlata aby po páde Tróje jeho deťom, ak zostanú nažive, nehrozila bieda. A otecc vybral práve preto mňa, že som bol najmladší a ešte neschopný nosiť zbraň. Ale keď Tróju dobyli, onen Polymestor, otcov priateľ, mňa nešťastníka zamordoval, aby sa mohol zmocniť zlata. Moju mŕtvolu hodil do mora. Odvtedy ma vlny nosia raz k samému brehu, inokedy do hĺbin. A teraz už tretie ráno jedno za druhým túlam sa pri pobreží Chersonesu, kde býva matka. Lebo sa stalo, že keď Achájci vracali od Tróje, tuná museli zastaviť svoje lode. Tak im prikázal Achillov prízrak, ktorý zbadali nad jeho hrobom. Hrdina požiadal, aby jeho tieňu obetovali jednu zo zajatkýň, moju sestru Polyxenu. A tak sa aj stane!Spolubojovníci mu dožičia tento dar! Ešte dnes zahynie moja sestra. A matka Hekaba dnes uvidí dve mŕtvoly svojich detí – dcérinu
a moju. Vynorím sa totiž z morských hlbín pri nohách niektorej otrokyne. Uprosil som vládcov podsvetia, aby som mohol spočinúť v hrobe, pochovaný matkinou rukou! Polyxenina smrť vypĺňa prvú časť drámy Hekaba. Keď služobnice odchádzajú na pobrežie, aby umyli zakrvavenú mŕtvolu dievčaťa, začína sa druhá časť. Jedna z nich sa vracia a nesie na rukách Polydorovo telo.
Vlny ho vyhodili na piesok pri samých nohách otrokyne. Nešťastná matka si pripomína pochmúrnu nočnú moru, ktorá jej zvestovala, že vrahom je Polymestor. So súhlasom kráľa Agamemnóna zvábia ho do svojho stanu spolu s jeho deťmi. S pomocou trójskych žien vykonajú strašnú pomstu: najprv pred otcovými očami zabijú deti a potom oslepia jeho. Tragédia sa končí čudnou veštbou. Polymestor, šalejúci od bolesti a nenávisti, kričí, že Hekaba sa premení na suku a jej mohylu budú ľudia volať Psí hrob.

</doc>
<doc id="195243" url="https://sk.wikipedia.org/wiki?curid=195243" title="Aural Vampire">
Aural Vampire

Aural Vampire sa skladá z Exo-Chiky a Ravemana. Pochádzajú z Tokia, Japonska, a zameriavajú sa hlavne na Synthpop a Darkwave žánre, ale občas aj ten Industrial. Dvojica mala ísť v decembri, 2007 na turné v Berlíne, ktoré sa však nakoniec kvôli určitým problémom nekonalo. Ocitli sa však už na nemeckom magazíne "Astan Magazine" a magazíne "The DOSE ". Ich prvý plný album "Vampire Ecstasy" bol vydaný v roku 2004
Externé odkazy.
Oficiálna stránka 
Myspace profil
Aural Vampire na J-Music Ignited

</doc>
<doc id="195244" url="https://sk.wikipedia.org/wiki?curid=195244" title="Vm houses">
Vm houses



</doc>
<doc id="195245" url="https://sk.wikipedia.org/wiki?curid=195245" title="Exo-Chika">
Exo-Chika

Exo-Chika je japonská speváčka účinkujúca v skupine Aural Vampire.

</doc>
<doc id="195246" url="https://sk.wikipedia.org/wiki?curid=195246" title="Ed White">
Ed White



</doc>
<doc id="195247" url="https://sk.wikipedia.org/wiki?curid=195247" title="Roger B. Chaffee">
Roger B. Chaffee



</doc>
<doc id="195252" url="https://sk.wikipedia.org/wiki?curid=195252" title="Harry Potter and the Deathly Hallows">
Harry Potter and the Deathly Hallows



</doc>
<doc id="195254" url="https://sk.wikipedia.org/wiki?curid=195254" title="Raveman">
Raveman

Raveman je japonský hudobník účinkujúci v skupine Aural Vampire.

</doc>
<doc id="195255" url="https://sk.wikipedia.org/wiki?curid=195255" title="Club Atlético River Plate">
Club Atlético River Plate

Club Atlético River Plate, známy tiež ako River Plate alebo jednoducho River, je argentínsky športový klub známy hlavne pre jeho futbalový tím, založený v roku 1901. Jeho domácim sídlom je časť Buenos Aires Núñez, a svoje domáce zápasy hrá na štadióne Estadio Monumental Antonio Vespucio Liberti.
„River Plate“ niekedy v angličtine označuje názov rieky Río de la Plata, rieka, ktorá preteká cez Buenos Aires. Verí sa že, v začiatkoch klubu jeden z jeho zakladateľov (Martínez) sledoval námorníkov ako hrajú futbal v prístave pri škatuliach ktoré mali názov „The River Plate“, pre to názov klubu.
River bol vždy jedným z najdôležitejších klubov v celej Južnej Amerike. Vyhrali spolu 38 oficiálnych turnajov vrátane 33 argentínskych ligových titulov, 2-krát Pohár osloboditeľov, a Majstrovstvá sveta klubov v 1986. V roku 1986 mali fanúšikovia Riveru možnosť vidieť ich tím vyhrať Pohár osloboditeľov, Interkontinentálny pohár a tiež triumf Argentíny na Majstrovstvách sveta.
História.
Klub Atlético River Plate bol založený 25. mája 1901, neďaleko mestskej časti La Boce (neskôr sa stali rivali Bocy Juniors). Klub sa prvýkrát presťahoval do Palerma a neskôr do Núñezu v severnej časti mesta v 1923.
Na začiatku 30. tych rokov, River angažoval útočníka Bernabé Ferreyru z klubu Tigre pre vtedy nevídanú sumu, väčšinu ktorej zaplatili v zlate. Pre to dostal klub prezývku "Los Millonarios" („Milionári“).
V 40. rokoch Alfredo Di Stéfano a v 50. rokoch Eduardo Omar Sívori hrali za River predtým než sa stali hviezdami v Európe - Sívori pre Juventus a Di Stéfano pre Real Madrid. Niektorí hráči Riveru, vrátane Di Stéfana, krátko hrali v kolumbijskej "El dorado" „pirátskej“ lige, ktorú neuznávala FIFA, v čase keď bola najbohatšia liga na svete.
Pre atraktívny ofenzívny štýl hry Riveru dostal klub v 40. rokoch prezývku "La Máquina" („Mašina“). Mená piatich klubových útočníkov (Muñoz, Moreno, Pedernera, Labruna, Loustau) sú známe pre väčšinu argentínskych futbalových fanúšikov. "La Máquina" je často považovaná za predchodcu Holandského "total futbalu" vďaka ktorému sa dostali až do finále Majstrovstiev sveta v roku 1974 kde ale podľahli Nemecku.
V rokoch 1952 až 1957 získal River päť zo šiestich ligových titulov, ale následne nasledovalo 18 ročné obdobie bez úspechov. River sa vrátili na špicu v roku 1975 a neskôr dosiahli viacej titulov v rade počas éry trénera Angela Labrunu s hráčmi ako Ubaldo Fillol, Daniel Passarella a Norberto Alonso.
V roku 1983 klub angažoval Enza Francescoliho z uruguajského klubu Montevideo Wanderers aby nahradil Alonsa. Dvakrát v rámci prestupu hral za River, pričom získal výborné renomé a stal sa známy ako „Princ“. V roku 1986, krátko po prestupu Francescoliho do Racing Club Paris do Francúzska, River vyhral prvýkrát Copa Libertadores. Nová generácia domácich odchovancov, vedená Claudiom Caniggiom, dosiahla opäť úspechy s River Plate a tiež v zahraničí.
River Plate vyhral 33 argentínskych profesionálnych ligových titulov, a tiež Interkontinentálny pohár v 1986 a Pohár osloboditeľov dvakrát v rokoch 1986 a 1996. V oboch prípadoch zdolal vo finále kolumbijský klub America de Cali. Tiež triumfoval v Copa Interamericana v 1987, keď vyhral nad LD Alajuelense z Kostariky a Superpohár v roku 1997. River bol prvým klub v Argentíne ktorý v rovnaký rok vyhral Superpohár (Supercopa) a stal sa majstrom ligy (Torneo Apertura 1997). Táto séria úspechov uviedla klub na prvé miesto v rebríčkoch svetových klubov IFFHS, kde sa ocitol počas šiestich mesiacoch a bol prvý argentínsky klub ktorému sa to podarilo.
V roku 1999 špeciálna edícia argentínskeho športového magazínu „El Gráfico“ označila River Plate ako „Šampiónov storočia“ („Campeón Del Siglo“) pre úspechy ktoré klub dosiahol. Zdôraznil najmä 28 ligových titulov, oproti 19 titulom ktoré získal rival Boca Juniors a 13 titulov Independiente (fakty z roku 1999). Ďalší rok v hlasovaní sponzorovaným Fifou River bol označený za argentínsky klub 20. storočia.
V roku 2008 sa trénerom stal Diego Simeone, ktorý doviedol klub po štyroch rokoch k ligovému titulu. Nasledujúcu sezónu dosiahol klub slabé výsledky, ktoré spôsobili Simeoneho rezignáciu v polovici sezóny, klub skončil na poslednom mieste v lige. Stalo sa tak prvýkrát v 107-ročnej histórii klubu.
El Superclásico.
River Plate a Boca Juniors sú dva najväčšie kluby v Argentíne. Zápasy medzi týmito mestskými rivalmi označované ako derby "El Superclásico" bolo označené BBC ako jedno z najatraktívnejších derby na svete. Denník The Observer ho dokonca zaradil do zoznamu slávnych zápasov, ktoré musí fanúšik vidieť pred smrťou.
Klubové prezývky.
Fanúšikovia a novinári prezentujú River Plate pod prezývkou" Milionári". Prezývka pochádza z 30. rokov, kedy klub urobil viaceré známe prestupy. V rokoch 1979 až 1981 patril River k najbohatším klubom na svete.
Fanúšikovia rivalov označujú River Plate ako "Gallinas" (sliepky). Prezývka pochádza z roku 1966, kedy vo finále Pohára osloboditeľov, kde hrali proti uruguajskému klubu Peñarol. River vyhrával už 2-0, ale nakoniec zápas prehral 2-4. Bolo to počas výsledkovo slabého obdobia Riveru, v rokoch 1957 až 1975, kedy River skončil až dvanásťkrát na druhom mieste v lige.
Kvôli červenej páske na tričku sú často označovaný ako "El Equipo de la Banda Roja" (tím s červenou páskou), alebo jednoducho "La Banda" (čo znamená aj skupina).
Slávny tím v rokoch 1941 až 1945 mal prezývku "La Máquina" (mašina). V rokoch 1996 a 1997 počas viacerých úspechov klubu (tri ligové tituly, zisk Pohára osloboditeľov a Superpohára) bol klub novinármi označovaný ako "La Maquinita" (Malá mašina). V tíme hrali hráči ako Juan Pablo Sorín, Hernán Crespo, Ariel Ortega, Marcelo Salas a Marcelo Gallardo.
Štadión.
Domácim štadiónom klubu je Estadio Monumental Antonio Vespucio Liberti, známy aj ako El Monumental. S kapacitou 65 645 miest je tiež domácim štadiónom pre národnú reprezentáciu. Prvý zápas tu klub odohral 25. mája 1938 proti uruguajskému klubu Peñarol. Štadión bol renovovaný viackrát, najvýznamnejšiou opravu prešiel pred Majstrovstvami sveta v roku 1978.

</doc>
<doc id="195257" url="https://sk.wikipedia.org/wiki?curid=195257" title="River Plate">
River Plate

River Plate môže byť:

</doc>
<doc id="195258" url="https://sk.wikipedia.org/wiki?curid=195258" title="Atlético River Plate">
Atlético River Plate



</doc>
<doc id="195259" url="https://sk.wikipedia.org/wiki?curid=195259" title="River Plate Buenos Aires">
River Plate Buenos Aires



</doc>
<doc id="195260" url="https://sk.wikipedia.org/wiki?curid=195260" title="Real Madrid C.F.">
Real Madrid C.F.



</doc>
<doc id="195261" url="https://sk.wikipedia.org/wiki?curid=195261" title="CA River Plate">
CA River Plate



</doc>
<doc id="195262" url="https://sk.wikipedia.org/wiki?curid=195262" title="STS-6">
STS-6

STS-6 bola misia amerického raketoplánu Challenger, prvý let orbitera Challenger. Cieľom letu bolo vypustenie telekomunikačnej družice TDRS-1 a prvý výstup do otvoreného priestoru v skafandri z raketoplánu.
Náklad.
Hlavným nákladom, ktorý Challenger vynášal pri tejto misii na obežnú dráhu, bola geostacionárna družica TDRS-1 (Tracking and Data Relay Satellite) alebo TDRS-A. Táto družica mala slúžiť na komunikáciu s nízkoletiacimi družicami (čiže aj raketoplánmi) a na medzikontinentálnu komunikáciu. Bolo vyrobených 10 družíc TDRS, TDRS-1 je prvá, ktorá bola vynesená na orbitu. Družica má nepravidelný tvar s výškou 6 metrov a priemerom 3 metre. Elektrickú energiu jej zabezpečujú solárne panely s rozpätím 17,4 metra a príkonom 2 kW. Jej hmotnosť je 2268 kg. Na geostacionárnu dráhu sa mala dostať za pomoci raketového stupňa IUS, na korekcie dráhy jej slúži 24 hydrazínových motorčekov s ťahom 4.45 N. Hlavné riadiace stredisko družice sa nachádza vo White Sands.
Prípravy na štart.
Raketoplán Challenger vyrobila továreň koncernu Rockwell International a dokončený bol v lete roku 1982. Po skončení výroby bol premiestnený najprv na základňu Edwards AFB, odtiaľ preletel na chrbte Boeingu 747-SCA na Kennedyho vesmírne stredisko (KSC), kde sa v hangári OPF podrobil predletovým kontrolám. Po statických skúškach a doprave na KSC mohli byť do orbitera namontované aj motory SSME s výrobnými číslami 2011, 2012 a 2015. V raketovej montážnej hale Vehicle Assembly Building došlo 23. novembra 1982 k zmontovaniu celej štartovacej zostavy, keď sa orbiter Challenger pripojil k vonkajšej palivovej nádrži ET spojenej so štartovacími motormi SRB. Potom bola celá zostava na pohyblivom vypúšťacom zariadení MLP prevezená na štartovaciu rampu 39-A. Pri tejto misii bol po prvýkrát použitý nový typ nádrže ET (výr. č. LWT-1), ktorá je o 4700 kg ľahšia než starší model používaný dovtedy pri predchádzajúcich letoch Columbie.
18. decembra prebehla skúška zážihu motorov SSME. Počas skúšky kontrolné prístroje v motorovom priestore ukázali zvýšenú koncentráciu plynného vodíka, trikrát prevyšujúcu povolenú hranicu. 25. januára bol skúšobný zážih zopakovaný a nejaký čas po ňom sa technikom konečne podarilo odhaliť trhlinu, ktorou vodík uniká. 2 cm dlhá vlasová trhlina sa nachádzala v zbernom potrubí vodíka, chladiaceho spaľovaciu komoru motoru č.1 s výrobným číslom 2011. Poškodený motor mal byť nahradený záložným motorom s výrobným číslom 2016, ale u toho sa objavila netesnosť v tepelnom výmenníku. Preto bol motor 2011 nahradený motorom 2017 určeným pôvodne pre Columbiu. Boli však objavené netesnosti na rúrkach privádzajúcich plynný vodík do zážihovej komory aj na ostatných dvoch motoroch, preto boli vymontované aj tieto a poškodené rúrky boli vymenené za nové. Ďalšie previerky tesnosti už prebehli bez porúch.
Tým sa však zdržali ďalšie predštartovné prípravy. Družica TDRS-A musela byť počas druhého skúšobného zážihu SSME vrátená do montážnej budovy VPF a do nákladového priestoru raketoplánu sa dostala až 22. februára. Koncom februára však Mys Canaveral zasiahla veterná búrka, ktorá mala za následok znečistenie povrchu družice, takže bolo potrebné ju vybrať, vyčistiť, a potom uložiť znova do nákladového priestoru. Dátum štartu Challengera bol stanovený na 4. apríla 13:30 miestneho času. Ďalšie predštartovné prípravy však už prebiehali bez problémov a 31. marca bolo zahájené odpočítavanie v čase T-93 hodín. Podľa vyjadrenia všetkých zúčastnených to bolo najhladšie odpočítavanie z dovtedajších pilotovaných letov v priebehu 20 rokov americkej kozmonautiky. 
Priebeh letu.
Štart.
Štart sa uskutočnil 4. apríla o 13:30 východoamerického času (18:30 UT). Štartovacia hmotnosť zostavy bola 2 036 856 kg, čo bolo viac než pri ktorejkoľvek predchádzajúcej misii. Štart prebiehal bez problémov, ale v dôsledku protivetru mal Challenger v čase T+62 sekúnd o niečo menšiu výšku ako predpokladal plán. K odhodeniu motorov SRB preto došlo takmer o 1 km nižšie. Z rovnakého dôvodu došlo k vypojeniu hlavných motorov v čase T + 482 sekúnd, o dve sekundy neskôr oproti plánu. Úhybný manéver po odpojení nádrže ET sa tiež zdržal o pol minúty. Po manévri OMS-1 sa stroj dostal na obežnú dráhu s výškou 93 až 285 km, a so sklonom k rovníku 28,5°. Druhý manéver motorov OMS v čase T+44 min dostal raketoplán na takmer kruhovú dráhu vo výške 285 km nad povrchom Zeme. 
Operácie na obežnej dráhe.
Po otvorení nákladového priestoru astronauti začali prípravy na vypustenie družice TDRS-A. Spojovací prstenec bol natočený tak, že družica aj s jej urýchľovacím raketovým stupňom IUS mierili do kozmického priestoru pod uhlom 29° vzhľadom na pozdĺžnu os raketoplánu. Po prepojení IUS na vlastné batérie bol vypúšťací prstenec vytočený úplne, takže zvieral s Challengerom uhol 59°. K vypusteniu družice z nákladového priestoru Challengera došlo pomocou pružín umiestnených v prstenci v čase 10:02 GET. 
O osemnásť minút neskôr Challenger vykonal úhybný manéver a v čase 10:57 GET sa začal 151-sekundový zážih prvého stupňa IUS, po ktorom sa TDRS-1 dostala na prechodnú eliptickú dráhu. V čase 16:16 GET po odhodení prvého stupňa sa zapálil aj druhý stupeň. Počas jeho horenia sa na dokumentárnych snímkach zjavil anomálny chvost a zároveň došlo k výpadku telemetrie raketového stupňa aj družice. TDRS-1 sa z neznámych príčin ocitla v havarijnej situácii. Sedem minút po havárii zachytilo White Sands útržky telemetrie, ktoré sa ale po vyslaní signálu na odpojenie IUS od družice zase stratili. Družica nekontrolovateľne rotovala, no po opakovanom vysielaní signálu na stabilizáciu a odpojenie sa jej rotácia spomalila až zastavila a obnovila sa telemetria. Družica však bola na nižšej dráhe, ako sa pôvodne plánovalo, a navyše eliptickej (21 786 km až 35 317 km namiesto plánovaných 35 940 km). Vďaka vlastným zásobám pohonných hmôt však družica napokon dosiahla stanovenú dráhu.
Posádka raketoplánu sa počas druhého a tretieho dňa letu venovala experimentom v mikrogravitácii a tretí deň sa tiež sústredila na prípravy na výstup do otvoreného priestoru. Vychádzky sa zúčastnili Peterson a Musgrave, ktorí strávili počas štvrtého dňa letu 3 hodiny v prechodovej komore, kde vdychovali čistý kyslík. V čase 20:10 UT obaja astronauti vystúpili do otvoreného priestoru pripútaní bezpečnostnými lanami. Výstup trval takmer 4 hodiny a prebiehal bez problémov. Peterson a Musgrave počas neho najprv prehliadli motory SSME, vyskúšali mechanický kladkostroj pre ručné uvedenie vypúšťacieho prstenca naspäť do východiskovej polohy. Potom skúšali navíjanie lana a testovali náradie určené pre montáže a opravy v kozmickom priestore.
Pred pristátím došlo k výpadku jedného z počítačov GPC-2, preto musel byť programovo zamenený s GPC-4.
Pristátie.
Challenger bol otočený motormi OMS do smeru letu a nad Indickým oceánom prebehol brzdiaci manéver. V čase 18:18 UT stroj vstúpil do atmosféry vo výške 121 km. V poslednej fáze pristávania bol problémom vietor dosahujúci rýchlosť až 40 km/h, preto piloti vo výške 760 metrov ručne zasunuli aerodynamickú brzdu. Raketoplán dosadol na dráhu 22 Edwardsovej leteckej základne v čase 18:53:42 UTC. Zastavil sa po dojazde dlhom 2 190 metrov. 

</doc>
<doc id="195264" url="https://sk.wikipedia.org/wiki?curid=195264" title="River">
River

Slovo River (z anglického: rieka) môže byť:

</doc>
<doc id="195266" url="https://sk.wikipedia.org/wiki?curid=195266" title="Vampire Ecstasy">
Vampire Ecstasy

Vampire Ecstasy je prvý skutočný album od synthpop/darkwave skupiny Aural Vampire od nezávislého nahrávacieho vydavateľstva (tzv. "Indie").

</doc>
<doc id="195268" url="https://sk.wikipedia.org/wiki?curid=195268" title="Death Folder">
Death Folder

Death Folder je prvý album skupiny Aural Vampire. Skupina sa rozhodla tento album vydať len na internete, nie je teda dostupný v žiadnom obchode. Raveman v jednom z interview povedal že tak spravili preto, lebo "to bola najlahšia cesta ako svetu ukázať Aural Vampire".

</doc>
<doc id="195277" url="https://sk.wikipedia.org/wiki?curid=195277" title="Zoznam častí seriálu Naruto">
Zoznam častí seriálu Naruto

Nasledujúci zoznam je zoznam častí japonského anime seriálu Naruto, vytvoreného podľa predlohy mangy od Masaši Kišimota. Celý seriál má 220 častí, ktoré sú rozdelené do deviatich sérií podľa ich úvodnej zvučky.

</doc>
<doc id="195291" url="https://sk.wikipedia.org/wiki?curid=195291" title="Gabriel Guevrekian">
Gabriel Guevrekian

Gabriel Guevrekian alebo Gabriel Guévrékian (* 1892 alebo 1900, Istanbul – † 29. október 1970, Antibes) bol avantgardný architekt arménskeho pôvodu, ktorý obohatil perzskú modernú architektúru o prvky nového moderného umenia.
Život.
Gabriel Guevrekian sa narodil v roku 1900 v Istanbule. Architektúru študoval na rakúskej Akadémii výtvarných umení vo Viedni. Diplom dostal už ako 19 ročný. Do roku 1922 spolupracoval s Oskarom Strandom a Josefom Hoffmanom, kedy sa presťahoval do Paríža. Tu sa dostal do kontaktu so skupinou ľudí združených do Congrès International d’Architecture Moderne a stal sa ich hlavným tajomníkom. Vďaka jeho priateľstvu s poprednými avantgardnými architektmi (napr. Henri Sauvage, s ktorým pracoval v roku 1933, Robert Mallet-Stevens, Le Corbusier, André Lurçat či Sigfired Gideon) sa stal hlavným predstaviteľom moderného medzinárodného hnutia v Perzii. Počas jeho 4 ročného pôsobenia v Perzii bol vymenovaný za hlavného architekta Teheránu. Medzi jeho najznámejšie stavby patria Tehran Officers’ Club, amfiteáter Military School, a tiež viac ako 20 víl a rezidencií pre teheránsku elitu. 
Guévrekian bol tiež členom Union of Modern Architects (1929), zakladateľ francúzskych novín L’Architecture d’aujourdhui (1930), a členom Union of Architects Modernes. Podieľal sa exhibícii Vienna Werkbund v roku 1931. Po odchode z Perzie, v roku 1937, Guévrékian strávil 3 roky v Anglicku. Medzi rokmi 1940 – 1944 vyučoval na francúzskej akadémii v Sarrebrucku. Po obsadení Francúzska Nemcami, Guévrékian zastavil všetkú svoju prácu a odsťahoval sa do Spojených štátov amerických. Kde v roku 1955 dostal aj americké občianstvo. Zomrel v roku 1970 v Antibes.
Diela.
Medzi jeho diela patrí napríklad Villa Ch. Kosrovani.
Villa Noailles.
Villa Noailles bola postavená v rokoch 1923 – 1933 v Hyères, podľa návrhov architekta Roberta Mallet-Stevensa. V zadnej časti pozemku Gabriel Guévrékian zrealizoval svoj projekt záhrady Le Jardin d’Eau et de Lumier. Záhrada má trojuholníkový pôdorys, vyznačuje sa striedaním geometrických tvarov a línií. Guévrékian využil hru svetla a tieňa použitím vodných prvkov a skla. Farebné sklo sa tu pravidelne strieda so zatrávnenými plochami. Le Jardin d’Eau et de Lumière je typickým príkladom záhradnej tvorby Art deco. Výnimočnosť jej dodáva aj perzská atmosféra, ktorá je Guévrékianovy velmi blízka.

</doc>
<doc id="195292" url="https://sk.wikipedia.org/wiki?curid=195292" title="Slovany (rozlišovacia stránka)">
Slovany (rozlišovacia stránka)

Slovany môžu byť:

</doc>
<doc id="195298" url="https://sk.wikipedia.org/wiki?curid=195298" title="Douala">
Douala

Douala je najväčšie mesto Kamerunu. Je hlavným mestom provincie Littoral a obchodným strediskom celého štátu. Leží v západnej časti krajiny, na pobreží Guinejského zálivu na ploche , v nadmorskej výške S počtom obyvateľov takmer 2,5 milióna je tesne najväčším mestom krajiny. 
Dejiny.
Mesto stojí na brehu rieky Wouri a prvými Európanmi, ktorí sem prišli, boli okolo roku 1472 Portugalci. Výhodná poloha na pobreží Guinejského zálivu a obchodné záujmy kolonizátorov podnietili príchod ľudí z vnútrozemia a jeho rýchly rast. V 18. storočí bolo významným centrom obchodu s otrokmi a slonovinou. Mesto sa v roku 1884 stalo hlavným mestom nemeckej kolónie Nemecký Kamerun. Po prvej svetovej vojne bolo mesto obsadené belgickou armádou a stalo sa súčasťou Francúzskeho Kamerunu. Je hospodárskym a obchodným centrom krajiny a v rokoch 1940 – 1946 bolo hlavným mestom krajiny.
V meste sa nachádzajú administratívne a obchodné oblasti (štvrť Bonanjo), nočným životom je známa štvrť Akwa a reštaurácie, kaviarne a cukrárne sa nachádzajú na hlavnej triede. Množstvo barov a nočných podnikov sa nachádza v okolí prístavu, ktorý je najväčší v krajine. Veľká časť zahraničných prisťahovalcov pracuje v oblasti ťažby ropy. 
Doprava.
V Douale sa nachádza dôležité medzinárodné letisko, najvýznamnejší kamerunský prístav a železnicou je spojenia, vedúce do hlavného mesta Yaoundé, Ngaoundéré, Kumba a Nkongsamba. Do Yaoundé tiež jazdia pravidelné autobusové linky po udržiavanej ceste.

</doc>
<doc id="195299" url="https://sk.wikipedia.org/wiki?curid=195299" title="Michal Massányi">
Michal Massányi

Michal Massányi (známy aj ako Mihály Massányi) - (* 1. január 1836, Acsa, vtedy Rakúske cisárstvo, dnes Maďarsko - † 1. október 1878, Levice, vtedy Rakúsko-Uhorsko, dnes Slovensko) - málo známy maďarský evanjelický kňaz, botanik a entomológ, hlavne koleopterológ, ktorý pôsobil na území dnešného Slovenska v okolí Levíc. 
Biografia.
O jeho živote nie je známych veľa informácií. Narodil sa v roku 1836 v obci Acsa v Maďarsku. Po skončení základnej školy odchádza v roku 1848 študovať na lýceum do Banskej Štiavnice. Tu strávil celkove 5 rokov. Svoje štúdium teológie ukončil v Bratislave. V rokoch 1855 až 1857 pôsobil ako vychovávateľ v obci Beletinec (na území Chorvátska). V tomto období navštevoval Viedeň a severné Taliansko. V ďalšom období kratšiu dobu pôsobil ako vychovávateľ na severnom Maďarsku v obci Szügy. V roku 1862 bol menovaný za evanjelického farára do Levíc, kde pôsobil až do svojej predčasnej smrti. V marci roku 1871 bol vymenovaný za učiteľa náboženstva na Levickom štátnom učiteľskom ústave, kde mal dvojhodinový týždenný úväzok. Zomrel pomerne mladý, ako 43-ročný, v roku 1878 v Leviciach.
Entomologické aktivity.
Entomológiou sa zaoberal ako svojim koníčkom. Podľa jeho publikovaných prác sa nezaujímal iba o entomológiu, ale i o botaniku. V roku 1872 vydal vo Vestníku štátneho učiteľského ústavu v Leviciach (Értesítvény a Lévai állami tanitó-képezdéröl) za školský rok 1871 - 1872 zoznam 312 druhov a poddruhov chrobákov, ktoré zistil na území Levíc a v okolí mesta. je to vôbec prvý zoznam chrobákov okolia mesta Levice, ktorý obsahuje hlavne častejšie sa vyskytujúce druhy chrobákov. Latinské mená chrobákov sú tu publikované podľa 2. vydania vtedy najviac používanej práce Ludwiga Redtenbachera (1814 - 1876) "Fauna Austriaca" z roku 1858. Okrem entomologických aktivít sa Massányi zaoberal i botanikou a v roku 1871 vydal vo vyššie uvedenom zborníku Levického učiteľského ústavu i kratšiu prácu o vyšších rastlinách z územia Levíc.
Zdroje informácií o autorovi.
 

</doc>
<doc id="195300" url="https://sk.wikipedia.org/wiki?curid=195300" title="1. storočí pred Kr.">
1. storočí pred Kr.



</doc>
<doc id="195301" url="https://sk.wikipedia.org/wiki?curid=195301" title="2. storočí pred Kr.">
2. storočí pred Kr.



</doc>
<doc id="195302" url="https://sk.wikipedia.org/wiki?curid=195302" title="3. storočí pred Kr.">
3. storočí pred Kr.



</doc>
<doc id="195303" url="https://sk.wikipedia.org/wiki?curid=195303" title="4. storočí pred Kr.">
4. storočí pred Kr.



</doc>
<doc id="195304" url="https://sk.wikipedia.org/wiki?curid=195304" title="5. storočí pred Kr.">
5. storočí pred Kr.



</doc>
<doc id="195305" url="https://sk.wikipedia.org/wiki?curid=195305" title="6. storočí pred Kr.">
6. storočí pred Kr.



</doc>
<doc id="195306" url="https://sk.wikipedia.org/wiki?curid=195306" title="7. storočí pred Kr.">
7. storočí pred Kr.



</doc>
<doc id="195307" url="https://sk.wikipedia.org/wiki?curid=195307" title="8. storočí pred Kr.">
8. storočí pred Kr.



</doc>
<doc id="195308" url="https://sk.wikipedia.org/wiki?curid=195308" title="9. storočí pred Kr.">
9. storočí pred Kr.



</doc>
<doc id="195309" url="https://sk.wikipedia.org/wiki?curid=195309" title="10. storočí pred Kr.">
10. storočí pred Kr.



</doc>
<doc id="195310" url="https://sk.wikipedia.org/wiki?curid=195310" title="11. storočí pred Kr.">
11. storočí pred Kr.



</doc>
<doc id="195311" url="https://sk.wikipedia.org/wiki?curid=195311" title="12. storočí pred Kr.">
12. storočí pred Kr.



</doc>
<doc id="195312" url="https://sk.wikipedia.org/wiki?curid=195312" title="Moi dix Mois">
Moi dix Mois

Moi dix Mois je japonská hudobná skupina ktorú založil bývalý gitarista skupiny Malice Mizer, Mana. Okrem gitary Mana komponuje celú hudbu, texty, zostavenia, produkcie a dizajny kostýmov Moi dix Mois. V porovnaní s bývalými Manaovými skupinami je Moi dix Mois výlučne Manaov sólový projekt. Pokým ostatní členovia vstupujú cez vystúpenie a nahrávanie hudby, Mana v podstate určuje umelecký smer skupiny podľa seba. Všetky piesne od Moi dix Mois boli vydané cez Manaove vlastné nezávislé vydavateľstvo, .
História.
19. marec, 2002, približne 3 mesiace po tom čo Malice Mizer oznámili svoj koniec, Mana oznámil vznik jeho sólového projektu, Moi dix Mois. Ich prvé EP, "Dialogue Symphonie" bolo vydané 19. novembra toho istého roku.
Moi dix Mois mali svoje prvé koncerty v marci, 2005 v Mníchove a v Paríži ako časť ich "Invite to Immorality Tour". Po poslednom záväzku túry v apríli, 2005 v Tokiu, spevák Juka odišiel zo skupiny.
Nové štádium začalo začalo prvého marca, 2006, kedy vydali ich EP "Beyond the Gate". Toto predstavilo nového vokalistu menom Seth. Predtým než bolo EP vydané, Mana naznačil že hlas bude znamenať začiatok nového smeru pre skupinu, snáď viac integrovaná k elektronickej hudbe. Po oznámení o vydaní Beyond the Gate, Sethová identita bola odhalená ako nový vokalista, a bolo aj oznámené, že Kazuno a Tohru odchádzajú zo skupiny.
V júni, 2006 boli Moi dix Mois na "Wave-Gotik-Treffen" v Lipsku. Potom sa vrátili na turné do Japonska.
5-mestné turné v spojených štátoch bolo plánované na júl 2006, ale bolo zrušené. Avšak Mana sa v USA objavil na "Anime Expo 2006", kde oznámil že Moi dix Mois plánuje turné v Amerike niekedy v tom roku. Avšak sa turné nakoniec v roku 2006 nekonalo.
Na 28. marec, 2007 Moi dix Mois vydali album DIXANADU; prvý album s momentálnou formáciou.

</doc>
<doc id="195313" url="https://sk.wikipedia.org/wiki?curid=195313" title="Van ’t Hoffov faktor">
Van ’t Hoffov faktor

Van´t Hoffov faktor "m" udáva počet iónov vzniknutých pri disociácii solí.

</doc>
<doc id="195314" url="https://sk.wikipedia.org/wiki?curid=195314" title="Dix infernal">
Dix infernal

Dix infernal je druhý album od skupiny Moi dix Mois, ale zároveň prvý plný album. Bol vydaný v marci, 2003, a vydalo ho vydavateľstvo .

</doc>
<doc id="195316" url="https://sk.wikipedia.org/wiki?curid=195316" title="Dialogue Symphonie">
Dialogue Symphonie

Dialogue Symphonie je prvý album od skupiny Moi dix Mois. Bol vydaný v novembri, 2002, a vydalo ho vydavateľstvo .

</doc>
<doc id="195317" url="https://sk.wikipedia.org/wiki?curid=195317" title="Pokémon Leaf Green a Fire Red">
Pokémon Leaf Green a Fire Red



</doc>
<doc id="195318" url="https://sk.wikipedia.org/wiki?curid=195318" title="Shadows Temple">
Shadows Temple

Shadows Temple je tretí album a zároveň druhé EP od skupiny Moi dix Mois. Bol vydaný v máji, 2004, a vydalo ho vydavateľstvo .

</doc>
<doc id="195322" url="https://sk.wikipedia.org/wiki?curid=195322" title="NOCTURNAL OPERA">
NOCTURNAL OPERA

NOCTURNAL OPERA je štvrtý album skupiny Moi dix Mois a zároveň druhý plný album. Bol vydaný v júli, 2004 vydavateľstvom . Tiež bol vydaný v Európe ako 2CD-čkový digipack. Druhé CD obsahuje kolekciu singlov od Moi dix Mois.

</doc>
<doc id="195324" url="https://sk.wikipedia.org/wiki?curid=195324" title="Siniša Mihajlović">
Siniša Mihajlović

Siniša Mihajlović (po srbsky: Синиша Михајловић) (* 20. február 1969, Vukovar, Juhoslávia – † 16. december 2022, Rím, Taliansko) bol srbský futbalista a tréner. Narodil sa vo Vukovare, vyrastal v Borovo Naselje. 
Na klubovej úrovni hral za NK Borovo (1986-1988), Vojvodina Novi Sad (1988-91), Crvenu zvezdu Belehrad (1991-92), AS Rím (1992-94), Sampdoriu (1994-98) a Lazio (1998-2004). V roku 2004 prestúpil spolu s Robertom Mancinim do Interu Miláno.
Jeho najväčším úspechom je výhra Európskeho pohára (neskôr Liga majstrov) s Crvenou zvezdou Belehrad v roku 1991. Vo finále klub porazil Olympique de Marseille na penalty, pričom Mihajlović bol jedným zo strelcov. V semifinále proti Bayernu Mníchov strelil dôležitý gól z priameho kopu v odvetnom zápase na belehradskej "Marakane". Mihajlović bol tiež súčasťou tímu Crvenej zvezdy pri výhre Interkontinentálneho poháru, keď "crveno-beli" zdolali Colo Colo 3-0.
Mihajlović odohral za reprezentáciu Srbska a Čiernej Hory 63 zápasov v ktorých strelil 9 gólov. Hral aj na Eure 2000 a na Majstrovstvách sveta v roku 1998. Svoju aktívnu kariéru ukončil v roku 2006, naďalej pôsobil v klube Inter Miláno ako asistent trénera.
Roku 2019 mu diagnostikovali leukémiu.

</doc>
<doc id="195325" url="https://sk.wikipedia.org/wiki?curid=195325" title="Siniša Mihajlovič">
Siniša Mihajlovič



</doc>
<doc id="195326" url="https://sk.wikipedia.org/wiki?curid=195326" title="Dejan Stanković">
Dejan Stanković

Dejan Stanković (po srbsky: Дејан Станковић; * 11. september 1978, Belehrad) je bývalý srbský futbalista a kapitán srbskej reprezentácie. 
V rokoch 2006 a 2010 získal v Srbsku ocenenie "Futbalista roka".
Vyrastal v Zemune, mestskej časti Belehradu. So svojou futbalovou kariérou začal v slávnom mestskom klube Crvena zvezda, kde si urobil dobré meno. Prvýkrát hral za seniorský tím v sezóne 1994/1995. Stal sa stabilnou súčasťou tímu a obľúbeným hráčom fanúšikov. V tom čase bol tím v medzinárodnom embargu, pretože OSN uvalilo sankcie na Juhosláviu a Crvena zvezda tak nemohla hrať v medzinárodných súťažiach. Zákaz skončil v sezóne 1995/1996. V sezóne 1996/1997 hral v drese Crvenej zvezdy v Pohári víťazov pohárov, kde dokázal vyhrať aj nad nemeckým 1. FC Kaiserslautern.
V lete 1998 prestúpil za £7.5 miliónov do talianskeho Lazia, kde v tom čase hrali viaceré hviezdy. V januári 2004 prestúpil do Interu Miláno. Tu odohral spolu 10 sezón.
Za reprezentáciu Srbska debutoval 22. apríla 1998 v zápase proti Južnej Kórei. Reprezentoval svoju krajinu na Majstrovstvách sveta v rokoch 1998 a 2006 a na Majstrovstvách Európy v roku 2000.
Bol ambasádorom Majstrovstiev Európy UEFA vo futsale 2016 v srbskom meste Belehrad.

</doc>
<doc id="195327" url="https://sk.wikipedia.org/wiki?curid=195327" title="Dejan Stankovič">
Dejan Stankovič



</doc>
<doc id="195328" url="https://sk.wikipedia.org/wiki?curid=195328" title="Dejan Savićević">
Dejan Savićević

Dejan Savićević (po srbsky: Дејан Савићевић) (* 15. september 1966, Titograd, Čierna Hora, SFR Juhoslávia), je bývalý čiernohorský futbalista, v súčasnosti prezident Čiernohorskej futbalovej asociácie.
Hráčska kariéra.
Savićević začal so svojou mládežníckou kariérou vo veku 15 rokov, kedy nastupoval za klub OFK Titograd. Neskôr hral za prvoligový klub FK Budućnost a svoju prvú pozvánku do reprezentácie Juhoslávie dostal v roku 1986. Svoj prvý zápas odohral proti Turecku.
Po dobrých výkonoch mladého Savićevića mali o neho v lete 1988 záujem viaceré špičkové kluby. Nakoniec sa stal hráčom slávneho belehradského klubu FK Crvena zvezda, no kvôli branným povinnostiam vynechal skoro celú sezónu 1988-89. Počas tejto sezóny mal možnosť hrať za klub iba v najdôležitejších zápasoch, akým bolo osemfinále Pohára európskych majstrov proti AC Miláno. Zvezda bola nakoniec neúspešná v belehradskej odvete, ktorá sa musela opakovať. Prvý odvetný zápas bol kvôli hustej hmle prerušený za stavu 1:0 pre Zvezdu v 64. minúte. Ak by daná odveta skončila týmto stavom, Crvena zvezda by postúpila. Opakovaný zápas skončil v riadnom hracom čase 1:1, a keďže ani predĺženie nerozhodlo, nasledoval penaltový rozstrel, v ktorom AC Miláno vyhralo 4:2 a postúpilo do štvrťfinále.
Savićević pomohol Crvenej zvezde ku trom titulom v lige, v rokoch 1989/90, 1990/91 a 1991/92, k zisku národného pohára v roku 1990 a tiež k zisku Európskeho a Interkontinentálneho pohára v roku 1991.
Po úspechoch v roku 1991 bol Savićević nominovaný na zisk Zlatej lopty, nakoniec skončil na druhom mieste.

</doc>
<doc id="195329" url="https://sk.wikipedia.org/wiki?curid=195329" title="Lietajúci cirkus Montyho Pythona">
Lietajúci cirkus Montyho Pythona

Lietajúci cirkus Montyho Pythona (orig. "Monty Python’s Flying Circus") je zábavná relácia britskej televíznej stanice BBC pozostávajúca zo skečov, ktoré tvorili členovia komediálnej skupiny Monty Python. Vysielala sa od 5. októbra 1969 a mala celkovo 45 epizód.
Epizódy.
Pozri článok: ""

</doc>
<doc id="195330" url="https://sk.wikipedia.org/wiki?curid=195330" title="Dejan Savičevič">
Dejan Savičevič



</doc>
<doc id="195332" url="https://sk.wikipedia.org/wiki?curid=195332" title="Southern Cross Station">
Southern Cross Station

Southern Cross Station (predtým "Spencer Street") je hlavná železničná stanica a dopravný uzol Melbourne (Viktória, Austrália). Nachádza sa na "Spencer Street" medzi ulicami "Collinsovou" a "La Trobe" na západnom okraji hlavného obchodného centra. 500 metrov severozápadne od tejto stanice sa nachádza športová aréna "The Telstra Dome". 
Pre "Leighton Contractors" realizoval projekt rozšírenia stavby architekt Nicholas Grimshaw v spolupráci s miestnym ateliérom "Jackson Architecture". Stavba bola dokončená v roku 2006. 
Grimshaw spolupracoval s miestnym ateliérom Jackson Architecture kvôli reorganizácií a zväčšení Southern Cross Station, aby sa prispôsobila rastúcej požiadavke na verejnú železničnú prepravu v budúcnosti. Prerobená stanica má zabezpečiť integrovanú dopravnú križovatku ako aj prepojenie pre peších medzi "Melbourne Central Business District" a práve sa budujúcou oblasťou "Docklands". Dúfa sa, že toto prepojenie podporí regeneráciu a zlepší miestny vzrast obchodu.
Hlavné faktory ovplyvňujúce dizajn stanice bolo praktické vykonanie, ľahkosť cirkulácie cestujúcich a zlupšené pracovného prostredia pre zamestnancov. Novo zrekonšruovaná križovatka zabezpečuje pre 15 miliónov používateľov plne krytý priestor, vysoko kvalitné nakupovanie lístkov, manipuláciu s batožinou, čakáreň a obchody, všetko vybavené s komfortným sedením, osvetlením a cestovnými informačnými systémami.
Interiér stanice tvorí veľký priestor s neprerušenými výhľadmi v každom smere takže orientácia ulicami obklopujúcich budovu je jednoduchá. Pod strechou sa nachádzajú administratívne priestory a pod nimi obchodné priestory.
Dizajnérsky vzhľad stanice tvorí strecha v tvare „duny“, ktorá zakrýva celý mestský blok: funguje ako vizuálny most medzi mestským centrom a novým prístavom a tiež spája roztrúsené časti križovatky, zabezpečujúc chladné, tienisté miesto v ľudskej mierke. Tvar strechy bol vygenerovaný výkonnými požiadavkami stanice a hrá dôležitú časť v životnom prostredí. Bol vytvorený aby reagoval na horúcu vonkajšiu klímu a vnútorné potreby na dieselový vývod vzduchu a tiché chladenie pomocou prirodzenej ventilácie. Zatiaľ čo je vode odolná zvrchu, dýcha dnu, dovoľuje prechod dymu, dieselových častíc a znehodnoteného vzduchu.
Individuálne strešné bubny fungujú ako rezervoáre, ktoré zbierajú teplý vzduch spolu s vlakovými splodinami. Horúci vzduch a splodiny sú vytiahnuté cez strechu pomocou štrbín na vrchole kazdého bubna, vďaka prevládajúcim vetrom. Tieto severozápadné a juhozápadné vetry charakterizujú údolia, ktoré pretínajú tvar strechy, zabezpečujúc prirodzenú ventiláciu po celý rok. Toto riešenie je moderná reinterpretácia historických hangárových striech Európy 19. storočia. Strecha skutočne vyjadruje svoju vlastnú funkciu a jej rytmická krása je takmer náhodná.

</doc>
<doc id="195333" url="https://sk.wikipedia.org/wiki?curid=195333" title="Pageant">
Pageant

Pageant je piaty album skupiny Moi dix Mois, a zároveň aj ich prvý singel. Bol vydaný v októbri, 2004 vydavateľstvom .

</doc>
<doc id="195334" url="https://sk.wikipedia.org/wiki?curid=195334" title="Monty Python’s Flying Circus">
Monty Python’s Flying Circus



</doc>
<doc id="195340" url="https://sk.wikipedia.org/wiki?curid=195340" title="Dix Infernal">
Dix Infernal



</doc>
<doc id="195342" url="https://sk.wikipedia.org/wiki?curid=195342" title="Bulharská cirkev">
Bulharská cirkev

Snahy o vytvorenie nezávislej bulharskej cirkvi.
V tomto smere boli aj snahy o vytvorenie nezávislej bulharskej cirkvi. Ešte v 20. rokoch 19. storočia vzniklo spontánne hnutie, ktorého cieľom bola zámena gréckeho duchovenstva s bulharským klérom. Takéto boli ciele vo Vraci od roku 1824 a v Skopje od roku 1825. V 30. rokoch 19. storočia silné hnutie s podobnými cieľmi sa zrodilo v Tarnovskej diecéze a od 40. rokov 19. storočia sa centrum hnutia premiestnilo do Carihradu, kde boli lídrami duchovní Neofit Bozveli a Ilarion Makariopolski.
Kríza sa vyostrila po Krymskej vojne (1853 - 1856), keď Bulhari, odvolávajúc sa aj na tzv. Chatichumajun z roku 1856 a na oznámené reformy v ríši zdvihli hlas za úplnú cirkevnú autonómiu. Dňa 3. apríla 1860 v bulharskom Kostole svätého Štefana v Carihrade bolo vyhlásené oddelenie Bulharov od patriarchátu. Zložité rokovania a intrigy, do ktorých sa zamiešali aj Veľké sily a hlavne Rusko, sa v konečnom dôsledku skončili fermanom (sultánskym nariadením) o Bulharskom exarcháte z roku 1870, ktorý opisuje diecézu obnovenej bulharskej národnej cirkvi a hranice územia formujúcej sa bulharskej národnosti.

</doc>
<doc id="195344" url="https://sk.wikipedia.org/wiki?curid=195344" title="Beyond the Gate">
Beyond the Gate

Beyond the Gate je šiesty album skupiny Moi dix Mois, a zároveň aj ich tretie EP. Bolo vydané v marci, 2006 vydavateľstvom . Limitovaná edícia obsahuje 5 inštrumentálnych verzii piesní: "Eternally Beyond", "deus ex machina", "Vain", "Deflower" a "unmoved".

</doc>
<doc id="195345" url="https://sk.wikipedia.org/wiki?curid=195345" title="Drogy a mýty">
Drogy a mýty

Drogy a mýty ("J. M. Nerad", "L. Neradová", 1998) je kniha, v ktorej autori rozoberajú tému drogovej závislosti na príkladoch troch krajín (Spojené kráľovstvo, Švajčiarsko, Holandsko), dvoch liečebných zariadení ("Arta", "Jellinek") a jedného experimentu ("Prove").
Autori otvorene zaujímajú liberálny, tolerantný a kompromisný postoj k drogám. Kniha je viac argumentačná a jednostranná než výskumná a objektívna, ale autori sa napriek tomu vo svojich tvrdeniach opierajú o viaceré štatistiky a výskumy. So situáciou v Holandsku majú osobné skúsenosti a Holandsku je aj venovaná prevažná časť knihy.
Experiment Prove.
Prove bol švajčiarsky experiment s kontrolovaným podávaním heroínu závislým. Cieľom nebolo odvykanie, ale zníženie negatívnych následkov užívania heroínu. Okrem heroínu sa pracovalo aj s metadonom a morfínom a časť štúdie bola organizovaná ako dvojito slepá a randomizovaná, ale závislí prakticky vždy spoznali, že nedostávajú heroín a boli ochotní pokračovať v experimente iba v prípade, že tiež dostanú heroín.
Do experimentu boli zahrnutí len závislí užívajúci heroín najmenej dva roky, ktorí mali za sebou niekoľko neúspešných pokusov o liečbu závislosti a trpeli buď zdravotne alebo sociálne v dôsledku závislosti. Charakteristika pokusnej skupiny je dôležitá, pretože prípadné zmäkčenie podmienok vstupu do experimentu by pravdepodobne viedlo k slabším výsledkom. U zúčastnených závislých bolo vysoké percento nezamestnanosti, bezdomovectva, zadlženosti a kriminality.
U závislých boli počas 18 mesiacov systematicky pozorované zmeny správania. Boli zaznamenané zlepšenia v spotrebe ilegálnych drog, v oslabení kontaktu s ilegálnou drogovou scénou, v kriminalite a viktimizácií, v bývaní a zadlženosti. Najvýraznejšie bolo zlepšenie v miere kriminality a pochopiteľne v spotrebe ilegálneho heroínu. Len malé zlepšenie bolo pozorované v spotrebe alkoholu a marihuany. Projekt bol autormi hodnotený ako "ziskový", keďže úspory z nižšej kriminality prevýšili náklady na projekt. Najdôležitejším výsledkom projektu však zostáva to, že väčšina klientov vydržala spolupracovať počas celého trvania experimentu a to napriek tomu, že to boli závislí, ktorí v minulosti vzdali viaceré iné liečebné programy.
10 mýtov.
Autori menujú a vyvracajú 10 mýtov o Holandsku a tvrdých drogách:
Holandsko.
Pre holandskú verejnosť je typický silný odpor voči represívnym opatreniam. V tomto duchu sa nesie aj holandský protidrogový program, ktorého cieľom je pomôcť toxikomanom zlepšiť ich život bez toho, aby boli odsudzovaní alebo trestaní.
Holandsko má veľmi široké spektrum rôznorodých programov pre pomoc závislým. Najviac používané sú nízkoprahové programy, ktoré od toxikomanov nič nepožadujú. Ich cieľom je podpora pri riešení zdravotných, finančných a sociálnych problémov spojených s užívaním drog. Nasledujú metadonové substitučné programy, ktoré sú určené pre toxikomanov motivovaných zmeniť svoj životný štýl. V tomto kontexte autori rozoberajú výhody metadonu. Vysokoprahové programy sú určené pre toxikomanov, ktorí uvažujú o úplnej abstinencii. Ich základ tvorí individuálna terapia.
Detailne je rozoberaný proces liečby v holandskom zariadení "Arta". Zahŕňa klasický terapeutický prístup, pričom každý klient má prístup k viacerým terapeutom súčasne. Väčšinu času však klienti trávia životom v komunite a prácou. Ide tak trochu o "liečbu v raji" podobnú experimentu Potkaní park. Arta sa snaží podporiť zdravý životný štýl. Klienti sú presunutí do pokojného vidieckeho prostredia, kde dostanú užitočnú konštruktívnu manuálnu prácu a voľný čas trávia v malej komunite ostatných závislých a zamestnancov Arty, ktorí v zariadení Arty nielen pracujú, ale aj žijú. Muži a ženy sú zásadne umiestňovaní v zmiešaných skupinách a sexuálne vzťahy sú povolené. Súčasťou programu je množstvo zaujímavých aktivít: maľovanie, hudba, kúpele, a iné. Terapia, život v komunite a práca sú rozdelené na fázy, v ktorých sa postupne zvyšuje miera samostatnosti až po fázu doliečovania, keď klient už žije samostatne a Arta mu pomáha len s problémami, ktoré nezvládne sám. Vo fáze doliečovania vie Arta zabezpečiť prácu, stáž a bývanie v niektorom zo svojich zariadení, ak je to potrebné. Popri malom zariadení Arta je v knihe opísané aj podstatne väčšie zariadenie "Jellinek", ale tu sa autori obmedzujú na opis organizačnej štruktúry.
Normalizačný prístup.
V kontexte Holandska sa autori snažia definovať "normalizačný prístup" k drogám, ktorého podstatou je akceptovanie existencie drog a prirodzenej tendencie ľudí užívať drogy. Podľa tejto teórie, pre škodlivosť drog nie je podstatná chemická povaha drogy, ale sociokultúrny a psychologický kontext, v ktorom sa droga používa. Normalizačný prístup sa zameriava na otázku, akú funkciu droga u konkrétneho človeka vlastne plní. "Zastrašovací prístup" je prezentovaný v kontraste k normalizačnému prístupu. Predstaviteľom tohoto prístupu je americká "vojna proti drogám".
Autori ďalej rozlišujú štyri kombinácie normalizačného a zastrašovacieho prístupu a analyzujú ich výhody a nevýhody:

</doc>
<doc id="195353" url="https://sk.wikipedia.org/wiki?curid=195353" title="Karel Poborský">
Karel Poborský

Karel Poborský (* 30. marec 1972, Jindřichův Hradec) je bývalý český futbalista. Je hráčom s najväčším počtom štartov pre České národné futbalové mužstvo.
Reprezentoval Česko na Majstrovstvách Európy v 1996, kde reprezentácia postúpila do finále a prehrala s Nemeckom. Hral aj na Majstrovstvách sveta v 2006 a na Eure 2000 a 2004.

</doc>
<doc id="195354" url="https://sk.wikipedia.org/wiki?curid=195354" title="Vincent Van Gogh">
Vincent Van Gogh



</doc>
<doc id="195356" url="https://sk.wikipedia.org/wiki?curid=195356" title="Roberto Donadoni">
Roberto Donadoni

Roberto Donadoni (* 9. september 1963, Cisano Bergamasco, Taliansko) je taliansky futbalový manažér a bývalý hráč.
Hrával na poste útočného stredopoliara alebo krídelníka a bol známy pre jeho nasadenie a techniku. Patril k pilierom hviezdneho AC Milána na konci 80. rokov a na začiatku 90. rokov. Bol jedným z prvých hráčov v Major League Soccer, kde hral dve sezóny za NY/NJ MetroStars. 
Bol trénerom Talianskeho národného futbalového mužstva, talianskou futbalovou bol federáciou angažovaný 13. júla 2006. Svoje pôsobenie pri reprezentácií ukončil po ME 2008. Od marca 2009 bol trénerom klubu SSC Neapol. 

</doc>
<doc id="195358" url="https://sk.wikipedia.org/wiki?curid=195358" title="Mauro Camoranesi">
Mauro Camoranesi

Mauro Germán Serra Camoranesi , (* 4. október 1976, Tandil, Buenos Aires, Argentína) je taliansky-pôvodom argentínsky futbalista, v súčasnosti hráč Juventusu.
Camoranesi bol členom talianskeho mužstva, ktoré vyhralo Majstrovstvá sveta v roku 2006. Je stredopoliarom, zvykne hrávať na pravom krídle.
Hráčska kariéra.
Camoranesi bol počas svojej mladosti fanúšikom klubu River Plate, ale ako mládežník hral za klub blízky jeho rodisku Aldosivi.
V roku 1995 zmenil svoje pôsobisko, prestúpil do Mexika, kde hrával za klub Santos Laguna. S klubom vyhral ligu počas sezóny v roku 1996, Camoranesi strelil 1 gól v 13 zápasoch. Fanúšikovia mu dali prezývku „El Cholo“. Nasledujúcu sezónu Camoranesi cestoval po Amerike, keďže menil svoje kluby. Krátko pôsobil v urugajskom Montevideo Wanderers a po tom prestúpil do argentínskeho klubu Banfield. Tu si robil solídne meno, ako pravý útočný stredopoliar strelil 16 gólov v 38 zápasoch.
Nasledujúcu sezónu 1998/99 prestúpil opäť do Mexika, tentokrát hral za Cruz Azul. Tu hral až do roku 2000, kedy si ho všimli funkcionári talianskeho klubu Hellas Verona. Za tento klub odohral v Serie A nasledujúce dve roky. Od roku 2002 je stabilným hráčom Juventusu Turín.
Reprezentácia.
Aj napriek tomu, že Camoranesi sa narodil v Argentíne má talianskych predkov. Jeho starí rodičia pochádzali z Talianska a emigrovali do Argentíny (preto má aj talianske priezvisko). Vďaka tomu faktu mal možnosť reprezentovať Argentínu aj Taliansko. Prvé o jeho služby malo záujem Taliansko a tak 12. februára 2003 debutoval v jeho drese v priateľskom zápase proti Portugalsku.

</doc>
<doc id="195359" url="https://sk.wikipedia.org/wiki?curid=195359" title="Štátny prevrat v Bulharsku (1944)">
Štátny prevrat v Bulharsku (1944)

Štátny prevrat v Bulharsku vypukol 5. septembra 1944 po vyhlásení vojny ZSSR Bulharsku. V Sofii sa pripravoval vojenský prevrat.
Priebeh prevratu.
Uskutočnil sa 9. septembra 1944, keď bola vyhlásená vláda Vlasteneckého frontu, v ktorom dominovali komunisti a predstavitelia politického krúžku Zvon (po bulharsky: "Звено") a premiérom sa opäť stal Kimon Georgiev. Potvrdený bol vojenský stav s Nemeckom, vyhlásený ešte 8. septembra 1944 predošlým kabinetom Konstantina Muravieva. Bulharsko prešlo na stranu víťazov a jej vojská sa aktívne zúčastnili na vojenských akciách proti Nemecku na jeseň roku 1944 a na jar roku 1945 na územiach Juhoslávie, Maďarska a Rakúska v rámci Veľkej vlasteneckej vojny.

</doc>
<doc id="195360" url="https://sk.wikipedia.org/wiki?curid=195360" title="Peter Schmeichel">
Peter Schmeichel

Peter Bolesław Schmeichel MBE (* 18. november 1963, Gladsaxe, Dánsko) je bývalý dánsky profesionálny futbalista, ktorý hrával ako brankár, a bol zvolený "Najlepší brankár sveta" v 1992 a 1993. Väčšinu svojich úspechov na klubovej úrovni dosiahol za anglický klub Manchester United, s ktorým vyhral v roku 1999 Ligu Majstrov a získal "Treble". Bol kľúčovým členom dánskej reprezentácie s ktorou vyhral Euro 92. Okrem Manchestru United hrával za Gladsaxe Hero, Hvidovre, Brøndby, Sporting CP, Aston Villa a Manchester City. V apríli 2003 ohlásil ukončenie svojej aktívnej hráčskej kariéry.
Zaujímavá bola jeho brankárska filozofia: "„Samozrejme, že musíš mať talent, no najmä musíš byť psychicky veľmi silný. Niekedy je totiž potrebné, aby si dal hlavu aj tam, kde je to nebezpečne. Strach veru medzi žrďami nemá miesto.“" Bol považovaný za jedného z najlepších brankárov na svete. 

</doc>
<doc id="195361" url="https://sk.wikipedia.org/wiki?curid=195361" title="Intel 8086">
Intel 8086

Intel 8086 je 16-bitový procesor od firmy Intel architektúry x86. Vyrábal sa technológiou NMOS, adresovateľný pamäťový priestor bol 1 MB. Intel ho navrhol v roku 1978. Bol prvý z radu procesorov architektúry x86. Krátko po jeho uvedení bol uvedený aj Intel Intel 8088, ktorý mal 8-bitovú vonkajšiu zbernicu umožňujúcu spoluprácu s lacnými čipovými sadami. Bol odvodený od Intel 8080 a Intel 8085 s podobnými registrami, rozšírenými na 16 bitov.

</doc>
<doc id="195363" url="https://sk.wikipedia.org/wiki?curid=195363" title="Lamentful Miss">
Lamentful Miss

Lamentful Miss je siedmy album skupiny Moi dix Mois, a zároveň aj ich štrvté EP. Bolo vydané v oktróbri, 2006 vydavateľstvom . Obsahuje znovonahrané skladby "Perish" a "forbidden", originálne z albumov NOCTURNAL OPERA a Dialogue Symphonie. Skladba "Lamentful Miss" má v tomto albume dlhšie intro než v albume DIXANADU.

</doc>
<doc id="195373" url="https://sk.wikipedia.org/wiki?curid=195373" title="Nocturnal Opera">
Nocturnal Opera



</doc>
<doc id="195377" url="https://sk.wikipedia.org/wiki?curid=195377" title="Paluďaiho palác (Pražská)">
Paluďaiho palác (Pražská)

Paluďaiho palác alebo Paluďaiho dom (staršie "Palugyayov palác, Palugyaiho dom") je novorenesančný palác a národná kultúrna pamiatka na Pražskej ulici 1 v Bratislave.&lt;br&gt;
V Bratislave sa nachádza ešte ďalší palác s rovnakým menom Paluďaiho palác na Hlavnom námestí.
Charakteristika.
Palác aj s vínnymi pivnicami dal ako prevádzkovú budovu postaviť vinár a podnikateľ Jakub von Palugyay (tiež Palúdzky). Palác bol postavený podľa projektu Ignáca Feiglera ml. v rokoch 1873 – 1879. Celý komplex sa do roku 1918 ďalej rozširoval. V komplexe sa vyrábalo ocenené víno značky "Château Palugyay" (po slovensky: "Paluďaiov zámok"), názov, ktorý neskôr prešiel i na budovu. V roku 2002 bol zrekonštruovaný a využíva ho Ministerstvo zahraničných vecí Slovenskej republiky.

</doc>
<doc id="195378" url="https://sk.wikipedia.org/wiki?curid=195378" title="Paluďaiho palác">
Paluďaiho palác

Paluďaiho palác (staršie "Palugyayov palác") môže byť:

</doc>
<doc id="195379" url="https://sk.wikipedia.org/wiki?curid=195379" title="Keglevičov palác">
Keglevičov palác

Keglevičov palác ("Keglevichov palác") je barokový palác v Bratislave na Panskej 27. Nachádza sa v štátnej mestskej pamiatkovej rezervácii a v zozname nehnuteľných kultúrnych pamiatok. V roku 1998 bola vykonaná jeho rekonštrukcia, pri ktorej boli vymenené stropy, krov, výplne otvorov, omietky a krytina. Prerazením Keglevičovho paláca vznikla ulica Strakova, nachádzajúca sa medzi Ventúrskou a Hviezdoslavovým námestím.
Architektúra.
Tento dvojpodlažný barokový palác grófa z Turnianskej župy Jozefa Kegleviča (Keglevicha) bol postavený v prvej polovici 18. storočia na dvoch stredovekých parcelách s použitím muriva z predchádzajúcich neskorogotických alebo ranorenesančných stavieb. V tom čase patril k pomerne rozsiahlym palácovým stavbám so štvorkrídlovou dispozíciou, ktorá siahala až k hradbám stredovekého mestského opevnenia. Niekedy v tretine 19. storočia zo strany dnešného Hviezdoslavovho námestia časť objektu oddelili a palác zostal len trojkrídlový. Na prízemí v západnom krídle sa zachovala neskorogotická hrebienková hviezdicová klenba zo začiatku 16. storočia. Na východnej strane budovy je rizalit, ktorý patril pôvodne k ďalšej budove. Palácová stavba má pôdorys v tvare písmena U. Reprezentačné schodisko vedie na prvé poschodie. Dvorové krídla sú spojené pavlačami. Priečelia členia hermové pilastre so štylizovanými hlavicami. 
Portál s pilastrami a so segmentovou rímsou lemujú plastiky sediacich levov. Portál je vyzdobený erbom stavebníka – grófa Jozefa Kegleviča. Plastický erb nad portálom má na červenej päte štítu dva strieborné pruhy. V hornom modrom poli stoja oproti sebe dva zlaté levy držiace medzi sebou meč so zlatou rukoväťou, na ktorom je nastoknutá koruna s deviatimi perličkami, tá poukazuje na grófsky titul nositeľa erbu. Deväťperličková hodnostná koruna sa opakuje nad štítom, ktorý dekoruju zelené ratolesti. Rodové znamenie, levy, ktoré v heraldike patrili k najobľúbenejším, celkom zámerne opäť použili na sochárskej výzdobe portálu a umocnili tak jeho dekoráciu.
Dejiny.
Majiteľom starého meštianskeho domu bol v rokoch 1601 až 1608 S. Alter. Do začiatku 18. storočia dom vystriedal mnohých majiteľov (v roku 1634 Tomáš Baranay, roku 1646 H. Ch. Pärtinger, ktorý bol majiteľom až do roku 1656). Začiatkom 18. storočia Ladislav Petray a jeho manželka Žofia Ilaasová predali dom aj s dlžobami Gabrielovi Skariczovi a jeho manželke Anne Žofii za 50 zlatých.
Roku 1730 vdova po Gabrielovi Skariczovi predala dom Rozálii Amadé Simonitsovej za 400 zlatých a tá ho v roku 1743 predala radcovi Jozefovi Duchoňovi za 7 000 zlatých. 15. februára 1745 Jozef Duchoň predal dom grófke Terézii Keglevičovej, rod. von Tavonath za 7 000 zlatých.
Roku 1750 sa majiteľom paláca stal syn Terézie Keglevičovej, gróf Jozef I. Keglevič, ktorý v ňom poskytol ubytovanie účastníkom snemu. Jozef Keglevič sa menovite spomína ako majiteľ paláca ešte aj v roku 1764, potom pramene uvádzajú len meno rodu. Je teda vysoko pravdepodobné, že Jozef Keglevič bol vlastníkom paláca až do svojej smrti v roku 1813. Následne sa stal palác majetkom jeho dedičov - vdovy a Karola Kegleviča.
Po úpravách a barokovej prestavbe vlastnila rodina Keglevič až do roku 1850, kedy prešiel do rúk rodiny Pálfi (Pálffy). 
V roku 1850 patril Márii Pálfiovej a v rokoch 1880 – 1911 bol v držbe grófa Štefana Pálfiho 
Rodina Keglevičovcov.
Rodina Keglevič pochádzala z Chorvátska. Zohrávala významnú úlohu v chorvátskych dejinách v 16. storočí. Jeden z najznámejších predkov rodiny bol Juraj III., ktorý žil v 16. storočí. Mal dvoch synov - Petra a Mikuláša. Peter bol zakladateľom chorvátskej vetvy a Mikuláš uhorskej vetvy rodu. V roku 1646 získal Mikuláš šľachtický titul baróna a v roku 1687 (4. augusta) spolu s bratom Petrom titul grófa.
Majiteľ paláca Jozef I. Keglevič bol v roku 1732 miestodržiteľským radcom, radcom vnútornej tajnej rady, strážcom kráľovskej koruny, nadžupanom (hlavný župan) Turnianskej župy (stolice). Jeho syn Jozef bol tajomníkom miestodržiteľskej rady, radcom Uhorskej komory a strážcom kráľovskej koruny.
Keglevičov palác a Ludwig van Beethoven.
Spomedzi niekdajších obyvateľov paláca na prelome 18. a 19. storočia je dnes asi najznámejšia a najzaujímavejšia Anna Lujza Barbora Keglevičová (Babetta) (1780 – 1813), dcéra Karola Kegleviča a Kataríny Zičiove. Bola súkromnou žiačkou Ludwiga van Beethovena vo Viedni a Bratislave. Tento génius hudby jej venoval niekoľko svojich skladieb, napríklad aj počas svojej návštevy Bratislavy 17. – 23. novembra 1796. Vtedy Beethoven koncertoval práve v Keglevičovom paláci a svojej hostiteľke, grófke Anne Lujze Keglevičovej, venoval Sonátu pre klavír no.4 v Es dur, opus 7 a rad ďalších skladieb ako napríklad Piano Concerto no.1 v C dur, opus 15.

</doc>
<doc id="195385" url="https://sk.wikipedia.org/wiki?curid=195385" title="DIXANADU">
DIXANADU

DIXANADU je ôsmy album skupiny Moi dix Mois. Bol vydaný v marci, 2007 vydavateľstvom . Obsahuje znovunahrávky piesní "tentation" ("Last Temptation") a "Pessimiste" ("neo pessimist"), originálne z albumu Dix infernal.

</doc>
<doc id="195387" url="https://sk.wikipedia.org/wiki?curid=195387" title="Klobása">
Klobása

Klobása je hotový potravinársky produkt najčastejšie vyrobený zo zmesi mletého mäsa, živočíšneho tuku, soli, korenín a ďalších ingrediencií ako sú bylinky či cesnak, ktorá je plnená do čriev. Črevá sú tradične živočíšneho pôvodu, no v poslednej dobe sa v priemyselnej výrobe môžu používať aj črevá, ktoré sú umelo vyrábané. Niektoré klobásy môžu byť iba tepelne spracované, no najčastejšie sa na ich konzerváciu používa jedna z najstarších techník, ktorou je údenie. Po vyúdení prebieha dozrievací proces, počas ktorého sa v studenom prostredí klobásy dosušujú. Niektoré klobásy majú svoju charakteristickú chuť aj vďaka mliečnemu kvaseniu (lactobacillus), ktoré prebieha v procese údenia.
Mnohé krajiny a aj ich regióny vo svete majú svoje tradične vyrábané klobásy. Pri ich výrobe sú používané rôzne kombinácie používaného mäsa (bravčové, kozľacie, baranie...), rôzne kombinácie korenín, môžu byť aj regionálne odlišnosti v spôsobe (dĺžke) údenia, zrenia, či používaného druhu drevených pilín (najčastejšie z listnatých stromov ako sú buk, dub, či ovocné stromy: čerešna, jabloň, slivka atď). 
Okrem priamej konzumácie sú klobásy používané aj do ďalších jedál ako je na Slovensku kapustnica, či iné mäsové polievky, pečené špeciality a pod.
História.
Výroba klobás je známa od staroveku. Vyrábali ich starovekí Sumeri, Číňania, Gréci, Rimania a ďalšie národy. Potravina bola vyrábaná najmä z dôvodu trvanlivosti, čo umožňovalo jej dlhodobejšie skladovanie. O tejto potravine písal napr. aj Homér vo svojom diele Odysea, dramatik Epicharmus nazval jednu zo svojich divadelných hier "Klobása". Klobásy boli známe od nepamäti aj na Slovensku, jednak sa na vidieku vyrábali podomácky, jednak ich vyrábali v mestách údenári, ktorí boli od 13. storočia v tom istom cechu s mäsiarmi. Mäso konzervovali nielen údením, ale aj sušením. V mnohých domácnostiach sa najmä v zimnom období údia klobásy podľa tradičných receptúr dodnes.
Kvalita klobás i ostatných údenárskych výrobkov bola vždy starostlivo strážená, za klamanie výrobkov dochádzalo už od stredoveku až k drastickým trestom. Na konci 19. storočia bol vydaný Rakúsky potravinársky kódex, ktorý platil až do roku 1948, kedy bol nahradený štátnymi normami. Všetky tieto predpisy a normy zakazovali pridávať do mäsových výrobkov akékoľvek cudzorodé látky s výnimkou soli, korenia, vody v povolenom množstve pri solení nastrekovaním, vitamínov či minerálnych látok. Začiatkom 90. rokov 20. storočia však boli tieto normy zrušené a na slovenskom trhu sa začali objavovať výrobky deklarované ako párky alebo klobásy, ktoré však obsahujú rôzne náhrady, ako je hydinový separát, škrob, rastlinné bielkoviny, múka, zahusťovadlá, a pod.

</doc>
<doc id="195392" url="https://sk.wikipedia.org/wiki?curid=195392" title="Core Duo">
Core Duo



</doc>
<doc id="195393" url="https://sk.wikipedia.org/wiki?curid=195393" title="Core Solo">
Core Solo



</doc>
<doc id="195394" url="https://sk.wikipedia.org/wiki?curid=195394" title="Intel 8088">
Intel 8088

Intel 8088 bol mikroprocesor od firmy Intel architektúry x86, založený na 8086 so 16-bitovými registrami a 8-bitovou vonkajšou zbernicou. Používal sa v pôvodnom IBM PC.
Bol zameraný na lacné systémy vďaka použitiu 8-bitových obvodov, ktoré neboli také drahé ako 16-bitové. V IBM PC bežal na frekvencii 4,77 MHz.

</doc>
<doc id="195395" url="https://sk.wikipedia.org/wiki?curid=195395" title="8086">
8086



</doc>
<doc id="195396" url="https://sk.wikipedia.org/wiki?curid=195396" title="8088">
8088



</doc>
<doc id="195398" url="https://sk.wikipedia.org/wiki?curid=195398" title="Intel 8085">
Intel 8085

Intel 8085 bol osembitový mikroprocesor od firmy Intel z polovice 70. rokov. Dodával sa v 40-pinovom DIP prevedení. Päťka v názve znamenala, že potreboval iba 5-voltové napätie, na rozdiel od -5 V, +5 V a +12 V pri procesore Intel 8080. Niekedy sa využíval v počítačoch s operačným systémom CP/M a neskôr ako mikroradič, vďaka menšiemu počtu komponentov, ktoré potreboval.

</doc>
<doc id="195399" url="https://sk.wikipedia.org/wiki?curid=195399" title="Drahdiwaberl">
Drahdiwaberl

Drahdiwaberl je viedenská hudobná skupina, ktorú založil Stefan Weber (narodený 8. 11.1946).
V začiatkoch svojej kariery v nej hral Falco na basu.

</doc>
<doc id="195404" url="https://sk.wikipedia.org/wiki?curid=195404" title="Mana (hudobník)">
Mana (hudobník)

Mana je japonský hudobník a módny návrhár. Preslávený pre jeho rolu leadera a gitaristu skupiny Malice Mizer. Mana pomohol v Japonsku rozšíriť módu Gothic lolita jeho projektom Moi-même-Moitié. Jeho momentálny projekt je Moi dix Mois.

</doc>
<doc id="195405" url="https://sk.wikipedia.org/wiki?curid=195405" title="Mana">
Mana

Mana môže byť:

</doc>
<doc id="195406" url="https://sk.wikipedia.org/wiki?curid=195406" title="Manna">
Manna

Manna alebo mana môže byť:

</doc>
<doc id="195414" url="https://sk.wikipedia.org/wiki?curid=195414" title="Štátny prevrat v Bulharsku (1886)">
Štátny prevrat v Bulharsku (1886)

Štátny prevrat v Bulharsku sa uskutočnil 9. augusta 1886. Tento rusofilský pokus o prevrat však bol zmarený spoločnou akciou protivníkov prevratu pod vedením Stefana Stambolova. Výsledkom povstania bola abdikácia Alexandra I. Batenberga a nástup Ferdinanda I. (1887 – 1918).
Prevrat a abdikácia kniežaťa Alexandra I. Batenberga.
Najaktívnejší prívrženci zvrhnutia kniežaťa Alexandra I. z trónu boli bulharskí dôstojníci, ktorí študovali na vojenských školách v Rusku. Podľa nich hlavnou príčinou zlých vzťahov s Ruskom bol jeho nemecký pôvod. Preto v lete roku 1886 – aj napriek napätej situácii v krajine – Radko Dimitrov, Atanas Benderov a Georgi Vazov zorganizovali prípravu vojenského prevratu.
Útok prívržencov kniežaťa.
So smelých dôstojníkov na bojovom poli sa však vykľuli zlí politici, pretože si nezabezpečili predbežnú podporu svojho cieľa nijakou politickou stranou v krajine, a tak sa dostali do bezvýchodiskovej situácie. Bulharské kniežatstvo v tejto situácii prežívalo obdobie bezvládia, pretože mocnári neboli schopní zostaviť novú vládu. Najprv, a to bez dovolenia zainteresovaných osôb, ktorých cheli menovať za ministrov, teda vyhlásili združený kabinet, ktorého členmi boli všetky bulharské politické strany. Pochopiteľne, tento pokus nevyšiel. Dokonca ani vytvorenie rusofóbskej vlády a vlády odporcov kniežaťa Alexandra I. Rusofóbovia sa však zjednotili a pod vedením Stefana Stambolova uskutočnili v mnohých mestách stredného Bulharska (Veliko Tărnovo, Plovdiv, Loveč) kontraprevrat. Podplukovník Sava Mutkurov zabezpečil podporu vojska z južnej oblasti Bulharska.
Medzitým začal Stefan Stambolov rokovať s bulharskou vládou o vytvorení námestníckej vlády kniežaťa (tzv. Regentská vláda). Rokovania dospeli k záveru a 16. augusta 1886, keď sa prívrženci kniežaťa Alexandra I. dostali k Sofii. V tejto situácii dôstojníci, ktorí začiatkom augusta v krajine zorganizovali prevrat pochopili, že im nevyšiel, a tak sa veľká časť z nich rozhodla emigrovať.
Medzitým knieža Alexander I. vycestoval z Ruska do Nemecka. Na ceste ho však zastihla správa o dianí v Bulharsku. Rozhodol sa splniť vôľu jeho prívržencov, ktorí ho prosili, aby sa vrátil späť do krajiny. Bolo mu však jasné, že jeho zotrvanie na bulharskom tróne závisí predovštkým od postoja a vôle ruského cára, ktorý sa v telegrame bulharskej vláde kategoricky vyslovil, že "„Rusko nesúhlasí s ďalším zotrvaním kniežaťa Alexandra I. Batenberga na bulharskom tróne“." Prvé knieža slobodného Bulharska tak 26. augusta 1886 dobrovoľne oficiálne abdikovalo a vzdalo sa trónu Bulharského kniežatstva. Regentská vláda na čele s Petkom Slavejkovom, Stefanom Stambolovom a Georgiom Stranskim sa oficiálne ujala v krajine vlády. Prvotný cieľ odporcov kniežaťa Alexandra I. Batenberga – jeho abdikácia – bol splnený.
Vláda regentov a prerušenie vzťahov s Ruskom.
Pred svojim odchodom knieža Alexander I. vymenoval trojčlennú regentskú vládu, ktorá prebrala na seba všetky právomoci hlavy štátu (kniežaťa) až do času, kým nebol vymenovaný nový monarcha.
V Bulharsku sa v tomto období vytvorili dva tábory – rusofili a rusofóbovia. Druhý tábor mal vymenovaním Regetskej vlády v krajine očividnú prevahu.
Dňa 1. septembra 1886 bolo zvolané zasadnutie Národného zhromaždenia. Okrem bežných úkonov, akými boli napríklad schválenie štátneho rozpočtu poslanci rozhodli aj o zvolaní Veľkého národného zhromaždenia, ktoré malo vybrať nové knieža Bulharska. Ruskému cárovi poslali telegram, v ktorom ho požiadali o obnovenie priateľských vzťahov medzi Ruskom a Bulharskom pretože si plne uvedomovali, že jeho podpora je v tejto zložitej medzinárodnej situácii potrená ako soľ. Cár Alexander III. ako odpoveď poslal do Bulharska svojho poslal generála Alexandra Kaulbarsa, ktorý však v krajine podporoval rusofilov, k obyvateľstvu sa správal neúctivo a kruto a dokonca v 12 bodoch nadikoval svoje požiadavky Regentskej vláde. Medzi nimi bola napríklad požiadavka oslobodenia zatknutých účastníkov štátneho prevratu zo dňa 9. augusta 1886 alebo odklad volieb nového monarchu. V mene dobrých vzťahov s Ruskom bulharská vláda súhlasila so splnením mnohých bodov, nie však s odložením volieb nového kniežaťa, ktoré sa v krajine konali 15. októbra 1886. Následne po voľbách 3. Veľké národné zhromaždenie zvolilo za knieža Bulharska dánskeho princa Waldemara, ktorý sa však pod tlakom Ruska vzdal trónu. Generál Alexander Kauldbars pochipil, že jeho misia nedosiahla nijaký pre Rusko prijateľný výsledok, a tak sa vrátil naspäť k cárovi. Jeho odchodom sa na niečo vyše desať rokov vzťahy medzi Ruskom a Bulharskom prerušili. V tejto situácii Petko Karavelov odstúpil z postu člena Regentskej vlády. Na tomto poste ho nahradil Georgi Živkov.
Dôsledky tejto situácie boli pre obe krajiny neprijateľné. Hoci bolo zvrhnutie kniežaťa Alexandra I. z trónu cieľom ruskej diplomacie už niekoľko rokov predtým, jeho úspech sa pre Rusko javil skôr ako neúspech. V Sofii sa totiž sformovala vláda rusofóbov, ktorí si neželali žiaden diktát hoci aj od takej populárnej krajiny-osloboditeľky akou Rusko medzi bulharským ľudom bolo. Takto Rusko stratilo vplyv nielen v Bulharsku, ale aj na Balkánskom polostrove. Zároveň však balkánska krajina (Bulharsko) ostala na silný čas bez dôležitej podpory vo vtedajšej zložitej situácii v Európe.
Vymenovanie kniežaťa Ferdinanda I..
Neochota dánskeho princa Waldemara a odrieknutie ponuky Ruska, ktoré chcelo na bulharský trón vymenovať gruzínske knieža Mingreliho bolo v Bulharsku príčinou vypuknutia obdobia bezvládia. V tejto situácii bola Regentská vláda nútená v čo najkratšom čase nájsť vhodného kandidáta na bulharský trón. Z tohto dôvodu koncom roka 1886 vymenovala špeciálnu bulharskú delegáciu, ktorá navštívila niekoľko európskych štátov, aby pre Bulharsko našla nového monarchu. Delegáciu so všetkými poctami prijali v Londýne, Ríme a Viedni. Týmto krokom tamojšie vlády prejavili súhlas s nezávislými krokmi Bulharska a boli spokojné s vývojom bulharsko-ruských vzťahov. Takto si mohli totiž zabezpečiť svoje sféry záujmov na Balkánskom polostrove, nechceli však na svoje plecia zobrať zodpovednosť za vývoj situácie v Bulharsku.
Ku vtedajšej nepriaznivej situácii v krajine (chýbajúcej podpore Ruska medzi štátmi Veľkej Sily a neschopnosťou rýchleho zabezpečenia nového monarchu) sa pridala aj zlá vnútropolitická situácia. Začalo sa prenasledovanie rusofóbov, zvýšili sa dane. Toto všetko sa odzrkadlilo vo vypuknutí vojenských povstaní v Silistre a Ruse na severovýchode Bulharska (február 1887), ktoré organizovali rusofilskí dôstojníci za podpory rusofilských emigrantov žijúcich v Rumunsku a Turecku. Tieto povstania však bulharská vláda potlačila, mnoho ľudí zatkla a 9 odsúdila na smrť zastrelením.
Úloha bulharskej diplomacie, ktorá cestovala po Európe sa skončila v lete roku 1887, keď na bulharský trón vymenovala Ferdinanda I. Stalo sa tak 26. júna 1887. Dňa 2. augusta 1887 nové knieža zložilo prísahu a 20. augusta 1887 poverilo Stefana Stambolova vymenovaním novej vlády. Regenti kniežaťa Alexandra I. Batenberga, ktorých vláda v krajine trvala niečo vyše roka (26. august 1886 – 20. august 1887) sa skončila.

</doc>
<doc id="195418" url="https://sk.wikipedia.org/wiki?curid=195418" title="Malá Ves">
Malá Ves

Malá Ves je mestská časť Lučenca na východe mesta. Jej dominantou je kaštieľ. Popri Malej Vsi preteká Krivánsky potok.
Dejiny.
Obec vznikla asi v 14. storočí. V roku 1575-1576 patrila do fiľakovského tureckého sandžaku. Koncom 16. storočia bola spustošená. Nová osada vznikla v 18. storočí, jej zemepánmi boli Forgáchovci z Haliče. V roku 1850 sa Malá Ves spomína ako osada obce Tuhár. V roku 1891 bola Malá Ves pričlenená k Lučencu.

</doc>
<doc id="195419" url="https://sk.wikipedia.org/wiki?curid=195419" title="Damnation and a Day">
Damnation and a Day

Damnation and a Day (podtitul: From Genesis to Nemesis...) je piatym albumom anglickej metalovej skupiny Cradle of Filth. Ide o prvý a taktiež jediný album skupiny vydaný pod hlavičkou Sony Records. Počas nahrávacieho procesu bol pre kapelu k dispozícii vyše stočlenný orchester Budapest Film Orchestra a štyridsaťčlenný spevácky zbor Budapest Film Choir.
Témou tohto albumu je pád človeka naprieč dejinami sledovaný očami Satana. Album vo veľkom čerpá z básne Stratený raj od anglického básnika Johna Miltona, pričom príbeh tohto koncepčného albumu pretkáva udalosťami opísanými v Biblii a taktiež vlastnou interpretáciou samotnej skupiny Cradle of Filth. Aj napriek tomu, že skladby na seba dejovo nadväzujú, nachádza sa tu skladba, ktorá do koncepcie nezapadá. Ide o pieseň Doberman Pharaoh, ktorá je poctou americkej death metalovej formácie Nile.
Damnation and a Day je jediný album kapely, na ktorom pracoval len jeden gitarista, konkrétne Paul Allender, nakoľko druhý gitarista Gian Pyres odišiel krátko pred začatím komponovacieho procesu. Taktiež ide o prvý album, na ktorom sa objavil basgistarista Dave Pybus.
Skladby.
I. Fantasia Down
II. Paradise Lost
III. Sewer Side Up
IV. The Scented Garden

</doc>
<doc id="195420" url="https://sk.wikipedia.org/wiki?curid=195420" title="Balkánske vojny">
Balkánske vojny



</doc>
<doc id="195424" url="https://sk.wikipedia.org/wiki?curid=195424" title="Odvrátená strana Mesiaca">
Odvrátená strana Mesiaca

Odvrátená strana Mesiaca je hemisféra Mesiaca, ktorá je neustále otočená smerom od Zeme; druhá strana Mesiaca sa nazýva privrátená strana Mesiaca. Odvrátená strana nie je zo Zeme pozorovateľná voľným okom, pretože Mesiac vykoná otočku okolo svojej osi za skoro rovnaký čas ako obeh okolo Zeme (27,3214 dňa) – tento fenomén sa nazýva viazaná rotácia ("synchrónna rotácia").
Odvrátená strana Mesiaca sa niekedy chybne považuje za tmavú (Slnkom neosvetlenú) stranu Mesiaca. V skutočnosti však na ňu Slnko striedavo svieti a nesvieti rovnako ako na privrátenú stranu Mesiaca.
Prieskum.
Táto odvrátená strana nebola kvôli jej neviditeľnosti zo Zeme pred érou kozmonautiky zdokumentovaná, ale po prvýkrát bola vyfotografovaná vďaka sovietskej kozmickej sonde Luna 3 v roku 1959. Prvé človekom vyrobené teleso, ktoré sa dotklo odvrátenej strany Mesiaca, bola americká sonda Ranger 4. Nebolo to však cielené. Táto kozmická sonda mala naraziť do privrátenej strany Mesiaca, ale zlyhala a nespravila korekciu svojej dráhy. Z odvrátenej strany Mesiaca nepriniesla žiadne údaje. Neskôr bola odvrátená strana dobre zmapovaná kozmickými sondami obiehajúcimi okolo Mesiaca. Prví ľudia, ktorí videli odvrátenú stranu, boli kozmonauti z misie Apollo 8, keď 24. decembra vykonala ľudská posádka prvýkrát oblet Mesiaca. Prvé mäkké pristátie kozmickej sondy na odvrátenej strane nastalo až 3. januára 2019 a vykonala ho čínska sonda Čchang-e 4. Išlo o vôbec prvý pokus o mäkké pristátie na tejto strane Mesiaca. Sonda Čchang-e 6 zase dopravila v roku 2024 z odvrátenej strany na Zem prvé a doposiaľ jediné vzorky. Odvrátenú stranu Mesiaca nenavštívila žiadna ľudská posádka.
Geológia.
Nerovný povrch odvrátenej strany je posiaty množstvom kráterov, ale je chudobný na mesačné moria, ktoré tvoria len 2,6 % jej povrchu. Nachádzajú sa tu len tri moria a to More túžby ("Mare Ingenii"), Moskovské more ("Mare Moscoviense") a na rozhraní s privrátenou stranou Východné more ("Mare Orientale"). To sa vysvetľuje skutočnosťou, že kôra na odvrátenej strane Mesiaca je hrubšia ako na privrátenej. Na väčšine plochy dosahuje hrúbku najmenej 35 km, miestami až 60 km, kým na privrátenej strane Mesiaca sa hrúbka kôry pohybuje približne medzi 25 až 40 km. Podľa jednej z hypotéz je to preto, lebo kôra odvrátenej strany sa sformovala rýchlejšie ako kôra privrátenej strany. Povrch privrátenej strany totiž udržiavalo dlhšie roztavený teplo zo Zeme, ktorá sa v tom čase nachádzala omnoho bližšie k Mesiacu ako je teraz (Mesiac sa od Zeme postupne vzďaľuje). Na tejto odvrátenej strane sa nachádza najväčší známy kráter v slnečnej sústave: "South Pole-Aitken". Vyskytol sa aj návrh, aby na ňu bol umiestnený obrovský rádioteleskop, ktorý by nebol rušený interferenciou zo Zeme.

</doc>
<doc id="195428" url="https://sk.wikipedia.org/wiki?curid=195428" title="Mv">
Mv

mv (skratka z move) je Unixový príkaz, pomocou ktorého sa premiestňuje jeden alebo viac súborov alebo adresárov z pôvodného miesta na iné. Pôvodný súbor je zmazaný. Nový súbor môže, no nemusí mať rovnaký názov. Ak je to možné (napr. keď je pôvodný a originálny súbor na rovnakom súborovom systéme), bude súbor premenovaný. Pri používaní príkazu mv je potrebné mať práva na zápis do všetkých modifikovaných adresárov.
Príklady použitia.
Premenuje súbor na nový_súbor, premenovaný súbor ponechá v súčasnej zložke:
Presunie súbor do adresára:
Presunie súbor do adresára a súčasne premenuje:

</doc>
<doc id="195435" url="https://sk.wikipedia.org/wiki?curid=195435" title="Giulietta Masinová">
Giulietta Masinová

Giulietta Masinová (, narodená ako Giulia Anna Masina; * 22. február 1921, San Giorgio di Piano, Taliansko – † 23. marec 1994, Rím) bola talianska herečka. Jej manželom bol taliansky režisér Federico Fellini.

</doc>
<doc id="195472" url="https://sk.wikipedia.org/wiki?curid=195472" title="Blantyre">
Blantyre

Blantyre je najväčšie mesto Malawi. Žije tu 646 000 obyvatelov (údaj z roku 2003).

</doc>
<doc id="195476" url="https://sk.wikipedia.org/wiki?curid=195476" title="Pŕhľaviar čiernohlavý">
Pŕhľaviar čiernohlavý

Pŕhľaviar čiernohlavý alebo pŕhľaviar černohlavý ( "Saxicola rubicola") je druh z čeľade muchárovité. Obýva palearktídu. Podľa Medzinárodnej únie na ochranu prírody a prírodných zdrojov pŕhľaviar čiernohlavý patrí medzi najmenej ohrozené druhy, celková populácia je stabilná, stavy v Európe v rokoch 19892013 boli stabilné.
Opis.
Je menší ako vrabec. Samček má čiernu hlavu a chrbát, biely prúžok na čiernom krídle a hrdzavo hnedú hruď. 
V roku 2002 klasifikovali Ewan Urquhart a Adam Bowley jeho rasy za samostatné druhy a pôvodný druh "Saxicola torquata" bol rozdelenený na európsky druh "S. rubicola", africký druh "S. torquata" a sibírsky druh "S. maura".
Výskyt a stav na Slovensku.
Pŕhľaviar čiernohlavý na Slovensku hniezdi a vzácne zimuje. V období mapovania v rokoch 1980 - 1999 sa šíril severným smerom a bolo dokázané alebo pravdepodobné hniezdenie v 93,40 % mapovacích kvadrátoch. Odhadovaný počet hniezdiacich párov je 20 000 - 40 000, zimujúcich jedincov 0 - 30. Veľkosť populácie i územie na ktorom sa vyskytuje vykazujú "mierny nárast" od 20 do 50%. Ekosozologický status v rokoch 1995, 1998 a 2001 žiadny. V roku 2014 "LC" - menej dotknutý. Európsky ochranársky status "SPEC3" - druhy, ktorých globálne populácie nie sú koncentrované v Európe, ale majú tam nevhodný ochranársky status. Stupeň ohrozenia "D" - ustupujúci druh. 
Potrava.
Živí sa najmä drobným hmyzom.
Hniezdenie.
Hniezdo si buduje na zemi v hustej tráve. Samička znáša 5 až 6 zelenkavých vajec s jemnými hrdzavými fľakmi a sama ich zahrieva. Na starostlivosti o mláďatá sa podieľa aj samček.

</doc>
<doc id="195488" url="https://sk.wikipedia.org/wiki?curid=195488" title="Betlehemská kaplnka">
Betlehemská kaplnka

Betlehemská kaplnka je sakrálna stavba v pražskom Starom Meste.
Do histórie i do povedomia najširšej verejnosti sa zapísala ako miesto, kde kázaval Majster Ján Hus. V tom období sa kaplnka stala jedným z najvýznamnejších ohnísk príprav neskoršieho husitského revolučného hnutia.
Dejiny.
Kaplnka určená pre české kázne bola založená zriaďovacou listinou z 24. mája 1391 a v tom istom roku sa začalo i so stavbou, ktorá trvala do roku 1394. Podnet k výstavbe svätostánku, v ktorom by sa kázalo v rodnom jazyku dal Hanuš z Milheimu, dvoran kráľa Václava IV., a kupec Ján Kříž, jeden z mála staromestských konšelov, ktorý poskytol na stavbu časť svojich pozemkov. Druhá časť bola zabraná z pozemku cintorína pri kostole sv. Filipa a Jakuba, postavenom na dnešnom Betlémskom námestí.
Vďaka prieskumu, starým zobrazeniam, plánom a písomným prameňom dnes vieme, že to bol vo vtedajšej Prahe najväčší zhromažďovací priestor - mal 798 m2 - do ktorého sa vošlo tritisíc ľudí. Kaplnka mala lichobežníkový pôdorys bez presbytéria, tri neveľké vchody z troch rozličných strán, v južnom priečelí s dvoma štítmi, šesť okien a vnútri strop podopretý dvoma piliermi. K východnej strane priliehal domček kazateľa so sakristiou, ktorý postavili čiastočne z materiálu po zbúranej Křížovej pivovarskej sladovni. 
Keď sa v roku 1402 profesor Karlovej univerzity Majster Ján Hus stal v poradí tretím kazateľom v kaplnke, dal na jej steny vymaľovať obrazy a nápisy v duchu svojich kázní. Na kázanie sem často chodila i druhá manželka Václava IV., kráľovná Žofia Bavorská. Výmaľbu doplnil aj Husov nástupca Jakoubek zo Stříbra. V rokoch 1536 - 1548 venovala v prospech kaplnky svoj majetok pražská obyvateľka Alžběta Cvoková, ktorý bol použitý na zaklenutie kaplnky hviezdicovou sieťovou klenbou a obnovu "„pre česť a chválu božiu a slávnej pamäte Majstra Jana Husa“".. Jej rebrovanie nieslo pätnásť osembokých pilierov v troch radoch.
Kostol sv. Filipa a Jakuba stojaci pred kaplnkou zrúcali zrejme za husitských vojen a v rohu cintorína postavili v r. 1558 poschodovú zvonicu. Po roku 1609 získala kaplnku Jednota bratrská, ale po bitke na Bielej hore dostali objekt v roku 1622 jezuiti. Tí ju museli v roku 1638 vrátiť univerzite, ale pri predaji jej majetku kaplnku v roku 1681 kúpili a neskôr pri nej zriadili seminár. Po zrušení jezuitského rádu v roku 1773 kaplnka pustla, až ju roku 1786 na návrh staviteľa F. L. Hergeta čiastočne zrúcali a medzi troma obvodovými stenami zriadili erárny dvor so skladmi stavebného materiálu. O pol storočia neskôr, v rokoch 1836 - 1837, tu postavili trojposchodový nájomný empírový dom.
Záujem o Husovu pamiatku a o husitské revolučné hnutie vôbec podnietil už v druhej polovici 19. storočia výskum po zvyškoch Betlehemskej kaplnky. Hĺbkový prieskum spomínaného nájomného domu v roku 1919 potvrdil, že tri obvodové múry niekdajšej kaplnky a dom kazateľa stoja. Po februári 1948 bolo z podnetu Zdeňka Nejedlého rozhodnuté o obnove kaplnky a obytný dom bol znárodnený a demolovaný.
Projekt vypracoval architekt Jaroslav Fragner na objednávku predstaviteľov komunistického režimu, ktorý časť svojej legitimity zakladal na svojbytnej interpretácii husitského dedičstva. Fragner sám o tejto rekonštrukcii napísal, že: "„zmyslom obnovy nebola regenerácia pamiatky ako účelového zariadenia, ale vyzdvihnutie pamätníka českého husitstva“". Rekonštrukcia prebiehala medzi rokmi 1950 a 1952., a to v usporiadaní s trámovým stropom a dvoma piliermi, ako za života Majstra Jána Husa. Interiér bol doplnený konzervovanými zvyškami nápisov z čias Husových a Jakoubkových a s novými nástennými maľbami podľa stredovekého Jenského kódexu.
V roku 1962 Betlehemskú kaplnku vyhlásili za jednu z prvých národných kultúrnych pamiatok v Česku. V súčasnosti kaplnka slúži i ako slávnostná aula Českého vysokého učení technického v Prahe.

</doc>
<doc id="195495" url="https://sk.wikipedia.org/wiki?curid=195495" title="Veľká Noc">
Veľká Noc



</doc>
<doc id="195499" url="https://sk.wikipedia.org/wiki?curid=195499" title="Petra Vančíková-Kolevská">
Petra Vančíková-Kolevská

Petra Vančíková-Kolevská (* 25. jún 1966, Bratislava) je slovenská herečka, scenáristka, moderátorka a producentka.
Otec Petry Vančíkovej je televízny dramaturg Pavol Vančík a matka režisérka Ľuba Vančíková. 
V roku 1989 absolvovala herectvo na VŠMU. Už ako dieťa hrala vo viacerých televíznych projektoch, inscenáciách a filmoch ("Farba tvojich očí", "Priama úmera", "Čertovo vrece", "Alžbetin dvor", "Chlapci a chlapi", "My sme malí muzikanti") a hraných českých a slovenských filmoch ("Perinbaba", "Zánik samoty Berhof", "Svět nic neví", "Prokletí domu Hajnů", "Sedm hladových", "Kanárska spojka").
V súčasnosti má produkčnú spoločnosť "Artreal". Spolupracuje hlavne so Slovenskou televíziou. Spolupodieľala sa na televíznych seriáloch "Leader" a "Investstory", produkovala celovečerný dokument o Jozefovi Bednárikovi "Opera session", film "Diaspóra" (jednu z hlavných úloh v ňom hrá Miroslav Donutil). S režisérom Ivom Trajkovom pripravuje v medzinárodnej koprodukcii triler "Personal cyber space" a s režisérkou Anabelou Žigovou film "Follow me". 
Moderuje a aj scenáristicky sa podieľa na tvorbe relácie pre mládež "Lúskanie". 
1. mája 2008 sa stala programovou riaditeľkou STV 
Je vydatá, s manželom Alexom má dve deti Bianku a Teu.

</doc>
<doc id="195506" url="https://sk.wikipedia.org/wiki?curid=195506" title="Nová Národná galéria">
Nová Národná galéria

Nová Národná galéria je galéria v Berlíne. Dielo povojnovej západnej moderny 1965 – 1968, ktorej autorom je architekt Ludwig Mies van der Rohe. 
Štrukturálne a priestorovo galéria moderného umenia v Berlíne sa prejavuje značnou podobnosťou s jedným so starších Miesových diel, administratívnej budove Bacardi (1957), Santiago v Kube.
Oceľová konštrukcia galérie je väčšia proti železobetónovej konštrukcii budovy Bacardi, obe budovy majú zhodný štvorcový pôdorys. Oba objekty sú zhodné spôsobom riešenia strešnej konštrukcie. Nosník obojsmerne situované sú podopreté ôsmimi stĺpmi po stranách. Táto konštrukcia v svojej forme definuje veľký priestor na vyvýšenej plošine. Priestor pod rozsiahlou stropnou konštrukciou je 8.5 metrov vysoký. A jediný konštrukčný prvok, ktorý tento priestor oddeľuje od exteriéru sú sklenené transparentné fasády.
Mies používa rozsiahle schodisko, pripomínajúc Shinkelov systém spájania rôznych výškových úrovní. Pri tomto koncepte Mies však dosiahol ďaleko väčší efekt monumentality a prelínania sa interiéru s exteriérom ako pri budove Bacardi.

</doc>
<doc id="195507" url="https://sk.wikipedia.org/wiki?curid=195507" title="Štátny prevrat v Bulharsku (1934)">
Štátny prevrat v Bulharsku (1934)

Štátny prevrat v Bulharsku vyprovokovala skupina intelektuálov z politického krúžku Zvon (po bulharsky: "Звено") 19. mája 1934 v Sofii.
Príčiny vypuknutia prevratu.
V tomto období sa Bulharsko nachádzalo v takmer úplnej zahraničnopolitickej izolácii, obklopené krajinami Balkánskeho zväzu (po bulharsky: "Балканска антанта"). Jeho politika sa obmedzila na pokusy o záchranu bulharských menšín v cudzine, pokusy obísť klauzuly Trianonskej zmluvy v otázke armády a reparácií a výzvy na mierovú revíziu tejto zmluvy. Podobná bola aj politika vládnutia Národného bloku (1931 - 1934), počas ktorého však do spoločnosti vrátil rad prejavov partizánstva a korupcie.
Výsledok prevratu.
Bola ustanovená autoritatívna vláda ovplyvnena talianskym fašizmom, ktorej ministerský predsedom sa stal Kimon Georgiev člen politického krúžku. Strany a národoosloboditeľské organizácie boli vyhlásené za protizákonné, pričom dokonca Ivan Michajlov, líder vplyvnej VMRO, ktorá do tejto chvíle prakticky vládla Macedónsku, bol prinútený hľadať útočisko v Turecku. Devätnástomájovci mali ambiciózny reformný program, ale nakoniec boli odsunutí šikovnými manévrami cára Borisa III., ktorý začal praktizovať nestranícky autoritatívny režim vládnutia.

</doc>
<doc id="195508" url="https://sk.wikipedia.org/wiki?curid=195508" title="Oscar Peterson">
Oscar Peterson

Oscar Emmanuel Peterson (* 15. august 1925, Montreal, Quebec, Kanada – † 23. december 2007, Toronto, Ontário, Kanada) bol kanadský džezový klavirista a skladateľ, hudobnými kritikmi považovaný za jedného z najlepších klaviristov všetkých čias (Scott Yanow, 2004). 
Petersonova hudba je plná swingu a džezových improvizácií. Jeho veľkým vzorom bol legendárny džezový pianista Art Tatum.

</doc>
<doc id="195510" url="https://sk.wikipedia.org/wiki?curid=195510" title="Beňov">
Beňov

Beňov môže byť:

</doc>
<doc id="195511" url="https://sk.wikipedia.org/wiki?curid=195511" title="Veľká Bytča">
Veľká Bytča

Veľká Bytča je mestská časť Bytče. Do roku 1946 bola samostatnou obcou. V roku 1946 sa zlúčili obce Veľká Bytča, Malá Bytča a Hliník nad Váhom do jedného mesta s názvom Bytča.

</doc>
<doc id="195514" url="https://sk.wikipedia.org/wiki?curid=195514" title="SUSE">
SUSE



</doc>
<doc id="195518" url="https://sk.wikipedia.org/wiki?curid=195518" title="Iecugu Tokugawa">
Iecugu Tokugawa

Iecugu Tokugawa (jap.: 徳川 家継"Tokugawa Iecugu") bol siedmy šógun Tokugawskej dynastie, ktorý vládol od 1713 až do svojej smrti v roku 1716. Bol synom Ienobua Tokugawu, čo z neho robilo vnuka Cunašigeho Tokugawu, ktorý bol daimjóm Kofu, pravnukom Iemicua Tokugawu, pra-pravnukom Hidetadu Tokugawu a pra-pra-pravnukom Iejasua Tokugawu. 
Prvé roky (1709-1713).
Iecugu Tokugawa sa narodil v Ede roku 1709, ako najstarší syn šóguna Ienobua Tokugawu a dvornej konkubíny. V čase vlády jeho otca, mal rozhodujúci vplyv na politiku štátu konfuciunistický radca Hakusekia Araia, ktorý mal značný vplyv aj na samotného šogúna. V čase narodenia Iecugua mal jeho otec Ienobu 48 rokov. Detské meno malého Iecugu bolo Nobumacu. V rámci encyklopedických výskumov sa Hakuseki snažil nájsť rodové spojenie medzi vládnucím rodom Tokugawa a osobnosťami minulosti. Hakuseki vypátral pokrvnú líniu rodiny Tokugawa až k rodine Minamoto, zakladateľom prvého šógunátu. Preto bol Iecugu nazývaný aj oficiálnym titulom Minamoto no Iecugu. Bol iba trojročný, keď zomrel jeho otec, a stal sa šógunom.
Šógun Iecugu (1713-1716).
Hoci šógun Iecugu prevzal formálne úlohu hlavy "bakufu" po svojom otcovi, v čase nástupu bol ešte iba batoľa. Keďže nebol schopný vládnuť, stal sa jeho poručníkom konfuciánsky učenec Hakuseki Arai. Počas Iecuguovej neplnoletosti sa uskutočnili dva významne reformy: reforma meny a reforma zahraničného obchodu na ostrove Kjúšú. Po prevzatí vlády sa Iecugu nezaoberal vnútornými záležitosťami krajiny; prenechal ich svojim verným radcom, predovšetkým Hakuseki Araimu. 
V roku 1713, začali ceny potravín nepríjemne rásť. Na základe rôznych návrhov riešenia tejto situácie (väčšinou po smrti Ienobua) zaslaných šógunovi od Hakusekiho Araia, bolo rozhodnuté vytvoriť novú menu, ktorá by zastavila rast cien potravín a tovarov. V roku 1714 bola nová kovová mena uvedená do obehu a preto, zatiaľ čo ceny potravín za vlády Iecugovho otca neustále rástli, po zavedení novej meny počas vlády Iecugua klesali. 
Reforma meny bola úzko naviazaná na reformu zahraničného obchodu. V roku 1716 mohli Japonci obchodovať z cudzincami iba v Dedžime pri Nagasaki prostredníctvom holandských a čínskych obchodných lodí. Snaha zreformovať obchod v krajine podnietila aj reformu všeobecných obchodných pravidiel. V roku 1716 bol vydaný dokument, ktorý stanovil, že "bakufu" mal právo určíť dvoch komisárov pre Zahraničný obchod v Edo a v Nagasaki, a že každoročne malo 30 čínskych a 2 holandské lode povolený vstup do krajiny s účelom obchodu. Japonsko ostalo naďalej veľmi izolované.
V "Šóoku" 6, v 30. deň 4. mesiaca (1716) zomrel šógun Iecugu prirodzenou smrťou vo veku šesť rokov. Iecuguova vláda bola vnímaná obyvateľmi krajiny pozitívne. Nakoľko nezanechal deti ani priamych potomkov, priama mužská línia tiahnuca sa od Tokugawu Iejasua ním vymrela ( vyše sto rokov po smrti Iejasua). Stále však existovali príbuzné vedľajšie vetvy pochádzajúce od Iejasua a niektorých jeho synov. Za nového šóguna bol zvolený člen jednej vedľajšej vetvy Jošimune Tokugawa.

</doc>
<doc id="195520" url="https://sk.wikipedia.org/wiki?curid=195520" title="Andromacha (Euripides)">
Andromacha (Euripides)

Andromacha je dráma Euripidova, ktorej dej sa konal približne v roku 426 pred Kr. a opisoval otrokyňu Andromache počas jej života ako otrokyňa, po skončení Trójskej vojny
Dej.
Andromacha po dobytí Tróje pripadla ako korisť Achillovmu synovi Neoptolemovi, ktorý bol vrahom Astyanakta, on ho zhodil z hradieb! Ale so samou Andromachou jej pán zaobchádzal dobre. Zobral ju do svojho kniežatstva. Andromacha mu povila syna,no bola iba otrokyňou. Neoptolemos sa totiž oženil s Hermionou,dcérou Heleny a Menelaa,toto manželstvo bolo bezdetné.Neskôr Hermiona ohrozila zajatkiň život. Stalo sa to vtedy, keď Neoptolemos odišiel do Apollónovej veštiarne v Delfách. Závistlivá Hermiona zistila, že sa jej naskytla skvelá príležitosť,aby sa raz a navždy zbavila sokyne.
Pomôcť jej v tom mal otec Menelaos, ktorého úmyselne pozvala zo Sparty. Keďže Andromacha predvídala čo jej hrozí, obozretne sa skryla pri oltári bohyne Thetidy, Achillovej matky. Bola celkom sama, nemohla sa spoľahnúť na nikoho. Potajomky to síce oznámila Achillovmu otcovi Peleovi, lenže starec býval v inom meste, vo Farsale. Medzitým pyšná Hermiona sa pokúšala prinútiť Andromachu hrozbami a nadávkami aby opustila oltár. Keďže nemali nijaký účinok, Hermiona odišla, zakričala však tajomnú vyhrážku:
-Opustíš toto miesto aj vtedy,keby dookola tieklo roztavené olovo!
Na všetky nadávky a vyhrážky mohla Andromacha odpovedať iba smutným zistením:
-Je to strašné,že bohovia nám dali prostriedky proti jedovatým zmijam, nikto však nevynašiel liek na vec najhoršiu než had a oheň:na zlú ženu. Takým nešťastím sme pre ľudí!
Neskôr prišiel sám Menelaos a viedol jej syna. Pohrozil jej:
-Vyber si kto má zahynúť:či ty, alebo decko!
Matka si vybrala vlastnú smrť. Odišla od oltára, ale iba na to, aby sa dozvedela:
-Zahyniete obaja-ty, i decko!
Márne boli všetky prosby. V poslednej chvíli však prišiel starý Peleus. Niekoľko jeho rozhodných slov stačilo, aby Menelaos nielen uvoľnil Andromachu a jej syna z pút ,ale aby navyše aj sám zbabelo ušiel do Thessálie.

</doc>
<doc id="195533" url="https://sk.wikipedia.org/wiki?curid=195533" title="Betlémska kaplnka">
Betlémska kaplnka



</doc>
<doc id="195534" url="https://sk.wikipedia.org/wiki?curid=195534" title="Univerzita Karlova">
Univerzita Karlova



</doc>
<doc id="195535" url="https://sk.wikipedia.org/wiki?curid=195535" title="Louis Jérôme Reiche">
Louis Jérôme Reiche

Louis Jérôme Reiche - (* 20. december 1799, Gorinchem, Holandsko - † 16. máj 1890, Neuilly-sur-Seine, Francúzsko) bol významný francúzsky obchodník, remeselník a entomológ holandského pôvodu.
Životopis.
Narodil sa v holandskom Gorincheme. Spočiatku pôsobil ako lekár.
Počas svojho života veľa cestoval po Európe a zozbieral veľkú zbierku hmyzu, prevažne chrobákov (Coleoptera). Napísal asi 65 vedeckých článkov s entomologickou tematikou, kde sa zaoberal hlavne systematikou a biológiou chrobákov. Práce vychádzali prevažne v časopisoch, ktoré vydávala Francúzska entomologická spoločnosť. Patril k zakladateľom a významným členom Francúzskej entomologickej spoločnosti (Société entomologique de France). Celkove bol počas svojho života 6x prezidentom tejto spoločnosti (v rokoch 1847, 1851, 1856, 1863, 1877, 1882), čo sa nepodarilo už žiadnemu druhému z francúzskych entomológov. Patril k obchodníkom a výrobcom v Paríži, ale počas vojny v roku 1870 utrpel značné ekonomické straty a bol nútený predať svoju zbierku i entomologickú knižnicu. 
Zomrel v roku 1890 v Neuilly-sur-Seine vo Francúzsku. Niekedy sa udáva, že zomrel v Paríži.

</doc>
<doc id="195538" url="https://sk.wikipedia.org/wiki?curid=195538" title="Hotel Plaza">
Hotel Plaza

Hotel Plaza je 19-poschodový luxusný hotel v New Yorku s výškou a dĺžkou . Bol otvorený v roku 1907. Nachádza sa na západnej strane Grand Army Plaza, z čoho bolo odvodené jeho meno a tiahne sa popri Central Park South na Manhattane. Piata Avenue sa tiahne pri východnej strane Grand Army Plaza.
Hotel vlastnil od roku 1988 do roku 1995 súčasný prezident Spojených štátov Donald Trump.

</doc>
<doc id="195540" url="https://sk.wikipedia.org/wiki?curid=195540" title="Ernest Marie Louis Bedel">
Ernest Marie Louis Bedel

Ernest Marie Louis Bedel (* 16. máj 1849, Nantes, Francúzsko – † 26. január 1922, Paríž) bol francúzsky entomológ, prevažne koleopterológ. 
Biografia.
Študoval v Nantes a v Paríži, kde bol spolužiakom budúceho entomológa Maurice Sédillota (1849 – 1933). Vďaka svojmu otcovi spoznal niektorých z vedcov, ako Alcida Dessalines d'Orbigny (1802 – 1857), Henry Le Chateliera (1850 – 1936), alebo Pierra Émile Gounella (1850 – 1914).
Pred svojim štúdiom práva sa v roku 1870 zúčastnil vojny.
Ernest Marie Louis Bedel napísal počas svojho života asi 300 publikácií, ktoré sa zaoberali prevažne chrobákmi. Jeho zbierka hmyzu (prevažne chrobákov) je asi od roku 1922 uložená v Muséum national d'histoire naturelle v Paríži.
Zomrel v Paríži v roku 1922.

</doc>
<doc id="195544" url="https://sk.wikipedia.org/wiki?curid=195544" title="SUSE Linux Enterprise Desktop">
SUSE Linux Enterprise Desktop

SUSE Linux Enterprise Desktop (SLED), predtým Novell Linux Desktop, je komerčná, desktopovo orientovaná Linuxová distribúcia vyvíjaná Novellom, určená primárne pre firemných zákazníkov.
Súčasná verzia SLED 10 je odvodená z openSUSE 10.1.

</doc>
<doc id="195545" url="https://sk.wikipedia.org/wiki?curid=195545" title="Léon Marc Herminie Fairmaire">
Léon Marc Herminie Fairmaire

Léon Marc Herminie Fairmaire (* 29. júl 1820, Paríž, Francúzsko – † 1. apríl 1906, Paríž, Francúzsko) bol významný francúzsky entomológ, ktorý sa špecializoval hlavne na chrobáky v rámci celého sveta. 
Počas svojho plodného entomologického života zhromaždil rozsiahlu zbierku hmyzu zrovnateľnú s kolekciou grófa Pierre Françoisa Marie Auguste Dejeana (17801845), ktorá je uložená v Muséum national d'histoire naturelle v Paríži. Vydal asi 450 odborných publikácií, ktoré pojednávali prevažne o chrobákoch.
Léon Marc Herminie Fairmaire bol aj významným členom Francúzskej entomologickej spoločnosti a v rokoch 1854 a 1881 bol i jej prezidentom. 
Zdroje informácií o autorovi.
Tento článok je čiastočne, alebo úplne založený na preklade článku na českej Wikipedii.

</doc>
<doc id="195549" url="https://sk.wikipedia.org/wiki?curid=195549" title="Zoznam liniek newyorského metra">
Zoznam liniek newyorského metra

Toto je zoznam liniek newyorského metra.

</doc>
<doc id="195550" url="https://sk.wikipedia.org/wiki?curid=195550" title="Elzéar Abeille de Perrin">
Elzéar Abeille de Perrin

Elzéar Abeille de Perrin známy aj ako Elzéar Emmanuel Arène Abeille de Perrin (* 3. január 1843, Marseille, Francúzsko - † 9. október 1910, Marseille) bol francúzsky advokát a entomológ.
Životopis.
Po štúdiu práv pracoval ako advokát v Marseille. Ako 20-ročný vstúpil do Francúzskej entomologickej spoločnosti (Société entomologique de France) a všetok voľný čas venoval štúdiu hmyzu. Zvlášť sa zaujímal o druhy hmyzu, žijúce v pyrenejských jaskyniach.
Jeho zbierka palearktických druhov hmyzu z radov chrobákov (Coleoptera), blanokrídlovcov (Hymenoptera),dvojkrídlovcov (Diptera) a rovnokrídlovcov (Orthoptera) je uložená v Muséum national d'histoire naturelle v Paríži.

</doc>
<doc id="195551" url="https://sk.wikipedia.org/wiki?curid=195551" title="Jean Victor Audouin">
Jean Victor Audouin

Jean Victor Audouin (* 27. apríl 1797, Paríž, Francúzsko – † 9. november 1841, Paríž) bol francúzsky prírodovedec, entomológ a ornitológ.
Životopis.
Narodil sa roku v Paríži a po skončení základnej a strednej školy pokračoval v štúdiu medicíny. V roku 1824 pôsobil ako asistent významného francúzskeho entomológa profesora Pierra André Latreilleho (17621833) v Muséum national d'histoire naturelle v Paríži. Od roku 1833 tu pôsobil ako jeho pokračovateľ a profesor entomológie. Od roku 1838 bol aj členom Akadémie vied v Paríži. Bol i významným členom a zakladateľom Francúzskej entomologickej spoločnosti v Paríži a dvakrát pracoval aj ako jej predseda: (v rokoch 1834, 1837). 
Zoológ Benjamin Charles Marie Payraudeau (17981865) pomenoval na počesť Audouina v roku 1826 jeden druh vtáka – "Larus audouinii" – jeho menom.
Zomrel pomerne mladý vo veku 44 rokov v roku 1841 v Paríži.

</doc>
<doc id="195552" url="https://sk.wikipedia.org/wiki?curid=195552" title="Intel 8008">
Intel 8008

Intel 8008 bol prvý osembitový mikroprocesor od firmy Intel. Navrhnutý bol v roku 1972 v 18-pinovom DIP prevedení. Pod pôvodným kódovým označením 1201 bol pôvodne vyvinutý na zákazku firmou Computer Terminal Corporation do ich programovateľného terminálu, ale čip bol dodaný neskoro a nesplnil výkonnostné ciele spoločnosti, preto v ňom nebol inštalovaný. Tak došlo k dohode medzi CTC a Intelom, aby tento čip vstúpil na trh pre ostatných zákazníkov.
Pôvodné verzie bežali na frekvencii 0,5 MHz, neskôr sa frekvencia zvýšila na 0,8 MHz. 8008 bol o niečo pomalší ako Intel 4004 a Intel 4040 čo do vykonaných inštrukcií za sekundu, ale tým, že 8008 spracovával 8 bitov naraz, mohol pristupovať k omnoho väčšiemu množstvu pamäte, čím bol 3-4x rýchlejší ako dané 4-bitové čipy.
Inštrukčná sada Intel 8008 a nasledovných procesorov architektúry CICS bola výrazne ovplyvnená návrhom strán spoločnosti CTC.
Čip mal jednoduchú 8-bitovú zbernicu a vyžadoval pomerne veľa podporných obvodov. Intel 8008 mohol pristupovať k 8 vstupným a 24 výstupným portom.
Na využitie ako monitorový terminál a všeobecný radič bol návrh Intel 8008 prijateľný, ale na iné úlohy bolo jeho použitie nepraktické. Niekoľko málo počítačov bolo na ňom založených, ale väčšina využila vylepšených vlastností Intel 8080.
Skupina procesorov okolo 8008 je tiež niekedy nazývaná pod označením MCS-8.
Procesor Intel 8008 navrhli Victor Pooh, Harry Pyle, Marcian Hoff, Stan Mazor, Frederico Faggin a Hal Feeney.

</doc>
<doc id="195553" url="https://sk.wikipedia.org/wiki?curid=195553" title="Intel 4040">
Intel 4040

Intel 4040 bol druhý štvorbitový mikroprocesor od firmy Intel, nasledovník procesora Intel 4004. Uvedený bol na trh na jeseň roku 1974 v troch 24-pinových DIL prevedeniach. Navrhli ho Ted Hoff, Federico Faggin, Stan Mazor, Masatoshi Shima.
Skladal sa z 2300 tranzistorov. Rýchlosť jadra bola 0,74 MHz.
Mohol adresovať 640 B RAM a 8 kB ROM. Na rozdiel od svojho predchodcu mal osemúrovňový stack, 14 nových inštrukcií, dovedna teda 60 a 8 ďalších registrov navyše. Disponoval aj hardvérovým prerušením s možnosťou tienenia registrov.
Prevázdková teplota bola obmedzená na 70 °C. Jeho spotreba bola dovedna 0,6-0,9 W a vyžadoval napájanie 15 ± 0,75 V.

</doc>
<doc id="195555" url="https://sk.wikipedia.org/wiki?curid=195555" title="Kamenistá dolina">
Kamenistá dolina

Kamenistá dolina môže byť:

</doc>
<doc id="195556" url="https://sk.wikipedia.org/wiki?curid=195556" title="Ornitológ">
Ornitológ



</doc>
<doc id="195557" url="https://sk.wikipedia.org/wiki?curid=195557" title="People for the Ethical Treatment of Animals">
People for the Ethical Treatment of Animals

People for the Ethical Treatment of Animals (skrátene PETA) je nezisková organizácia, ktorá sa angažuje za práva zvierat. Bola založená v roku 1980 v Norfolku, Virgínia. Združuje 1,8 milióna členov a podporovateľov a je najväčšou organizáciou svojho druhu. Slogan organizácie znie „zvieratá nie sú naše na jedenie, obliekanie, experimentovanie alebo používanie na zábavu“.
Svoje úsilie sústreďuje na štyri oblasti v ktorých veľké množstvo zvierat trpí väčšinu svojho života: továrne a farmy (chov zvierat), laboratória (pokusy na zvieratách), odevný priemysel (kožušníctvo) a zábavný priemysel (cirkusy). Organizácia pracuje aj v oblastiach, kde sa obzvlášť krutým spôsobom zaobchádza so zvieratami.
Ročne vyšetrovatelia organizácie PETA odhalia veľký počet prípadov krutého zaobchádzania so zvieratami. PETA pracuje pomocou verejného vzdelávania, vyšetrovania a výskumu, legislatívnymi cestami a protestnými kampaňami. Organizácii pomáhajú aj známe osobnosti a zapájajú sa do kampaní (napr. Pamela Andersonová, Pink, Joaquin Phoenix, Paul McCartney).

</doc>
<doc id="195561" url="https://sk.wikipedia.org/wiki?curid=195561" title="Clarence Seedorf">
Clarence Seedorf

Clarence Clyde Seedorf (* 1. apríl 1976, Paramaribo, Surinam) je bývalý holandský futbalový stredopoliar surinamského pôvodu. Je jediným hráčom, ktorému sa podarilo vyhrať Ligu majstrov s tromi rôznymi klubmi: Ajaxom (1995), Realom Madrid (1998), a s AC Miláno (2003, 2007); tiež hral ešte za kluby Sampdoria a Internazionale. Po konflikte s van Bastenom už nie je členom holandskej reprezentácie. 

</doc>
<doc id="195572" url="https://sk.wikipedia.org/wiki?curid=195572" title="Boswash">
Boswash



</doc>
<doc id="195573" url="https://sk.wikipedia.org/wiki?curid=195573" title="Gregory House">
Gregory House

MUDr. Gregory House je fiktívna postava a protagonista nemocničnej drámy Dr. House, ktorého hrá Hugh Laurie. Ako postava je individualistický lekársky génius, ktorý vedie tím diagnostikov na fiktívnej nemocnici "Princeton-Plainsboro Teaching Hospital" (založená na nemocnici "Yale-New Haven Hospital"). Houseova postava bola opísaná ako „mizantropická“ a „lakomá“.
Houseove nekonvenčné diagnostické postupy, radikálne terapeutické motívy a oddaná racionalita spôsobili konflikty medzi ním a jeho kolegami. House je často stvárňovaný s chýbajúcou empatiou a sympatiou k pacientom, praxou, ktorá mu prideľuje čas vyriešiť patologické záhady. Postava je sčasti inšpirovaná Sherlockom Holmesom.

</doc>
<doc id="195576" url="https://sk.wikipedia.org/wiki?curid=195576" title="Martin Karvaš">
Martin Karvaš

Martin Karvaš (* 4. apríl 1956, Bratislava) je slovenský hudobník, hráč na klávesové nástroje, spevák, skladateľ a hudobný producent.
Vyštudoval hru na hoboj. V rokoch 1986 – 1989 bol členom skupiny Elán, s ktorou nahral albumy "Detektívka" (1986), "Nebezpečný náklad" (1988) a "Rabaka" (1989). Predtým pôsobil v skupinách Limit a Banket, spolupracoval na nahrávaní albumov viacerých umelcov populárnej hudby ako je Pavol Hammel, Dežo Ursiny, Miroslav Žbirka, Pavol Habera či Robo Grigorov a účinkoval na ich koncertných vystúpeniach. Je zakladateľom a vlastníkom dnes už neexistujúceho nahrávacieho štúdia Ebony v Bratislave. 
Martin Karvaš je synom slovenského spisovateľa Petra Karvaša.

</doc>
<doc id="195583" url="https://sk.wikipedia.org/wiki?curid=195583" title="Szewska">
Szewska



</doc>
<doc id="195584" url="https://sk.wikipedia.org/wiki?curid=195584" title="Ulica Szewska (Krakov)">
Ulica Szewska (Krakov)

Ulica Szewska je ulica v Starom Miaste v Krakove, začína sa pri Hlavnom námestí a pokračuje smerom k ulici Siennej a ulici Podwale.

</doc>
<doc id="195585" url="https://sk.wikipedia.org/wiki?curid=195585" title="Rynek Główny">
Rynek Główny

Rynek Główny môže byť:

</doc>
<doc id="195587" url="https://sk.wikipedia.org/wiki?curid=195587" title="Antiwar.com">
Antiwar.com

Antiwar.com je webová stránka obsahujúca najmä spravodajstvo a komentáre politického zamerania. Vznikla v roku 1995. Obsahovo je zameraná najmä proti intervenčnej zahraničnej politike Spojených štátov amerických.
Zakladateľom Antiwar.com je Justin Raimondo. Web prináša texty rôznych libertariánov (napríklad Justin Raimondo), tradičných konzervativcov (napríklad Pat Buchanan) aj ľavičiarov (napríklad Robert Fisk).

</doc>
<doc id="195588" url="https://sk.wikipedia.org/wiki?curid=195588" title="AntiWar.com">
AntiWar.com



</doc>
<doc id="195597" url="https://sk.wikipedia.org/wiki?curid=195597" title="Cliff Richard">
Cliff Richard

Sir Cliff Richard, vlastným menom Harry Rodger Webb (* 14. október 1940) je britský popový spevák, pódiový umelec, herec a filantrop. Na celom svete má predaných viac ako 250 miliónov hudobných nahrávok. Len v Spojenom kráľovstve predal viac ako 21 miliónov singlov a je po The Beatles a Elvisovi Presleyovi na tretej pozícii celej histórii hodnotenia v UK Singles Chart.
So svojou pôvodnou sprievodnou skupinou The Shadows, Cliff Richard začínal v pozícii rebelujúceho rokenrolového speváka v štýle Little Richarda a Elvisa Presleya. Na britskej populárnej scéne dominoval ešte pred skupinou The Beatles, teda už koncom 50. a začiatkom 60. rokov 20. storočia. Jeho hit „Move It“, je viacerými zdrojmi označovaný za prvú britskú rokenrolovú nahrávku a John Lennon sa na jeho adresu vyjadril, že „... pred Cliffom a Shadows nebolo v britskej hudbe nič, čo by stálo za počúvanie“. Jeho stupňujúci dôraz na kresťanskú hudbu a následné zmäkčovanie hudobného prejavu posúvalo jeho hudobný štýl do stredného komerčného prúdu a typického popového imidžu.
Počas jeho hudobnej kariéry, ktorá zahŕňa viac ako 50 rokov, sa Cliff Richard stal pevnou súčasťou britského zábavného priemyslu, ktorý mu udelil viacero ocenení: niekoľko platinových, zlatých albumov, ako aj tri ceny Brit Awards: dvakrát ich dostal ako najlepší mužský hudobník a jednu cenu dostal za výnimočný príspevok do populárnej hudby. Okrem toho je držiteľom dvoch cien Ivor Novello. Má prvenstvo medzi umelcami v počte 130 singlov, albumov a EP v britskom rebríčku Top 20. Spolu s Elvisom Presleyom je jedným z dvoch, ktorí mali svoje single na vrcholoch rebríčkov počas šiestich dekád (1950–2000). Štrnásť Cliffových singlov sa dostalo na prvú pozíciu rebríčkov v Spojenom kráľovstve. Cliff Richard je jediným spevákom, ktorý mal za sebou v piatich desaťročiach singel číslo jeden (od 50. do 90. rokov). V roku 2008, pri príležitosti 50. výročia na hudobnej scéne vydal výberový (greatest hits) album, na ktorom bola jedna nová skladba, singel „Thank You for a Lifetime“, ktorý sa v Spojenom kráľovstve dostal na tretiu pozíciu hudobných rebríčkov. V roku 2013 vyšiel Cliffovi Richardovi jeho v poradí stý hudobný album, ktorý mal názov "The Fabulous Rock 'n' Roll Songbook".
Cliff Richard vystúpil štvrtok 11. júna 1970 v Estrádnej hale PKO v Bratislave počas druhého festivalového koncertu piatej Bratislavskej lýry na záver vystúpenia zahraničných hostí Anda Calugareanu (Rumunsko), Wallace Collection (Belgicko), Cliff Richard (Veľká Británia). Jeho vystúpenie vyvolalo taký ohlas, že nasledujúci deň 12. júna 1970 pred hotelom Carlton ho musela chrániť polícia pred fanúšičkami. Cliff Richard sa potom ešte zúčastnil aj desiateho ročník Bratislavskej lýry, ktorý prebiehal od stredy 28. mája 1975 do soboty 31. mája v PKO. Jeho recitálu patril záver štvrtkového večera zahraničných hostí. Podľa Igor Wasserberger však jeho vystúpenie teraz len ubralo z predchádzajúceho zážitku (Brenda Arnauová, Tereza Kesovija). Pri príležitosti jeho vystúpenia vydal Supraphon v roku 1970 single 0 43 1006 s piesňami Goodbye Sam, Hello Samantha / Early In The Morning ale na bratislavskom festivale spieval (podľa televízneho dokumentu o Lýre) aj svoje vtedajšie najväčšie hity Young Ones. Na lýre v roku 1968 sa Richard odmietol zúčastniť, ale pozvanie prijala jeho sprievodná skupina The Shadows, ktorá zahrala instrumentálny hit Apache. V dobových príspevkoch zo Slovenska je Richard a ďalšie umelecké osobnosti, ktoré zasiahli podstatným spôsobom do vývoja populárnej hudby (napr. skupinu The Shadows) podhodnotené, pretože niektoré historické vklady umelcov sa ukázali až s odstupom času. Napríklad  speváčka Julie Driscoll bola vyzdvihovaná ako veľká hviezda ale Cliff Richard sa pokladal za rovnocennú hviezdu so speváčkou Millie Smal.

</doc>
<doc id="195600" url="https://sk.wikipedia.org/wiki?curid=195600" title="Severus Snape">
Severus Snape

Prof. Severus Snape je postava zo série kníh Harry Potter od J.K. Rowlingovej, kde vystupuje ako profesor na Rokfortskej strednej škole čarodejníckej. Vo filmovej sérii ho stvárnil anglický herec Alan Rickman.
Snape bol profesorom elixírov a vedúcim fakulty Slizolin. K Harrymu Potterovi a jeho priateľom Ronovi, Hermione a Nevillovi sa správal nepriateľsky a pohŕdavo. Harry ho preto nenávidel a nikdy mu nedôveroval i napriek tomu, že riaditeľ školy Dumbledore áno. Snape bol sarkastický, prísny, často uprednostňoval študentov svojej fakulty. Navonok pôsobil ako slizký chladný muž tiahnuci k čiernej mágii, ktorý neznášal nečistokrvných čarodejníkov.
Opis.
Vysoký, s ohnutým orlím nosom, bledá až žltkastá pleť, čierne oči a mastné čierne dlhé vlasy. Kvôli jeho vzhľadu ho mnohí označujú ako "slizúňa" a "prerasteného netopiera".
Životopis.
Severus je synom mukla Tobiasa Snape a čarodejnice Eileen Snapeovej rodenej Princovej. Preto sám seba nazval Polovičný princ. Vyrastal v chudobnej rodine so zlým zázemím a býval na Pradiarskej uličke. Ako dieťa pozoroval Lily Evansovú, ktorá prejavovala čarodejnícke nadanie, hoci vyrastala v rodine muklov. Prezradil jej, že je čarodejnica a skamarátil sa s ňou. Stala sa jeho jedinou láskou, pre ktorú bol neskôr schopný veľkých činov.
Vo vlaku, Rokfortskom exprese, sa prvýkrát stretol so Siriusom Blackom a Jamesom Potterom. Od začiatku sa nenávideli a táto nenávisť pretrvala počas celého štúdia na Rokforte. Severus postupne tiahol k čiernej mágii, kamarátil sa s budúcimi smrťožrútmi, a z tohto dôvodu sa s ním Lily prestala kamarátiť. On ju ale potajme miloval ďalej. Jeho patronus bola laň, rovnako ako patronus Lily Potterovej (lebo ju miloval).
Po vyštudovaní sa pridal k Voldemortovi, až kým nezistil, že Voldemort zabil Lily, aj keď Severus Voldemorta prosil o jej život. Voldemort chcel zabiť Harryho Pottera, no Lily sa obetovala aj s jej manželom Jamesom a tým Harrymu zachránila život. Po tomto sa Severus definitívne obrátil na dobrú stranu a požiadal Albusa Dumbledorea o milosť. Ten mu ju udelil a tak začal učiť na Rokforte. Najprv žiadal o miesto učiteľa obrany proti čiernej mágii, ale to nedostal, tak sa stalo až po niekoľkých rokoch (v rokoch 1996 a 1997). Učil elixíry a stal sa vedúcim Slizolinu. Po nástupe Harryho Pottera na Rokfort mu jasne naznačoval, ako sa podobá na svojho otca Jamesa a ako ho nenávidel. Svoju nenávisť k Jamesovi si vylieval na Harrym, rovnako ho aj vinil zo smrti Lily, ktorú tajne miloval, hoci ona mu city nikdy neopätovala - vždy ho brala len ako kamaráta. Po návrate Voldemorta Snape stále pracoval pre Dumbledora, aj keď všetci o ňom pochybovali. Pracoval ako "dvojitý agent" a donášal výhodné informácie pre Fénixov rád. Vďaka vynikajúcej znalosti oklumencie, mágie brániacej čítaniu myšlienok, Voldemort nikdy nezapochyboval o jeho vernosti temnej strane.
V šiestom ročníku Severus Dumbledora na jeho vlastnú žiadosť zabil, hoci pod tlakom a nie z vlastnej vôle. Stal sa riaditeľom Rokfortu, no naďalej pomáhal Harrymu zničiť horcruxy (doniesol mu Chrabromilov meč). Jeho život ukončil Voldemort s nádejou, že tým získa moc nad Bazovým prútikom - čo sa však nestalo, keďže on nebol jeho pravým majiteľom. Ešte pred smrťou však odovzdal Harrymu svoje spomienky, čím mu všetko vysvetlil a Harrymu zmenil mienku o ňom.

</doc>
<doc id="195602" url="https://sk.wikipedia.org/wiki?curid=195602" title="Aberácia (taxonómia)">
Aberácia (taxonómia)

Aberácia je v taxonómii poddruhová systematická jednotka. Zvyčajne označuje farebnú individuálnu odchýlku jedinca, ktorá je v medziach premenlivosti druhu, bez jej taxonomickej hodnoty. 
Aberácia, ako systematická jednotka nižšieho zaradenia (infrasubspecifická) nepodlieha Medzinárodným pravidlám zoologickej nomenklatúry. 
U hmyzu je táto kategória často používaná, lebo hlavne u motýľov a chrobákov je veľmi veľa odchyliek medzi jedincami i na jednej lokalite ich výskytu. Druhy hmyzu, kde bolo v minulosti popísaných veľa aberácií sú dobre známe. Napríklad z radu chrobákov je to u druhu fuzáča alpského ("Rosalia alpina"). U motýľov je to napr. pri druhu "jasoňa červenookého" ("Parnassius apollo"), ale aj u "jasoňa chochlačkového" ("Parnassius mnemosyne"). Aberácia, ako taká, nemá zo systematického hľadiska vedeckú hodnotu. Zaužívala sa v praxi, a preto sa stále ešte často používa. Za predpokladu jej správneho využitia v praxi môže poslúžiť ako isté pravidlo na určenie a systém variability u druhov, ktoré vykazujú značnú odlišnosť mnohých jedincov. 
Aberácia je jednoducho menšia vývojová odchylka od zvyčajnej stavby organizmu, ktorú niekedy označujeme aj ako individuálna forma. Z hľadiska teoretickej taxonómie sa aberáciami zaoberá mikrotaxonómia. Niekedy môže byť výskyt aberácie u niektorého jedinca spojený i s chorobným (patologickým) procesom jeho organizmu.

</doc>
<doc id="195603" url="https://sk.wikipedia.org/wiki?curid=195603" title="Objemové ťahanie">
Objemové ťahanie

Objemové ťahanie (skrátene iba ťahanie) je technologický proces objemového tvárnenia východiskového polotovaru za účelom dosiahnutia zmeny tvaru a rozmerov. Pri objemovom ťahaní sa polotovar pretiahne prievlakom - otvorom menším ako je rozmer polotovaru, čím sa zmenší plocha jeho prierezu pri súčasnom náraste jeho dĺžky. Ťahaním sa zhotovujú drôty, rúry a profily.
Prievlak je tvárniaci nástroj vyrobený z nástrojovej ocele, keramiky, alebo iného vhodného materiálu, s otvorom prierezu kužeľa zhotovenom tak, aby postupne zmenšoval priečny prierez, pričom rastie dĺžka polotovaru. Tvárnením sa dosahuje presný prierez, dobrá akosť povrchu a spevnenie materiálu. Po vyčerpaní plasticity materiálu sa musí táto obnoviť tepelným spracovaním (žíhanie s pod.)
Ťahanie môže byť za tepla (materiál je predhriaty), alebo za studena. Ťahá sa za mokra, alebo za sucha, s mastením, alebo bez neho. Polotovar sa dá ťahať aj s už vyhotovenou povrchovou úpravou (cínovanie, zinkovanie).
Technológia.
Ťahanie sa väčšinou uskutočňuje v niekoľkých fázach – postupne v niekoľkých prievlakoch za sebou. Zmena priemeru v jednom prievlaku je daná schopnosťou materiálu pretvárniť sa, ale i medzou pevnosti materiálu v ťahu, aby trecie sily boli menšie ako medza pevnosti materiálu v ťahu. Ťahová (osová) sila v drôte sa v kužeľovom zúžení mení na radiálny silu (radiálny tlak), ktorý v mieste zúženia prievlaku vykoná deformačnú (tvárniacu) prácu. Deformáciou sa mení priemer materiálu, a keďže musí byť zachovaný jeho objem, musí sa zmeniť dĺžka materiálu, materiál sa natiahne. Mimo tvárniacej sily vzniká v mieste tvárnenia aj trecia sila, (trenie materiálu o prievlak), čím sa materiál nahrieva. Ťahová (osová) sila sa zmení na ohrev.
Materiál je v mieste tvárnenia namáhaný ťahom a tlakom. Pretvárnenie materiálu nie je v celom priereze homogénne väčšie predĺženie je v osi materiálu. Príliš vysoké pretvárnenie môže spôsobiť poškodenie materiálu. Na veľkosť ťažnej sily majú vplyv parametre materiálu:
Tvárnenie sa preto vykonáva postupne cez niekoľko prievlakov až po požadovaný priemer.
Ťahanie drôtov.
Pre drôty o priemere menšom ako sa používajú prievlaky (kamene) z prírodných diamantov, pre väčšie priemery drôtu prievlaky zo syntetických polykryštalických diamantov.
Počas ťahania sa mení štruktúra drôtu (krehnutie, tuhnutie). Preto sa drôt musí priebežne žíhať (ohriať a pomaly ochladiť), čím sa umožní ďalšie pretvárnenie. 
Najjemnejšie drôty, ktoré je možné vyrábať ťahaním majú priemer cca (ľudský vlas má priemer ) napr zlaté drôty pre použitie na pripájanie čipov do puzdra.
Technológia ťahania je nákladnejšia, ako valcovanie, a preto sa používa len pre drôty veľmi tenké, alebo pre drôty vyžadujúce kvalitný povrch a presný priemer. Získanie kovovo lesklého povrchu vyžaduje kvalitný povrch vstupného polotovaru (bez okují).
Obvyklé prierezy pre ťahanie sú kruhový, šesťhran, štvorec, plochý prierez atď.
Ťahanie rúr a profilov.
Pre ťahanie rúrok a dutých profilov sa používa ťahanie bez navíjania (bez ohýbania – na jedenkrát). Najčastejšie sa rúrka ťahá za studena v priemeroch od 0,1 až do , tenkostenné i hrubostenné rúrky, všade tam kde sú zvýšené nároky na presnosť a kvalitu povrchu. Ako polotovar sa používa krátka hrubostenná odlievaná, alebo valcovaná bezošvá rúra.
Profily nepravidelných tvarov sa ťahajú pomocou viacdielnych prievlakov zostavených v ráme. Používajú sa tam, kde je potrebné dosiahnuť vysoký presnosť profilov obvykle pre špeciálnu strojársku výrobu (napr. vložky zámkov).
Stroje na ťahanie.
Na ťahanie sa požívajú ťahacie stolice. Stolice poznáme:
Nástroje.
Nástrojom pri ťahaní sú prievlaky (niekedy označované aj ako kaliber). Prievlak sa pri práci nepohybuje. Je namáhaný silovo – ťah, tlak, a tiež na oter. Prievlaky sa vyrábajú z ocelí (nástrojová oceľ), spekaných karbidov, keramiky, drahých kameňov (diamant) a pod. Kvalita povrchu prievlaku sa priamo premieta do kvality výsledného produktu. Prievlak pozostáva z viacero kužeľov z rôznymi vrcholovými uhlami. Zavádzací uhol (prvý) má obvykle 45° – 60°, ťažný kužeľ (tvárniaci) má obvykle okolo 10° – 12°. Obvykle idú za sebou zavádzací kužeľ, mazací kužeľ, ťažný kužeľ, kalibračný kužeľ a výstupný kužeľ. Niekedy sú kužele združené (jeden kužeľ pre viacero funkcií). Mazací kužeľ slúži na rovnomerné rozdelenie maziva po drôte, kalibračná časť slúži pre vytvorenie hladkého a lesklého povrchu. Výstupná časť slúži pre odľahčenie tlaku v drôte po tvárnení. Prievlak je obvykle vyrobený z jedného kusa, pre väčšie prierezy sa používajú skladané prievlaky. Výhodou skladaného prievlaku je, že je možné regulovať ich rozmer.
Mastenie.
Pre zníženie trenia sa musí použivať mastenie prievlaku (drôtu). Ako mastivá sa používajú suché (práškové), alebo emulzné mastivá. (fosfátové, draselné, vápenaté, bórax, mydlo atď.)
Na stykových plochách drôt – prievlak vznikajú tlaky až 100 MPa a teploty 100 – 300 °C. Vplyvom vysokých teplôt a tlaku dochádza k premene pevného mastiva na kvapalinu. Vysoké tlaky menia viskozitu. Viskozita sa dá upraviť plnivom, najčastejšie hydroxidom vápenatým (vápno). Pomer mydlo – vápno predstavuje veľmi dôležité kritérium pri voľbe maziva. Jeho hodnota je závislá na priemere ťahaného drôtu, jeho pevnosti v ťahu, veľkosti úberu a rýchlosti ťahania. Mastivá sú väčšinou bezvodé (max. 2,5 % vody) a nesmú byť hygroskopické. Aby mastivo mohlo plniť svoju funkciu musí byť vtiahnuté do prievlaku v dostatočnom množstve ideálne v súvislej vrstve. Časť z neho prejde aj na už vytiahnutý drôt (zvyškové mastivo). Vhodné mazivo ovplyvňuje celý proces ťahania drôtu, jeho povrchové vlastnosti. Na mastivá sú mimo základnej funkcie (mastenie) kladené aj ďalšie nároky (ekonomické, ekologické, zdravotné hľadiská a pod.). Dôležité je, aj to, aby sa dalo mastivo jednoducho odstrániť, resp. aby ho nebolo nutné odstraňovať vôbec napr. aby nevadilo pri ďalšom spracovaní materiálu.

</doc>
<doc id="195606" url="https://sk.wikipedia.org/wiki?curid=195606" title="Suchý">
Suchý

Suchý môže byť:

</doc>
<doc id="195608" url="https://sk.wikipedia.org/wiki?curid=195608" title="Profil (výrobok)">
Profil (výrobok)

Profil v technickom ponímaní je výrobok ktorého prierez má definovaný (presne určený) tvar rovnaký po celej dĺžke výrobku. Obvykle má tvar profilovej tyče rôznej dĺžky. Používa sa ako polotovar pre ďalšiu výrobu. Predáva sa ako metráž. Materiálom je obvykle kov, plast, drevo a iné.
Kovové profily.
Rozmery kovových profilov nazývaných aj "tyčový materiál" sú normalizované.
Podľa materiálu sa rozlišujú na:
Kovové profily sa vyrábajú v rôznych prierezoch:

</doc>
<doc id="195611" url="https://sk.wikipedia.org/wiki?curid=195611" title="Zend Technologies">
Zend Technologies

Zend Technologies Ltd. je spoločnosť, ktorú založili dvaja izraelskí vývojári, Andi Gutmans a Zeev Suraski.
V roku 1997 Andi a Zeev prepísali parser jazyka PHP (ktorý v pôvodnej verzii PHP/FI napísal Rasmus Lerdorf) a stal sa tak základom pre verziu PHP 3.0.
V roku 1999 sa opäť pustili do prepísania jadra a vzniklo PHP 4.0. Jadro nazvali "Zend Engine" a v tom istom roku založili spoločnosť Zend Technologies Ltd., ktorá sa podieľa na ďalšom vývoji jazyka PHP.
Slovo „Zend“ vzniklo spojením mien Zeev a Andi.

</doc>
<doc id="195614" url="https://sk.wikipedia.org/wiki?curid=195614" title="Rasmus Lerdorf">
Rasmus Lerdorf

Rasmus Lerdorf (* 22. november 1968, Qeqertarsuaq, Grónsko) je známy najmä ako zakladateľ jazyka PHP. Naprogramoval prvé dve verzie PHP/FI a PHP/FI 2.0. Je takisto spojený s vývojom ďalších verzií tohto jazyka v spolupráci s Andi Gutmans a Zeev Suraski, ktorí založili Zend Technologies Ltd.
V roku 1993 promoval na univerzite Waterloo.
Od Septembra 2002 pracuje v spoločnosti Yahoo Inc. ,ako "Infrastructure Architecture".

</doc>
<doc id="195620" url="https://sk.wikipedia.org/wiki?curid=195620" title="Profil">
Profil

Profil môže byť:

</doc>
<doc id="195621" url="https://sk.wikipedia.org/wiki?curid=195621" title="Ťahanie">
Ťahanie

Ťahanie môže byť:

</doc>
<doc id="195622" url="https://sk.wikipedia.org/wiki?curid=195622" title="Kardam (rozlišovacia stránka)">
Kardam (rozlišovacia stránka)

Kardam môže byť:

</doc>
<doc id="195623" url="https://sk.wikipedia.org/wiki?curid=195623" title="Tervel (rozlišovacia stránka)">
Tervel (rozlišovacia stránka)

Tervel môže byť:

</doc>
<doc id="195624" url="https://sk.wikipedia.org/wiki?curid=195624" title="Asparuch (rozlišovacia stránka)">
Asparuch (rozlišovacia stránka)

Asparuch môže byť:

</doc>
<doc id="195626" url="https://sk.wikipedia.org/wiki?curid=195626" title="Kardam (Bulharsko)">
Kardam (Bulharsko)



</doc>
<doc id="195627" url="https://sk.wikipedia.org/wiki?curid=195627" title="Ivajlo (rozlišovacia stránka)">
Ivajlo (rozlišovacia stránka)

Ivajlo môže byť:

</doc>
<doc id="195634" url="https://sk.wikipedia.org/wiki?curid=195634" title="Operácia Hannibal">
Operácia Hannibal

Operácia Hannibal bol rozkaz vydaný admirálom Dönitzom v januári 1945 o evakuácii 2. cvičnej ponorkovej flotily (2. Unterseeboot-Lehrdivision), z Gdanska pred postupujúcou Červenou armádou. Škola mala byť celá evakuovaná s personálom i 2 500 čerstvými absolventmi. Celkove 3 450 ľudí. Mali byť nalodení na pasažiersku loď Wilhelm Gustloff, ktorá im dovtedy slúžila ako plávajúce kasárne.d

</doc>
<doc id="195642" url="https://sk.wikipedia.org/wiki?curid=195642" title="John Updike">
John Updike

John Hoyer Updike (* 18. marec 1932, Reading, Pensylvánia, USA – † 27. január 2009, Danvers, Massachusetts, USA) bol americký spisovateľ, držiteľ Pulitzerovej ceny.
Os jeho diela tvoria romány o "Králikovi", ktoré zachytávajú život strednej vrstvy na postave obyčajného človeka Harryho "Králika" Angstroma v priebehu niekoľkých desaťročí od ranej dospelosti až po jeho smrť. Za romány Rabbit Is Rich (1981) a Rabbit At Rest (1990) 
dostal Pulitzerovu cenu. Updike patrí do trojice autorov (spolu s Boothom Tarkingtonom a Williamom Faulknerom), ktorí získali Pulitzerovu cenu za beletriu viac ako raz. Vydal vyše dvadsať románov a viac ako desať zbierok poviedok, okrem toho poéziu, recenzie výtvarného umenia, literárne kritiku a knižky pre deti. Stovky jeho poviedok, recenzií a básní vychádzali od roku 1954 v časopise "New Yorker". Písal tiež pravidelne pre "New York Review of Books".
"Americké malomesto a protestantská stredná vrstva", tak Updike popisoval svoje základné tému. Bol uznávaný predovšetkým pre autorskú precíznosť, jedinečný prozaický štýl a pre svoje tvorivé nasadenie. Písal priemerne jednu knihu ročne. V jeho príbehoch sa bežne vyskytujú postavy, ktoré často prežívajú hlboký zmätok a ich vnútorné krízy majú pôvod v náboženstve, rodinných záväzkoch a v manželskej nevere. Jeho romány a poviedky si získavajú čitateľa svojim zameraním na záujmy, vášne a utrpenie priemerných Američanov, dôrazom na kresťanskú teológiu, sexualitu a zmyslové zážitky. Jeho dielo vyvolalo značnú pozornosť a chválu kritiky a Updike je prevažne považovaný za jedného z najväčších amerických spisovateľov svojej doby. Jeho vysoko prepracovaný prozaický štýl je postavený na bohatom, neotrelom, niekedy až obskúrnom výraze sprostredkovanom ľahko ironickým, inteligentným autorským hlasom, ktorý fyzický svet opisuje extravagantne, ale napriek tomu zostáva pevne usadený v realistickej tradícii. Svoj štýl opisuje ako snahu "dať pozemskosti krásu, ktorá jej patrí"."
Životopis.
Narodil sa v Redingtone ako jediné dieťa Lindy Grace Hoyer a Wesleyho Russella Updikea a vyrastal v blízkom meste Shillingtone. Rodina sa neskôr presťahovala do dediny Plowville. Matkine snahy stať sa vydávanou spisovateľkou na mladého Updikea značne zapôsobili. "V jednej z najskorších spomienok ju vidím sedieť pri písacom stole," spomínal neskôr. "Obdivoval som spisovateľské nástroje, písací stroj, papieriky na prepisovanie preklepov, krabice nepopísaného papiera. Vybavujem si hnedé obálky, v ktorých sa poviedky odosielali - a v ktorých sa tiež vracali." Detstvo strávené v okrese Berks v Pensylvánii malo ovplyvniť prostredie v ktorom sa odohráva tetralógia o Králikovi Angstromovi rovnako ako mnoho jeho prvých románov a poviedok. 
Updike ukončil s vynikajúcim prospechom strednú školu v Shillingtone a bol prijatý s plným štipendiom na Harvard. Na univerzite si získal známosť ako talentovaný a plodný prispievateľ do časopisu "Harvard Lampoon", ktorého bol tiež šéfredaktorom. Štúdium anglickej literatúry ukončil "summa cum laude" v roku 1954.
Z Harvardu zamieril na Ruskinovu školu výtvarného umenia v Oxforde, pretože sa chcel stať kresličom a karikaturistom. Po návrate do USA sa s rodinou presťahoval do New Yorku, kde sa stal pravidelným prispievateľom "New Yorker". To bol začiatok jeho profesionálnej spisovateľskej dráhy.
Ešte ako študent na Harvarde sa v roku 1953 oženil s Mary E. Penningtonovou, študentkou výtvarného umenia na Radcliffe College. Sprevádzala ho do anglického Oxfordu, kde študoval výtvarnú akadémiu a kde sa roku 1955 narodilo ich prvé dieťa, dcéra Elizabeth. Mali spolu ďalšie tri deti: spisovateľa Davida (* 1957), Michaela (* 1959) a Mirandu (* 1960). Rozviedli sa v roku 1974.
Roku 1977 sa oženil s Marthou Ruggles Bernhardovou s ktorou žil vyše tridsať rokov v Beverly Farms v štáte Massachusetts. Mal sedem vnúčat.
Zomrel na rakovinu pľúc 27. januára 2009 vo veku 76 rokov.

</doc>
<doc id="195644" url="https://sk.wikipedia.org/wiki?curid=195644" title="Regióny v USA">
Regióny v USA

Spojené štáty americké sa delia na niekoľko oblastí, na regióny. Existujú oficiálne aj neoficiálne členenia.
Americký úrad pre sčítanie obyvateľstva.
Jedno z oficiálnych rozdelení (a najčastejšie používané) je podľa Amerického úradu pre sčítanie obyvateľstva (United States Census Bureau).

</doc>
<doc id="195645" url="https://sk.wikipedia.org/wiki?curid=195645" title="Geografia USA">
Geografia USA

Spojené štáty ležia v Severnej Amerike. Základom tohto kontinentu je Kanadský štít, ktorého vek sa datuje od archaika. Rozprestiera sa v severovýchodnej časti kontinentu. Jeho stredná časť je preliačená a tvorí dno Hudsonovho zálivu. Je tvorený premenenými a vyvretými horninami. V súčasnosti sa pod Severoamerickú platňu podsúva tichooceánska, presnejšie sa podsúva pod jej západný okraj. Zároveň sa Juhoamerická platňa pohybuje smerom k Severnej.
V dôsledku týchto pohybov vznikla vysoká horská hradba sopečného pôvodu, ktorá sa tiahne od Aleutských ostrovov pri Aljašskom polostrove až po Ohňovú zem. Kordillery začínajú Aljašským chrbtom (najvyšší bod Mount McKinley 6194 m) a tiahnu sa na juh v dvoch výrazných pásmach. Pri pobreží Tichého oceánu sú to Pobrežné vrchy a vo vnútrozemí Skalnaté vrchy. Medzi jednotlivými pásami Kordiller sa rozprestierajú zníženiny a plošiny, napr. Coloradská plošina, Veľká panva. Najnižšie položené miesto Ameriky leží v USA a je ním Údolie smrti (Death Valley). Táto preliačina je 86 m pod úrovňou hladiny mora. Svoje meno dostala podľa nehostinných podmienok pre život (púšť bez vody s veľkými horúčavami, v tieni namerali až 57 °C). Pozdĺž východného pobrežia sa tiahne staré pohorie Apalačské vrchy. Medzi Apalačskými vrchmi a Atlantickým oceánom sa rozprestiera Pobrežná nížina. Mexický záliv lemuje Mississippská nížina. Medzi Apalačskými vrchmi a Kordillerami sa postupne od východu rozprestierajú Centrálne roviny a Veľké prérie.
Vodstvo.
Väčšia časť územia USA patrí do úmoria Atlantického oceánu. Vlievajú sa doňho veľtoky ako Mississippi, s prítokom Missouri (najdlhšia riečna sústava USA - 6212 km), Rieka svätého Vavrinca, Rio Grande. Tichý oceán prijíma väčšinou kratšie toky tečúce z Kordiller. Medzi významnejšie patria rieky Columbia a Colorado.Do Severného Ľadového oceánu sa vlievajú rieky Mackenzie,Yukon.
V USA nájdeme aj mnoho jazier. Ľadovcového pôvodu sú Veľké kanadské jazerá (Horné jazero, Michiganské jazero, Hurónske jazero a jazero Ontario), ktoré tvoria najväčšiu zásobáreň sladkej vody na svete a prírodnú hranicu medzi USA a Kanadou. Veľké soľné jazero sa rozprestiera v bezodtokovej oblasti medzi Skalnatými vrchmi a Pobrežnými vrchmi. V USA je množstvo vodopádov, najznámejšie sú Niagarské vodopády, ktoré ležia na hranici s Kanadou, medzi Erijským a Ontárijským jazerom.
Podnebie.
Vďaka svojej veľkosti USA ležia v niekoľkých významných podnebných pásmach. Severná časť územia leží v miernom pásme, je však chladnejšie a vlhkejšie ako v Európe. Spôsobuje to studený Labradorský prúd, ktorý obmýva severovýchodné a východné pobrežie. Centrálne roviny a Veľké prérie majú v závislosti od vzdialenosti od Atlantického oceánu čím ďalej, tým menej zrážok. Južná časť USA leží v príjemnom subtropickom podnebnom pásme a Mexický záliv, polostrov Florida v tropickom pásme. Výnimku tvoria vysoko položené pohoria a plošiny, kde je podstatne chladnejšie, prejavuje sa tam výšková stupňovitosť. Aljaška leží v studenom pásme a Havajské ostrovy v tropickom pásme. Tvárnosť povrchu Ameriky umožňuje takmer bezprekážkový presun vzdušných más zo severu na juh a naopak. Preto sú časté najmä vpády arktického vzduchu z vyšších zemepisných šírok až do oblasti Mexického zálivu. Prúdeniu v rovnobežkovom smere prekážajú horské bariéry Kordiller. Preto vlaha, ktorá by sa s prúdiacim vzduchom dostávala do vnútrozemia Ameriky od Tichého oceánu, vyprší sa nad oceánom, úzkou pobrežnou nížinou a nad náveternými svahmi tichooceánskeho pásma. 

</doc>
<doc id="195646" url="https://sk.wikipedia.org/wiki?curid=195646" title="Mid-Atlantic">
Mid-Atlantic

Mid-Atlantic alebo Mid-Atlantic states (doslova "Stredoatlantické štáty") je oblasť, ktorú tvorí päť štátov na severovýchode USA. Spolu s Novým Anglickom tvorí Northeast, čo je jeden zo 4 hlavných regiónov Spojených štátov. Medzi štáty Mid-Atlanticu patria New York, New Jersey, Pensylvánia ("Pennsylvania"), Maryland a Delaware.
Mid-Atlanticom prechádzajú Apalačské vrchy, takže je tu pomerne veľa lesov. Oblasť leží medzi Veľkými jazerami a oceánom. Oblasť sa, rovnako ako Nové Anglicko, podobá Európe. Oproti Novému Anglicku je tu oveľa viac miest a je tu omnoho väčšia rasová a kultúrna rozmanitosť (väčšie percento Afroameričanov, hispánskych a ázijských obyvateľov).

</doc>
<doc id="195647" url="https://sk.wikipedia.org/wiki?curid=195647" title="Mid-Atlantic States">
Mid-Atlantic States



</doc>
<doc id="195648" url="https://sk.wikipedia.org/wiki?curid=195648" title="SUSE Linux Enterprise Server">
SUSE Linux Enterprise Server

SUSE Linux Enterprise Server (SLES) je komerčná, serverovo orientovaná Linuxová distribúcia vyvíjaná Novellom, určená primárne pre firemných zákazníkov. 
V súčasnosti sú nové verzie vydávané každých 18 – 24 mesiacov.
História.
SLES bol vyvíjaný na základoch SUSE Linuxu tímom, ktorý viedol Marcus Kraft. Prvá verzia bola uvoľnená 31. októbra 2000 a bola určená na počítače typu IBM S/390. Prvým, verejne známym, firemným zákazníkom sa v decembri 2000 stala nadnárodná telekomunikačná spoločnosť Telia. V apríli 2001 bola vydaná verzia pre architektúru x86.
V auguste 2004 sa na trh dostáva verzia SLES 9. O 16 mesiacov neskôr, v decembri 2005, je dostupný 3. service pack. V tomto období už SLES podporuje väčšina predajcov hardvéru: IBM, HP, Sun Microsystems, Dell a SGI.
SUSE Linux Enterprise Server 10 bol vydaný, spolu so svojím sesterským produktom SLED, 17. júla 2006. Prvý service pack bol uvoľnený 18. júna 2007.

</doc>
<doc id="195653" url="https://sk.wikipedia.org/wiki?curid=195653" title="Northeast (USA)">
Northeast (USA)

Northeast (doslova Severovýchod) je jeden z regiónov Spojených štátov amerických. Spravidla zahŕňa 9 štátov, a to Maine, New Hampshire, Vermont, Massachusetts, Rhode Island, Connecticut, New York, New Jersey a Pensylvániu. Delaware, Maryland a Severná Virgínia sa niekedy tiež rátajú ako časť severovýchodného regiónu z dôvodu, že zasahujú do megalopolisu BosWash, ale oficiálne patria do juhoatlantického regiónu (South Atlantic region).
V roku 2010 tu podľa sčítania ľudu žilo 55 317 240 obyvateľov. Región je ohraničený na severe Kanadou, na západe regiónom Midwest, na juhu južným regiónom a na východe Atlantickým oceánom. Najväčšie mesto regiónu, New York, je aj najväčšie mesto a metropolitná oblasť v Spojených štátoch.
Severovýchod je aj najbohatší región USA. V roku 2007 boli podľa štatistík najbohatšie štáty Maryland, New Jersey, Connecticut, Havaj a Massachusetts.
Samotný štát New York tvorí asi 8 percent celkového HDP USA v roku 2005. Zatiaľ čo príjem je vysoký, celkový počet obyvateľov a rozloha je malá (okrem New Yorku a Pennsylvánie), pričom iba New York, New Jersey a Pensylvánia patria medzi 10 najľudnatejších štátov a žiadny zo štátov nepatrí medzi 10 najväčších.

</doc>
<doc id="195654" url="https://sk.wikipedia.org/wiki?curid=195654" title="Severná Virgínia">
Severná Virgínia

Severná Virgínia ("Northern Virginia", "NoVA") je región amerického štátu Virgínia, ktorý pozostáva z okresov Arlington County, Fairfax County, Loudoun County a Prince William County a z nezávislých miest Alexandria, Falls Church, Fairfax, Manassas a Manassas Park. Je súčasťou metropolitnej oblasti Baltimore-Washington, štvrtej najväčšej v USA. Severná Virgínia je najrozmanitejší región Virgínie a región s najvyšším príjmom.

</doc>
<doc id="195655" url="https://sk.wikipedia.org/wiki?curid=195655" title="Northern Virginia">
Northern Virginia



</doc>
<doc id="195657" url="https://sk.wikipedia.org/wiki?curid=195657" title="Northeastern United States">
Northeastern United States



</doc>
<doc id="195661" url="https://sk.wikipedia.org/wiki?curid=195661" title="Midwest (USA)">
Midwest (USA)

Midwest (doslova "Stredozápad") je región Spojených štátov, ktorý zahŕňa štáty Illinois, Indiana, Iowa, Kansas, Michigan, Minnesota, Missouri, Ohio, Nebraska, Severná Dakota, Južná Dakota a Wisconsin. V roku 2010 tu podľa sčítania ľudu žilo 66 927 001 obyvateľov. Je to geografické a populačné centrum Spojených štátov. Región sa delí na East North Central States (hlavne Great Lakes States) a West North Central States (hlavne Great Plains States), hoci Minnesota, ktorá patrí medzi West North Central states, nepatrí medzi Great Plains states.
Najväčšie mesto regiónu je Chicago, nasleduje Detroit a Indianapolis. Ďalšie dôležité mestá sú Cincinnati, Cleveland, Columbus, Des Moines, Kansas City, Madison, Milwaukee, Minneapolis, Omaha, St. Louis a Wichita.
Termín Midwest sa používa vyše 100 rokov. Ďalšie označenia sú "Northwest" alebo "Old Northwest" (podľa Northwest Territory), "Mid-America," alebo "Heartland".

</doc>
<doc id="195662" url="https://sk.wikipedia.org/wiki?curid=195662" title="Midwestern United States">
Midwestern United States



</doc>
<doc id="195663" url="https://sk.wikipedia.org/wiki?curid=195663" title="Midwest">
Midwest



</doc>
<doc id="195665" url="https://sk.wikipedia.org/wiki?curid=195665" title="Juh (USA)">
Juh (USA)

Juh ("Southern United States", "American South", "Dixie" alebo iba "South") je región Spojených štátov, ktorý obsahuje 16 štátov, kde žije celkovo 114 555 744 podľa sčítania z roku 2010, čo je 37 % celej populácie USA, pričom sa delí na tri menšie regióny.
V historickom význame počas americkej občianskej vojny (1861 – 65) označenie pre secesionistské štáty tzv. Konfederácie (The Confederate States of America).

</doc>
<doc id="195666" url="https://sk.wikipedia.org/wiki?curid=195666" title="Southern United States">
Southern United States



</doc>
<doc id="195668" url="https://sk.wikipedia.org/wiki?curid=195668" title="Západ (USA)">
Západ (USA)

Západ (, "American West" alebo iba "The West") je región Spojených štátov, ktorý obyčajne označuje najzápadnejšie štáty USA. Rieka Mississippi sa často používa ako najvýchodnejšia možná hranica medzi Východom a Západom.
Oficiálne sem patrí 13 štátov, a to Aljaška, Arizona, Kalifornia, Colorado, Havaj, Idaho, Montana, Nevada, Nové Mexiko, Oregon, Utah, Washington a Wyoming.

</doc>
<doc id="195669" url="https://sk.wikipedia.org/wiki?curid=195669" title="Western United States">
Western United States



</doc>
<doc id="195673" url="https://sk.wikipedia.org/wiki?curid=195673" title="Bansko">
Bansko

Bansko () je malé mesto v centrálnom juhozápadnom Bulharsku, ktoré sa nachádza v Blagoevgradskej oblasti. Je centrom rovnomenného okresu. Mesto je pomerne bohaté na pamiatky a blízko mesta sa nachádza Národný park Pirin. Mesto leží na úpätí pohoria Pirin a je najväčším zimným rezortom na Balkánskom polostrove.
Etymológia.
Pôvod názvu mesta nie je úplne známy, existujú ale dve hlavné teórie. Podľa prvej meno mesta pochádza od termínu „ban“, ktorý označuje vládcu alebo správcu nejakej oblasti; podľa druhej z teórií názov pochádza od minerálnych prameňov vyvierajúcich pri neďalekej obci Baňa ().
Geografia.
Mesto leží v Razložskej kotline na rieke Glazne. Nachádza sa na severnom úpätí severného Pirinu v nadmorskej výške približne Je vzdialené 56 kilometrov od oblastného centra Blagoevgradu, 145 kilometrov od Plovdivu a asi 150 kilometrov od Sofie. Klíma je horská a snehová pokrývka sa v meste zvyčajne drží od decembra do apríla. Mesto funguje ako východiskový bod do pohoria Pirin.
História mesta.
O tom, že okolie mesta bolo osídlené už v dávnych časoch, svedčia mnohé archeologické nálezy a vykopávky, ktoré pochádzajú z tráckeho obdobia, z antiky aj zo stredoveku. V okolí mesta sa nachádza viac než 100 objektov zapísaných v archeologickej mape Bulharska. Najvýznamnejším z týchto objektov je pravdepodobne Sitan kale () – bývalá pevnosť v pohorí Pirin približne západne od Banska, stojaca na mieste zvanom Kaľata (), ktoré bolo obývané už Trákmi, a fungujúca ako pevnosť až do obdobia stredoveku najmä v období Druhej bulharskej ríše. Medzi ďalšie objekty v blízkosti mesta patria napríklad zvyšky ranokresťanskej baziliky postavenej medzi 4. a 6. storočím po Kr., zvyšky stredovekého kostola a dediny, ako aj nekropola s približne 130 hrobmi, ktoré sa nachádzajú na mieste zvanom Šipotsko () približne západne od Banska, ďalej zvyšky tráckej pevnosti približne južne od Banska na mieste zvanom Julen (), alebo miesto zvané Sveti Ivan () približne východne od Banska, kde sa nachádza bývalá trácka svätyňa, ako aj zvyšky ďalšej ranokresťanskej baziliky.
Samotné Bansko vzniklo niekedy v období stredoveku spojením niekoľkých osád do jednej dediny. Prvá písomná zmienka o Bansku pochádza z osmanských registrov pastierov oviec z roku 1576.
Bansko sa neskôr rýchlo vyvíjalo, stalo sa centrom mnohých remesiel a neskôr aj jedným z hlavných ohnísk bulharského národného obrodenia; narodil sa tu Pajsij Chilendarski, ktorý je považovaný za jeho iniciátora. Počas národného obrodenia bolo v Bansku postavených veľa významných budov vrátane bulharského pravoslávneho kostola, školy a iných kultúrnych inštitúcií. V 60. rokoch 19. storočia sa v Bansku objavili protestantskí misionári a 6. augusta 1968 tu bola ustanovená Bulharská evanjelická cirkevná správa, čím sa Bansko stalo prvým pôsobiskom evanjelickej cirkvi na území Bulharska.
Po oslobodení Bulharska a následnom Berlínskom kongrese v roku 1878 sa Bansko ocitlo v časti Macedónia, ktorá ostala pod správou Osmanskej ríše, ale stalo sa, ako najväčšie obývané miesto v okolí, centrom národnooslobodzovacieho boja. Už v roku 1878 prebehlo v okolí kresnensko-razložské povstanie, ktorého sa aktívne zúčastnila väčšina obyvateľstva a ktoré si vytýčilo za cieľ oslobodenie Razložskej kotliny od osmanskej nadvlády, ale po čase bolo krvavo potlačené. V roku 1896 počas učiteľského pôsobenia Goceho Delčeva sa Bansko stalo regionálnym centrom Vnútornej macédonsko-odrinskej revolučnej organizácie (). Ďalšie stupňovanie aktivít národnooslobodzovacieho hnutia viedlo v roku 1903 k ilindensko-preobraženskému povstaniu, ktorého sa opäť zúčastnilo veľké množstvo obyvateľov Banska. Aj toto povstanie však bolo potlačené. 5. októbra 1912 bolo Bansko konečne oslobodené a stalo sa súčasťou Bulharska.
Pamiatky.
Bansko je bohaté na pamiatky, celkovo až okolo 150 stavieb má priznaný štatút kultúrnej pamiatky. Medzi najvýznamnejšie patria:
Turizmus.
Bansko je najväčší a najrýchlejšie sa rozvíjajúci zimný rezort na Balkánskom polostrove a funguje ako stredisko zimných športov medzinárodného významu. Mimo zimnej sezóny funguje ako východiskový bod a turistické centrum pre pohorie Pirin. V meste sú pomerne dobre zachované miestne tradicíe, folklór a tradičná miesta kuchyňa, čo tiež prispieva k rozvoju turistického ruchu. Nachádza sa tam aj niekoľko múzeí a obľúbené sú aj termálne minerálne kúpele v susednom blízkom meste Dobrinište.

</doc>
<doc id="195675" url="https://sk.wikipedia.org/wiki?curid=195675" title="Lisa Cuddyová">
Lisa Cuddyová

MUDr. Lisa Cuddyová je fiktívna postava nemocničnej drámy Dr. House, ktorú hrá Lisa Edelsteinová. Cuddyová je dekankou lekárstva a riaditeľkou v nemocnici "Princeton-Plainsboro Teaching Hospital". 
História.
Lisa je jediná postava, o ktorej seriál neposkytol veľa informácií. Má jednu sestru, čo bolo spomenuté až v 3 dieli 5 série Adverse Events, keď sa jej Housov špión spýtal, či má súrodencov. S rodičmi má podľa dielu dobrý vzťah.
Cuddyová navštevovala Michiganskú univerzitu. V tom čase stretla Gregoryho Housea, ktorý už vtedy bol legendou v univerzitnom mestečku. Jej sen o doktorke začal, keď mala 12 rokov a v 25 rokoch promovala na lekárskej škole ako druhá najlepšia v jej triede a stala sa prvou ženou a vôbec druhou najmladšou dekankou lekárstva v tridsiatich dvoch rokoch.
Cuddyová poznala Housa predtým, než seriál začal. Stretla sa s ním na Michiganskej univerzite, neskôr prešiel na inú školu, Univerzitu Johnsa Hopkinsa. Neskoršie, keď si House poranil pravú nohu, bol liečený na Princeton Plainsboro, kde Cuddyová ešte nebola dekankou lekárstva (upresnené v nevysielanej verzii epizódy "Honeymoon"). Doktori nemohli prísť na to, čo je s jeho nohou, a tak sa Cuddyová stala jeho navštevujúcou doktorkou. House odmietol nohu amputovať hovoriac, že má rád svoju nohu a chcel si ju ponechať, zatiaľ čo jeho priateľka, Stacy Warnerová, mu povedala, nech si ju dá odrezať, aby prežil. Cuddyová povedala Stacy, že sa doktori rozhodovali medzi amputáciou a ponechaním: vyrezaním mŕtveho svalu, ktorému dávali 50 percent na to, že zlyhá (a bude po celý svoj život krívať a mať bolesti) a 50 percent na to, že sa chytí (a bude môcť normálne kráčať). House žiadal, aby ho dali do chemicky privodenej kómy a aby prespal najhoršiu bolesť nohy. Avšak, keď raz upadol do bezvedomia, Stacy, ako jeho lekársky zástupca, súhlasila s operáciou.

</doc>
<doc id="195676" url="https://sk.wikipedia.org/wiki?curid=195676" title="Bansko (rozlišovacia stránka)">
Bansko (rozlišovacia stránka)

Bansko môže byť:

</doc>
<doc id="195677" url="https://sk.wikipedia.org/wiki?curid=195677" title="Batak (mesto)">
Batak (mesto)

Batak () je mesto v južnom Bulharsku v Pazardžickej oblasti blízko mesta Peštera, Pazardžik a Plovdiv v západnej časti pohoria Rodopy. Je administratívnym centrom okresu Batak. Obyvatelia mesta sa v roku 1876 aktívne zapojili do Aprílového povstania a po jeho potlačení bola väčšina z nich zavraždená v priebehu tzv. batackého masakru.
Geografia a klíma.
Batak je malé mesto ležiace v horskom prostredí na obidvoch brehoch rieky Stara reka vo vysokej nadmorskej výške v západnej časti pohoria Rodopy. Mesto je zo všetkých strán obklopené pahorkami, ktorých vrcholy sú v nadmorskej výške o 100200 metrov vyššej než leží samotné mesto. Nad nimi sa vypínajú vrcholy Batackej planiny (časť Západných Rodop). Zhruba 2 kilometre severne od mesta sa nachádza priehrada Batak.
Klíma v Bataku je mierne kontinentálna a z dôvodu polohy je mesto chránené pred silnými vetrami. Charakteristický je prevažne južný vietor. Zimy v Bataku sú pomerne teplé a všeobecne cez jeseň a zimu prevládajú slnečné dni. Snehová pokrývka je v zime bežná, dosahuje výšky okolo v meste a do v okolitých kopcoch. Letá sú príjemne chladné.
Fauna.
Vďaka svojej polohe v Západných Rodopoch sa v okolí mesta často vyskytujú jelene, srny, divé svine, kamzíci, medvede, vlci a líšky. Z menších cicavcov sa v okolí nachádzajú predovšetkým divé zajace, veveričky a ježe a z vtáctva sú to najmä hlucháne, divé holuby, vrany, jarabice a v okolí vodných plôch aj divé kačice a husy.
Dejiny.
Staršie dejiny.
Teritórium mesta bolo osídlené už v dávnych časoch o čom svedčia mnohé vykopávky. Nálezy pochádzajú od všetkých kultúr, ktoré obývali región: tráckej, protobulharskej, rímskej, byzantskej aj slovanskej. V okolí mesta sa našli pozostatky vyše 20 starovekých pevností, trácke mohyly a veľké množstvo zvyškov religióznych stavieb viacerých kultúr.
Stredovek a obdobie bulharského národného obrodenia.
V období raného stredoveku bolo územie striedavo pod kontrolou Byzantskej a Bulharskej ríše, ale vďaka svojej ťažko dostupnej horskej polohe a čisto slovanskému obyvateľstvu, tu Byzantská ríša nikdy nezískala reálny vplyv aj keď kontrolovala horské priesmyky v okolí.
Po obsadení Bulharska Osmanskou ríšou sa do dediny (ako aj do mnohých iných nedostupných horských miest) začalo sťahovať veľké množstvo Bulharov, ktorí si životom v odľahlých horských oblastiach chceli uchovať svoju kultúru, jazyk a vieru a vzdorovať tak tureckému vplyvu. V tomto období došlo k veľkému rozvoju mesta a tamojších remesiel väčšinou spojených so spracovaním dreva – napríklad v roku 1871 bolo v Bataku registrovaných až 283 drevorezbárov a kvalita dreva z okolia bola svetoznáma. V priebehu bulharského národného obrodenia v Bataku vzniklo viacero vzdelávacích a kultúrnych inštitúcií.
Aprílové povstanie v Bataku a batacký masaker.
Obyvatelia Bataku sa v priebehu osmanskej nadvlády ocitli v ťažkej situácii, keďže Batak bol jedinou kresťanskou dedinou obklopenou viacerými pomáckymi (poturčení Bulhari) osadami s pomerne dosť sfanatizovaným moslimským obyvateľstvom, ktoré sa snažilo spôsobovať Batačanom veľa problémov. Batačania však boli poväčšine pomerne drsní horali, takmer všetci ozbrojení a zvyknutí zaobchádzať so zbraňami a tak sa boli po celú dobu schopní ubrániť násilnostiam vrátane násilného poturčovania. V revolučných 70. rokoch 19. storočia sa zvesti o príprave celonárodného povstania dostali aj do Bataku a mnohí Batačania sa začali do príprav aktívne zapojovať.
Príprava samotného Aprílového povstania sa začala v priebehu januára 1876 najmä agitáciou v bulharských mestách a dedinách. Územie Bulharska bolo rozdelené na viacero revolučných okruhov, pričom Batak spadal pod 4. (plovdivský) revolučný okruh, ktorého vodcovia boli Georgi Benkovski a Panajot Volov. Väčšina obyvateľstva Bataku sa chcela do povstania zapojiť aj keď sa ozývali aj protichodné hlasy najmä u starších a skúsenejších obyvateľov, ktorí predpokladali, že povstanie nebude mať úspech a že odplata bude mimoriadne krutá. Nakoniec sa však obyvatelia kolektívne dohodli na tom, že Batak sa do povstania zapojí. Miestnymi veliteľmi povstania sa stali predovšetkým Petăr Goranov, jeho syn Angel Goranov a bratia Stefan a Angel Trendafilovi.
Povstanie začali bulharské mestá a dediny vyhlasovať 21. apríla 1876. Podľa pôvodných plánov povstania pre okolie sa hneď po začiatku povstania mali do Bataku (vďaka jeho výhodnej polohe) presídliť aj iné bulharské dediny z tejto časti Rodop, to sa však kvôli zlej organizácii a neskúsenosti vodcov povstania neuskutočnilo. V noci z 21. na 22. apríla zasadol v Bataku miestny revolučný výbor a krátko po polnoci bolo prijaté rozhodnutie, ze niet iného východiska ako vyhlásiť povstanie. Povstanie v Bataku sa začalo 22. apríla 1876, kedy obyvatelia oficiálne vyhlásili nezávislosť na osmankej vláde a začali sa pripravovať na prípadné boje (opevňovať domy, kopať okopy a na dôležitých miestach boli rozmiestnené stráže). V takomto rozpoložení prebehlo niekoľko nasledujúcich dní. Večer 29. apríla sa do Bataku doniesli správy, že sa od juhu blíži veľký turecký bašibozuk (oddiel nepravidelného vojska zložený z veľkej časti z Pomákov) o sile 70008000 tisíc mužov (Batak mal v tom čase odhadom – turecké orgány neviedli presnú dokumentáciu – približne rovnaký počet obyvateľov vrátane žien, starcov a detí, ako bola veľkosť blížiaceho sa bašibozuku) a prvé oddiely sa dostali do blízkosti Bataku už v noci z 29. na 30 apríla. Prebehlo krátke vyjednávanie medzi revolučnými predstaviteľmi Bataku a veliteľom bašibozuku Achmedom agom pri ktorom sa Batačania odmietli vzdať a odovzdať zbrane a prehlásili, že sú pripravený za svoju nezávislosť bojovať. V nasledujúcich dňoch prebehli v okolí ľahké strety Batačanov (ktorí sa snažili v skupinách napadať menšie turecké jednotky) s tureckými oddielmi, ale nakoniec boli vždy nútení sa stiahnuť. Nakoniec boli Batačania donútení vzdať sa všetkých pozícií v okolí mesta a vonkajšia obrana Bataku padla. Časť obyvateľov opustila Batak už predtým a tak sa aj s jednotkami, ktoré sa stiahli z pozícií nachádzalo v dedine približne 50006000 ľudí.
Po páde obrany strávili noc z 1. na 2. mája obyvatelia ukrytí po skupinách v niekoľkých budovách v Bataku. Turecký bašibozuk medzitým doplnili pomácke oddiely z okolitých dedín a ráno 2. mája bol Batak obkľúčený. V meste sa najskôr dostali k Bogdanovovmu domu kde sa nachádzala väčšia skupina obyvateľov. Keďže ľudia poskrývaní v jednotlivých domoch nemali šancu spolu komunikovať a nevedeli čo sa deje vo zvyšku dediny, turecké jednotky ich presvedčili, že väčšina ľudí z Bataku sa vzdala a odovzdala zbrane a že keď urobia to isté, nič sa im nestane. Ľudia skrytí v Bogdanovovom dome nakoniec pristúpili na požiadavky, no vzápätí po odovzdaní zbraní boli zmasakrovaní. Neskôr veliteľ tureckých oddielov Achmed aga prehovoril k miestnym predstaviteľom a nakoniec ich presvedčil, že ak celý Batak odovzdá zbrane, vojská odtiahnu a už nebude nikomu ublížené. Sľub opäť nebol dodržaný a v okamihu, kedy sa turecké oddiely presvedčili, že všetky zbrane sú odovzdané a ľudia sa začínajú rozchádzať do svojich domov, sa začalo systematické masakrovanie obyvateľstva a vypaľovanie domov a všetkých ostatných budov (napríklad v budove školy uhorelo niekoľko sto ľudí). Posledným útočiskom sa pre obyvateľov stal chrám svätej Nedele, nazývaný Batačanmi pre svoje pevné steny a 1,5 metra vysoký múr okolo aj „pevnosť“, kde sa večer 2. mája ukrylo (vnútri chrámu a v chrámovom dvore) posledných približne 2000 ľudí. Turci nezaútočili na chrám priamo, keďže steny poskytovali skutočne dobrú ochranu a vstupovať po jednom cez dvere sa báli. Namiesto toho strieľali dovnútra chrámu cez okná a cez diery v múroch do chrámového dvora. Chrámový dvor sa podarilo dobyť ako prvý no ľudia vnútri chrámu sa stále skrývali. Celkovo prežili Batačania v budove chrámu rozpálenej od požiaru školy, ktorá stála vedľa 3 dni a noci bez jedla, alebo vody, neustále ohrozovaní streľbou cez okná. V noci z 4. na 5. mája turecké oddiely najskôr cez okná nahádzali dovnútra chrámu úle s včelami a napokon zapálené fakle, slamu, naliali tam aj olej a tak zvyšok ľudí skrývajúcich sa v chráme uhorel zaživa.
Bilancia masakru bola otrasná. Z pôvodných predpokladaných 70008000 tisíc obyvateľov obce ostalo nažive približne 1200 a to z prevažnej väčšiny starých žien a detí. Títo nemali kam ísť, keďže Batak bol vypálený do základov (jediná budova, ktorá ostala stať bol chrám svätej Nedele) a tak prežívali vďaka pomoci ľudí z okolitých dedín a miest. Po niekoľkých mesiacoch sa začali ľudia do Bataku vracať, ale situácia tam, bola veľmi zlá. Podľa svedkov, ktorí v tej dobe Batak navštívili (medzi nimi množstvo zahraničných novinárov a diplomatov) sa ešte rok po tragických udalostiach nachádzali mŕtve telá po celej dedine a aj kostol bol ešte aj po takom dlhom čase po strop plný obhorených mŕtvych tiel. Príčina bola, že preživší boli poväčšine staré ženy a deti, navyše bola väčšina z nich chorých po niekoľkomesačnom hlade a strádaní a jednoducho neboli fyzicky schopní mŕtvych pochovať. Správy zahraničných žurnalistov a diplomatov o tragédii v Bataku však mali aj pozitívny dopad, keďže priviedli mocnosti k prehodnoteniu bulharskej otázky na Balkáne a urýchlili oslobodenie Bulharska.
Partizánsky oddiel Antonivanovci.
Bulharsko sa síce na začiatku druhej svetovej vojny pripojilo na stranu Nemecka, v Bataku bol, ale hneď po začatí vojny založený partizánsky oddiel, nazvaný po svojom zakladateľovi Antonovi Ivanovovi, jednoducho „Antonivanovci“. K oddielu sa pridalo pomerne veľké množstvo Batačanov (celkovo mal až niekoľko sto členov). Oddiel fungoval až do 1. marca 1944, kedy po niekoľkodňovom prenasledovaní oddielu viac než 20 000 (za týmto účelom utvorenou) armádou bola väčšina jeho členov dopadnutá a zabitá na mieste, ktorému sa hovorí „Suchoto dere“ – na tomto mieste bolo dopadnutých a zabitých posledných 121 partizánov. Udalosť sa niekedy označuje aj ako druhý batacký masaker.
Pamiatky a turizmus.
Kultúrne pamiatky.
Pamiatok je v Bataku pomerne veľké množstvo, nachádza sa tu najmä viacero pamätníkov a kaplniek v meste aj v okolí. Všetky pamiatky v meste samotnom sú až na chrám-kostnicu svätej Nedele len z konca 19. a z 20. storočia, keďže v priebehu bojov Aprílového povstania bolo mesto do základov vypálené a jediná budova, ktorá ostala stáť bol práve chrám svätej Nedele. Najvýznamnejšie kultúrne pamiatky v Bataku sú:
Turizmus.
Rajón okolo mesta je veľmi obľúbeným miestom pre turistiku. V blízkosti mesta sa nachádza niekoľko vodných nádrží, ktoré sú vhodné pre odpočinok a rybolov. Sú to priehrady: Batak, Beglika, Goľam Beglik, Široka poľana a Toškov čark. Mesto je tiež vhodným východiskovým bodom pre pešie túry v tejto časti Západných Rodop. Medzi najzaujímavejšie patrí trasa vedúca k Fotinským vodopádom, ako aj výstup na najvyšší vrchol v okolí Bataški snežnik, ktorý dosahuje výšky až Okolie je vhodné aj na cyklotúry. V meste a okolí sa nachádza množstvo ubytovacích zariadení.
Doprava.
Mesto má každodenné pravidelné autobusové spojenie s mestami Sofia, Plovdiv, Dospat, Peštera a Velingrad, ako aj s dedinami patriacimi pod správu batackého okresu – Fotinovo a Nova machala.
Sociálne vybavenie.
V meste sa nachádza čitáreň/kultúrny dom s knižnicou, dve škôlky, základná škola a stredná odborná škola špecializujúca sa na lesný manažment a spracovanie dreva vrátane nábytkárstva. V meste pôsobí viacero záujmových klubov a folklórnych súborov.
Kuchyňa.
Batacká kuchyňa je založená predovšetkým na klasických rodopských receptoch a surovinách so svojimi špecifikami, keďže mesto je pomerne izolované. Najznámejšie špeciality tradičnej batackej kuchyne sú:

</doc>
<doc id="195678" url="https://sk.wikipedia.org/wiki?curid=195678" title="Batak">
Batak

Batak môže byť:

</doc>
<doc id="195681" url="https://sk.wikipedia.org/wiki?curid=195681" title="Blagoevgrad (mesto)">
Blagoevgrad (mesto)

Blagoevgrad alebo Blagojevgrad (do roku 1950 "Горна Джумая"/"Gorna Džumaja", po bulharsky: "Благоевград", po trácky: "Skaptopara") je mesto v juhozápadnom Bulharsku asi južne od Sofie. Leží na brehoch rieky "Blagoevgradska Bistrica" a pri pohoriach Rila a Pirin. Mesto je pomenované po zakladateľovi prvej balkánskej sociálno-demokratickej strany Dimitarovi Blagojevovi.
Mesto je administratívnym centrom Blagoevgradskej oblasti. Nachádza sa blízko hraníc s Gréckom, Srbskom a Severným Macedónskom. V blízkosti mesta vedie medzinárodná diaľnica do Grécka E-79 a železnica spájajúca strednú Európu a Grécko.
V meste sa nachádza veľký závod na výrobu tabaku a piva, "Blagoevgradská americká univerzita", "Juhozápadná univerzita Neofita Rilského".

</doc>
<doc id="195685" url="https://sk.wikipedia.org/wiki?curid=195685" title="Veľké kanadské jazerá (región)">
Veľké kanadské jazerá (región)

Región Veľkých kanadských jazier ("Great Lakes region") je región v Severnej Amerike, ktorý zahŕňa väčšinu kanadskej provincie Ontário a osem štátov USA, ktoré ležia okolo Veľkých jazier.
V Spojených štátoch Great Lakes označuje väčšinou oblasti, ktoré sú podobné oblastiam Northwest a Midwest, ale nie sú úplne totožné.
V USA sú to štáty Illinois, Indiana, Ohio, Michigan, Minnesota, New York, Pensylvánia a Wisconsin, v Kanade provincia Ontário.
Najdôležitejšie mestá sú Buffalo, Chicago, Cleveland, Cincinnati, Detroit a Milwaukee v USA a Hamilton a Toronto v Kanade. 

</doc>
<doc id="195687" url="https://sk.wikipedia.org/wiki?curid=195687" title="Great Lakes region">
Great Lakes region



</doc>
<doc id="195688" url="https://sk.wikipedia.org/wiki?curid=195688" title="Veľké prérie">
Veľké prérie

Veľké prérie (angl. "Great Plains") je oblasť v USA a v Kanade medzi Skalnatými vrchmi a riekou Mississippi, ktorá je tvorená sústavou plošín a pokrytá prevažne prériovou vegetáciou, prípadne stepnými krovinami.
Veľké prérie sa rozprestierajú od amerického štátu Texas po kanadskú Albertu a sú hlavnou obilninárskou oblasťou Severnej Ameriky.
Patria sem štáty USA Colorado, Kansas, Montana, Nebraska, Nové Mexiko, Severná Dakota, Oklahoma, Južná Dakota, Texas a Wyoming a kanadské provincie Alberta, Manitoba a Saskatchewan.

</doc>
<doc id="195689" url="https://sk.wikipedia.org/wiki?curid=195689" title="Great Plains">
Great Plains



</doc>
<doc id="195690" url="https://sk.wikipedia.org/wiki?curid=195690" title="Bénazír Bhuttová">
Bénazír Bhuttová

Bénazír Bhuttová (neprechýlene Bénazír Bhutto; * 21. jún 1953, Karáči, Pakistan – † 27. december 2007, Rávalpindí) bola dvojnásobná pakistanská premiérka. 
Bénazír Bhuttová sa narodila v rodine bohatých vlastníkov pôdy. Jej otec, Zulfikár Alí Bhutto, založil Pakistanskú ľudovú stranu (PPP) a v rokoch 1971 - 1977 bol prezidentom a neskôr premiérom Pakistanu.

</doc>
<doc id="195694" url="https://sk.wikipedia.org/wiki?curid=195694" title="Southeast (USA)">
Southeast (USA)

Southeast (doslova "Juhovýchod") je neoficiálny región Spojených štátov. Hlavné stredisko regiónu je mesto Atlanta.

</doc>
<doc id="195695" url="https://sk.wikipedia.org/wiki?curid=195695" title="Southeastern United States">
Southeastern United States



</doc>
<doc id="195696" url="https://sk.wikipedia.org/wiki?curid=195696" title="Unión Deportiva Almería">
Unión Deportiva Almería

Unión Deportiva Almería, obvykle známy ako Almería, je španielsky prvoligový futbalový klub so sídlom v meste Almería v Španielsku. Klub hral v La Lige ako AD Almeria v rokoch 19791981.
História.
V rokoch 1979 až 1981 hral v La Lige klub AD Almería, ktorý bol zrušený v nasledujúcom roku 1982. V podstate bol predchodcom súčasného klubu UD Almería, založenom v roku 1989 pod názvom "Almería Club de Fútbol" a v roku 2001 premenovanom na "Unión Deportiva Almería".
Po rokoch strávených v druhej najvyššej španielskej futbalovej súťaži klub postúpil do Primera División po sezóne 2006/07, keď skončil na druhom mieste v Segunda División. V nasledujúcich rokoch pôsobil striedavo v najvyššej súťaži a v 2. lige, aktuálne je od roku 2022 opäť účastníkom La Ligy.

</doc>
<doc id="195698" url="https://sk.wikipedia.org/wiki?curid=195698" title="UD Almeria">
UD Almeria



</doc>
<doc id="195699" url="https://sk.wikipedia.org/wiki?curid=195699" title="Almeria FC">
Almeria FC



</doc>
<doc id="195701" url="https://sk.wikipedia.org/wiki?curid=195701" title="Southwest (USA)">
Southwest (USA)

Southwest (doslova "Juhozápad") je región na západe Spojených štátov. Tvoria ho štáty Arizona, južná Nevada a Utah, Nové Mexiko, južné Colorado, juhovýchodná Kalifornia a západný Texas. Hoci neexistuje presná definícia, západná Oklahoma sa obyčajne tiež počíta do regiónu.

</doc>
<doc id="195703" url="https://sk.wikipedia.org/wiki?curid=195703" title="Athletic Club">
Athletic Club

Athletic Club je španielsky futbalový klub so sídlom v Bilbau v Baskicku. Patrí medzi zakladajúcich členov španielskej najvyššej futbalovej súťaže "Primera División", ktorá je tiež známa ako La Liga. Athletic vyhral La Ligu osemkrát a v historických tabuľkách tejto súťaže mu patrí štvrté miesto hneď za velikánmi španielskeho klubového futbalu Realom Madrid, FC Barcelona a Atleticom Madrid. Podobne ako prvé dva menované kluby nikdy nezostúpil z La Ligy do nižšej súťaže.
Hráči Athletica sú prezývaní "Los Leones" (slovensky: levy). Táto prezývka je odvodená od udalosti, ktorá sa spája s názvom kostola San Mamés (slovensky: Svätý Mamés), blízko ktorého bol postavený štadión klubu. Podľa legendy bol raný kresťan, ktorý sa volal Mamés, hodený Rimanmi levom, ktoré ho odmietli zožrať. Mamés bol neskôr vyhlásený za svätého. Štadión Athletica nesie rovnaké meno ako blízky kostol, San Mamés, ale je tiež nazývaný "Katedrála".
Klub je známy športovou filozofiou v rámci, ktorej kladie dôraz na výchovu vlastných odchovancov v mládežníckej liahni a zároveň sa snaží získať najlepších baskických hráčov z iných klubov. Jeho oficiálnym úsilím je angažovanie profesionálnych hráčov pochádzajúcich z veľkého Baskicka, čo zahŕňa tieto regióny Baskicka, Guipúzcoy, Álavy a Navarry v Španielsku a Labourd, Soule a Dolnej Navarry vo Francúzsku. Klub si však vyslúžil obdiv športovej verejnosti za podporu výchovy vlastných odchovancov a vedenie k oddanosti klubu.
Athletic je jeden zo štyroch profesionálnych futbalových klubov v Španielsku, spolu s Realom Madrid, Barcelonou a Osasunou, ktorý nie je športovým združením, ale spoločnosťou ktorej vlastníctvo je v rukách jej členov.
Athletic, ako jeden z mála špičkových profesionálnych klubov, dlho nemal na svojich dresoch logo oficiálneho sponzora. V sezóne 2004/05 v zápasoch Pohára UEFA a Copa del Rey mal na svojich dresoch zeleným napísané slovo "Euskadi", výmenou za stotisíce eur od Baskickej vlády (červená, biela a zelená sú Baskické národné farby). Od roku 2008 do roku 2015 hráči Athletica nosili na svojich dresoch logo baskickej ropnej spoločnosti Petronor. V súčasnosti majú na svojich dresoch vyobrazené logo baskickej banky Kutxabank.
História.
Athletic Club vznikol v Baskickom meste Bilbao v období industrializácie. V Bilbau bývala početná skupina cudzincov, ktorej prítomnosť uľahčovala adaptáciu futbalu na severe Španielska. Medzi týmito cudzincami boli aj baníci zo severovýchodu Anglicka a pracovníci lodeníc zo Sunderlandu, Southamptonu a Portsmouthu, ktorí priniesli so sebou futbal a založili futbalový klub s názvom Bilbao Football Club. V tomto období boli mladíci pochádzajúci z rodín Baskickej strednej vrstvy v Anglicku na štúdiu a počas svojho pobytu v Británii si obľúbili futbal. Keď sa vrátili do Bilbaa ich záujem o futbal neochladol. Zorganizovali aj niekoľko zápasov s Anglickými prisťahovalcami.
V roku 1898, skupina študentov a nadšencov futbalu, ktorá sa stretávala na Zamacoisovom gymnáziu, aby si spolu zahrala futbal, dala podnet k vzniku futbalového tímu, v tom čase ešte bez právnej registrácie a nazvali ho Athletic Club, použijúc anglický pravopis. Neskôr 5. apríla 1901 bol klub aj právne založený na ustanovujúcom zhromaždení v kaviarni Café Garcia. Hlavným rivalom Athletica bolo práve Bilbao FC.
V roku 1902 získal Athletic svoju prvú významnú trofej, Copa de la Coronación (slovensky: Korunovačný pohár), potom čo porazil Espanyol 5-0, klub New Foot-ball de Madrid 8-1 a FC Barcelona 2-1.
V roku 1903 Athletic prekonal vážnu krízu, keď sa zvažovalo aj jeho zrušenie. Kritické obdobia klubu v jeho počiatkoch sú veľmi úzko zviazané s úspechmi, víťazstvami v Copa del Rey (slovensky: Kráľovský pohár) v rokoch 1903, 1904, 1910 a 1911. V roku 1907 opätovne ožil Club Bizcaya, teraz vytvorený z hráčov Athletica a Unionu Vizcaino, aby odohral zápasy Copa del Rey. Klub sa dostal až do finále, v ktorom podľahol Madrid FC 0-1.
Časom sa objavili hráči, ktorí sa stali legendami klubu, ako Belauste alebo Pichichi. Pichichi bol skutočnou hviezdou tímu a veľmi produktívnym strelcom. Dnes nesie jeho meno ocenenie pre najlepšieho strelca La Ligy v jednotlivých sezónach.
Hráči klubu sprvoti nosili dresy s modrými a bielymi pruhmi, ale v roku 1910 došlo k zmene, keď modrá bola zamenená za červenú. Existuje niekoľko vysvetlení, čo k tomu viedlo. Najrozšírenejším je teória, že to bolo s úcty k a Southamptonu, mestám odkiaľ pochádzali Angličania, ktorí prispeli k rozvoju futbalu v meste. Ďalšou alternatívou je, že jeden člen klubu bol poslaný do Anglicka kúpiť väčší balík dresov s dovtedy používanou modro-bielou kombináciou, ale nemohol ich zohnať a tak sa namiesto toho vrátil s balíkom červeno-bielych.
Najpravdepodobnejším vysvetlením však je, že v tom čase sa dresy s červenými a bielymi pruhmi dali vyrobiť veľmi lacno, keďže táto farebná kombinácia sa bežne používala k výrobe poťahov na posteľné matrace. Látka používaná pri ich výrobe sa ľahko dala prešiť na futbalové dresy. Oba kluby, Athletic Bilbao aj Athletic Madrid, v svojich počiatkoch hrali v dresoch s modrými a bielymi pruhmi a práve objavenie lacnej možnosti na výrobu dresov ich presvedčila k zmene. Madridský klub sa odhodlal k tejto zmene skôr, preto sa stali známi aj ako "Los Colchoneros" (slovensky: výrobcovia matracov). Predtým iba jeden tím používal farebnú kombináciu s červeno-bielymi pruhmi, Sporting de Gijón od roku 1905.
Dňa 20. januára 1913 bol položený základný kameň nového štadióna pri kostole San Mamés a v auguste toho istého roku, bol štadión slávnostne otvorený. V tomto období bol Athletic Club považovaný za najlepší klub v krajine a to hlavne preto, že mal najlepších trénerov priamo z Anglicka. Jeho rivalmi vtedy boli predovšetkým baskické kluby Arenas de Getxo, Racing a Sporting de Irún a Real Sociedad.
V roku 1921 prišiel do klubu nový tréner, Fred Pentland, ktorý zásadne zmenil spôsob hry Athletica, keďže uprednostňoval hru na krátke prihrávky. V roku 1927 odišiel z Athletica a trénoval Athletic Madrid, Real Oviedo a Španielsku reprezentáciu, aby sa neskôr v roku 1929 opäť vrátil do klubu.
Rok 1929 bol historickým míľnikom pre španielsky futbal, keďže v jeho priebehu sa odohrala prvá sezóna španielskej futbalovej ligy. V prvej sezóne skončil Athletic na 3. mieste a v nasledujúcej, 1929/30, získal "double", víťazstvo v La Lige a Copa del Rey zároveň.
V čase založenia La Ligy sa Athleticu podarilo vytvoriť bezpochyby jeden z najlepších tímov v jeho histórii, ktorý dosiahol množstvo úspechov, 4-krát vyhral La Ligu, 4-krát Copa del Rey, 6-krát oblastné majstrovstvá a 2-krát Baskický pohár. V priebehu ôsmich rokov tento tím získal 16 oficiálnych titulov, dosiahol mnohé veľké víťazstvá a rekordy, niektoré z nich sa nepodarilo prekonať dodnes. Napríklad vyhral Copa del Rey štyrikrát v rade v rokoch 1930 až 1933, v rokoch 1930, 1931 získal "double" a v rokoch 1932 a 1933 skončil v lige na druhom mieste. V roku 1931 Atheltic porazil FC Barcelona 12-1, čo je najvyššia výhra v histórii La Ligy. Bata dal v tomto zápase 7 gólov. Bolo to najúspešnejšie obdobie klubu v jeho histórii.
Anglický trénersky dirigent "Mister" Fred Pentland si zaslúži osobitnú zmienku. Sedel na lavičke tímu v dvoch obdobiach (1922-1925; 1929-1933) a získal s ním najviac oficiálnych titulov zo všetkých trénerov, celkovo 12. Neodmysliteľne k nemu patrila cigara a tvrdý klobúk, bol výraznou osobnosťou predvojnového Bilbaa.
Futbal bol už vtedy profesionálnou záležitosťou a hráči Athletica dostávali v priemere 750 pesiet mesačne a príplatok 5 pesiet za každé víťazstvo. Jedine veľkorysý Carmelo Goyenechea, ktorý ukončil kariéru po sezóne 1928/29, bol amatérom. V roku 1934 mal klub 4 044 členov. Koniec úspešného obdobia prišiel, keď krajinu zasiahla občianska vojna. Mnohí z hráčov sa pridali k povstaleckej armáde "pro-aviación Euzkadi".
Obnova tímu po občianskej vojne bola náročná, keďže majstrovský tím predvojnového obdobia sa už nedal nanovo zložiť a bolo nevyhnutné vytvoriť nový tím, ktorý by bol schopný dosiahnuť rovnaké športové úspechy ako jeho predchodcovia. V roku 1941 musel klub zmeniť svoj názov na Atlético Club, aby rešpektoval nariadenie vydané vládou generalisima Franca, ktoré zakazovalo používanie nešpanielskych názvov a tiež mal vyvrátiť tradíciu angažovania len baskických hráčov. Povojnový tím vyhral La Ligu v sezóne 1942/43 a v rokoch 1943, 1944, 1945 a 1950 zvíťazil v Copa del Rey (v tom období s názvom Copa del Generalisimo). Taktiež skončil trikrát na druhom mieste v lige a rovnako trikrát bol neúspešným finalistom Copa del Rey.
Bolo to obdobie skvelej útočnej línie v zložení Iriondo, Venancio, Panizo, Zarra a Gainza. Za úspechmi bol tímová práca, ale aj obdivuhodné individuálne schopnosti jednotlivcov. Zarra, najlepší bombardér v histórii La Ligy, získal 6-krát Pichichi - ocenenie pre najlepšieho strelca sezóny. V priebehu trinástich sezón nastrieľal celkovo 294 gólov vo všetkých súťažiach za Athletic, k tomu 20 ďalších za reprezentáciu Španielska. Jeho 38 gólov zo sezóny 1950/51 je stále neprekonaným rekordom La Ligy.
V sezóne 1953/54 sa dostavil pokles formy a prišiel aj ústup z pozícií. Nastalo prechodné obdobie, onedlho však tím posilnili noví hráči ako Arieta, Carmelo Uribe, Mauri, Maguregui, ktorých pôsobenie pri "Rojiblanco" umožnilo nadviazať na úspechy klubu. Tím zložený Fernandom Daučíkom dosiahol úspechy, keď zvíťazil v La Lige v sezóne 1955/56, dvakrát zisk Copa del Rey v rokoch 1955 a 1956 a zažil aj oficiálny debut v európskych pohárových súťažiach. "Rojiblanco" odohrali elektrizujúci zápas proti Manchestru United v Pohári európskych majstrov. Neskôr v roku 1958 zvíťazili vo finále Copa del Rey proti európskemu futbalovému kráľovi - Realu Madrid - na štadióne Santiaga Bernabeu v Madride.
V priebehu šesťdesiatych rokov umožnil klub angažovanie hráčov, ktorý síce mali baskický pôvod, ale nenarodili sa v Baskicku. Takým hráčom bol napríklad Armando Merodio narodený v Barcelone. Tiež bolo umožnené hrať v klube hráčom, ktorý sa narodili v Baskicku, ale neboli Baskovia. Napríklad Jesus María Pereda, Miguel Jones a José Eulogio Gárate boli uznaní za naturalizovaných Baskov.
V šesťdesiatych a sedemdesiatych rokoch klub už nebol taký úspešný ako v minulosti. Získal len dvakrát Copa del Rey v rokoch 1969 a 1973, ligový pohár v sezóne 1969/70 a v rokoch 1966 a 1967 sa dostal celkom vysoko v Copa del Rey. V tomto období sa podarilo podniknúť oficiálne kroky k založeniu mládežníckej akadémie. Mládežnícky tím bol oficiálne vytvorený v roku 1961 a klubové "béčko" Bilbao Athletic bolo založené v roku 1964. Mládežnícky tím získal Copa del Rey v rokoch 1962 až 1967. Onedlho na to mladí hráči posilnili prvý tím Athletica. Hráč, ktorý medzi nimi vynikal bol Txetxu Rojo, ktorý odohral za mládežnícky tím dve sezóny a od sezóny 1965/66 sa stal stabilným členom kádra Athletica a zostal jeho súčasťou až do sezóny 1981/82. Je na druhom mieste v počte odohraných zápasov za klub v jeho histórii. Medzi legendy klubu patrí aj Jose Angel Iribar Kortajarena, ktorý odohral za klub 18 sezón (1962/63 až 1979/80), 467 zápasov, z toho 93 v Copa del Rey a 55 v európskych súťažiach.
V roku 1973 oslavoval Athletic 75. (diamantové) výročie svojej existencie a ako sa vyjadrili klubový historici, bolo to: "75 rokov športovej jednoty v službách Baskického futbalu."
V decembri 1975 pred zápasom s Realom Sociedad, kapitán Athletica Iribar a kapitán Realu Sociedad Ignacio Kortabarria, slávnostne umiestnili v stredovom kruhu baskickú zástavu, Ikurriñu. Pri tejto príležitosti bola baskická zástava po prvýkrát od smrti generalisima Franca vystavená na verejnosti. V roku 1977 sa klub opäť vrátil k názvu Athletic Club.
V roku 1977 zažil klub oživenie úspechov, keď dosiahol na účasť vo finále Copa del Rey a tiež Pohára UEFA, kde prehral s Juvetusom. Väčšie úspechy sa dostavili s príchodom trénera Javiera Clementeho v roku 1981. V prvej sezóne pod vedením Clementeho sa tím umiestnil v La Lige na 4. mieste. V sezóne 1982/83 ligu vyhral a v sezóne 1983/84 dokonca získal "double", víťazstvo v La Lige aj Copa del Rey. V nasledujúcich sezónach skončili "Rojiblanco" na treťom respektíve štvrtom mieste. Clementeho tím nemal dobrú povesť pre agresívny spôsob hry, zosobnený najmä v tvrdom mužovi Goikoetxeovi. Clemente uprednostňoval hru s dvoma defenzívnymi stredopoliarmi hrajúcimi pred dvojicou stopérov.
Po týchto úspechoch a odchode trénera Clementeho prišlo, počínajúc sezónou 1985/86, náročné obdobie. Väčšia stabilita sa dosiahla, až keď prevzal riadenie tréner Luis Fernandez v roku 1996. Fernandez profitoval z toho, že si klub osvojil flexibilnejšiu prestupovú politiku. Teraz mohol hrať za Athletic každý kto bol vychovaný v mládežníckych kluboch v Baskicku. Koncom osemdesiatych rokov, preto mohli za tím hrať hráči ako Patxi Ferreira zo Salamancy a Brazílčan Biurrun, ktorý sa prisťahoval do Baskicka ešte v mladom veku.
Tréner Fernandez angažoval Ismaela Urzaiziho, José Mariho a Bixenteho Lizarazu, prvého Baska narodeného vo Francúzsku, ktorý hral za klub. Athletic tiež pytliačil v mládežníckych liahňach iných klubov, napríklad získal od konkurenčného rivala Realu Sociedad Joseba Etxeberriu, čo viedlo k zhoršeniu vzťahov medzi klubmi. Hoci Lizarazu opustil klub po odohraní jednej sezóny, Urzaiz, José Mari Garcia Lafuente, Joseba Etxeberria, Rafael Alkorta, Julen Guerrero a Patxi Ferreira sa stali tvorcami úspechu v sezóne 1997/98, keď tím skončil na druhom mieste v La Lige. V roku 1998 Athletic Club, ako prvý klub v histórii La Ligy, oslavoval 100 rokov svojej existencie. Zisk druhého miesta prispel k dôstojným oslavám storočnice.
Po oslavách storočnice a zisku druhého miesta v La Lige v sezóne 1997/98, Athletic v nasledujúcej sezóne hral v Lige majstrov. Fernandezovo pôsobenie pri klube sa skončilo v roku 2000. Vzápätí zasadli na lavičku dvaja dobre známi ľudia, Txetxu Rojo a Jupp Heynckes. V sezóne 2004/05 sa klub vrátil do pohárovej Európy, keď hral Pohár UEFA, pod vedením bývalého hráča Ernesta Valverdeho. Po odchode Valverdeho nadišli dve najhoršie sezóny Athletica v jeho histórii (2005/06 a 2006/07), v ktorých klub bezmála zlomil všetky negatívne rekordy. Bolo to nesmierne náročné obdobie nielen v športovej, ale aj v oblasti riadenia klubu, čo viedlo k rezignácii prezidenta klubu Fernanda Lamikiza.
V súčasnosti sedí na trénerskej lavičke Joaquin Caparrós a pod jeho vedením sa mladému tímu s kvalitnými hráčmi, z veľkej časti z liahne mládežníckej akadémie, darí celkom dobre. Prvá sezóna (2007/08) pod vedením Joaquína Caparrósa prebehla pokojne, za zmienku stoja presvedčivé víťazstvá nad silnými klubmi na ich domovskej pôde, na štadióne Mestalla vo Valencii a Vicenta Calderóna v Madride, domovskom stánku Atlética. V La Lige klub skončil na 11. mieste s 50 bodmi a dostal sa do štvrťfinále Copa del Rey, kde "Rojiblanco" vyradil Racing Santander.
Sezóna 2008/09 bude pamätnou pre účasť klubu vo finále Copa del Rey, hranom vo Valencii proti Barcelone. Athleticu sa podarilo prebojovať do finále po 24 rokoch. V lige sa nepodarilo dosiahnuť potrebnú stabilitu výkonov, čo viedlo k ťažkostiam. Po víťazstve nad Betisom, len štyri dni pred spomínaným finále Copa del Rey, nik však nepochyboval o udržaní v najvyššej súťaži.
Po siahodlhých rokovaniach so samosprávou mesta sa v roku 2009 podarilo začať s výstavbou nového štadióna. Od sezóny 2014/2015 bude hrať Athletic svoje zápasy na tomto štadióne, San Mamés Barria, s kapacitou 58-tisíc divákov. Bude to päť hviezdičkový štadión vybudovaný za 240 miliónov eur.
Na začiatku roku 2010 mal klub viac ako 35-tisíc členov. Francúzsky športový denník L'Equipe Athletic opísal ako "jedinečný v histórii futbalu na celom svete". Táto jedinečnosť spočíva v tradícii angažovania baskických hráčov alebo hráčov z mládežníckych akadémií po celom Baskicku.
Úspechy klubu.
Národné.
 Španielska liga: 
 Španielsky pohár :
 Španielsky superpohár:
Copa Eva Duarte:
Korunovačný pohár
Víťaz 1: 1902
Medzinárodné.
Pohár UEFA: 
Európska liga UEFA: 
Pequeña Copa del Mundo de Clubes
Copa Latina:
Regionálne.
Majstrovstvá Baskicka
Baskický pohár
Klubové rekordy.
Athletic Club je držiteľom rôznych rekordov, na klubovej aj individuálnej úrovni, ktoré získal v priebehu celej svojej histórie a ktoré sú stále v platnosti. Uvádzame len najvýznamnejšie z nich.
Štadión.
San Mamés.
Domovským stánkom Athletic Club bol od roku 1913 štadión San Mamés, ktorý sa nachádzal neďaleko kostola s rovnomenným názvom, podľa ktorého nesie aj svoje meno.
San Mamés Barria.
San Mamés Barria je od roku 2012 nový štadión tohto klubu. Jeho kapacita presahuje 53-tisíc miest. Svoj prvý zápas tu hráči Athleticu hrali 16. septembra 2013 proti Celte Vigo, v ktorom zvíťazili 3:2.
Športové centrum.
Športové centrum Athletic Club, situované v baskickom mestečku Lezama približne 10 km od Bilbaa, bolo slávnostne otvorené v roku 1971. Slúži nielen ako tréningové centrum prvého tímu Athletica, ale aj ako futbalová akadémia, kde sú vychovaní hráči rezervného tímu Bilbao Athletic a mládežníckych kategórii a je zároveň domovom pre Athletic EFT (ženský tím).
Toto športové centrum umožňuje klubu, v súlade s jeho osobitou filozofiou, vychovávať vlastných odchovancov v mládežníckych kategóriách a tak si zachovávať jedinečnú charakteristiku. V tomto centre má svoj domov prvý tím Athletic Club a Athletic EFT (ženský tím), ako aj desať nižších kategórii, vrátane Bilbao Athletic, ženský B-tím, dva juniorské tímy (19 a 18-ročných), dva tímy starších žiakov (16 a 15-ročných), dva tímy mladších žiakov (14 a 13-ročných) a dva tímy najmladších (12 a 11-ročných).
Funkcionári klubu.
Súčasným prezidentom klubu je Josu Urrutia, ktorý je vo funkcii od roku 2011. Hlavným trénerom Athleticu je Ernesto Valverde, ktorý do Athleticu prišiel v roku 2013 z Valencie.
Hymna klubu.
Hudbu ku klubovej hymne skomponoval maestro Feliciano Beobide a upravil Carmelo Bernaola. Slová piesne v baskičtine napísal Juan Anton Zubikarai. Naspieval ju spevácky zbor ABAO. Táto hymna je niečo medzi prvou hymnou klubu a piesňou Aupa Gaztiak.
Ďalšie tímy.
Bilbao Athletic.
Bilbao Athletic je rezervou Athletica Club, bol založený v roku 1964 a v súčasnosti hrá v "Segunda División B – Skupina 1", čo je tretia úroveň španielskej ligy. Svoj domov má vo futbalovej akadémii Athletic Club v Lezama. V Španielsku hrajú rezervné tímy v tej istej futbalovej pyramíde ako ich materské kluby. Samozrejme rezervné tímy nemôžu postúpiť do tej istej divízie ako ich materský tím. Z tohto dôvodu aj Bilbao Athletic nemôže postúpiť do Primera División.
CD Baskonia.
Club Deportivo Baskonia je druhý rezervný tím Athletica, ktorý bol založený v roku 1913, ako samostatný klub a dokonca odohral aj šesť sezón v Segunda División v rokoch 1957 až 1963, to však bolo ešte predtým ako sa z neho stal rezervný tím Athletica Club v roku 1997. V súčasnosti hrá v "Tercera División" (doslova "Tretia liga"), čo je štvrtá úroveň španielskej ligy. Jeho domovským stánkom je Estadio de López Cortázar s kapacitou 8 500 miest.
Athletic Club EFT.
Athletic Club Emakumeen Futbol Taldea je ženský futbalový tím Athletica Club, ktorý bol založený v roku 2002. V súčasnosti hrá v Superliga Española de Fútbol femenino, čo je najvyššia ženská futbalová súťaž v Španielsku a štyrikrát v nej získal titul a to v sezónach 2002/03, 2003/04, 2004/05 a 2006/07. Svoj domov má, ako Bilbao Athletic, vo futbalovej akadémii Athletic Club v Lezama.

</doc>
<doc id="195708" url="https://sk.wikipedia.org/wiki?curid=195708" title="Atlético Madrid">
Atlético Madrid

Club Atlético de Madrid je španielsky futbalový klub so sídlom v Madride. V súčasnosti hrá v "Primera División", najvyššej španielskej futbalovej súťaži. Ich domácim štadiónom je Wanda Metropolitano. Klub vyhral jedenásťkrát La Ligu a desaťkrát španielsky pohár Copa del Rey, vrátane získu double v roku 1996. Tiež vyhrali v roku 1962 Pohár víťazov pohárov a v roku 1974 boli vo finále Pohára majstrov európskych krajín a zároveň získali Interkontinentálny pohár. Po vzniku Ligy majstrov v roku 1992 boli Atleti dvakrát vo finále tejto súťaže, v rokoch 2014 a 2016. Vyhrali trikrát Európsku ligu a trikrát Európsky superpohár. Atlético hrá v červeno-bielej pásikavej kombinácii dresy a k tomu modré trenírky.
Počas histórie klubu dostali futbalisti klubu viacero prezývok "Los colchoneros" alebo "matrace" kvôli tomu, že ich prvé dresy sa podobali na vzor na starých matracoch. Počas 70. rokov bol klub známy ako "los indios". Bolo to pre množstvo juhoamerických hráčov, ktorý tu pôsobili. Existujú ale aj iné teórie pre vznik tejto prezývky: štadión sídlil pri rieke alebo pretože "los indios" boli tradičným súperom "los blancos" —bielych. Táto prezývka sa vzťahuje na rivala Real Madrid.
Úspechy.
Národné.
La Liga.
1939/40, 1940/41, 1949/50, 1950/51, 1965/66, 1969/70, 1972/73, 1976/77, 1995/96, 2013/14, 2020/21
Copa del Rey.
1960, 1961, 1965, 1972, 1976, 1985, 1991, 1992, 1996, 2013
Supercopa de España.
1985, 2014
Campeonato del Centro.
1920/21, 1924/25, 1927/28, 1939/40
Segunda División.
2001/02
Medzinárodné.
Interkontinentálny pohár.
1974
Pohár víťazov pohárov.
1962
Európska liga.
2010, 2012, 2018
Superpohár UEFA.
2010, 2012, 2018
Pohár Intertoto.
2007

</doc>
<doc id="195716" url="https://sk.wikipedia.org/wiki?curid=195716" title="Zoznam rozhlasových staníc na Slovensku">
Zoznam rozhlasových staníc na Slovensku

Toto je zoznam rozhlasových staníc a rádií vysielajúcich prostredníctvom pozemných vysielačov a internetu na Slovensku.
Slovenský rozhlas.
Všetky stanice Slovenského rozhlasu sú zaradené aj v 3. (verejnoprávnom) multiplexe DVB-T.
Počúvanosť rozhlasových staníc na Slovensku.
Podľa prieskumu MML-TGI spoločnosti Median SK - 1. + 2. vlna 2025

</doc>
<doc id="195717" url="https://sk.wikipedia.org/wiki?curid=195717" title="Rozhlasové stanice na Slovensku">
Rozhlasové stanice na Slovensku



</doc>
<doc id="195718" url="https://sk.wikipedia.org/wiki?curid=195718" title="Lisa Edelsteinová">
Lisa Edelsteinová

Lisa Edelsteinová (* 21. máj 1966, Boston, Massachusetts) je americká herečka a dramatička. Známa je predovšetkým ako Dr. Lisa Cuddyová v kritikmi uznávanom seriáli televízie FOX, "Dr. House".
Biografia.
Mladosť.
Lisa Edelsteinová sa narodila židovským rodičom Alvinovi a Bonnie Edelsteinovým v Bostone Jej otec je momentálne pediatrom v New Jersey. Najmladšia z troch detí vyrastala vo Wayne v New Jersey a bola prijatá na strednú školu Wayne Valley High School, kde v roku 1984 spromovala. V osemnástich sa presťahovala do New Yorku, kde študovala divadlo na "New York University's Tisch School of the Fine Arts".
Kariéra.
Edelsteinová použila jej znovu nájdenú osobnosť na písanie, komponovanie a účinkovanie v originálnom muzikáli "Positive Me" ako odpoveď na zvyšujúcu sa AIDS krízu v 80. rokoch. Začiatkom 90. rokov sa objavila v hosťovských roliach niektorých populárnych komédií ako "Mad About You, Wings, The Larry Sanders Show and Seinfeld", kde hrala frustrovanú priateľku Georga Costanzu.
Väčšie roly v televíznych drámach prišli čoskoro ("Relativity" v 1996, "The West Wing" v 1999, "Ally McBealová" v 2000 a "Felicity" v roku 2001). Tiež pokračovala v hraní hosťovských rolí v show ako "Pohotovosť, Frasier, Just Shoot Me, Without a Trace" a "Sudkyňa Amy". Edelsteinovej filmografia zahŕňa aj filmy "Po čom ženy túžia" s Melom Gibsonom, "Kňaz, rabín a blondínka" s Benom Stillerom, "Tak dobre ako sa len dá" s Jackom Nicholsnom a "Bláznivá škôlka" s Eddiem Murphym.

</doc>
<doc id="195720" url="https://sk.wikipedia.org/wiki?curid=195720" title="Daniel Alves">
Daniel Alves

Daniel Alves da Silva známy aj pod menom Daniel Alves (* 6. máj 1983, Juazeiro, Brazília) je brazílsky futbalový pravonohý obranca. Od novembra 2021 pôsobí v klube FC Barcelona, kam sa vrátil po 5 rokoch. Naposledy pôsobil v FC São Paulo. 
Daniel Alves ma dobrú strelu pravou nohou. Dal už niekoľko gólov z priameho kopu. Má veľmi dobré a rýchle útočné výpady po pravej strane. Podľa viacerých odborníkov ide o jedného z najlepších pravých obrancov poslednej dekády. Je štvornásobným víťazom španielskej ligy, dvojnásobným držiteľom španielskeho pohára, štvornásobným víťazom španielskeho superpohára a dvojnásobným víťazom Ligy majstrov. V sezóne 2013/14 začal nosiť dres s číslom 22, ktoré prebral po svojom kolegovi a kamarátovi Ericovi Abidalovi, ktorý pred sezónou prestúpil do Monaca.
Fanúšikmi bol zaradený aj do TOP zostavy hráčov hrajúcich v Európe za rok 2007.

</doc>
<doc id="195721" url="https://sk.wikipedia.org/wiki?curid=195721" title="Asterix a Obelix kontra Cézar">
Asterix a Obelix kontra Cézar

Asterix a Obelix kontra Cézar (pôvodný názov "Astérix et Obélix contre César") je francúzsko-taliansko-nemecký film vytvorený Claudeom Zidim a bol vydaný v roku 1999. Pokračovanie bolo natočené v toku 2002.
Film kombinuje elementy zo zápletiek niekoľkých skorších projektov o Asterixovi. Je to najmä z "Asterix z Galie" (únos Panoramixa), "Asterix a veštec", "Asterix a Góti" (stretnutie druidov), "Astérix légionnaire" (Obelixovo zamilovanie sa do Falbaly), "Asterix gladiátorom" (bojovanie postáv v cirkuse). Posledné dve boli predtým skombinované do animovaného filmu "Asterix a prekvapenie pre Cézara". Vyskytovali sa aj vtipy a referencie z iných projektov, vrátane krátkej scénky medzi Cézarom a Brutusom vybrané z šiesteho komixu "Asterix a Kleopatra".
Zhrnutie.
Julius Caesar (Gottfried John) oslavuje svoje víťazstvo nad celou Gáliou, ale Lucius Detritus (Roberto Benigni) mu nepovedal, že ešte je jedna osada, ktorá bez problémov vzdoruje Rimanom. Detritus cestuje do malej pevnosti pri spomínanej osade, kde Caius Bonus (Jean-Pierre Castaldi), vedúci centurion pevnosti, Detritovi vysvetlí, že Galovia majú čarovný nápoj, ktorý im varí ich druid, aby boli neporaziteľní. Detritus sa rozhodne získať nápoj len pre seba a dopočuje sa, že inteligentný Asterix (Christian Clavier) a jeho neporaziteľný priateľ Obelix (Gérard Depardieu) sú hlavní bojovníci osady. Pokúsi sa ich eliminovať, avšak jeho prvý pokus zlyhá.
Falošný veštec Prolix (Daniel Prévost) prichádza do osady a predpovedá príchod Rimanov s pokladom. Napriek Asterixovej snahe presvedčiť osadu, že veštec je falošný, mu osada uverí a keď do osady príde rímsky vyberač daní s truhlou plnou zlata, osada odoženie Rimanov a zlato si ponechá. Prolix neskôr zhypnotizuje Asterixa, aby vytvoril rozruch, zatiaľ čo on ukradne zlato. Keď sa Cézar dopočuje o tom, že ukradli jeho zlato, prichádza za Caiusom Bonusom osobne a nariadi mu útok na osadu. Cézar je svedkom porážky svojej armády a je zosmiešnený Obelixom. Cézar káže Detritovi podrobiť si osadu, inak ho dá zožrať levom.
Detritus a pár jeho mužov sa zamaskujú za druidov a unesú Panoramixa (Claude Piéplu) počas každoročného stretnutia druidov. Asterix zamaskuje Obelixa za legionára a potom vstúpia do pevnosti zachrániť Panoramixa, ale rozdelia ich, Obelix naďalej zostáva v maskovaní. Asterixa odvedú do jaskyne za Panoramixom. Napriek mučeniu obaja odolávajú Detritovej požiadavke, aby mu uvarili čarovný nápoj, až pokiaľ Detritus začne mučiť Obelixovho psa Idefixa. Detritus použije nápoj na zajatie Cézara, ktorému dá na hlavu železnú masku, aby ho nikto nespoznal a zaujme jeho pozíciu spolu s Obelixom po svojom boku ako svojím osobným bodyguardom. Napokon Obelix pomôže Asterixovi, Panoramixovi a Idefixovi utiecť a berú so sebou aj zajatca v železnej maske.
Cézar uzavrie s Galmi dohodu, aby mu pomohli poraziť Detrita, ktorý naplno útočí na osadu s legionármi a s čarovným nápojom, ktorý si však necháva stále pri sebe. Na jeho porazenie musí Panoramix uvariť špeciálnu verziu čarovného nápoja pridaním vzácnej ingrediencie, s pomocou ktorej dokáže nápoj vytvoriť tucty duplikátov Asterixa a Obelixa. Cézar je späť pri moci a dáva osade slobodu.

</doc>
<doc id="195723" url="https://sk.wikipedia.org/wiki?curid=195723" title="Východné Južné štáty">
Východné Južné štáty



</doc>
<doc id="195725" url="https://sk.wikipedia.org/wiki?curid=195725" title="Dobrič (mesto)">
Dobrič (mesto)

Dobrič () je ekonomické a kultúrne centrum oblasti Dobrudža vo východnom Bulharsku. Je oblastným mestom Dobričskej oblasti. Nachádza sa 50 km severne od Varny, od Sofie a od Starej Zagory.
Dobrič s 91 030 obyvateľmi (2011) predstavoval deviate najväčšie mesto Bulharska.

</doc>
<doc id="195727" url="https://sk.wikipedia.org/wiki?curid=195727" title="Severovýchod Spojených štátov">
Severovýchod Spojených štátov



</doc>
<doc id="195728" url="https://sk.wikipedia.org/wiki?curid=195728" title="Stredozápad Spojených štátov">
Stredozápad Spojených štátov



</doc>
<doc id="195729" url="https://sk.wikipedia.org/wiki?curid=195729" title="Veliko Tărnovo (mesto)">
Veliko Tărnovo (mesto)

Veliko Tarnovo (po bulharsky: "Велико Търново") je mesto v severnom Bulharsku. Mesto je centrum oblasti a rajónu Veliko Tărnovo.
Do roku 1965 sa mesto volalo Tărnovo (po bulharsky: "Търново"), ale aj dnes väčšina jeho obyvateľobv tento názov používa v hovorovej reči.
História.
Toto mesto má pre bulharský národ veľký význam a historickú hodnotu. V rokoch 1185 až 1396 bolo hlavným mestom druhého bulharského stredovekého štátu. Neskôr ho dobyli Turci. Ruiny cárskeho paláca a starého patriachálneho chrámu na kopci Carevec sú dodnes nemými svedkami o sláve druhého bulharského štátu. V roku 1879 tu Národné zhromaždenie prijalo prvú bulharskú ústavu. Mesto bolo krátku dobu aj hlavným mestom novodobého bulharského štátu. Aj v súčasnosti je mesto cieľom turistických výprav a stále dýcha atmosférou starého Bulharska.
Veliko Tărnovo bolo v minulosti významným centrom kultúry a vzdelanosti, najmä počas druhého bulharského štátu, kedy bolo centrom tzv. Tărnovskej literárnej školy.
Pamiatky.
Chrám svätého DemetraSvätý Demeter bol patrónom druhého bulharského stredovekého štátu. Cerkev sv. Demetra bola postavená v roku 1185 na severovýchodnom svahu pahorku Trapezica. Bola svedkom mnohých veľkých udalostí bulharských dejín.
Kultúra.
Asi od 20. júla do 4. augusta, sa vo Veliko Tărnovo organizuje folklórny festival ľudových súborov z celého sveta. Festival sa koná v parku s amfiteátrom, ktorý sa rozkladá na konci starého mesta smerom na predmestí, kúsok nad autobusovou stanicou. Zaujímavosťou je, že na festivale nevystupujú žiadne bulharské súbory.
Doprava.
Do Veliko Tărnovo sa môžete ľahko dostať autobusom z každého väčšieho bulharského mesta. Autobusom zo Sofie cesta trvá 4 hodiny. Z druhej strany od mora z Varny to trvá rovnakú dobu. Autobusová stanica vo Veliko Tarnovo je južne od mesta na okraji údolia rieky Jantra.

</doc>
<doc id="195730" url="https://sk.wikipedia.org/wiki?curid=195730" title="Západ Spojených štátov">
Západ Spojených štátov



</doc>
<doc id="195731" url="https://sk.wikipedia.org/wiki?curid=195731" title="Juh Spojených štátov">
Juh Spojených štátov



</doc>
<doc id="195733" url="https://sk.wikipedia.org/wiki?curid=195733" title="Stredoatlantická oblasť">
Stredoatlantická oblasť



</doc>
<doc id="195735" url="https://sk.wikipedia.org/wiki?curid=195735" title="Veliki Preslav (mesto)">
Veliki Preslav (mesto)

Veliki Preslav (, do roku 1993 "Preslav"; do roku 1878 po turecky "Elski Stamboluk" - doslova „Starý Istanbul“) je mesto v severovýchodnom Bulharsku. Nachádza sa v Šumenskej oblasti a je administratívnym centrom okresu Veliki Preslav. Od roku 1883 je mestom.
2 km južne od mesta sa nachádza archeologická lokalita a rezervácia tvorená ruinami historického hlavného mesta Bulharskej ríše „Preslav“ (pozri Preslav (Bulharská ríša)), po ktorom bol Veliki Preslav v roku 1878 pomenovaný. Súčasný Veliki Preslav (hoci sa od roku 1878 do roku 1993 volal „Preslav“) nie je s pôvodným stredovekým Preslavom fyzicky identický, pretože bol založený ako nové sídlo 2 km severne od pôvodného (vtedy už zničeného) mesta Preslav.

</doc>
<doc id="195737" url="https://sk.wikipedia.org/wiki?curid=195737" title="Rekreačná chata">
Rekreačná chata

Rekreačná chata je menšie obydlie, obyčajne vo vidieckom alebo v čiastočne vidieckom prostredí, niekedy aj v meste, určené na pobyt mestského obyvateľstva v prírode, najmä cez víkend.

</doc>
<doc id="195740" url="https://sk.wikipedia.org/wiki?curid=195740" title="Brt">
Brt

Brt je dutina používaná pri brtníctve, pozri pod brtníctvo.
BRT môže byť:

</doc>
<doc id="195741" url="https://sk.wikipedia.org/wiki?curid=195741" title="Bobov dol">
Bobov dol

Bobov dol alebo Bobovdol (po bulharsky: "Бобов дол", "Бобовдол") je mesto v západnom Bulharsku, ktoré sa nachádza v Kiustendilskej oblasti. Mesto je administratívnym centrom okresu Bobov dol.

</doc>
<doc id="195744" url="https://sk.wikipedia.org/wiki?curid=195744" title="Helloween">
Helloween

Helloween je nemecká power/speedmetalová skupina založená na začiatku 80. rokov Kai Hansenom (Iron Fist) a Markusom Grosskopfom. Helloween je známy ako jedna z priekopníckych powermetalových skupín. Najúspešnejším albumom skupiny je Keeper of the Seven Keys part. 2 vydaný v roku 1988. Tento album sa umiestnil aj v rebríčku metalových albumov na 26. mieste. Spevákom na tomto albume bol Michael Kiske. Najväčšími hitmi skupiny sú piesne z tohto albumu I Want Out, Eagle Fly Free, Dr. Stein. Ďalšími známymi piesňami sú Future World, Keeper of the Seven Keys, Halloween, As Long As I Fall, A Tale That Wasn´t Right, Just A Little Sign, If I Could Fly, Mirror, Mirror, The Time of the Oath a Rise and Fall.
História.
"Prvé roky a prvý album" (1984 – 1986).
Helloween vznikol v roku 1984 v Hamburgu (Nemecko). Pôvodná zostava bola – Kai Hansen – spev a gitara, Michael Weikath – gitara, Markus Grosskopf – basová gitara a Ingo Schwichtenberg – bicie. Ten rok kapela podpísala zmluvu s Noise Records a nahrala dve piesne pre kompiláciu s názvom Death Metal. Kompilácia obsahovala kapely Hellhammer, Running Wild, a Dark Avenger. Dve skladby boli "Oernst of Life" od Weikatha a Hansenove "Metal Invaders" v rýchlejšiej verzii.
Helloween nahral a vydal svoj prvý album v roku 1985. Bol to EP-album a obsahoval 5 skladieb. V tom istom roku Helloween vydal svoj prvý štúdiový album "Walls Of Jericho". Počas nasledujúceho turné mal Kai Hansen problémy spievať a súčasne hrať na gitaru. Z tohoto dôvodu začal Helloween hľadať nového speváka.
"Keeper Of The Seven Keys" (1986 – 1989).
Kapela našla 18-ročného speváka Michaela Kiskeho z miestnej kapely s názvom Ill Prophecy. S ich novým spevákom v zostave sa Helloween dostali ku gramofónovej spoločnosti International Noise a RCA a tá navrhla spracovať dvojalbum a zaviesť nový line-up. Miesto toho nahrali jeden album, Keeper of the Seven Keys, pt. I, ktorý bol realizovaný v roku 1987. V roku 1988 vydal Helloween Keeper of the Seven Keys, pt. II. Helloween nahral s MTV singel "I Want Out". MTV tiež predstavilo turné s Helloweenom a thrash-metalovej skupiny Exodus na podporu kapely Anthrax. Táto kapela napokon dosiahla svetový úspech. Po vydaní Keeper of the Seven Keys Part 2 skupinu opustil Kai Hansen, Helloween sa stal vraj príliš veľký na to, aby ho Kai mal pod kontrolou. Hansen následne založil vlastnú skupinu Gamma Ray. Skupina potrebovala po Kaiovom odchode nového gitaristu, naviac ich ešte čakalo turné po USA, náhradou sa stal Roland Grapow. 
" Pink Bubbles Go Ape a Chameleon" (1990 – 1993).
V roku 1990 vyšiel Michael Kiske s pravdou von, z predaja oboch albumov Keeper of the seven keys nevidela skupina ani cent, rozhodli sa teda zmeniť vydavateľstvo, čo v konečnom dôsledku pozmenilo ich štýl. Album Pink Bubbles Go Ape bol vydaný 11. 3. 1991. Na rozdiel od predchádzajúcich albumov je o niečo mäkší, postráda agresívne bubnovanie. Po trojročnom čakaní na nový album bol po Keeper of the Seven Keys part 2 tento album pre fanúšikov miernym sklamaním. 
Album Pink Bubbles go ape bol prvým albumom bez člena pôvodnej zostavy, ostatní členovia, ale na Kaia nezabudli a pri poďakovaniach ho spomenuli:
" Pozdrav Kaiovi Hansenovi a Gamma ray (Ak chcete mäkký toaletný papier, mali by ste ísť do hotela Gay Boy) veľa šťastia pri novom štarte."
V roku 1993 vyšiel o poradí šiesty album Chameleon, ktorý je väčšinou fanúšikov a aj niektorými členmi skupiny doslova nenávidený. Chameleon využíva veľmi veľa klávesov, postráda gitarové sóla ako napr. v Eagle Fly Free alebo I Am Alive a je plný hudobných experimentov, ktoré by si nikto pod skupinou menom Helloween nepredstavil. 
V tom čase mal bubeník Ingo Schwichtenberg veľké problémy s drogami a trpel schizofréniou, gitarista Roland Grapow napísal pre Inga pieseň Step Out of Hell. 
Po vydaní tohto albumu bol Michael Kiske z kapely vyhodený. Existujú domnienky, že Michael Weikath, ktorý vyjadroval svoju nechuť k albumu Chameleon, zorganizoval schôdzu kapely, o ktorej nedal Kiskemu vopred vedieť. Keď Kiske na schôdzu neprišiel, Weikath to použil ako zámienku, aby mohol Kiskeho zo skupiny vyhodiť.
Počas turné k albumu bol kvôli problémom s drogami a schizofréniou zo skupiny vyhodený aj bubeník Ingo Schwichtenberg. Jeho problémy boli také vážne, že počas niektorých koncertov začal vzlykať tak veľmi a tak hlasno, že nebol schopný ďalej hrať. Po odchode z Helloweenu mu ponúkol pomocnú ruku Kai Hansen, sľúbil mu, že ak bude čistý, vezme ho do Gamma Ray (odkiaľ odišiel bubeník Uli Kusch ktorý nahradil Inga v Helloweene). Ingo sa šance nechopil, pod vplyvom drog a duševnej lability spáchal v roku 1995 samovraždu. Hodil sa pod idúce metro v Hamburgu. Ingo bol taktiež odporcom albumu Chameleon, skladbu Windmill nazval Shitmill.
Nový spevák Andi Deris (1994).
V tomto roku sa na Weikathovo pozvanie chopil mikrofónu Andi Deris (ex-Pink Cream 69) a tiež sa stal jedným zo skladateľov. V tomto roku s ním nahrali svoj comeback album Master Of The Rings, ktorý ich opäť vyšvihol na pozíciu úspešnej skupiny. V roku 1996 vydali album The Time Of The Oath, ktorý je venovaný zosnulému Ingovi.
Rok 2000 poznačilo vydanie albumu The Dark Ride. Ide o temnejší album ako ostatné. Po turné s týmto albumom sa Weikath, Deris a Grosskopf rozhodli zo skupiny prepustiť gitaristu Rolanda Grapowa a Uli Kusch-a. Grapow a Kusch venovali oveľa viac času projektu Masterplan, ako Helloweenu. Písali priemerne jednu pieseň pre každý album. Grapowa nahradil Sascha Gerstner a Kusch-a zase Mark Cross.
Album Rabbit Don't Come Easy vyšiel v roku 2003, no Mark Cross bol schopný nahrať len dve piesne kvôli zdravotnému stavu. Zvyšok bicích na albume nahral Mikkey Dee (Motörhead). Nahradil ho Stefan Schwarzmann (ex-Accept).
Stefan Schwarzmann nezdieľal rovnaký hudobný zámer so zvyškom skupiny a mal problém s rýchlym bubnovaním. Bol nahradený bubeníkom menom Daniel Löble v roku 2005.
Stabilná zostava (od 2005).
V roku 2005 skupina nahrala a vydala album Keeper Of The Seven Keys: The Legacy, ktorý bol ocenený kritikmi a fanúšikmi. Markus Grosskopf vysvetlil vydanie tretieho "Keeper" albumu takto:"Niekto z japonského vydavateľstva zasrandoval, že máme taký silný line-up, že by sme pokojne mohli spraviť ďalší Keeper album. V tom nám vydavateľstvo navrhlo: "Prečo tak neurobíte?" A my sme sa do toho pustili. Nechceli sme okopírovať staré dobré hity a radšej sme sa pustili do niečoho nového. Myslíme si, že si album to meno zaslúži."Po vydaní albumu nasledovalo turné, ktoré prinieslo vydanie DVD s menom "Keeper of the Seven Keys – The Legacy World Tour 2005/2006."
Skupina zatiaľ dokončila album Gambling With The Devil. Vyšiel v roku 2007.
26. Decembra 2009 vyšiel kompilačný album "Unarmed – Best of 25th Anniversary" v Japonsku. V Európe vyšiel 1. Februára nasledujúceho roku. Obsahuje desať najikonickejších piesní skupiny nahratých v rôznych hudobných štýloch. Skladba The Keeper's Trilogy je dlhá 17 minút a kombinuje piesne "Halloween", "Keeper Of The Seven Keys" a "The King for 1000 Years". Nahraná bola v Prahe a je na nej počuť sedemdesiatčlenný symfonický orchester.
Helloween vydali ďalší silný album v roku 2010 pod názvom 7 Sinners. 5. apríla 2010 bolo oznámené, že nahrávka dosiahla "zlatý status" v Česku.
V roku 2012 opäť vydali do štúdia, aby nahrali svoj štrnásty album Straight Out Of Hell, ktorý vyšiel v roku 2013.
V októbri roku 2014 bolo oznámené, že skupina pracuje na ďalšom albume s názvom My God-Given Right. Album vyšiel v roku 2015. Skupina okomentovala jeho obsah takto:"Nechceli sme, aby tridsiate výročie od založenia Helloweenu sprevádzal depresívny album. Väčšina piesní na albume je "Happy, happy Helloween", no album obsahuje aj zopár serióznejších kúskov."Album My God-Given Right získal zlaté ocenenie v Česku.
Po albume skupina vydala knihu s názvom Hellbook, v ktorej je opísaná celá história skupiny vrátane pravdy o odchode Kai-a Hansena a Michaela Kiskeho.
Pumpkins United World-Tour (2017 – 2018).
V novembri roku 2016 skupina na svojej Facebook stránke a oficiálnej webstránke oznámila, že sa vydávajú na veľmi špeciálne turné, počas ktorého sa k skupine opäť pridajú Michael Kiske a Kai Hansen. U fanúšikov táto správa spustila nezastaviteľnú vlnu senzácie. Na Slovensku vystúpila táto zostava 26. novembra 2017 v Aegon Aréne v Bratislave a 10. Augusta 2018 v Snine na Rocku pod kameňom.

</doc>
<doc id="195745" url="https://sk.wikipedia.org/wiki?curid=195745" title="Langobardi">
Langobardi



</doc>
<doc id="195746" url="https://sk.wikipedia.org/wiki?curid=195746" title="Oblasť Veľkých jazier">
Oblasť Veľkých jazier



</doc>
<doc id="195748" url="https://sk.wikipedia.org/wiki?curid=195748" title="Northeast">
Northeast

Northeast alebo North East môže byť:

</doc>
<doc id="195749" url="https://sk.wikipedia.org/wiki?curid=195749" title="Southeast">
Southeast

Southeast alebo South East England môže byť:

</doc>
<doc id="195750" url="https://sk.wikipedia.org/wiki?curid=195750" title="Southwest">
Southwest

Southwest alebo South West môže byť:

</doc>
<doc id="195751" url="https://sk.wikipedia.org/wiki?curid=195751" title="UD Almería">
UD Almería



</doc>
<doc id="195757" url="https://sk.wikipedia.org/wiki?curid=195757" title="Hohenlohe (krajinský okres)">
Hohenlohe (krajinský okres)

Hohenlohe () je krajinský okres na severe spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Neckar-Odenwald, Main-Tauber, Schwäbisch Hall a okresom Heilbronn. Správnym sídlom okresu Hohenlohe je mesto Künzelsau.
Geografia.
Cez územie okresu Hohenlohe pretekajú dva rieky Kocher a Jagst, obidva sú prítokmi rieky Neckar. Najvyššie položené miesto v okrese má 523 m a nachádza sa blízko mesta Waldenburg.
Obyvateľstvo.
Vývoj počtu obyvateľstva okresu Hohenlohe od roku 1973:

</doc>
<doc id="195758" url="https://sk.wikipedia.org/wiki?curid=195758" title="Special Air Service">
Special Air Service

Special Air Service (doslova "Špeciálna letecká služba"), v skratke SAS, je jednou zo špeciálnych jednotiek Britskej armády.
SAS je dôležitou súčasťou zvláštnych síl Spojeného kráľovstva. Medzi ďalšie jednotky patrí: Special Boat Service (SBS), Special Reconnaissance Regiment (SRR) a Special Forces Support Group (SFSG).
Dejiny.
Pôvodne bola výsadkovým práporom britskej armády. Vznikla počas druhej svetovej vojny ako jednotka pre rozličné a špeciálne spravodajské operácie. Koncom 60. rokov sa začala nasadzovať aj v protiteroristických akciách, najmä v Severnom Írsku. V roku 1958 boli jednotky SAS nasadené v Ománe, v roku 1963 na Borneu. V polovici 70. rokov bol vytvorený 22. pluk SAS, ktorého úlohou je výhradne boj s terorizmom. Dostal názov "Counter revolutionary warfare squadron", ale známejšie je jeho neoficiálne pomenovanie - "Special projects team". Tento oddiel nie je personálne stálou jednotkou, každých šesť mesiacov sa v ňom striedajú pododdiely SAS. K najznámejším protiteroristickým akciám pluku patrilo oslobodenie rukojemníkov na iránskom veľvyslanectve v Londýne v máji 1980. Jednotky SAS boli nasadené vo falklandskej vojne v roku 1982 a ďalších nasledujúcich lokálnych konfliktoch. 
V dnešnej dobe sa SAS skladá zo štyroch plukov a spolu má asi 2100 mužov.
Kritériá výberu členov sú veľmi prísne. Záujemcovia musia mať už za sebou službu v iných jednotkách britskej armády. Výber uchádzačov sa uskutočňuje v Hereforde a previerky trvajú mesiac. Potom nasleduje dvojtýždňový pokračovací výcvik a šesťtýždňový bojový výcvik v brunejskej džungli. Ďalší výcvik prebieha v arktických a púštnych podmienkach.

</doc>
<doc id="195759" url="https://sk.wikipedia.org/wiki?curid=195759" title="Cudzinecká légia (Francúzsko)">
Cudzinecká légia (Francúzsko)

Cudzinecká légia (fr. "Légion étrangère") je dobrovoľnícka špeciálna jednotka francúzskej armády vytvorená v roku 1831. Je tvorená zahraničnými dobrovoľníkmi.
Do cudzineckej légie môže vstúpiť ktokoľvek, kto spĺňa fyzické, zdravotné a predovšetkým psychické predpoklady. Členmi sa môžu stať uchádzači vo veku od 18 do 40 rokov. Je možné vstúpiť už vo veku 17 rokov, ale len so súhlasom zákonného zástupcu (tento súhlas však musí byť riadne overený na francúzskom veľvyslanectve). Kontrakt sa zvyčajne podpisuje na 5 rokov. Výcvik ako aj samotná služba sú mimoriadne tvrdé.
Vznik.
Cudzineckú légiu založil 10. marca 1831 francúzsky kráľ Ľudovít Filip. Jeho hlavným cieľom bolo využiť profesionálnych vojakov, ktorí po skončení napoleonských vojen v Európe zostali bez práce, a zamestnať taktiež bývalých revolucionárov, prepustených zločincov a výtržníkov a umiestniť ich vo vojenských jednotkách mimo Francúzska. Ako súčasť Armée d'Afrique sa jednotky Cudzineckej légie podieľali na udržiavaní francúzskych kolónií po celom svete.
Prvou úlohou Cudzineckej légie bola služba v Alžírsku. Légia bola rozdelená na 6 národných práporov: Švajčiarsky, Poľský, Nemecký, Taliansky, Španielsky a Holandsko-Belgický. Príslušníci ostatných národností boli umiestňovaní do rôznych práporov náhodne.
Indočínska vojna (1946-1954).
V tomto období bolo do radov FCL prijatých mnoho Nemcov, z ktorých väčšina počas druhej svetovej vojny slúžila v radách Wehrmachtu alebo Waffen-SS. Mnohí z nich sa v službách Tretej ríše vyznamenali a dosiahli vysokých hodností. Ako uvádzajú niektoré zdroje, boli medzi nimi aj vojnoví zločinci. Napriek tomu boli prijatí do služieb FCL, ktorá ocenila ich bohaté bojové skúsenosti. V roku 1948 boli títo Nemci stiahnutí zo zmiešaných oddielov FCL a vytvorili samostatný nemecký prápor o sile až 900 mužov pod velením nemeckých dôstojníkov. Tento prápor bol v bojoch veľmi úspešný. V súčasnosti sú jednotky cudzineckej légie určené na presadzovanie francúzskych záujmov v zahraničí a okrem pechoty zahŕňajú aj ženijné brigády, výsadkové jednotky, špeciálne a logistické jednotky. Príslušníci FCL slúžia aj ako mierové jednotky OSN. V légii slúži približne 8000 osôb a základne sú dislokované v týchto oblastiach:
V Džibutsku jednotky cudzineckej légie zabezpečujú hranice so Somálskom a Etiópiou. Vo Francúzskej Guyane hlavná činnosť spočíva v strážení francúzskeho kozmodrómu.

</doc>
<doc id="195760" url="https://sk.wikipedia.org/wiki?curid=195760" title="SAS">
SAS

SAS môže byť:
SaS môže byť:
Sas je jednotné číslo slova Sasi, pozri Sasi.

</doc>
<doc id="195761" url="https://sk.wikipedia.org/wiki?curid=195761" title="Specnaz">
Specnaz

Specnaz (po rusky: Спецназ – Specnaz, čo je skratka z Войска специального назначения – Vojska speciaľnogo naznačenija) je ruské označenie jednotiek zvláštneho určenia sovietskych a v súčasnosti aj ruských ozbrojených síl, ministerstva vnútra, ministerstva obrany, pohraničných, výsadkových, námorných vojsk a špeciálne jednotky prieskumu. Nie je to označenie konkrétnej jednotky. Ruská tajná služba FSB má vlastné špeciálne jednotky označované ako Osnaz.
Dejiny.
Relevantných informácií o týchto jednotkách je veľmi málo. Väčšinou sú verejnosti predkladané informácie veľmi všeobecné alebo v niektorých prípadoch cielené dezinformácie, klamstvá alebo mystifikácie. Je tomu tak preto, lebo náplň činnosti, výcvik a organizácia každej takejto jednotky podlieha prísnemu utajeniu.
Sovietske jednotky špeciálneho určenia boli pôvodne vytvorené počas druhej svetovej vojny na plnenie prieskumných a diverzných úloh v zázemí nepriateľa. Veľkou mierou sa podieľali na organizovaní partizánskej vojny na území ZSSR, ale aj v iných oblastiach východnej Európy. Počas studenej vojny boli viaceré tieto jednotky cvičené pre akcie na vyvolanie chaosu v nepriateľskom zázemí, likvidácii politických predstaviteľov protivníka, eliminácii veliteľských uzlov nepriateľskej armády, vyradenie jadrových základní a všeobecné útoky na vojenské a civilné ciele (priehrady, letiská, elektrárne atď.). Západ odhadoval počet príslušníkov Specnaz na 30 000 mužov (v dobách mieru), ktorí slúžili v sovietskej armáde a námorníctve. V dobách vojny mala mať každá poľná armáda po jednej rote Specnaz (spolu 41), jedna brigáda bola pridelená každej vojenskej flotile (spolu 4) a každé veliteľstvo bojiska malo mať k dispozícií jeden pluk (spolu 3). Ďalej jednou prieskumnou jednotkou mal disponovať každý front a flotila (spolu 20) a navyše existovalo i 16 samostatných brigád.
Jednotky špeciálneho určenia sovietskej a neskôr ruskej armády boli po skončení druhej svetovej vojny nasadené v mnohých konfliktoch ako napríklad v Afganistane, v Tadžikistane, v Čečensku, v Dagestane, v Karabachu atď. 
Príslušnosť a označenie jednotiek Specnaz.
V súvislosti so Specnaz sa objavujú názvy ako Alfa (v súčasnosti je súčasťou jednotiek Osnaz spadajúcich pod FSB), Vympel, Zenit, Sobr alebo Omon, sú to alebo boli to jednotky ministerstva vnútra a obrany.
Určenie.
Tieto útvary plnia široké spektrum úloh. Medzi inými aj špionážne, diverzné a záškodnícke činnosti, ochrana ústavných činiteľov, hĺbkový prieskum, protiteroristické operácie a špeciálne úderné operácie. Úroveň profesionality je v rôznych takýchto jednotkách odlišná. Nedajú sa tak navzájom porovnávať schopnosti členov prieskumného družstva Specnaz motostreleckého práporu so schopnosťami elitnej zložky špeciálnych oddielov KGB.
Výber členov.
Kritériá výberu členov sú veľmi prísne. Dôraz nie je kladený len na bezchybný zdravotný stav a vysokú fyzickú zdatnosť ale aj na nadpriemernú inteligenciu. Od členov Specnaz sa vyžadovalo aby boli darcami krvi.
Výcvik.
Systém komplexného výcviku je utajený, ale dostupných informácií z literatúry, jednotky tohto typu prechádzaju mnohými, resp. extrémnymi výcvikmi ako napríklad:
Výcvik pre prežitie v extrémnych podmienkach, kde sa využívajú najrôznejšie miesta ako Amazonský prales, púšť atď. a zároveň aj získavanie vedomostí pre prežitie. Patrí sem technika boja holými rukami, často so schopnosťami vedieť zlikvidovať nepriateľa iba niekoľkými (ak nie iba jedným) pohybmi rukou. Technika boja nožom a rôznymi inými predmetmi.
Lezenie po budovách (na lane i bez) a s tým súvisiace aktivity. Parašutizmus, streľba a iné bojové aktivity sú vo výcviku samozrejmosťou. V súvislosti s výcvikom bojových jednotiek v Rusku sa používa výraz „Systema“, čo je ruský výraz pre slovo “systém”, resp. druh ruského bojového umenia. Existuje aj výraz Systema Specnaz, čím sa myslí najmä boj holými rukami (ale nie je to pravidlo).
Výzbroj.
Výzbroj a výstroj týchto jednotiek pozostáva jednak zo štandardnej výzbroje ruskej armády a ďalej zo špeciálnych zbraňových systémov. Väčšina útvarov Specnaz sa nespolieha len na centrálne zásobovanie, ale si vybavenie zabezpečuje individuálne a podľa potreby, pričom sú uprednostňované jednoduché ale veľmi účelné a praktické výstrojné súčiastky pred rôznymi technickými vymoženosťami modernej doby. Široká paleta ich výzbroje siaha od útočných pušiek AK-74 a
ostreľovacích pušiek Dragunov, cez protitankové zbrane RPG 7 až po húfnice D-30.
Taktika boja.
Taktika boja spočíva v rýchlom útoku a následnom zmiznutí na štýl partizánskeho boja. Jednotky Specnaz počas éry Sovietskeho zväzu vykonávali najrôznejšie, aj vraždiace úlohy, k čomu sú vycvičení špeciálne a odhaduje sa, že počas vojny sú pripravení pôsobiť v preoblečení jednotiek NATO. Táto elitná jednotka používa tajné diverzné a bojové techniky, o ktorých detaily sa zaujímajú aj milovníci bojových umení. Specnaz sú vôbec najlepšie vycvičené bojové jednotky v Rusku a vo svete majú veľkú reputáciu. 
Výsadkové vojská sú určené na vykonávanie veľkých operácií v tyle nepriateľa. Prepravu do priestoru bojového nasadenia zabezpečujú samostatné letecké transportné jednotky. Vzduchom je prepravované všetko vybavenie vrátane obrnených transportérov, vozidiel, kanónov a iného materiálu. Po rozpade Sovietskeho zväzu došlo vo výsadkových silách k reorganizácií, čo viedlo k zníženiu počtu výsadkových divízií a tým aj značnej reorganizácií jednotiek Specnaz.
Jedna výsadková divízia má približne 8000 osôb. Skladá sa z veliteľskej roty, z mechanizovaných výsadkových plukov, z motorizovaných výsadkových plukov, zo spojovacieho práporu, z delostreleckého pluku, z práporu PVO, zo ženijného práporu, z prieskumného a logistického práporu.

</doc>
<doc id="195762" url="https://sk.wikipedia.org/wiki?curid=195762" title="Francúzska cudzinecká légia">
Francúzska cudzinecká légia



</doc>
<doc id="195765" url="https://sk.wikipedia.org/wiki?curid=195765" title="United States Army Rangers">
United States Army Rangers

United States Army Rangers skrátene Army Rangers je termín označujúci špecializovaný druh ľahkej pechoty Armády Spojených štátov.
Dejiny.
Prvé jednotky Rangers.
Prvú jednotku Rangers založil na začiatku 18. storočia Benjamin Church v štáte Massachusetts pre ochranu pohraničných oblastí pred Indiánmi, v ktorých boli polovojenské jednotky neefektívne. Neskôr založil podobnú jednotku Robert Rogers z New Hampshire. Dve Rangerské roty, známe ako Rogers' Rangers (Rogerovi Rangeri), podporovali britské vojská proti Francúzom v Kanade v oblasti štátu New York a Rieky svätého Vavrinca.
Druhá svetová vojna.
Počas druhej svetovej vojny bol z dobrovoľníkov 1. obrnenej a 34. pešej divízie (odkiaľ pochádzalo 80% mužstva) vytvorený špeciálny prápor pomenovaný 1. prápor Rangers. Výcvik práporu sa začal v Škótsku pod vedením britských inštruktorov Commandos. Následne vznikli ďalšie štyri prápory. Rangers boli nasadení ako prvé vlny útokov pri obojživelných operáciach Torch a Husky. Pod vedením Williama O. Darbyho sa zúčastnili aj bitky o Citernu, kde bola 29. januára veľká časť 3. a 5. práporu zajatá. Počas operácie Overlord pristál 5. prápor Rangers s prvou vlnou amerických vojsk na úseku Dog White na pláži Omaha. 2. prápor Rangers sa zúčastnil známeho útoku na Pointe du Hoc. Na Pacifickom bojisku bol v 26. septembra 1944 vytvorený 6. prápor Rangers, ktorý sa zúčastnil vylodenia na Filipíny a útoku na Cabanatuan. Po skončení vojny boli tieto jednotky rozpustené.
Kórejská vojna.
Počas Kórejskej vojny bol vytvorením prvej novej roty Rangers poverený Ralph Puckett. V nasledujúcom období jednotky Rangers neboli nikdy väčšie ako rota a boli vždy pridelené väčším celkom. Po skončení vojny opäť väčšinu jednotiek Rangers rozpustili. Zostala len škola Rangers vo Fort Beningu v štáte Georgia.
Vietnamská vojna.
Opätovná potreba špeciálnych jednotiek tohto typu sa prejavila počas Vietnamskej vojny. Od roku 1966 operoval v krajine 75. pluk Rangers (75th Ranger Infantry Regiment) ako prieskumná zložka 101. výsadkovej divízie. Niekoľko ďalších rôt pripadlo aj iným jednotkám. Celkovo vo Vietname operovali roty C, D, E, F, G, H, I, K, L, M, N, O a P. Presadzovali sa najmä pri hliadkach diaľkového prieskumu (tzv. LRRP - Long Range Reconnaissance Patrol). Tieto akcie boli pozemné prieskumné misie na veľké vzdialenosti, často do mierili do oficiálne neprístupných oblastí Kamobdže a Laosu pozdĺž Ho Či Minovej cesty. Boli pri nich získavané informácie o pohyboch nepriateľa, navádzané letecké útoky, vyhodnocované výsledky bombardovania, vytvárané pasce atď. Jednotky sa niekoľkokrát zúčastnili akcií na oslobodenie vojnových zajatcov, alebo získaní zajatcov z radov VĽA či Vietkongu. Pri niektorých akciách používali vojaci čierne odevy Vietkongu a dokonca namiesto predpísanej vojenskej obuvy nosili tenisky, alebo vietnamské sandále , ktoré boli pohodlnejšie a navyše mätúce pre nepriateľských stopárov.
Súčasnosť.
Prvý stály prápor bol zriadený v roku 1974 vo Fort Benningu a druhý vo Fort Lewise v štáte Washington. Prvýkrát boli tieto oddiely bojovo nasadené na Grenade v roku 1983. V roku 1984 bol zriadený ďalší prápor vo Fort Beningu. V roku 1987 vznikol z týchto troch práporov samostatný 75. pluk Rangers (75. Ranger Regiment).
75. pluk Rangers je elitná jednotka ľahkej pechoty americkej armády, ktorá operuje minimálne so silou roty to znamená 150 členov, ojedinele čaty - 50 členov. Je určená na diaľkový hĺbkový prieskum, na špeciálne zaisťovacie operácie, úderné a podporné akcie. Rangers väčšinou podporujú menšie elitné skupiny napríklad Delta Force. Pluk Rangers sa skladá z troch práporov, z ktorých každý má približne 1600 osôb. 1. prápor Hunter Army Airfield, štát Georgia, 2. prápor Fort Lewis, štát Washington, 3. prápor Fort Benning, štát Georgia.
Kritériá výberu členov sú prísne. Záujemcovia musia mať stredoškolské vzdelanie, absolvovať päťmesačný základný výcvik, trojtýždňový výsadkársky kurz a trojtýždňový Vstupný program Ranger. Vzhľadom na to, že tieto jednotky operujú vo väčších počtoch nie sú nasadzované na príliš utajované akcie.

</doc>
<doc id="195766" url="https://sk.wikipedia.org/wiki?curid=195766" title="Cudzinecká légia">
Cudzinecká légia

Cudzinecká légia môže byť:

</doc>
<doc id="195772" url="https://sk.wikipedia.org/wiki?curid=195772" title="Hlboké ťahanie">
Hlboké ťahanie

Hlboké ťahanie (podľa normy len ťahanie) je technologický proces plošného tvárnenia pri ktorom je z rovinného materiálu (napr. plechu) vytvorený trojrozmerný výrobok – duté teleso. 
Nástrojom na hlboké ťahanie je "ťahadlo", ktorého hlavné časti sú "ťažník" a "ťažnica". Strojom pre hlboké ťahanie je lis. Výrobkom ťahania je výťažok (starší názov výlisok). Materiálom pre hlboké ťahanie je hlbokoťažný plech (oceľ, hliník, meď), alebo špeciálne plasty.
Voľné ťahanie (plytké / hlboké)
Operácie ťahania.
je tvárnenie rovinného polotovaru (prístrihu) do priestorovej štruktúry bez zmeny hrúbky steny, bez pridržiavania materiálu pridržiavačom.
Ťahanie s pridržaním
Pridržiavač zabezpečuje rovnomerné napnutie polotovaru a zabraňuje vzniku vlnenia na okraji polotovaru.
Hrúbka steny je väčšinou (s toleranciou) konštantná. Je však možné i ťahanie so stenčením steny. Je náročnejšie na výpočet, aj na technické pomery ťahania. Dajú sa takto vytvoriť aj veľmi tenkostenné nádoby (napr. tuba na zubnú pastu).
Polotovar sa vytiahne jedným smerom, obráti sa a ťahá sa opačne. Zahnutá štruktúra pôsobí ako pridržiavač. Používa sa, ak v druhom kroku potrebujeme ťahať hlboko.
je vytláčanie plytkých reliéfov do výlisku s cieľom spevniť a zvýšiť jeho tuhosť.
je proces, pri ktorom sa výlisok získaný ťahaním na konci rozšíri.
je proces, pri ktorom sa výlisok získaný ťahaním na rozšírenom konci zúži.
Technológia.
Ťahaním plechu vzniká výlisok v nerozvinutom tvare. Základným polotovarom je platňa plechu, alebo (pre drobné súčiastky) plechový pás, ktorý je možné automaticky podávať do lisu. Ťažník je tlakom lisu zatláčaný do ťažnice. Medzi nimi sa nachádza materiál, ktorý postupne na seba preberá tvar ťažníka a spolu s ním je vťahovaný do ťažnice. Tým vznikne priestorový útvar. Materiál postupuje cez ťažnú hranu, ktorá je najviac namáhanou časťou ťažnice. Materiál musí byť zvolený tak, aby nedošlo k jeho pretrhnutiu, ani ku vzniku prasklín a nerovnomerných stenčení. Je nutné tiež počítať s trením a zmenami pevnostných charakteristík materiálu vplyvom pretvárnenia.
Pri ťahaní sa z plechového výstrižku hrúbky n priemeru d1 vytvorí priestorový objekt priemeru d2 s výškou h. Ak predpokladáme, že nedochádza ku zmene objemu materiálu, ale len ku jeho preskupeniu do nového tvaru, bude výška h väčšia ako šírka medzikružia d1 – d2. 
Pri hlbokom ťahaní dochádza nielen ku ťahovému namáhaniu výlisku, ale aj k tlakovému. Vonkajší okraj výstrižku sa stáva vonkajším okrajom výlisku. Dno je namáhané len veľmi málo. Driek výlisku je namáhaný hlavne na ťah. Na ohybe hrany ťažnice je materiál namáhaný na ťah, ohyb aj tlak, k čomu sa pridáva aj namáhanie trením. Ak sa nepoužije pridržiavač, horný okraj výlisku nie je namáhaný na tlak (od pridržiavača), ale ťažné sily spôsobia dvíhanie materiálu a vznik vĺn. Najväčšie sily vznikajú na hrane dna výlisku. Pri prílišnom tlaku, alebo nevhodnom materiáli sa ako prvé odtrhne dno výlisku na zlomovej hrane.
Mastenie.
Pre zníženie trenia sa musí použivať mastenie ťažnice. Ako mastivá sa používajú suché (práškové), alebo emulzné mastivá. (fosfátové, draselné, vápenaté, bórax, mydlo atď.). Mastivá sú väčšinou bezvodé (max. 2,5% vody) a nesmú byť hygroskopické. Aby mastivo mohlo plniť svoju funkciu musí byť vtiahnuté do ťažnice v dostatočnom množstve ideálne v súvislej vrstve. Vhodné mazivo ovplyvňuje celý proces ťahania a povrchové vlastnosti výlisku. Na mastivá sú mimo základnej funkcie (mastenie) kladené aj ďalšie nároky (ekonomické, ekologické, zdravotné hľadiská a pod.). Dôležité je, aj to, aby sa dalo mastivo jednoducho odstrániť, resp. aby ho nebolo nutné odstraňovať vôbec napr. aby nevadilo pri ďalšom spracovaní materiálu.
Podobne je potrebné mastiť aj pridržiavač. Mastí sa hlavne ťažnica. U ťažníka sa využíva jeho drsnosť na lepšie vtiahnutie materiálu do ťažnice, preto sa mastí len ojedinele.
Vznik vĺn.
Pri ťahaní sa presúva značný objem materiálu. Vonkajší obvod výlisku je rádovo menší, ako vonkajší priemer polotovaru. Keď materiál nie je pridržiavaný, má tendenciu sa dvíhať a vplyvom meniaceho sa priemeru a stúpajúceho tlaku má tendencie vytvárať vlny. Pri malej deformácii sa vlny zrovnajú o hranu ťažnice, pri väčších deformáciách sa tento jav musí kompenzovať pridržiavačom. Pri veľmi veľkom pretvárnení musí aj pridržiavať vytvárať značný tlak, aby sa vlny netvorili. Vlny môžu spôsobiť nerovnomernosť okraja výlisku. 
Ťahanie ostrohranných výliskov.
Ostrohranné výlisky (krabice) sa ťahajú len plytko. Ostrý roh spôsobuje zvýšenú koncentráciu napätia. preto je toto miesto najslabšie. Pri ťahaní ostrohranného výlisku dochádza ku maximálnemu pretvoreniu práve v rohoch. Ak by sme ťahali krabicu z pravouhlého polotovaru, dostali by sme výlisok s vysokými vytiahnutými rohmi. Preto sa polotovar vyrába s oblo skosenými rohmi, ktoré vytvoria pravouhlý výlisok.
Nástroje pre ťahanie.
Nástroje pre ťahanie sa nazývajú ťahadlá.
Ťažnica.
Ťažnica je základnou časťou ťahacieho nástroja. Obvykle je pevná, spojená so spodnou (pevnou) časťou ťahacieho lisu. Od jej parametrov závisí kvalita povrchu výlisku. Ťažnicu charakterizuje:
Ťažník.
Ťažník je nástroj, ktorý vykonáva prácu. Je spojený s pohyblivou časťou lisu. Postupne vtláča materiál do ťažnice.
Pridržiavač.
Pridržiavač nemusí byť súčasťou každého ťahadla. Ak je prítomný, má za úlohu pridržať materiál pri ťahaní, umožňuje rovnomerné vtiahnutie materiálu do ťažnice, zabraňuje vzniku vlnenia elimináciou tangenciálnych tlakov na okraji polotovaru, ak ide o ťahanie so stenčením steny, musí polotovar pevne pridržať na mieste, aby nebol vťahovaný do ťažnice. Tento typ pridržiavača nemá hladký tvar, ale pridržiavacie lišty a žliabky. Potrebu pridržiavača určuje materiálová konštanta a zložitosť (hĺbka) výlisku.
Rozdelenie ťahadiel.
Základné rozdelene ťahadiel je rovnaké ako pre ostatné tvárniace nástroje:
Okrem toho sa ťahadlá rozdeľujú podľa počtu pracovných častí na:
Sila a práca.
Pre určenie sily sa vychádza z faktu, že dovolené napätie v kritickom priereze musí byť menšie, ako je medza pevnosti materiálu. Inak povedané maximálna sila ťahania musí byť menšia, ako sila ktorá spôsobí odtrhnutie dna výlisku. Priebeh potrebnej ťažnej sily sa v priebehu ťahania mení. Potrebná sila sa počas ťahania mení, z počiatku stúpa po maximum (zhruba do polovice ťahania), potom začne klesať. 
Veľkosť ťažnej sily pre rotačný výlisok bez pridržiavača: 
F = S . Rp
S =plocha materiálu namáhaného ťahom (S = d.n) [mm2]
Rp = medza pevnosti materiálu [MPa]
d = priemer ťažníka [mm]
n = hrúbka plechu [mm]
Veľkosť ťažnej sily pre rotačný výlisok s pridržiavačom: 
F = FT + FP = S . n . Rp + Sp . p
F = celková sila
FT = sila ťažníka
FP = sila pridržiavača
S = dĺžka obvodu polovýrobku [mm] 
n = hrúbka plechu [mm]
Rp = medza pevnosti materiálu [MPa]
Sp = plocha pridržiavača [mm2]
p = tlak pridržiavača (0,5 – 3) [MPa]
Veľkosť práce sa potom vypočíta
A = F . h 
Rozmery polotovaru.
Celkový presun materiálu je značný, preto sa ťahanie na jedenkrát robí len zriedka. Väčšinou sa robí na niekoľko krokov. Prvé kroky sa robia s veľkým priemerom a malou hĺbkou, postupne ďalšími ťahmi sa výlisok zužuje a zároveň predlžuje. Počet ťahov záleží od priemeru a výšky výlisku. Ak sa vyčerpá plasticita, musí sa výlisok pred ďalším krokom vyžíhať. 
Pre určenie maximálneho ťahu na jeden krok a počtu krokov sa používa súčiniteľ ťahania (stupeň ťahania) jedného kroku
m = d / D
m = súčiniteľ ťahania
d = priemer výlisku [mm]
D = priemer polotovaru [mm]
Hodnoty súčiniteľov sú tabuľkové (pre valcovité nádoby a daný materiál). Ak ide o zložitejšie tvary, počíta sa hodnota pre maximálne zakrivenie steny a maximálnu hĺbku. Pre ďalšie ťahy sa počíta podobne. Celkový koeficient výrobku dostaneme, ako súčin jednotlivých čiastkových koeficientov.
Vo všeobecnosti je ťahanie závislé na druhu materiálu, predchádzajúcom spevnení, hrúbke steny, tvare hrán, rýchlosti ťahania, tlaku pridržiavača, mastení, tvare výlisku a ťažníka.
Polotovar na ťahanie sa obvykle vyrába s presahom (prídavkom). Veľkosti prídavku sa určujú tabuľkovo a graficky. Prídavok by mal byť čo najmenší. Uprednostňuje sa výlisok s oválnym dnom. Ak musí byť výlisok hranatý, volia sa čo najoblejšie rohy. Materiál musí mať vyhovujúce vlastnosti (hlbokoťažnosť). 
Použitie.
Ťahanie sa využíva hlavne pre výrobu dutých súčiastok napr. v obalovej technike (tuby na pasty, kovové fľaše – termosky), nádoby (hrnce, poháre), vane, rámy, podvozky karosérií (celá karoséria auta sa vyrába z tvarových dielcov vyrobených hlbokým ťahaním), kryty, nábojnice a pod.

</doc>
<doc id="195775" url="https://sk.wikipedia.org/wiki?curid=195775" title="Tabula recta">
Tabula recta

Tabula recta je v kryptografii štvorcová tabuľka abecedy, každý daľší riadok tejto tabuľky je robený tak, že je posunutý o jedno písmeno do ľava. Tabuľka bola zavedená Johannesom Trithemiusom v roku 1518.
Trithemius používal "tabula recta" k formulácií polyalfabetickej šifry, ktorá bola ekvivalentom "šifrovacieho disku" Leona Battistu Albertiho. "Tabula recta" je často označovaná ako predpočítačová šifra, ktorú využívala Vigenérova šifra, ktorú Blasie de Vigenére vylepšil o autokľúčovú šifru. Všetky polyalfabetické šifry založené na Cézarovej šifre môžu byť opísané termínom "tabula recta".
Šifrovanie prebieha tak, že sa vybere prvé písmeno abecedy otvoreného textu a následne sa nájde jeho zašifrovaný ekvivalent v určitom riadku pod ním, ktorý závisí od poradia znaku v otvorenom texte. Druhý znak sa následne zašifruje podľa druhej, tretí podľa tretej a podobne ostatné.
Príklad šifrovania.
Otvorený text: Wikipedia
Pri šifrovaní sa postupuje nasledovne; Prvé písmeno abecedy je písmeno W a jeho šifrový ekvivalent v 1.riadku je rovnaké písmeno W, druhé písmeno je i kde v druhom riadku pod ním leží písmeno j, tretie písmeno je k a ekvivalent v treťom riadku má v písmene m, štvrté písmeno i má ekvivalent v štvrtom riadku v písmene l atď. Takto daľej postupujeme až nakoniec vyjde:
Zašifrovaný text: Wjmltjjpi

</doc>
<doc id="195777" url="https://sk.wikipedia.org/wiki?curid=195777" title="Občiansky zákonník">
Občiansky zákonník

Občiansky zákonník je (hlavný) zákonník obsahujúci predpisy z oblasti občianskeho práva. Takýto zákonník existuje v mnohých krajinách, napr.:
Za občiansky zákonník možno čiastočne považovať aj Súdny zákonník pre svetských ľudí (Zakon sudnyj ljudem) od cyrilometodskej misie na Veľkú Moravu.

</doc>
<doc id="195778" url="https://sk.wikipedia.org/wiki?curid=195778" title="Code civil">
Code civil



</doc>
<doc id="195779" url="https://sk.wikipedia.org/wiki?curid=195779" title="Código Civil">
Código Civil

Código Civil (doslova "Občiansky zákonník/kódex") môže byť:

</doc>
<doc id="195780" url="https://sk.wikipedia.org/wiki?curid=195780" title="Codice Civile">
Codice Civile

Codice Civile (doslova "Občiansky zákonník/kódex") môže byť:

</doc>
<doc id="195781" url="https://sk.wikipedia.org/wiki?curid=195781" title="Devízový prísľub">
Devízový prísľub

Devízový prísľub bol jediný legálny spôsob ako získať v socialistickom Československu písomné povolenie (banky) na výmenu (istého maximálneho množstva) korún československých za devízové prostriedky (valuty), potrebné na cestu do nesocialistických štátov. Z dôvodu nedostatku devíz bola celá procedúra komplikovaná a prísne regulovaná. Výnimky neboli povolené ani tým, ktorí devízy dostali zo zahraničia alebo vedeli preukázať zaplatenie pobytu v krajine za železnou oponou cudzincom. Zakázaný bol aj vývoz valút, ktoré občanovi zostali z predchádzajúcej cesty do zahraničia.
Žiadosť o prísľub.
Výmenu peňazí povoľovala Štátna banka česko-slovenská (ŠBČS). Banka oznamovala písomne pridelenie alebo nepridelenie "prísľubu" raz ročne - zvyčajne začiatkom roka (od januára do konca marca). Občania si preto podávali žiadosti často už rok dopredu a väčšinou na maximálnu možnú sumu, čo bolo 300 amerických dolárov nezávisle od krajiny alebo dĺžky pobytu. Normálny občan bez vplyvu (nečlen KSČ) a bez známostí v období normalizácie na pozitívne vybavenie čakal aj niekoľko rokov. Devízový prísľub sa udeľoval na celý rok a preto pri zdôvodnení, že banka nemá dostatok devíz, ho podávali občania s periodicitou každý rok, s nádejou, že sa situácia zmení. Žiadosť mohol podať každý, no takzvaným nespoľahlivým osobám (ľuďom kritickým k režimu, náboženským predstaviteľom a pod.) sa spravidla neudeľoval s odôvodnením, že ich vycestovanie "nie je v súlade so štátnymi záujmami ČSSR".
Cena valút.
Na základe tohto "prísľubu" (a iných dokladov) mohol občan prísť do banky a vymeniť si koruny za valuty. Podľa oficiálneho kurzového lístka bola koruna veľmi silná (od 1971 bol kurz 6,63 Kčs za dolár od 1973 5,92 Kčs za dolár v roku 1987 5,45 Kčs za dolár), čo by bolo pre žiadateľa veľmi výhodné. Dopyt občanov po devízových prostriedkoch prevyšoval šesťnásobne objem celkového zdrojového krytia určeného na súkromné cesty a preto pre nich platila takzvaná "prirážka na rozvoj cestovného ruchu". Výsledná prirážka k oficiálnemu kurzu západných mien uvedená v kurzovom lístku "ŠBČS" pri cestách do kapitalistickej cudziny predstavovala 293,75 %. Občan, ktorý mal šťastie a dostal od ŠBČS devízový prísľub zaplatil skoro štvornásobok oficiálneho kurzu, čo bola aj približná cena, za ktorú šmelinári predávali tuzexové koruny (bony).
Colné vyhlásenie.
Za perzekúcie colníkov a pasovej kontroly na hraniciach pri cestách do kapitalistickej cudziny si občania museli ešte zaplatiť formou kolkov na colnom a devízovom vyhlásení. Pri pobyte nad štyri dni to bolo 300 Kčs. Aby občania v zahraničí neprišli k cudzej menej museli pri prechode hranice predložiť vyplnené tzv. colné prehlásenie. Vývoz Kčs a akýchkoľvek cenných predmetov zo zlata, striebra, elektroniky, kožených búnd a podobne bolo potrebné v tomto vyhlásení zapísať a doviezť späť domov.
Záver.
Dôsledkom uvedených skutočností bolo aj to, že drvivú väčšinu (95%) dovoleniek za socializmu ľudia realizovali v Československu a zvyšné v zahraničí prevažne (tiež 95%) v socialistických krajinách. Napríklad v roku 1981 bol iba 5,1 percentný podiel zahraničných dovoleniek obyvateľov na celkovom objeme dovoleniek a rekreačných pobytov, pričom priemerná dĺžka pobytov dosiahla len 6,1 prenocovaní a 94,6-percentný podiel ciest smeroval do socialistických krajín.

</doc>
<doc id="195784" url="https://sk.wikipedia.org/wiki?curid=195784" title="Kresnensko-razlogské povstanie">
Kresnensko-razlogské povstanie

Kresnensko-razlogské povstanie je považované za prvý krok v boji bulharského národa za národné zjednotenie. Vypuklo 5. októbra 1878 oslobodením bulharských miest Bansko a Razlog v Sofijskej oblasti 400-člennou armádou pod vedením Stojana Karastoilova.

</doc>
<doc id="195786" url="https://sk.wikipedia.org/wiki?curid=195786" title="Ffdshow">
Ffdshow

ffdshow je audio a video dekodér a kóder, ktorý sa používa na rýchle a vysoko kvalitné dekódovanie videa vo formátoch MPEG-4 ASP, napríklad kódované kodeky DivX, Xvid alebo FFmpeg MPEG-4 a AVC (H.264). Podporuje mnoho ďalších video a audio formátov. Je to slobodný softvér dostupný pod licenciou GPL, ktorý je natívny pod platformou Windows a je implementovaný ako dekódovací filter DirectShow. Jeho autorom je slovenský vývojár Milan Čutka.

</doc>
<doc id="195794" url="https://sk.wikipedia.org/wiki?curid=195794" title="Staré Veľké Bulharsko">
Staré Veľké Bulharsko

Staré Veľké Bulharsko (iné názvy: Veľké Bulharsko, Veľkobulharská ríša, Staré Bulharsko, , po grécky: "Η παλαιά μεγάλη Βουλγαρία") alebo Onoguria bol štát existujúci v rokoch 632 - 665 na území medzi Kaukazom, Volgou a Karpatmi. Jeho zakladateľom bol chán Kubrat a obyvateľmi boli Protobulhari a ich jednotlivé kmene, ktoré boli v tom čase podriadené Avarskému a Západotureckému chanátu.
Dejiny.
V roku 635 chán Kubrat podpísal mierovú zmluvu s byzantským cisárom Heraklom. Okolo roku 654 sa územie Onogurie rozdelilo na tri časti, ktoré po Kubratovej smrti mali jeho traja synovia udržať. Prvý sa ujal vlády najstarší syn - Batbajan - a nejaký čas odolával nájazdom Chazarov, no neskôr sa im podrobil. Mladší syn Kotrag založil pri ústí rieky Kama a Volga Povolžské Bulharsko a Asparuch pri delte rieky Dunaj založil Dunajské Bulharsko.

</doc>
<doc id="195795" url="https://sk.wikipedia.org/wiki?curid=195795" title="Australian Film Institute Awards">
Australian Film Institute Awards

Australian Film Institute Awards (často skracované na AFI Awards) je každoročné odovzdávanie cien udeľované inštitútom Australian Film Institute, ktoré sa koná koncom novembra alebo začiatkom decembra. Je to najprestížnejšia cena pre austrálsky filmový a televízny priemysel. Možno ju považovať za austrálsky ekvivalent k americkému Oscarovi.

</doc>
<doc id="195797" url="https://sk.wikipedia.org/wiki?curid=195797" title="Ariel (ocenenie)">
Ariel (ocenenie)

Ariel je cena Mexickej akadémie filmových umení a vied, ktorú akadémia udeľuje každoročne od roku 1947 v rôznych kategóriách.
Sošku Ariela navrhol sochár Ignacio Asúnsolo a originál sa nachádza vo filmových ateliéroch "Estudios Churrubusco" v meste Mexiko. Meno "Ariel" vzniklo podľa krátkych poviedok "El Ariel" uruguajského autora "Josého Enrique Rodóa".

</doc>
<doc id="195798" url="https://sk.wikipedia.org/wiki?curid=195798" title="Led Zeppelin II">
Led Zeppelin II

Led Zeppelin II je druhý album anglickej hardrockovej skupiny Led Zeppelin vydaný v roku 1969. Je všeobecne považovaný za jeden z najlepších hardrockových albumov vôbec. V roku 2003 bol tento album časopisom "Rolling Stone" zaradený na 75. miesto zoznamu najlepších albumov všetkých čias.

</doc>
<doc id="195800" url="https://sk.wikipedia.org/wiki?curid=195800" title="Balkánsky zväz">
Balkánsky zväz

Balkánsky zväz môže byť:

</doc>
<doc id="195803" url="https://sk.wikipedia.org/wiki?curid=195803" title="Prievidza IV. Kopanice">
Prievidza IV. Kopanice

Prievidza IV. Kopanice alebo Kopanice (neformálne nazývané aj Sever) je mestská časť Prievidze.
Nachádza sa na miernom návrší v severovýchodnej časti mesta a je najväčším sídliskom hornonitrianskej metropoly.
Mestská časť má kompletné občianske vybavenie, vrátane škôl, obchodov, lekární a športových areálov. Na okraji obytnej zóny začína lesopark s množstvom športovísk, altánkov, terás s občerstvením, letným kinom i rozhľadňou. Parkom prechádza cyklotrasa, smerujúca od Nitrianskeho Pravna na Handlovú.

</doc>
<doc id="195826" url="https://sk.wikipedia.org/wiki?curid=195826" title="Pontčina">
Pontčina

Pontčina alebo pontská (novo)gréčtina je novogrécke nárečie, niekedy považované aj za samostatný grécky jazyk. Je to jazyk Grékov z oblasti Pontu (severovýchodné Turecko), Arménska, Gruzínska a Krymu. 
Dejiny.
Gréci prišli do Pontu počas veľkej gréckej kolonizácie v 8. stor. pred Kr. Títo Gréci boli prevažne Ióni. Počas celého trvania staroveku sa tu popri starovekej gréčtine koiné uchovali prvky z iónskeho nárečia. Počas byzantskej gréckej doby sa začal jednotný grécky jazyk koiné rozpadať a vznikali rôzne menšie jazyky, medzi nimi i pontský dialekt, v ktorom sa aj v stredoveku používali nárečové prvky. Keď v 10. stor. grécke písmeno η (éta) zmenilo výslovnosť na íta, pontskí Gréci, aby nemuseli meniť výslovnosť, v niektorých prípadoch zmenili etu na epsilon (ε), tak zostala výslovnosť rovnaká, napr. starogrécke slovο ο κήπος (ho képos, záhrada) sa zmenilo na novogrécke o κήπος (o kípos), a na pontské κεπιν (kepin), alebo starogrécke η νύφη (he nyfe - nevesta) sa zmenilo na i nyfi, preto pontskí Gréci píšu νύφε (nyfe). Po páde Byzantskej ríše sa celá grécka Anatólia a aj materské Grécko dostali pod vládu osmanských Turkov, ktorí sa začali usadzovať prevažne v gréckej Malej Ázii. Mnoho Grékov muselo prestúpiť na islam, a tak boli poturčení. V Istanbule, západnej Malej Ázii, Kapadókii a v Ponte však ostala grécka komunita. Počas gréckej vojny za nezávislosť v 19. a v 20. storočí Gréci úspešne získali časť Pontu a Malej Ázie, no turecký generál Mustafa Kemal Atatürk porazil Grékov a tak začal koniec anatólskych Grékov. V roku 1921 prvý prezident tureckého štátu, spomínaný Mustafa Kemal Atatürk, dal rozkaz zničiť pontské grécke mestá Trapezos (Τράπεζος) a Cambasin (Τσαμπάσιν). Viac ako 4 000 pontských Grékov bolo za pár dní vyvraždených či upálených a zvyšok musel opustiť nový turecký štát . Anatóliu opustili takmer všetci Gréci, aj pontskí. Väčšina z nich sa usadila v gréckom štáte, prevažne v provincii Macedónia. Nastal však problém, pretože pontská gréčtina bola už veľmi vzdialená od modernej gréčtiny. Pontskí Gréci sa teda museli naučiť novogréčtinu. Dodnes však žijú v Grécku, je ich okolo 3 000 000 a udržujú si tradície, hudbu a jazyk .
Charakteristika.
Pontčina je jazyk viac podobný starogréčtine ako moderná gréčtina. Obsahuje však prvky z turečtiny, napr. mäkčene, prípadne slová pochádzajúce z turečtiny. V pontskej gréčtine, podobne ako aj v novej gréčtine sa počas stredoveku vytratilo vyslovovanie písmena h.
Príklady lexiky (uvedené je: pontská gréčtina - latinský prepis pontskej výslovnosti - moderná gréčtina - latinský prepis modernej gréčtiny - slovenčina):
ουκ- uk -όχι-ochi-nie
ελέπω-elepo-βλέπω-vlepo-vidím
λώματα-lomata-ρούχα-rucha-šaty
μερ-mer-πού-pu-kde
κορ-kor-κορή-kori-dievča, dcéra
κορήτς-korits-κορήτσι-koritsi-dievčatko
θυγάτερα-thyjatera-κορή- kori - dcéra
αγαπη - agapi -láska
κέπιν-kepin-κήπος-kipos-záhrada
τσουλα-čula-τσοντα-tsonda-prostitútka
πιγέν-pijen-πιγένω-pijeno-idem
γιαρ,γιαρ-jar,jar-neexistuje v nov. gréčtine-povzdych, výkrik do boja
κεμεντσε-kemenče-λυρα-lyra-grécky sláčikový hudobný nástroj
νύφε-nyfe-νύφη-nyfi-nevesta
μουχαπέτ-muchapet-μια χαρά,ολα καλά-mia chara, ola kala-vyjadrenie radosti (všetko v poriadku)

</doc>
<doc id="195828" url="https://sk.wikipedia.org/wiki?curid=195828" title="Druhá balkánska vojna">
Druhá balkánska vojna

Druhá balkánska vojna (1913) bola jedna z balkánskych vojen, ktorá vypukla 16. júla 1913. Vo vojne bojovali proti sebe Bulharsko a jeho bývalí spojenci z Balkánskeho zväzu Srbsko, Grécko, Čierna Hora, Rumunsko a Osmanská ríša. Jej cieľom bolo usporiadať územné požiadavky krajín Bаlkánskeho polostrova.
Príčiny vypuknutia vojny.
Dňa 17. mája 1913 (30. apríla 1913 starý šlýl) po podpise Londýnskej mierovej zmluvy, ktorá bola konečným výsledkom prvej balkánskej vojny nebola otvorená otázka rozdelenia území medzi spojencami. Dva dni po podpise Londýnskej mierovej zmluvy Srbsko a Grécko (neskôr sa ku nim pridala aj Čierna Hora) podpísali tajnú zmluvu namierenú proti Bulharsku. Napätie medzi krajinami balkánskeho zväzu postupne vyprovokovalo novú vojnu. Okrem toho tzv. Veľké Sily zastúpené Rakúsko-Uhorskom a Nemeckom povzbudzovali Bulharsko, aby sa stalo iniciátorom vzniku vojenského konfliktu, ktorý zničí Balkánsky zväz a oslabí vplyv Ruska na Balkánskom polostrove. Rusko však upozorňovalo, že kto prvý začne vojnu, ten bude niesť aj následky.
Keďže Bulharsko prvú balkánsku vojnu vyhralo, Srbsko sa dožadovalo prehodnotenia záverov bulharsko-srbskej zmluvy podpísanej v roku 1912 a začalo okupovať sporné a nesporné územie Macedónska, kde bývala bulharská menšina. Akékoľvek požiadavky bývalých spojencov Bulharska boli však nesplniteľné, pretože práve Bulharsko sa do veľkej miery zaslúžilo o svoje víťazstvo vo vojne. Ostatné balkánske krajiny teda nemali žiaden nárok na zisk územia.
Priebeh vojny.
Bulharský cár Ferdinand I. 16. júna 1913 napadol Srbsko a Turecko. Jeho cieľom bolo prinútiť bývalých spojencov, aby mú vrátili územia v Macedónsku bez toho, aby vyhlásil vojnu. O tri dni neskôr (18. jún 1913) bol jeho rozkaz zrušený, s odôvodnením, že krajina sa môže ocitnúť v politickej izolácii, avšak Srbsko a Grécko začali postupnú ofenzívu proti Bulharsku na celom fronte v Macedónsku.
V období 17. júna 1913 - 8. júla 1913 štvrtá a piata bulharská armáda pod vedením Michaila Savova porazila v Macedónsku srbské vojská. Druhá bulharská armáda sa chystala na útok proti Grécku. Postupne sa do vojny pridala aj prvá a tretia bulharská armáda, ktorá začala operovať v severnom Macedónsku, kde pomáhala svojim kolegom. Kompletná bulharská armáda sa rozhodla zaútočiť. Grécke vojská sa ocitli na pokraji krachu, preto zavolali na pomoc srbskú armádu, ktorá však tiež nemohla nič urobiť. Nový grécky panovník bol preto nútený prosiť o mier.
Rumunsko vstúpilo do vojny 28. júna 1913 okupáciou bulharských území pri mestách Balčik a Tutrakan. Dve jazdecké divízie prešli cez Dunaj, kde sa spojili so srbskou armádou a začali napádať Sofiu. Osmanská ríša začala 10. júla 1913 okupovať svoju niekdajšiu hranicu a pevnosť Odrin. Nad Bulharskom visel mrak katastrofy.
Dňa 4. júla 1913 vláda Stojana Daneva podala demisiu a na poste premiéra ho vystriedal Vasil Radoslavov, ktorého vláda v krajine sa skončila 18. júla 1913. Bulharská armáda bola nútená kapitulovať, hoci nebola porazená. Vasil Radoslavov bol nútený žiadať prímerie.
Výsledok vojny.
Výsledkom Druhej balkánskej vojny bola Bukureštská mierová zmluva podpísaná 10. augusta 1913 (Bulharsko ju podpísalo už 23. júla 1913). Zmluva garantovala stratu všetkých území, ktoré Bulharsko nadobudlo v prvej balkánskej vojne. Srbsko a Grécko si medzi sebou podelili časť územia Macedónska. Bulharsku ostalo iba Pirinské Macedónsko a časť Trácka s prístupom k Egejskému moru. Rumunsko získalo oblasť južnej Dobrudže a Osmanská ríša na základe výsledku vojny vrátila Bulharsku časť západného Trácka.
Carihradská zmluva.
Dňa 16. septembra 1913 muselo Bulharsko podpísať aj Carihradskú zmluvu, ktorou sa usporiadali vzťahy medzi Bulharskom a Osmanskou ríšou po jej okupácii Východnej Trácie.
Bukureštská a Carihradská zmluva z roku 1913 spôsobili Bulharsku územné straty a vyvolali revanšistické snahy voči susedom, ktoré neskôr viedli Bulharsko k pripojeniu sa k Ústrednym veľmociam (Nemecko, Rakúsko-Uhorsko, Osmanská ríša) počas Prvej svetovej vojny.

</doc>
<doc id="195829" url="https://sk.wikipedia.org/wiki?curid=195829" title="Single UNIX Specification">
Single UNIX Specification

Single Unix Specification (SUS) je spoločný názov pre rodinu štandardov pre operačné systémy, ktoré sa smú nazývať menom „Unix“. SUS je vyvinutý a udržovaný pracovnou skupinou Austin Group, ktorá vznikla počas skoršej spolupráce medzi IEEE a The Open Group.
História.
SUS vznikol v polovici osemdesiatych rokov minulého storočia ako projekt štandardizovania rozhraní operačných systémov k softvérovému návrhu rôznorodých Unixových operačných systémov. Potreba štandardizácie vznikla, pretože podniky používajúce počítače chceli byť schopné vyvíjať programy, ktoré by mohli byť používané na počítačových systémoch od rôznych výrobcov bez nutnosti implementovať programy znova. Unix bol vybraný ako základ štandardu systémového rozhrania čiastočne preto, že bol nezávislý od výrobcov. Týmito štandardami sa stali IEEE 1003 (taktiež registrovaný ako ISO/IEC 9945), alebo POSIX (Portable Operating System Interface for Unix), čo znamená Prenosné rozhranie operačného systému pre Unix.
Začiatkom deväťdesiatych rokov vytvorilo niekoľko hlavných predajcov spolok COSE, ktorý mal za úlohu vytvoriť konkurenčnú špecifikáciu známu ako Common API Specification, alebo tiež Spec 1170. Táto špecifikácia sa neskôr stala populárnejšou, pretože jej užívanie nebolo na rozdiel od špecifikácie POSIX spoplatnené (IEEE si účtoval značný poplatok za prístup k špecifikacii POSIX).
Na začiatku roku 1998 začala pracovná skupina Austin Group vyvíjať špecifikáciu známu ako Single UNIX Specification Version 3, ktorá je kombináciou dvoch už spomínaných špecifikácií.
Špecifikácia.
Používateľské a softvérové rozhranie pre operačné systémy je špecifikované v týchto štyroch hlavných častiach:
Štandardním užívateľskím príkazovím riadkom a rozhraním pre skripty je Bourne shell. Iné podobné programy, služby a utility sú napríklad awk, echo, ed a stovky iných. Požadované programové služby zahŕňajú základné I/O (súborové, terminálové a sieťové) služby.
Štandard sprevádza testová sada nazývaná PCTS - Posix Certification Test Suite.
Systém nemusí zahŕňať zdrojový kód odvodený akýmkoľvek spôsobom z AT&amp;T Unixu. Napríklad IBM OS/390, teraz z/OS, sa kvalifikuje ako "Unix" napriek tomu, že nemajú žiadny spoločný kód.
Označenia pre vyhovujúce systémy.
Existujú dve oficiálne značky pre vyhovujúce systémy:
Staršie UNIX štandardy sú UNIX93 a UNIX95.
Vyhovujúce systémy.
AIX.
AIX 5L V5.2 s aktualizáciami a AIX 5L V5.3 sú registrované ako vyhovujúce pre UNIX 03. AIX 5L V5.2 je registrovaný ako vyhovujúci pre UNIX 98.
HP/UX.
HP-UX 11i V3 Release B.11.31 je registrovaný ako vyhovujúci pre UNIX 03. Predchádzajúca verzia je vyhovujúca pre UNIX 95.
SCO.
UnixWare 7.1.3 je vyhovujúci pre UNIX 95. SCO OpenServer 5 je vyhovujúci pre UNIX 93.
Solaris.
Solaris 10 je vyhovujúci pre UNIX 03 na 32-bitových a 64-bitových x86 a SPARC systémoch. Solaris 8 a 9 sú vyhovujúce pre UNIX 98 na rovnakých platformách, ale nazahŕňa podporu pre 64-bitové x86 systémy.
Tru64 UNIX.
Tru64 UNIX V5.1A a novšie sú vyhovujúce pre UNIX 98.
z/OS.
IBM z/OS do verzie 1.9 je vyhovujúci pre UNIX 95. 
Linux.
Linus Torvalds uviedol, že jadro Linuxu je navrhnuté tak, aby bolo čo najviac prispôsobené štandardu POSIX.
Väčšina Linuxových výrobcov necertifikuje ich distribúcie.
Linux standard base bol vytvorený v roku 2001 ako pokus o úpravu podľa vzoru vnútornej štruktúry systémov založených na Linuxe pre väčšiu kompatibilitu. LSB je založený na špecifikácii POSIX, Single UNIX Specification a iných otvorených štandardoch. De facto je akceptovaný a nasledovaný mnohými Linuxovými distribúciami.
BSD.
Podobne ako pri Linuxe, distribúcie BSD sa menia tak často, že certifikácia nie je finančne dostupná.
Mac OS X.
Mac OS X v10.5 spĺňa UNIX 03.
Ďalšie systémy.
Ďalšie systémy sú registrované ako UNIX 95 a UNIX 93:

</doc>
<doc id="195831" url="https://sk.wikipedia.org/wiki?curid=195831" title="Kubínska hoľa">
Kubínska hoľa

Kubínska hoľa môže byť:

</doc>
<doc id="195832" url="https://sk.wikipedia.org/wiki?curid=195832" title="Sonne">
Sonne

„Sonne“ je pieseň nemeckej industrial metalovej skupiny Rammstein. Pieseň vyšla roku 2001 na albume "Mutter". Podľa Tilla Lindemanna, skladba bola pôvodne napísaná tzv. entrance song pre boxera Vitalija Klička, Klitschko bol tiež pracovný názov skladby. V skladbe je použitý vokálny sampel od Symphony Of Voices.
Videoklip.
Video zobrazuje skupinu ako trpaslíkov pracujúcich v bani na zlato pre Snehulienku závislú na zlatom prachu. Ako povedal Paul Landers v dokumente "Making Of Sonne video" myšlienka na klip vyšla z videa Olivera Riedela, ktorý zmixoval skladbu „Sonne“ s časťami filmu "Snehulienka" na jeho počítači. Snehulienku (nemecky "Schneewittchen") hrá ruská herečka Júlia Stepanova.
Skladba bola použitá ako sampel skupinou Angerfist v ich skladbe „Criminally Insane“.

</doc>
<doc id="195833" url="https://sk.wikipedia.org/wiki?curid=195833" title="Jom Kipur">
Jom Kipur



</doc>
<doc id="195834" url="https://sk.wikipedia.org/wiki?curid=195834" title="Jom Kippur">
Jom Kippur



</doc>
<doc id="195835" url="https://sk.wikipedia.org/wiki?curid=195835" title="Zoznam plies v poľských Tatrách">
Zoznam plies v poľských Tatrách

Toto je zoznam plies v Poľských Tatrách.
Dolina Chochołowska.
Dolina Starorobociańska

</doc>
<doc id="195840" url="https://sk.wikipedia.org/wiki?curid=195840" title="Kubínska hoľa (geomorfologický podcelok)">
Kubínska hoľa (geomorfologický podcelok)

Kubínska hoľa je geomorfologický podcelok Oravskej Magury. Najvyšší vrch podcelku je Minčol, dosahujúci výšku Je turisticky najatraktívnejšou časťou pohoria a obľúbeným miestom zimnej i letnej turistiky.
Vymedzenie.
Je jedným z troch podcelkov Oravskej Magury a je situovaný priamo nad mestom Dolný Kubín. Na severe nadväzuje podcelok Paráč, Budín sa tiahne východným smerom. Medzi nimi krajina severným smerom klesá do Oravskej kotliny. Západným smerom leží podcelok Kysuckej vrchoviny, Kysucké bradlá a južne sa vlní Oravská vrchovina.
Ochrana prírody.
Na území Kubínskej hole sa nachádza národná prírodná rezervácia Minčol a prírodná pamiatka Puchmajerovej jazierko.

</doc>
<doc id="195843" url="https://sk.wikipedia.org/wiki?curid=195843" title="Fallout (séria)">
Fallout (séria)

Fallout je séria počítačových hier. Prvý diel série Fallout vznikol v roku 1997. Bol vytvorený spoločnosťou Black Isle Studios a vydaný spoločnosťou Interplay. Fallout v preklade znamená rádioaktívny spád, čo vypovedá o prostredí, v ktorom sa herný dej odohráva.
Celá séria zahŕňa štyri RPG (Fallout, Fallout 2,Fallout 3 a Fallout 4), skrachovaný projekt Van Buren a so sériou málo súvisiace Fallout Tactics a Fallout: Brotherhood of Steel určený pre PlayStation 2 a Xbox. Fallout vytvoril vo svete RPG unikátny systém a dodnes je oceňovaný pravidelným zaraďovaním do rebríčkov najlepších hier všetkých čias.
Hry série.
So sériou súvisiace hry:
Herný svet.
Herný svet série zahŕňa oblasť západného pobrežia USA, predovšetkým oblasť Kalifornie (Fallout 4 sa odohráva v Bostone). Autori ho stvárnili ako zobrazenie predstáv ľudí z obdobia Studenej vojny o post-apokalyptickom svete. Preto sa v ňom nachádza mnoho retro prvkov (hlavne z 50. rokov), upozornení na zbytočnosť a krutosť vojny a veľké množstvo pop-kultúrnych narážok a odkazov.
Herný systém.
Fallout bol prelomom hlavne pre svoj do tej doby(a aj potom) neobyčajne rozsiahly a flexibilný herný svet. Hráč má veľmi rozsiahle možnosti konania postavy a pretvárania herného sveta.
Fallout.
Ďalšou silnou stránkou hry je originálny príbeh zasadený do post-apokalyptického sveta. Hra začína krátkym retro filmom v štýle 50.rokov podfabeným dobovou hudbou a potom prechádza do čiernobieleho intra, ktoré hráča zoznámi s príbehom.
V roku 2077 bol svet pripravený atómovou vojnou o posledné ložiská ropy a uránu. Táto vojna vyhladila takmer celé ľudstvo,okrem pár šťastlivcov, ktorí sa stihli ukryť do krytov, tzv.Vaultov. Príbeh začína v roku 2157 vo Vaulte 13 niekde v kalifornských horách. V tomto Vaulte sa totiž pokazí tzv.vodný čip riadiaci čistene vody, bez ktorého je Vault schopný prežiť maximálne 150 dní. Preto je vybraný jeden z občanov Vaultu, aby priniesol vodný čip napriek tomu,že tak ako ostatní občania Vaultu nevie nič o okolitom svete. Hra začína v okamihu keď tohto občana Správca vyvedie pred vchod do Vaultu.
Vodný čip nakoniec nájdete a hneď ako ho prinesiete do Vaultu, čaká vás ďalšia úloha. Počas cesty ste totiž narazili na Jednotu supermutantov, organizáciu vedenú Vodcom, ktorý plánuje zjednotiť ľudstvo jeho premenou na supermutantov. Musíte zničiť Nádrže na výrobu supermutantov aj zneškodniť samotného Vodcu.
Po splnení úlohy sa ako hrdina vraciate do Vaultu, avšak návrat vám Správca nepovolí. Obáva sa že podľa vášho príkladu Vault opustia všetci obyvatelia. Hra končí odchodom vašej postavy na sever do pustatiny.
Fallout 2.
Druhý diel začína približne 80 rokov po skončení prvého. Ste obyvateľ osady Arroyo založenej Zakladateľom, hrdinom z prvého dielu a navyše jeho potomok. Preto ste bol vybraný na záchranu Arroya pred suchom tým, že nájdete a prinesiete Garden of Eden Creation Kit (G.E.C.K. – Súprava vytvor si vlastný raj), ktorý je schopný vytvoriť život v pustatine.
Vaše putovanie je asi 4-krát rozsiahlejšie ako prvý diel. Na konci zničíte ropnú plošinu, sídlo Enklávy, zvyšku americkej vlády.
Enkláva vedená americkým prezidentom sa totiž snaží vyhladiť všetkých mutantov, za ktorých považuje aj obyvateľov Arroya. 
Fallout 2 obsahuje oproti prvému dielu viac predmetov, auto pre vašu potrebu a viac možností na kontrolu vašich spolubojovníkov.
Fallout 3.
Interplay predal licenciu firme Bethesda Softworks, ktorá vydala už tretie pokračovanie na jeseň 2008. Príbeh sa však tentoraz odohráva vo Washingtone D.C. a jeho okolí. Postavou je opäť obyvateľ Vaultu, ktorý je nútený ho opustiť a vydá sa hľadať svojho otca, vedca ktorý pracuje na čističke rádioaktívnej vody ktorá by mala zásobovať celý Capital Wasteland, alebo Hlavnomestskú Pustatinu čistou vodou.
Ďalším pokračovaním série je rozšírenie Falloutu 3 - Fallout New Vegas, ktorého dej sa odohráva v Nevade, Kalifornii a Arizone, v post-apokalyptických pozostatkoch mesta Las Vegas.
Fallout 4.
Pokračovanie vydané v roku 2015.

</doc>
<doc id="195844" url="https://sk.wikipedia.org/wiki?curid=195844" title="Désirée Nosbuschová">
Désirée Nosbuschová

Désirée Nosbuschová (* 14. január 1965, Esch-sur-Alzette, Luxembursko) je luxemburská moderátorka a herečka. 
Rodičia pochádzajú z Luxemburska a Talianska. Od roku 2004 žije v Los Angeles v Kalifornii. Bola vydatá za Rakúšana Haralda Kloseho; pár mal dve deti.
Nosbuschová hovorí po nemecky, francúzsky, taliansky a anglicky. Hrala tak vo francúzskych, talianskych, ako aj v nemeckých filmoch. Uvádzala Veľkú cenu Eurovízie 1984 v Luxembursku. Desirée je aj speváčka. V roku 1984 naspievala duet s rakúskym spevákom Falcom pod názvom „Kann es Liebe sein?“.

</doc>
<doc id="195845" url="https://sk.wikipedia.org/wiki?curid=195845" title="Unreal">
Unreal

Unreal je akčná počítačová hra pre PC vyvinutá firmami Epic Games a Digital Extremes. Hra bola vydaná spoločnosťou GT Interactive v roku 1998.

</doc>
<doc id="195847" url="https://sk.wikipedia.org/wiki?curid=195847" title="Veľkobulharská ríša">
Veľkobulharská ríša



</doc>
<doc id="195848" url="https://sk.wikipedia.org/wiki?curid=195848" title="Staré Bulharsko">
Staré Bulharsko



</doc>
<doc id="195849" url="https://sk.wikipedia.org/wiki?curid=195849" title="Pontská gréčtina">
Pontská gréčtina



</doc>
<doc id="195850" url="https://sk.wikipedia.org/wiki?curid=195850" title="Désirée Nosbusch">
Désirée Nosbusch



</doc>
<doc id="195851" url="https://sk.wikipedia.org/wiki?curid=195851" title="Herbie Hancock">
Herbie Hancock

Herbert Jeffrey „Herbie“ Hancock (* 12. apríl 1940, Chicago, Illinois, USA) je americký jazzový pianista a skladateľ, desaťnásobný držiteľ prestížnej hudobnej ceny Grammy. Vo svojej hudbe kombinuje prvky rocku, funku, soulu a jazzu.
Ako súčasť kvinteta Milesa Davisa pomohol zmeniť poňatie jazzovej rytmiky a bol tiež jedným z tých, ktorí začali hrať tzv. post-bop. Neskôr ako jeden z prvých jazzových hudobníkov experimentoval so syntetizátorom. Napriek mnohým experimentom (ktoré neboli vždy úspešné) je jeho hudba často veľmi melodická, prístupná širšiemu publiku. Hancock napísal mnoho skladieb, v ktorých sa prelínajú hudobné žánre, úspešný bol dokonca aj u poslucháčov zameraných na populárnu hudbu.
Hancockova sólová práca zahŕňa skladby "Cantaloupe Island", "Watermelon Man", "Maiden Voyage", "Chameleon" alebo "Rockit". Niektoré z nich sa už dnes považujú za jazzové štandardy.
Diskografia.
Ako spoluhráč.
S Milesom Davisom:
S Joe Hendersonom:
S Miltom Jacksonom:
S Wayne Shorterom:
S Tony Williamsom:
S Ronom Carterom:
S Terry Plumerim
S Quincy Jonesom:
S Quincy Jonesom a Lesley Goreom:
Se Stevie Wonderom:
S Jacom Pastoriom:
S Jackom DeJohnettom:
S Miroslavom Vitoušom:
So Simple Minds:
S Marcusom Millerom:

</doc>
<doc id="195852" url="https://sk.wikipedia.org/wiki?curid=195852" title="Balkánsky zväz (1912)">
Balkánsky zväz (1912)

Balkánsky zväz alebo Balkánsky blok bol vojensko-politický blok Bulharska, Srbska, Grécka a Čiernej Hory v rokoch 1912 - 1913, ktorý vynikol z iniciatívy bulharského cára Ferdinanda I. a bol zameraný proti Osmanskej ríši (nepriamo aj proti Rakúsko-Uhorsku). Balkánsky zväz v októbri 1912 spustil prvú balkánsku vojnu a s jej koncom aj zanikol.
O jeho vzniku pozri aj vznik Balkánskeho zväzu.

</doc>
<doc id="195853" url="https://sk.wikipedia.org/wiki?curid=195853" title="Balkánsky blok">
Balkánsky blok



</doc>
<doc id="195856" url="https://sk.wikipedia.org/wiki?curid=195856" title="Národnie noviny">
Národnie noviny

Národnie noviny boli slovenské politické noviny, ktoré vychádzali v rokoch 1870 – 1947 v Martine a Bratislave a v roku 1948 v Bratislave 3 – 6-krát týždenne. Boli pokračovateľom Pešťbudínskych vedomostí.
História.
Národnie noviny plnili funkciu reprezentanta a neoficiálneho tlačového orgánu Slovenskej národnej strany. Šlo o najdlhšie vychádzajúce slovenské politické noviny. Bol to nástupnícky tlačový orgán po Pešťbudínskych vedomostiach, ktorý mal “za tie isté pravdy bojovať, ako bojovali Vedomosti“. Podľa oficiálneho vyhlásenia, Pešťbudínske vedomosti roku 1870 prešli do Martina “pre panujúce pomery v kníhtlačiarňach pešťbudínskych" (pre štrajk typografov). Pritom aj sama redakcia musela uznať, že Pešťbudínske vedomosti, hlavne v posledných rokoch svojej existencie, bývali dosť nevýbojné a konzervatívne, čo sa podstatnejšie nezmenilo ani po prechode novín do Martina. 
Noviny boli oficiálnym tlačovým orgánom SNS medzi rokmi 1873-1921. V prvej československej republike ich vplyv upadal. Sídlo presúvali medzi Martinom a Bratislavou. Medzi septembrom 1934 a marcom 1935 nevychádzali.Počas Slovenskej republiky sa stali Národnie noviny útočiskom pre opozičnú tlač, za čo ich predstaviteľov perzekvovali. V roku 1944 sa stali tlačovým orgánom Demokratickej strany.
“Uznať prichodí", písalo sa v prvom čísle Národných novín (13. marca 1870), “že prenesením redakcie zo sídelného mesta krajiny… do mestečka provincionálneho, utratí redakcia možnosť v politických i v denných otázkach sa orientovať z vlastného názoru a z osobnej skúsenosti...„. Noviny týmto prechodom nesporne stratili. Ich zahraničné i vnútropolitické spravodajstvo sa stalo ešte oneskorenejším a chudobnejším. Nesplnilo sa pritom ani očakávanie vodcov slovenskej konzervatívnej buržoázie, ktorá dúfala v kvalitatívne zlepšenie novín i v podstatné rozšírenie počtu ich predplatiteľov vo všetkých slovenských krajoch. Nezmenilo sa takmer nič ani na grafickej úprave novín, ba typy písma Kníhtlačiarenského účastinárskeho spolku v Martine boli oveľa chudobnejšie, ako tomu bolo v budínskej univerzitnej tlačiarni, z ktorej predtým vychádzali Pešťbudínske vedomosti.
Autori.
Na rozdiel od Pešťbudínskych vedomostí síce Národnie noviny vychádzali nie dva, ale tri razy do týždňa na štyroch stranách, ale ich textová časť sa tým podstatnejšie nerozšírila, lebo veľa miesta v nich zaberali Zoznamy prispievateľov na Dom Matice slovenskej a na iné “národné podujatia“. Ani Mikuláš Štefan Ferienčík, ani Viliam Pauliny-Tóth, Andrej Černiansky a Ambro Pietor, ktorí sa do roku 1875 vystriedali vo funkcii zodpovedných redaktorov týchto novín, ich charakter, zoradenie rubrík i grafickú úpravu v porovnaní s Pešťbudínskymi vedomosťami výraznejšie nezmenili. Zaslúžili sa však o ďalšie rozvíjanie beletristických novinových žánrových foriem v rubrike Besednica, kde vychádzali nielen fejtóny a reportáže, ale aj verše, povesti, literárne kritiky, životopisy významných osobností a pod. Medzi dopisovateľmi Národných novín vynikali Andrej Černiansky, Gustáv Kazimír Zechenter-Laskomerský, František Víťazoslav Sasinek, Adolf Peter Záturecký, Jozef Škultéty, Daniel Bachát, Viliam Pauliny-Tóth, Ambro Pietor, Adolf Svätopluk Osvald atď.
Obsah.
V matičnej dobe vychádzal v Národných novinách na dvanásť pokračovaní aj významný seriál zvaný "Listy slovenskému Tomášovi" od Viliama Paulínyho-Tótha. Ide vlastne o populárny výklad politiky Slovenskej národnej strany, určený predovšetkým nacionálne vlažným a národne neuvedomelým Slovákom, ktorých čoraz viac ohrozovala maďarizácia. V novinách vychádzali aj pozoruhodné úvodníky, v ktorých sa písalo o vlastenectve, národnej rovnoprávnosti, autonómii, o administratívnosprávnej organizácii Uhorska a pod. Národné noviny niesli hlavnú ťarchu boja proti nepriateľom Matice slovenskej a národných stredných škôl. Prinášali tiež rozličné oznamy o účinkovaní slovenských spolkov (Živena, Napred …), i o slovenských hospodárskych a svojpomocných podujatiach. (Krupinská autodielňa a paromlyn, vzájomné pomocnice, hospodárske spolky a pod.) V prvom ročníku Národné noviny mávali na prvej strane úvodník, vnútropolitické spravodajstvo, zahraničnopolitický komentár. Druhá strana patrila “snemovým zprávam", “domácim zprávam", “zahraničným zprávam", “politickému obzoru", ďalej “dopisom". Ostatné strany boli vyplnené obzorom tlače (prehľad časopisov), rubrikami: Literatúra a umenie, drobnými správami, obchodnými, burzovými správami, inzerátmi i pravidelným Zoznamom zbierok na Maticu slovenskú. Domáce i zahraničné správy tu vychádzali niekedy oneskorene o tri až päť dní. Týkalo sa to aj referátov zo zasadania krajinského snemu.
Národnie noviny venovali veľa miesta predvolebnej kampani, ale prinášali aj články o sociálnom postavení rozličných tried a vrstiev slovenskej spoločnosti, ba roku 1871, keď ešte Slováci nemali samostatný ženský časopis, v rubrike Besednica prinášali aj príspevky určené špeciálne slovenským ženám. Pozoruhodný je aj seriál Viliama Paulínyho-Tótha, zvaný “Osem návrhov zákona" (Nár. nov. roč. 1872 č. 17 – 45), ktoré on sám ako poslanec predložil uhorskej snemovni, v snahe o hospodárske pozdvihnutie Slovenska. Tieto návrhy na sneme však neprešli.
Najväčším nedostatkom Národných novín bolo to, že nedokázali preniknúť medzi ľudové vrstvy, čo s trpkosťou konštatoval aj jeden z ich dopisovateľov pod pseudonymom Priateľský: “...Z tých našich 3000 čisto slovenských obcí, sotva sa nájde 1/3, kde (Národné noviny alebo Národného hlásnika) čítajú… nachodia sa ešte celé stolice, v ktorých niet...ani jedného odberateľa". Bolo to v dobe, keď Pavel Hečko vyslovil názor, že “ktorý národ nemá bohatej časopisnej literatúry, nedôjde ani k bohatstvu vekovej (umeleckej) literatúry".

</doc>
<doc id="195857" url="https://sk.wikipedia.org/wiki?curid=195857" title="Graubünden">
Graubünden

Graubünden je kantón v Švajčiarsku. Používajú sa tam tri jazyky: nemčina, taliančina a rétorománčina. Graubünden hraničí s Rakúskom a severným Talianskom.

</doc>
<doc id="195859" url="https://sk.wikipedia.org/wiki?curid=195859" title="Sarcastic Front">
Sarcastic Front

Sarcastic Front je hardcore hudobná skupina z českého mesta Karviná. Skupinu založili študenti Vladimír Timčák a Argir Ziovský na konci roku 1990.
nahral Sarcastic Front 14.5.1992
v zostave:
natočil: pán Glombíček, Karviná
produkcia: Marek Haluzík
nahral Sarcastic Front 26.-29.6.1993
v zostave: 
Diskografia.
1993 - Člověk proti člověku.
natočené: vo studiu FORS Music, Český Těšín
produkcia: Sarcastic Front

</doc>
<doc id="195861" url="https://sk.wikipedia.org/wiki?curid=195861" title="Litvorové pleso">
Litvorové pleso

Litvorové pleso (, , ) je to stále karové jazero v hornej časti Litvorovej doliny vo Vysokých Tatrách na Slovensku. Leží v nadmorskej výške na úpätí severozápadnej steny Velického štítu. Jeho hĺbka je .
Názov.
Názov plesa je odvodený od jeho polohy v Litvorovej doline, v ktorej rastie archangelika lekárska ("Archangelica officinalis Hoffm."), nárečove "litvor". Kedysi bohaté náleziská tejto rastlinky zničili korienkári, ktorí jej pripisovali zázračné vlastnosti. K jej spustošeniu prispeli aj dávni pastieri, ktorí sem vyháňali ovce. Vteká doň nestály potok vytekajúci z vyššie položeného Zamrznutého plesa. Z jeho najsevernejšieho výbežku vyteká Litvorový potok.

</doc>
<doc id="195862" url="https://sk.wikipedia.org/wiki?curid=195862" title="Východná Trácia">
Východná Trácia

Východná Trácia (iné názvy: Edirnská Trácia, turecká Trácia, Trácia, európske Turecko; po bulharsky: "Източна Тракия (Iztočna Trakija)" / "Одринска Тракия (Odrinska Trakija)", po grécky: "Ανατολική Θράκη (Anatoliki Thraki)", po turecky: "Doğu Trakya") je časť Turecka, ktorá sa geograficky nachádza v juhovýchodnej Európe.
Dejiny.
Oblasť bola pôvodne osídlená Trákmi, ktorí sa tu usadili medzi 12.-9. stor. pred Kr. Jedna z teórii hovorí, že Tráci sem prišli z Grécka, odkiaľ ich vyhnali grécke kmene. Približne od 8. stor. pred Kr. sa tu usadzujú Gréci, ktorí tu pri pobreží zakladajú kolónie. Gréci osídlili celú pobrežnú oblasť a väčšinu Trákov vyhnali. Najznámejšie starogrécke kolónie tu boli "Kallipolis" (dnes Gelibolu), "Kardia", "Ainos" (dnes Enez), Sestos, "Perinthos" (dnes Marmara Ereğlisi), "Selymbria" (dnes Silivri) a Byzantion (dnes Istanbul). Gréci sa usadili aj na pobreží Čierneho mora. Išlo hlavne o iónskych Grékov, územie v okolí Byzantionu obývali Dóri. Grécka kultúra sa odtiaľto dostáva aj do vnútrozemskej Trácie. Počas Peloponézskej vojny stáli miestni Gréci na strane Atén. Neskôr pripadla Trácia Macedónii, potom slobodnej Trácii a v 1. stor. po Kr. definitívne Rímu. Postupne sa tu rozmáha kresťanstvo. Cisár Hadrián tu postavil mesto "Hadrianopolis" (dnes Edirne). Cisár Konštantín Veľký prebudoval Byzantion na nové hlavné mesto, Konštantinopol, kde sa usadilo obyvateľstvo z rôznych končín východnej časti ríše (hlavne Gréci). Od roku 395 patrí Trácia do Východorímskej (Byzantskej) ríše. V 6. stor. sem prenikli Slovania, ktorí sa pokúsili dobyť Konštantinopol, no neúspešne a tak sa usadili v dnešnej severnej tureckej Trácii a slovanizovali pôvodné trácke či helenizované trácke obyvateľstvo. Od 7. stor. sem prenikajú starí Bulhari, ktorí sa neskôr so Slovanmi a Trákmi pomiešali a slovanizovali sa. Gréci sa udržali, obývali širšie pobrežné územia. Od 14. stor. územie ovládli Turci, ktorí v roku 1453 dobyli Konštantinopol, dovtedy bolo hlavné mesto Osmanskej ríše Edirne. Počas tureckej doby sa tu usádzalo grécke obyvateľstvo, hlavne vo vnútrozemí a v Konštantinopole, na pobreží žili Gréci kontinuálne. Väčšina vnútrozemského obyvateľstva (snáď Bulhari) sa do 17. stor. islamizovalo a poturčilo. 
Turecký údaj z roku 1910 udáva, že Východná Trácia má 1.669 500 obyvateľov, z toho 655.600 tvoria Gréci, 604.500 Turci, 71.800 Bulhari a 337.600 obyvateľov tvorili rôzne iné národnosti. Miestni Gréci sa venovali predovšetkým obchodným činnostiam, najvýznamnejšie mestá boli Istanbul (gr. "Konstandinupoli)", Edirne (gr. "Adrianupoli"), Gelibolu (gr. "Kallipoli"), Tekirdağ (gr. "Redestos") a Kırklareli (gr. "Saranda Ekklisies"). Z posledne menovaného pochádzal Evangelos Tsantalis, grécky vinár, ktorý založil známu vínnu značku Tsantali. Územie bolo známe pod menom "Romilia", teda krajina Romaiov (Grékov). V roku 1923, po vzniku Turecka a po Grécko-tureckej vojne sa konala výmena obyvateľov medzi Gréckom a Tureckom. Väčšina miestnych Grékov sa vysťahovala do Grécka (hlavne do oblastí Západná Trácia a Macedónia) a do tureckej Trácie prišlo etnické turecké obyvateľstvo z Grécka. Mnoho novousadených Turkov pochádzalo zo Solúna. Medzi moslimami sa tu usadili aj moslimskí Arumuni z Grécka. Povolené mali ostať len istanbulskí Gréci, ktorí sa však po roku 1955 takmer všetci vysťahovali do Grécka.
Dnes.
Dnes je územie tureckej Trácie vyspelou oblasťou Turecka, nachádza sa tu najväčšie mesto, Istanbul. Iné významné mestá sú Edirne, Gelibolu, Kırklareli, Tekirdağ a Tekirdağ. Dnes tu žije približne 10.000.000 obyvateľov, prevažne Turkov.

</doc>
<doc id="195866" url="https://sk.wikipedia.org/wiki?curid=195866" title="Ťažké pleso">
Ťažké pleso

Ťažké pleso (staršie aj České pleso), (, , ) sa nachádza v Ťažkej doline, ktorá je v komplexe Bielovodskej doliny vo VysokýchTatrách. Je to stále pleso napájané Ťažkým potokom. Ten vyviera na začiatku Ťažkej doliny z vyššie položeného Zmrzlého plesa v jednej vetve a druhá tečie Spádovou dolinkou. Z Ťažkého plesa ďalej vyteká Ťažký potok.
Názov.
V minulosti sa nazývalo aj "České pleso". Názov vznikol nesprávnym prekladom goralského slova "ciezky". Ťažkú dolinu prví navštevovali pastieri z Jurgova, Čiernej Hory, Repiska a Lendaku. Už v 17. storočí tu pásli dobytok. Bola to namáhavá cesta a preto ju vo svojom goralskom dialekte nazvali (češkou). Rovnaký názov dostala dolina. Známy tatranský bádateľ Juraj Buchholtz ju ako prvý zapísal na papieri ako „do Ceszkého“ (čítaj do ceškého). A tak cestovatelia ju tak začali volať. Ale do turistických sprievodcov a opisov cestovateľských zážitkov sa dostal aj nezmyselný preklad "Böhmisches Tal" ( Česká dolina), ktorý uverejnil pruský geograf Albrecht Sydow v diele "Bemerkungenauf einer Reise im Jahre 1827 durch die Beskiden über Krakau un Wieliczka nach den Central-Karpathen" ( Poznámky z cesty v roku 1827 cez Beskydy, Krakov a Wieliczku do Centrálnych Karpát, Berlín 1830). Názov prebrali ďalší autori, názov prenikol do poľských máp a turistických sprievodcov ako "Czeska Dolina". Ale keďže v poľskej onomastike prevláda aj naďalej zhodná forma s historickým názvom ľudového názvu - Dolina Ciężka (Ťažká dolina) a rovnako aj štít a pleso, je už zakotvená natrvalo v poľskom názvosloví ako Ťažká dolina. Nemecké a maďarské pramene uvádzajú názov "České pleso" resp. aj "Ťažké pleso".
Rozmery.
Leží v nadmorskej výške , rozloha a jeho hĺbka je . 
Turistika.
K plesu nevedie turistický chodník.

</doc>
<doc id="195868" url="https://sk.wikipedia.org/wiki?curid=195868" title="James Wilson (House)">
James Wilson (House)

MUDr. James Evan Wilson je fiktívna postava v nemocničnej dráme Dr. House, ktorého hrá herec Robert Sean Leonard.
Postava sa po prvýkrát objavila v prvej epizóde "Pilot", keď predkladá lekársky prípad Gregorymu Houseovi, protagonistovi celej show. Je jediným verným priateľom Housea a často s ním konzultuje a dáva mu rady. Wilson je šefom oddelenia onkológie v nemocnici "Princeton-Plainsboro Teaching Hospital".
Biografia postavy.
Prvá epizóda "Pilot" odhaľuje, že Wilson je Žid. Iným odkazom na jeho vierovyznanie bola situácia, kedy Wilson spočiatku pozýval Housea na vianočnú večeru, ale neskôr svoje pozvanie stiahol, pretože House poukázal na to, že je Žid. V epizóde "Histories" je vyzradené, že Wilson má dvoch bratov: jeden z nich je bezdomovec, ktorého nevidel už deväť rokov.

</doc>
<doc id="195871" url="https://sk.wikipedia.org/wiki?curid=195871" title="Prirovnanie">
Prirovnanie

Prirovnanie (iné názvy: komparácia, knižne: prímer) je „jazykovo-štylistický prostriedok, ktorý vzniká na princípe metafory.“ Na rozdiel od metafory sa vynecháva priame pomenovanie a uvádza sa len obraz, ktorý je prirovnávaný. Pri prirovnaniach sa najčastejšie používajú slová ako, sťa, jak...
Druhy prirovnania:
Osobitné druhy prirovnania sú antitéza a parabola.
Príklady:

</doc>
<doc id="195873" url="https://sk.wikipedia.org/wiki?curid=195873" title="Západná Trácia">
Západná Trácia

Západná Trácia (iné názvy: Egejská Trácia, grécka Trácia, Trácia; po grécky: "Θράκη"-Thraki, "Δυτική Θράκη"Dytiki Thraki, "Ελληνική Θράκη"Elliniki Thraki, po bulharsky: "Западна Тракия" – Zapadna Trakija, "Беломорска Тракия"Belomorska Trakija, "Гръцка Тракия"Gracka Trakija, po turecky: "Batı Trakya", "Yunanistan Trakya") je historická oblasť v súčasnom Grécku. Administratívne patrí do kraja Východná Makedónia a Trácia.
Územie.
Západná Trácia je ohraničená územím medzi riekami Nestos (bg. Mesta) a Evros (bg.Marica) a na severe úpätím pohoria Rodopy. V súčasnosti do tohto územia patria grécke mestá v oblasti Evros (Έβρος), Xanthi (Ξάνθη) a Rodopy (Ροδόπη) a ostrov Samotraki v Egejskom mori.
Dejiny.
Región Západnej Trácie bol osídlený starovekými Grékmi počas Gréckej kolonizácie. Najvýznamnejšie mestá tu boli Abdéra, Neapolis, Xantheia, Maronea a Filipi. V 1. stor. územia získavajú Rimania. V 6. stor. sa na severe usadzujú Slovania, ktorí sa neskôr začali nazývať Bulhari. V 14.19. storočí bolo toto územie pod vládou Osmanskej ríše. Najviac obyvateľov tvorili Gréci, Turci a Bulhari. Gréci žili predovšetkým v pobrežných oblastich, na miestach starovekého gréckeho osídlenia a tiež na severvýchode. Gréci sa starali aj o miestny obchod, preto tu najdôležitejšie mestá boli Serres, Kavala, Drama a Xanthi.
Počas prvej balkánskej vojny (19121913) členovia Balkánskeho zväzu (Srbsko, Grécko, Bulharsko a Čierna Hora) bojovali proti Osmanskej ríši a anektovali si väčšinu európskeho územia v tejto oblasti vrátane Trácie. Víťazi vojny sa však nevedeli dohodnúť ako si toto územie medzi sebou rozdeliť. Výsledkom tejto zvady bola druhá balkánska vojna (1913), ktorú Bulharsko prehralo, ale získalo územie Západnej Trácie.
V nasledujúcich rokoch tzv. Ústredné veľmoci (Nemecko, Rakúsko-Uhorsko, Osmanská ríša), ku ktorým sa Bulharsko pridalo, prehrali prvú svetovú vojnu. Po vojne toto územie získalo Grécko, ktoré si ho rozdelilo so štátmi TrojdohodyAnglickom, Francúzskom a Ruskom.
Počas oboch vojen si Bulharsko a Grécko chránilo svoje menšiny žijúce v tejto oblasti. Po napadnutí bulharského obyvateľstva Osmanskou ríšou a Gréckom sa museli Bulhari a Turci žijúci v tejto oblasti stiahnuť na svoje územie. Neuvilskou mierovou zmluvou obsasahovala výmenu obyvateľstva medzi Gréckom a Bulharskom.
Presuny obyvateľstva pokračovali v roku 1923, keď sa rozhodovalo o osude Západnej a Východnej Trácie. Lausannská mierová zmluva podpísaná 24. júla 1923 garantovala štatút moslimským menšinám vo Východnej Trácii za podmienok výmeny rovnakého štatútu gréckej ortodoxnej menšine v Istanbule a ostrovom v Egejskom mori. Bola to výmena obyvateľstva medzi Grékmi z Turecka a Turkami (moslimami) z Grécka. Jedine trácki moslimovia mohli v Grécku zostať, ale do gréckej Trácie boli usadení Pontskí Gréci a Gréci z tureckej Trácie. Dnes tvoria moslimskú menšinu Turci, Pomáci (obyvateľstvo slovanského pôvodu), Cigáni a Gréci.
Keď sa Bulharsko stalo počas druhej svetovej vojny členom nacistického bloku (krajiny osi Rím-Berlín-Tokio) začalo viesť politiku lahodiacu Nemecku a vysídľovalo Židov zo svojho územia.
Kultúra.
Grécka ľudová kultúra z tejto oblasti je podobná bulharskej, gréckej východotráckej a gréckej macedónskej. Najrozšírenejšie ľudové nástroje sú trácka lyra, grécke gajdy (gaida) a harmonika. Najznámejší tanec je "zonaradikos", iné známe sú "tapinos, baiduska, kuluriastos, mandilatos, syrtos". Ženské kroje sú bohato zdobené rôznofarebnými látkami, často tmavšie ako z južného Grécka. Muži nosia hlavne čierne nohavice, suknica fustanella nie je rozšírená. V pohoriach žili v minulosti aj grécki pastieri, Sarakacani, ktorí sme prišli zo stredného Grécka a preto majú tradície, piesne či kroje odlišné. Dnes si svoje tradície v gréckej Trácii udržujú aj etnickí Gréci z Východnej Trácie, Maloázijskí Gréci a Pontskí Gréci.

</doc>
<doc id="195875" url="https://sk.wikipedia.org/wiki?curid=195875" title="Funky">
Funky



</doc>
<doc id="195876" url="https://sk.wikipedia.org/wiki?curid=195876" title="Dlhé pleso (Pri Slavkovskej galérii)">
Dlhé pleso (Pri Slavkovskej galérii)



</doc>
<doc id="195877" url="https://sk.wikipedia.org/wiki?curid=195877" title="České pleso">
České pleso



</doc>
<doc id="195878" url="https://sk.wikipedia.org/wiki?curid=195878" title="Fabio Cannavaro">
Fabio Cannavaro

Fabio Cannavaro (* 13. september 1973, Neapol) je bývalý taliansky futbalový obranca. 
V roku 2006 bol členom víťazného tímu Talianska na Majstrovstvách sveta. Je prvým obrancom, ktorý získal ocenenie Svetový futbalista roka a prvý hráč po Franzovi Beckenbauerovi, ktorý získal ocenenie Zlatá lopta. Pred príchodom do Realu Madrid odohral väčšinu svojej kariéry v talianskej Serie A.

</doc>
<doc id="195879" url="https://sk.wikipedia.org/wiki?curid=195879" title="Roy Keane">
Roy Keane

Roy Maurice Keane (* 10. august 1971, Mayfield, Írsko) je bývalý írsky profesionálny futbalista a tréner, ktorý svoju trénerskú kariéru začínal v klube anglického klubu Sunderland AFC.
Keane hrával na pozícii stredného záložníka, kde dominoval a počas svojej úspešnej šestnásťročnej kariéry hrával za kluby Cobh Ramblers, Nottingham Forest, Manchester United a Celtic FC
V lete 2006 sa stal trénerom klubu Sunderland AFC. V tejto funkcii bol až do decembra 2008, kedy odstúpil. Od 2009 do 2011 trénoval anglický druholigový futbalový klub Ipswich Town.

</doc>
<doc id="195880" url="https://sk.wikipedia.org/wiki?curid=195880" title="Sonny Anderson">
Sonny Anderson

 Sonny Anderson da Silva Nilmar (* 19. september 1970, Goiatuba) je futbalový hráč z Brazílie. Hral ako útočník pre Olympique de Marseille, AS Monako, FC Barcelona a Olympique Lyonnais kde sa stal legendou klubu. V súčasnosti je trénerom útočníkov v klube Olympique Lyonnais.

</doc>
<doc id="195882" url="https://sk.wikipedia.org/wiki?curid=195882" title="Franck Ribéry">
Franck Ribéry

Franck Bilal Ribéry (* 7. apríl 1983, Boulogne-sur-Mer, Francúzsko) je bývalý francúzsky futbalista. Novinári ho občas označujú za nástupcu Zinedina Zidana. Keď bol Franck malý s jeho rodičmi mal autonehodu, po ktorej mu ostala zjazvená tvár.
V januári 2005 podpísal zmluvu s tureckým veľkoklubom Galatasaray SK Tu pôsobil iba krátko, vrátil sa do Francúzska, kde hrával za Olympique de Marseille. Za Marseille odohral Ribéry dve sezóny, v jednej z nich sa dostal až do finále Pohára UEFA, kde ale klub prehral s Valenciou.
Ribéry bol považovaný za najväčší objav Majstrovstiev sveta vo futbale 2006, kde pomohol Francúzom dostať sa do finále.

</doc>
<doc id="195883" url="https://sk.wikipedia.org/wiki?curid=195883" title="Franck Ribery">
Franck Ribery



</doc>
<doc id="195884" url="https://sk.wikipedia.org/wiki?curid=195884" title="Frank Ribery">
Frank Ribery



</doc>
<doc id="195885" url="https://sk.wikipedia.org/wiki?curid=195885" title="Frank Ribéry">
Frank Ribéry



</doc>
<doc id="195886" url="https://sk.wikipedia.org/wiki?curid=195886" title="Benedict McCarthy">
Benedict McCarthy

Benedict Saul "Benni" McCarthy (* 12. november 1977, Kapské Mesto) je bývalý profesionálny futbalista,Hráčska kariéra
McCarthy začal so svojou futbalovou kariérou v roku 1996 v klube Cape Town Spurs. Tu odohral jeden rok a v roku 1997 prestúpil do Ajaxu Amsterdam. V roku 2000 prestúpil do španielskeho klubu Celta Vigo. Tu sa pod vedením trénera Víctora Fernándeza trápil a po dvoch sezónach šiel na hosťovanie do portugalského klbu FC Porto. V Porte sa ocitol v novom rozvíjajúcom tíme vedenom trénerom José Mourinhom. Po tom, čo Porto predalo útočníka Héldera Postigu do Tottenhamu si vybralo ako náhradu práve McCarthy, ktorý sem putoval za 3,5 miliónov eur.
V ročníku 2004 Ligy majstrov sa stalo Porto prekvapujúcim víťazom. McCarthy bol členom tohto mužstva, ktoré sa už skladalo s viacerých špičkových portugalských hráčov a samotný McCarthy sa veľkou mierou zaslúžil o vyradenie Manchestru United v druhom kole, pričom strelil v tomto zápase dve góly.
Od leta 2006 je hráčom Blackburnu Rovers. V sezóne 2006-07 sa s počtom gólov 18 stal druhým najlepším strelcom FA Premier League (prvým bol Drogba, ktorý strelil 20 gólov).

</doc>
<doc id="195887" url="https://sk.wikipedia.org/wiki?curid=195887" title="Benny McCarthy">
Benny McCarthy



</doc>
<doc id="195888" url="https://sk.wikipedia.org/wiki?curid=195888" title="Benni McCarthy">
Benni McCarthy



</doc>
<doc id="195889" url="https://sk.wikipedia.org/wiki?curid=195889" title="Blackburn Rovers">
Blackburn Rovers



</doc>
<doc id="195891" url="https://sk.wikipedia.org/wiki?curid=195891" title="Cakončina">
Cakončina

Cakončina alebo tsakončina (Η γλώσσα τσακόνικη - I glossa tsakoniki) je grécky jazyk patriaci medzi dórske jazyky, často je považovaný len za nárečie novogréčtiny. 
Hovorí sa ním v oblasti Peloponézu. Vychádza zo starovekého dórskeho nárečia, je to jediný grécky jazyk, vychádzajúci priamo so starogréčtiny, nie z helenistického koiné (aj keď niektoré prvky má aj z neho). Tsakončina spolu s krétskou gréčtinou sú jediné dve grécke nárečia materského Grécka. V tsakončine sa nachádzajú aj mäkčene, zatiaľ čo nová gréčtina mäkčene nemá. Tsakončina sa v oblasti peloponézskej Arkádie používa aj na označenie štátnych nápisov.
Príklady z lexiky.
Uvedené je: Tsakončina-latinský prepis-preklad do novogréčtiny-latinský prepis novogréčtiny-slovenčina
γρωύσσα-grusa-γλώσσα-glossa-jazyk
νιούτα-niuta-νιχτα-nichta-noc
τσίπτα-tsipta-τίποτα-tipota-nič
ναμ-nam-μας-mas-náš, naša, naše
ούτε-ute-óταν-otan-keď
τσαι-če-και-ke-a
μπαμπά-bamba-πατέρας-pateras-otec

</doc>
<doc id="195892" url="https://sk.wikipedia.org/wiki?curid=195892" title="Peter Zajac">
Peter Zajac

Prof. PhDr. Peter Zajac, DrSc. (* 3. február 1946, Bratislava) je slovenský literárny vedec a politik, bývalý poslanec Národnej rady Slovenskej republiky a bývalý predseda politickej strany OKS. Jeho manželkou je slovenská spisovateľka Alta Vášová.
Profesionálna kariéra.
Peter Zajac je pôvodným povolaním literárny vedec.
Otec Rudolf bol teoretický fyzik, matka Elena gynekologička.
V rokoch 19601963 študoval na Strednej všeobecnovzdelávacej škole,
V rokoch 19631968 slovenčinu a nemčinu na Filozofickej fakulte Univerzity Komenského v Bratislave,
V rokoch 19671968 germanistiku na Eberhard Karls Universität v Tübingene,
V rokoch 19681972 redaktor vo vydavateľstve Smena,
V rokoch 19721980 vysokoškolský učiteľ na Pedagogickej fakulte v Nitre,
Od roku 1981 odborný pracovník, od roku 1989 vedecký pracovník
Pracuje ako vedecký pracovník Ústavu slovenskej literatúry Slovenskej akadémie vied. Je emeritným profesorom na Inštitúte slavistiky Humboldtovej univerzity v Berlíne. Bol zakladajúcim členom VPN.
V rokoch 19901991 bol prvým predsedom slovenského centra P.E.N.
V rokoch 19911992 bol členom Prezídia ČSAV.

</doc>
<doc id="195893" url="https://sk.wikipedia.org/wiki?curid=195893" title="Die Großen Zehn">
Die Großen Zehn

Großen Zehn bol medzi decembrom 1982 a koncom roka 1993 vysielaný program rakúskej televízie ORF.
Program bol vysielaný jedenkrát do mesiaca v nedeľu . Podvečerný program dosahoval v osemdesiatych rokoch vysokú sledovanosť, pretože ukazoval videoklipy, čo v vtedajších televíznom trhu pred plošným zavedením káblovej televízie, pred štartom súkromných televízií a desať rokov pred hromadným šírením privátnych satelitov nebolo ináč možné. Relácia bola natáčaná vždy inde, väčšinou na miestnych diskotékach pred pripraveným publikom. Medzi videoklipmi (takmer vždy neodvysielanými dokonca) vítal moderátor Udo Huber hviezdnych hostí. Udo Huber, ktorý hneď dostal prezývku "Mr Hitparade", zostal desať rokov v "Großen Zehn", až do roku 1993 keď ho vystriedal Dominic Heinzl. Krátko nato bol program zrušený. "Großen Zehn" bol prvým programom ORF, ktorý bol hromadne propagovaný cez propagačný priemysel.
Reláciu pravidelne sledovalo aj veľa divákov v Bratislave a okolí. V roku (?)1990 sa v program nahrával v Bratislave (DK Ružinov) a ako prvá z vtedajšieho Česko-Slovenska sa v ňom objavila Marika Gombitová, Falco, Bob Geldof, The Flying Pickets, DJ Stevie B. a Reinhold Bilgeri. V roku 1992 sa hitparáda točila opäť z Bratislavy (Club Boccaccio) hosťom programu bola Kim Wilde, John Parr, Wilfried a Paľo Habera. 

</doc>
<doc id="195894" url="https://sk.wikipedia.org/wiki?curid=195894" title="Ilindensko-preobraženské povstanie">
Ilindensko-preobraženské povstanie

Ilindensko-preobraženské povstanie z augusta - októbra 1903 ( , "Ilindensko-Preobražensko vǎstanie"; Macedónčina, "Ilindensko vostanie"; Grécky, "Eksegersi tou Ilinden"), bola organizovaná revolta proti Osmanskej ríši, ktorú pripravila a uskutočnila Vnútorná macedónsko-adresárska revolučná organizácia s podporou Najvyššieho macedónsko-adresárskeho výboru. Názov povstania odkazuje na "Ilinden", názov pre Eliášove dni, a na "Preobrazhenie," čo znamená Premenenie . Vzbura trvala od začiatku augusta do konca októbra a zahŕňala rozsiahle územie od východného pobrežia Čierneho mora po brehy Ohridského jazera.
Povstanie v regióne Macedónsko zasiahlo väčšinu strednej a juhozápadnej časti Monastiru Vilayet a získalo podporu hlavne od miestnych bulharských roľníkov a do istej miery aj Arománske obyvateľstvo regiónu. Dočasná vláda bola ustanovená v meste Kruševo, kde povstalci "12. augusta vyhlásili Kruševskú republiku", ktorá bola prekročená už po desiatich dňoch. 19. augusta viedlo úzko súvisiace povstanie bulharských roľníkov v Adrianopple Vilayet k oslobodeniu veľkého územia v pohorí Strandža a k vytvoreniu dočasnej vlády vo Vassiliku v "Strandžskej republike". To trvalo asi dvadsať dní, kým ich Turci nepotlačili. Povstanie zachvátilo aj vily v Kosove a Soluni.
V čase, keď sa začalo povstanie, mnoho z jeho najsľubnejších potenciálnych vodcov, vrátane Ivan Garvanov a Gotse Delchev, už bolo Osmanmi zatknutých alebo zabitých a úsilie bolo za pár mesiacov zrušené. Pozostalým sa podarilo udržať partizánsku kampaň proti Turkom v nasledujúcich rokoch, ale jej väčším účinkom bolo, že presvedčila európske mocnosti, aby sa pokúsili presvedčiť osmanského sultána, že musí zaujať zmierlivejší postoj k svojim kresťanským subjektom v Európe.
Príprava povstania.
Začiatkom 20. storočia po vypuknutí Blagoevgradského povstania napätie v Macedónsku citeľne vzrástlo. Vláda Osmanskej ríše sa usiluje o hlbšiu represívnu politiku bulharského obyvateľstva v tejto oblasti, narastajú aj vojenské nálady medzi oboma tábormi. V takejto situácii členovia VMRO uskutočnili v Solúne kongres, ktorého výsledkom bola organizácia povstania v oblasti Macedónska a Odrinska. Zahraničná pobočka VMRO v Sofii sa po dlhých diskusiách nakoniec riež pridala na stranu organizátorov povstania. Goce Delčev však nesúhlasil s urýchleným postupom vojenského pochodu, pretože dobre poznal vtedajšiu situáciu a zastával názor, že bez opätovnej podpory Ruska v tomto konflikte môže Bulharsko utrpieť ďalšiu porážku. Po jeho návšteve Macedónska, kde sa stretol s Damianom Gruevom si však uvedomil, že už neexistuje cesta naspäť a povstaniu sa nedá predísť. Goce Delčev sa teda podriadil všeobecnej mienke bulharského národa. Večer pred vypuknutím povstania 1. augusta 1903 bol zavraždený.
Organizácia povstania však mala jednu chybu. Nebola totiž jednotná v organizácii metód revolučného boja. Goce Delčev chcel, aby organizácia povstania nezasiahla bulharské obyvateľstvo a sústredila sa na turecké vojenské a cestné objekty. Georgi Petrov naopak zastával názor tzv. permanentnej revolúcie (tátťo metóda bola neskôr aj schálená), aby nedošlo k úplnému vyčerpaniu síl organizátorov povstania. Aby však povstanie malo zmysel, bolo úspešné a zasiahlo väčšiu časť územia muselo byť masové, čo sa však nestalo.
Koncom apríla roku 1903 vypukla ešte jedna udalosť, ktorá sa pričinila o urýchlenie vypuknutia povstania. Skupina mladých ľudí (tzv. gemidžiovia) vykonala atentát v Solúne, s cieľom prinútiť západné krajiny brániť bulharské obyvateľstvo v povstaní. Väčšina z nich však bola zavraždená.
Priebeh povstania.
Prvé boje v povstaní sa začali už 19. augusta 1903 (starý štýl) na sviatok Premenenia Pána. Oficiálny začiatok bol stanovený na 2. augusta 1903. Od začiatku zasiahlo všetky oblasti Macedónska a Odrinska. Po oslobodení mesta Kuševo tu na 10 dní vznikla tzv. Kuševská republika, v ktorej bola ustanovená dočasná vláda utvorená z bulharského, rumunského a gréckeho obyvateľstva.
Začiatok povstaleckých bojov v Bitolskom okrese sa pričinil o pohnutie udalostí aj vo Východnej Trácii. Na základe dohôd uzatvorených v Solúne, ktoré vyhlásili masové povstanie v Strandžanskom okrese sa účastníci na stretnutí (11. - 13. júl 1903) dohodli na vypracovaní plánu postupu a zvolili si hlavný štáb v zložení Michail Gerdžikov, Lazar Madžarov a Stamat Ikonomov. Povstanie v tejto oblasti vypuklo 18. augusta 1903.
Dňa 19. augusta 1903 bola zvrhnutá vláda Osmanskej ríše a oslobodené mestá pri pobreží Čierneho mora. Následne vypuklo niekoľko krvavých bojov medzi oboma armádami, avšak 26 000 bulharské vojská proti ťažko odetým ozbrojeným tureckým nemali šancu. Tureckí vojaci vypálili desiatky dedín a zavraždili asi 6 000 ľudí. Západné krajiny sa snahe Bulharska získať slobodu od Osmanskej ríše otočili chrbtom.
Vláda Osmanskej ríše vyvinula obrovskú silu na to, aby potlačila povstanie. Podľa údajov z roku 1904 v povstaní zahynulo 994 povstalcov a 4 600 nevinných ľudí a ďalších vyše 25 000 občanov emigrovalo z krajiny. 201 dedín bolo vypálených. Všetky tieto čísla dokazujú nespokojnosť obyvateľstva Macedónska a Odrinska a jeho nezmieriteľnosť so situáciou, ktorá vládla na vtedajšom území Bulharska, ktoré postupne strácalo sily a vojakov.
Turecký sultán 6. septembra 1903 vyhlásil, že zastaví krviprelievanie v prípade, ak Veľké Sily prinútia Bulharsko vzdať sa podpory v povstaní. Zodpovednosti sa ujíma sofijská vláda.
Dňa 17. septembra 1903 hlavný povstalecký štáb poslal sofijskej vláde správu, aby vyhlásila Osmanskej ríši vojnu. Pri vývine vtedajšej medzinárodnej situácie však Bulharsko nemá silu ani možnosti pomôcť. Hlavnou príčinou nemohúcnosti krajiny pomôcť bol jeho ekonomický a vojenský vzostup, ktorý sa okrem iného prejavil aj v organizácii VMRO.
Výsledok povstania.
Povstanie malo vážne politické dôsledky pre Bulharské kniežatstvo. Nemohlo ho podporiť, pretože sa obávalo plnej medzinárodnej izolácie. Neúspech tejto veľkej oslobodzovacej akcie prinútil cára Ferdinanda I. a vládu uznať, že jediná nádej ako dosiahnuť slobodu a národné zjednotenie bulharského národa, je vo vojne proti Osmanskej ríši.
Chybou povstania bolo, že vypuklo skôr ako bola na neho krajina a jej obyvateľstvo na to pripravené. Masové povstanie vypuklo iba v dvoch okresoch a preto nebolo úspešné.

</doc>
<doc id="195895" url="https://sk.wikipedia.org/wiki?curid=195895" title="Ondrej Dostál">
Ondrej Dostál

Mgr. Ondrej Dostál (* 5. apríl 1971, Bratislava) je slovenský politik, sociológ, bývalý novinár a predseda Občianskej konzervatívnej strany. 
Profesionálna kariéra.
Vyštudoval odbor filozofia – sociológia na Filozofickej fakulte Univerzity Komenského, štúdium ukončil v roku 1997 a neskôr vyštudoval právo na Právnickej fakulte Univerzity Komenského.

</doc>
<doc id="195896" url="https://sk.wikipedia.org/wiki?curid=195896" title="Zoznam národných prírodných pamiatok na Slovensku">
Zoznam národných prírodných pamiatok na Slovensku

Toto je zoznam národných prírodných pamiatok na Slovensku (stav k 31. decembru 2022).

</doc>
<doc id="195897" url="https://sk.wikipedia.org/wiki?curid=195897" title="Comment Obélix est tombé dans la marmite du druide quand il était petit">
Comment Obélix est tombé dans la marmite du druide quand il était petit

Comment Obélix est tombé dans la marmite du druide quand il était petit je príbeh zo série Asterixove dobrodružstvá napísané René Goscinnym a originálne zverejnené v 291. vydaní časopisu Pilote v roku 1965 s iba zopár kresbami. Plne ilustrované to bolo Albertom Uderzom a zverejnené ako textový príbeh s ilustráciami.
Zhrnutie.
Príbeh je rozprávaný Asterixom. Rozpráva o svojom detstve kde mal zhruba 6 rokov a kde bol Obelix hamblivý a šikanovaný. Asterix, ako jeho najlepší a jediný priateľ sa mu rozhodne pomôcť tým, že mu povie nech sa napije Panoramixovho čarovného nápoja pokiaľ sú všetci dospelí preč z osady; Obelix sa však pošmykne a do kotla plného čarovného nápoja spadne. Nakoniec je zachránený Panoramixom ktorý sa spolu s ostatnými dospelými vrátia do osady.

</doc>
<doc id="195899" url="https://sk.wikipedia.org/wiki?curid=195899" title="Asterix (Gal)">
Asterix (Gal)



</doc>
<doc id="195907" url="https://sk.wikipedia.org/wiki?curid=195907" title="Zjednotenie Bulharska">
Zjednotenie Bulharska

Zjednotenie Bulharska (po bulharsky: "Съединение на България") je faktické zjednotenie Bulharského kniežatstva a Východnej Rumélie koordinované Bulharským tajným revolučným výborom na jeseň v roku 1885. Samotný akt zjednotenia krajiny nastal po vypuknutí jednotlivých menších povstaní v rôznych mestách v oblasti Východnej Rumélie.
Za oficiálny dátum zjednotenia Bulharska sa považuje 6. september 1885 (18. september 1885 nový štýl), kedy sa skončilo jedno z povstaní podporované bulharským kniežaťom Alexandrom I. Batenbergom.
Príprava na akt zjednotenia.
Prípravy zjednotenia Bulharska sa začali po skončení Rusko-tureckej vojny (1877 – 1878) a po podpise Sanstefanskej mierovej zmluvy (Ruskom nazývaná tzv. mierová), na základe ktorej Osmanská ríša stratila veľké územia. Po 482 rokoch bolo Bulharsko znova nezávislé. Jeho vtedajšie hranice boli takmer podobné dnešným. Na západe však pripojilo územie Severného Macedónska a Odrinska, na juhu malo prístup k pobrežiu Egejského mora a získalo tiež územia na západe krajiny pri hraniciach s dnešným Srbskom v bulharských dejinách známe ako západné bulharské časti (po bulharsky: "Западни български покрайнини").
Európske zákulisie pred vyhlásením zjednotenia.
Ruská diplomacia však vedela, že Bulharsko s takýmito hranicami dlho nevydrží. Po Berlínskom kongrese (1. jún 1878 – 1. júl 1878) a podpise Berlínskej zmluvy sa Bulharsko stalo vazalským štátom Osmanskej ríše. Na území medzi pohoriami Rila a Rodopy vznikla osmanská autonómna oblasť Východná Rumélia (po bulharsky: "Източна Румелия").
Hľadanie ciest k národnému zjednoteniu.
Na situáciu na Balkánskom polostrove mali vplyv aj Veľké Sily, ktoré sa nechceli vzdať svojich nárokov na formovanie bulharských hraníc. Bulharský národ sa však nedokázal s ich prítomnosťou zmieriť a hľadal cestu k národnému zjednoteniu.
Jeho prvé kroky v tomto smere začalo Bulharsko podnikať v apríli 1880, keď Sofiu navštívili poslovia z Vychodnej Rumélie s cieľom ustanoviť kontakt medzi sofijskou vládou a autonómnou oblasťou. Na základe programu, ktorý poslovia podpísali boli kroky Bulharského kniežatstva, Východnej Rumélie a Macedónska zjednotené, aby sa tak docielila jednota bulharkého národa v rámci jeho vnútorných hraníc. V súvislosti s touto akciou sa v máji 1880 v Slivene konal zjazd predstaviteľov Východnej Rumélie a Bulharského kniežatstva. Výsledkom zjazdu bol vzik Hlavného výboru (po bulharsky: "Централен комитет") a riešenie vytvorenia miestnych výborov po celej krajine.
Ale prvé kroky a činnosti realizácie národného zjednotenia neboli úspešné, a to z niekoľkých dôvodov:
V nasledujúcich rokoch idea národného zjednotenia stále žila, ale politické boje v Bulharskom kniežatstve ju na určitý čas zatienili. Znova sa ňou začali zaoberať v roku 1884, a to obzvlášť vo Východnej Rumélii, kde sa konali voľby do miestneho parlamentu tzv. Oblastnej rady (po bulharsky: "Областно събрание"). Na všetkých volebných mítingoch sa šírila myšlienka pripojenia sa k slobodnému Bulharskému kniežatstvu, ako keby tento akt mal okamžite vypuknúť. Zároveň sa začali v krajine vytvárať tzv. macedónske výbory (po bulharsky: "Македонски комитет"), ktoré mali za úlohu urýchliť oslobodenie územia Macedónska.
V roku 1885 sa zhoršili vzťahy medzi ruským cárom Alexandrom III. a bulharským kniežaťom Alexandrom I. Batenbergom a idea národného zjednotenia ostala bez podpory Ruska, jedinej krajiny podporujúcej zjednotenie Bulharska spomedzi Veľkých Síl. Aj napriek ochladeniu vzťahov kroky bulharského národa k dosiahnutiu zjednotenia vzastali. V Bulharskom kniežatstve sa pripravovali bulharské vojská, ktoré mali napadnúť pozície Osmanskej ríše v Macedónsku a vo Východnej Rumélii vznikol Bulharský tajný revolučný centrálny výbor. Cieľom jeho vedúcich osobností bolo nadviazať na boj za oslobodenie z čias obrodenia Bulharska v 18. storočí vyzdvihnutím princípu „morálnej revolúcie so zbraňou v ruke“ a rovnoprávia bulharského národa.
Dňa 19. mája 1885 sa v Plovdive konala demonštrácia pri príležitosti 9. výročia smrti Christa Boteva, na ktorej sa zhromaždení dav vyslovil za potrebu národného zjednotenia a splnenia závetu revolucionárov bojujúcich v Aprílovom povstaní. Noviny Boj (po bulharsky: "Борба"), ktoré redigoval Zachari Stojanov otvorene vyzývali bulharský národ na zrušenie umelých hraníc medzi Bulharským kniežatstvom a ostatnými časťami krajiny. Mnohí ľudia sa chopili zbraní a pripravovali sa na ozbrojené povstanie. Po čase však bolo jasné, že spoločnej akcii oslobodenia Východnej Rumélie a Macedónska bránia Veľké Sily a Osmanská ríša, a tak sa idea zjednotenia Bulharska zúžila na zjednotenie Bulharského kniežatstva a Východnej Rumélie.
V lete roku 1885 nastali v Bulharskom tajnom revolučnom výbore zmeny, keď sa jej členmi stali Dimităr Rizov a Kosta Panica. Na pomoc prišli aj vojská Východnej Rumélie s posolstvom, že v autonómnej oblasti sa už chystajú vyhlásiť zjednotenie. Po určitom čase sa akciu rozhodolo podporiť aj knieža Alexander I.
Vykonanie aktu zjednotenia.
Nepokoje vo Východnej Rumélii vypukli už v polovici augusta 1885, keď obyvateľstvo tejto oblasti vyprovokovalo demonštrácie proti Osmanskej ríši. V prvých septembrových dňoch došlo v oblasti západného Bulharska k zrážkam medzi demonštrantmi a mocou. Jej výsledkom bol pád vlády Gavrila Krăsteviča, ktorého nahradil Georgi Stranski. Vojská Východnej Rumélie, ktorých príprava v procese zjednotenia Bulharska sa ukázala dôležitá (pretože práve oni mali najväčší podiel na zjednotení krajiny), prišli do Plovdivu uskutočniť prevrat a vyhlásiť akt zjednotenia Bulharského kniežatstva a Východnej Rumélie dovŕšený.
Vyhlásenie zjednotenia, ktoré ľud prijal s veľkou radosťou potvrdilo 8. septembra 1885 manifestom aj bulharské knieža Alexander I. Batenberg. Knieža si ním zabezpečilo moc aj v automnómnej oblasti, čím bol dokonaný prvý úspešný krok k tak dlho očakávanému zjednoteniu krajiny. V tejto situácii bolo najdôležitejšie zabezpečiť medzinárodné uznanie aktu zjednotenia, čo však nebolo jednoduché. Navyše Rusko bolo zjednotením Bulharského kniežatstva a Východnej Rumélie znepokojené, pretože knieža Alexander I. si ním zabezpečil svoju pozíciu v krajine. Preto bolo v tejto situácii jeho cieľom zbaviť panovníka trónu, aby si tak mohlo zachovať vplyv na Balkánskom polostrove. Z Bulharska boli odvolaní všetci ruskí dôstojníci a Rusko sa dožadovala obnovenia hraníc Bulharska spred 6. septembra 1885. K požiadavke Ruska sa pripojili aj Rakúsko-Uhorsko, Nemecko, Francúzsko a Taliansko. Jediným štátom, ktorý podporoval zjednotenie bolo Anglicko.
Osmanská ríša, ktorá stratila akýkoľvek vplyv a moc na udalosti v Bulharsku bola jeho postupom prekvapená a vyhlásila, že proti krokom krajiny použije vojenskú silu. Srbsko a Grécko boli vývinom situácie u svojho suseda tiež nespokojné, pretože aktom zjednotenia sa Bulharsko zrazu stalo druhou najväčšou krajinou v oblasti Balkánskeho polostrova a juhovýchodnej Európy po Osmanskej ríši. Jej rozloha bola a počet obyvateľov vyše 3 000 000. Hrozba vyhlásenia vojny Bulharsku bola teda viac než aktuálna. Situácia na Balkánskom polostrove sa vývinom situácie v Bulharsku zostrila.
Väčšina krajín zo zoskupenia Veľké Sily bola proti zjednoteniu Bulharska, nechceli však dopustiť vypuknutie ďalšej vojny. Najlepším variantom pre nich bolo obnovenie situácie podľa podmienok Berlínskej zmluvy. Preto sa 24. októbra 1885 v hlavnom meste Osmanskej ríše sa uskutočnila medzinárodná konferencia. Jej úlohou bolo vyriešiť bulharskú otázku a vzniknutú situáciu na Balkánskom polostrove. Veľmi skoro sa však udalosti rozvinuli inak.
Srbsko-bulharská vojna.
Po 6. septembri 1885 bulharská vláda očakávala napadnutie Osmanskou ríšou. Preto sa všetky vojská presunuli k východným hraniciam Bulharska do oblasti Trácie. Dňa 2. novembra 1885 však Bulharsko pod zámienkou, že narušilo rovnováhu na Balkánskom polostrove a vraj napadlo srbských vojakov v bulharsko-srbskom pohraničnom pásme, nečakane napadlo Srbsko. Srbský kráľ a jeho vláda boli podráždený úspechom zjednotenia Bulharska a obával sa, že taká istá situácia môže vzniknúť aj v Macedónsku. Navyše sa do tejto situácie zaplietlo aj Rakúsko-Uhorsko, ktoré sa obávalo nárastu vplyvu Ruska v tejto oblasti v budúcnosti.
Srbsko bolo svojím víťazstvom vo vojne dopredu presvedčené, pretože malo skúsenejšiu a lepšie vyzbrojenú armádu a bolo podporované Rakúsko-Uhorskom. Bulharské kniežatstvo sa v tejto chvíli ocitlo bez pomoci ostatných krajín. Jej vojská boli odchodom ruských dôstojníkov oslabené a bulharskí sú ešte mladí a neskúsení. Srbské vojská atakujú Bulharsko v dvoch smeroch. Časť srbského vojska postupovala smerom na sever k Vidinu a druhá časť sa stala exekútorom hlavného úderu a vybrala sa smerom na Sofiu. Bulharské pohraničné vojská však v boji preukázali hrdosť a smelo bránili postup nepriateľa.
V tieto ťažké a pre celý bulharský národ osudné dni práve národ vzal na svoje plecia obranu zjednotenia svojej krajiny. Bývalá armáda bojujúca v rusko-tureckej vojne v rokoch 1877 – 1878 a pri obrane Šipčenského priesmyku v auguste roku 1878, krajania z Macedónska, žiaci a študenti bulharských škôl vytvárali dobrovoľné vojenské oddiely. Medzitým sa zvyšok bulharského vojska presunuli z východnej hranice k Sofii a Slivnici, kde sa mali uskutočniť hlavné boje vo vojne, ku ktorým došlo 5. – 7. novembra 1885. Dňa 7. novembra 1885 boli srbské vojská porazené a dali sa na ústup. Bulhari oslobodili Dragoman, Caribrod a Pirot. Srbsko sa ocitlo pred nezvratným koncom. V tejto chvíli sa do konfliktu zapojjilo Rakúsko-Uhorsko, ktoré nieslo hlavný podiel na vypuknutí srbsko-bulharskej vojny. Upozorňuje bulharské knieža Alexandra I., že ak bude bulharská armáda v oslobodzovaní miest pokračovať, Rakúsko-Uhorsko bude nútené do vojny zasiahnuť.
Prímerie medzi Srbskom a Bulharskom bolo podpísané 7. decembra 1885 a konečný mier 19. februára 1886 Bukureštskou mierovou zmluvou, ktorá sa definitívne ukončila srbsko-bulharský konflikt v bulharských dejinách známy ako „vojna kapitánov proti generálom“. Bulharské vojská porazili skúsenejšieho a lepšie vyzbrojeného protivníka, pretože bránili spravodlivé národné dielo – zjednotenie Bulharského kniežatstva a Východnej Rumélie.
Uznanie aktu zjednotenia.
Po veľkom úspechu Bulharského kniežatstva bolo európskym krajinám jasné, že v oblasti Východnej Rumélie nie je možné obnovenie situácie spred zjednotenia Bulharska. Knieža Alexander I. sa vo Východnej Rumélii stal generál-gubernátorom a zobral na seba všetky jej finančné podlžnosti. Uznanie zjednotenia Bulharského kniežatstva a Východnej Rumélie do jedného štátu schválila Osmanská ríša a všetky Veľké Sily v tzv. Topchanenskom akte 24. mája 1886 v Carihrade.
V bulharských dejinách je zjednotenie Bulharského kniežatstva a Východnej Rumélie jedna z najdôležitejších udalostí v živote bulharského národa. Bulharsko pri nepriazni Veľkých Síl samo dokázalo prekonať nespravodlivosti Berlínskej zmluvy. Diplomatickou a vojenskou cestou sa mu podarilo uskutočniť prvý krok k svojmu národnému zjednoteniu, ktorým vznikli podmienky na samostatný nezávislý rozvoj expanzívnej činnosti Bulharského kniežatstva.
Bulharsko po zjednotení.
V roku 1885 vzniklo nezávislé Bulharské kniežatstvo, ktoré od tejto chvíle miešalo karty na politickej scéne európskeho kontinentu. Napriek veľkému úspechu je však krajina nútená riešiť rad problémov. Vojna so Srbskom narušila jej hospodárstvo a finančná zadlženosť Východnej Rumélie prinútila Alexandra I. zvýšiť dane. Tieto ťažkosti už aj tak zhoršujú existujúce politické rozpory, ktoré sa stále viac sústreďujú v otázke okolo osoby kniežaťa a rozvoja rusko-bulharských vzťahov. S bulharských umiernených liberálov Dragana Cankova a Národnej strany bývalej Východnej Rumélie sa vytvorilo proruské krídlo, ktoré považovalo priateľstvo s Ruskom za najdôležitejšiu podmienku ďalšej existencie a rozvoja bulharského štátu. Knieža Alexander I. sa tak stal prekážkou v rozvoji priateľských vzťahov s osloboditeľským Ruskom.
Radikálni prívrženci Vasila Radoslavova (tzv. rusofóbi) však boli za každú cenu za zotrvanie Alexandra I. na bulharskom tróne, pretože ho považovali za symbol vydobytia bulharskej slobody. Tvrdili totiž, že všetky problémy, ktoré Bulharsko malo boli príčinou vplyvu Ruska na Balkánskom polostrove.
Ideu zlepšenia vzťahov s Ruskom, ale nie za cenu zosadenia Alexandra I. z trónu, zastával Petko Karavelov, podporovaný Stefanom Stambolovom.
V lete roku 1886 sa rozpory medzi rusofilmi (liberálmi) a rusofóbmi prehĺbili. Hlavnou otázkou bulharského politického života sa stala otázka osudu kniežaťa Alexandra I. a jeho zotrvanie na bulharskom tróne. Vypuknutie štátneho prevratu 9. augusta 1886 túto otázku vyriešilo a dni vlády Alexandra I. Batenberga boli spočítané.

</doc>
<doc id="195908" url="https://sk.wikipedia.org/wiki?curid=195908" title="Sloboda zvierat">
Sloboda zvierat

Sloboda zvierat je celoslovenská nezisková organizácia pre ochranu zvierat. Organizácia pracuje formou kampaní, legislatívnymi zmenami, výchovou osvetou ako aj priamou záchranou zvierat v útulkoch pre zvieratá. Sídlo má v Bratislave a viacero pobočiek po celom Slovensku.

</doc>
<doc id="195911" url="https://sk.wikipedia.org/wiki?curid=195911" title="Karlsruhe (krajinský okres)">
Karlsruhe (krajinský okres)

Karlsruhe () je krajinský okres na severozápade spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Rhein-Neckar, Heilbronn, Enz, Calw, Rastatt, Germersheim (Porýnie-Falcko), Rhein-Pfalz (Porýnie-Falcko) a nezávislým mestským okresom – mestom Speyer. Uprostred okresu leží nezávislý mestský okres – mesto Karlsruhe – a rozdeľuje ho na severnú a južnú časť.
Geografia.
Západná časť okresu sa nachádza v údolí povodia rieky Rýn. Do okresu zasahuje nížina "Oberrheinischen Tiefebene" a tiež výbežok pohoria Schwarzwald ("Čierny les").
Obyvateľstvo.
Vývoj počtu obyvateľstva okresu Karlsruhe od roku 1973:

</doc>
<doc id="195912" url="https://sk.wikipedia.org/wiki?curid=195912" title="Jošimune Tokugawa">
Jošimune Tokugawa

Jošimune Tokugawa (jap.: 徳川 吉宗 "Tokugawa Jošimune") bol ôsmym šógunom Tokugawskej dynastie, ktorý vládol od 1716 až do svojej abdikácie v roku 1745. Bol synom Micusadu Tokugawu, vnukom Jorinobua Tokugawu a pravnukom Iejasua Tokugawu.
Rodokmeň.
Jošimune nebol synom posledného šóguna. Pochádzal z vedľajšej vetvy klanu Tokugawa. 
Iejasu Tokugawa, zakladateľ Tokugawského šógunátu, si bol veľmi dobre vedomý zániku rodovej línie klanu Minamoto v roku 1219 a obával sa, že aj jeho rod môže postihnúť rovnaký osud a vláda rodiny Tokugawa v Japonsku skončiť. A tak, kým jeho syn Hidetada Tokugawa vládol ako šógun, vybral jeho troch mladších bratov na vytvorenie "gosanke," dedičných vedľajších rodov rodiny Tokugawa, z ktorých mohol byť vybraný šógun, v prípade, že by šógun z hlavnej vetvy rodu nemal mužského potomka. Tri "gosanke" boli vetvy Owari, Kii a Mito. 
Jošimune bol z vetvy rodu sídliacej v provincii Kii. Zakladateľ domu v Kii bol jeden zo synov Iejasua Tokugawu, Jorinobu Tokugawa. Iejasu ho vymenoval za daimjóa Kii provincie Kii. Jeho nástupcom sa stal jeho syn Micusada Tokugawa. Nástupcami Micusadu sa stali jeho dvaja synovia a po ich smrti sa daimjóm Kii v roku 1705 stal jeho štvrtý syn Jošimune Tokugawa, ktorý sa neskoršie stal šógunom.
Jošimune bol blízky príbuzný Tokugawských šógunov. Jeho starý otec, Jorinobu Tokugawa, bol bratom druhého šóguna Hidetadu Tokugawu, kým Jošimuneov otec, Micusada Tokugawa, bol bratrancom tretieho šóguna Iemicu Tokugawa. Jošimune bol teda druhostupňovým bratrancom štvrtého a piateho šóguna (dvoch bratov) Iecuna Tokugawa a Cunajoši Tokugawa, ako aj druhostupňovým bratrancom Cunašigeho Tokugawu, ktorého syn Ienobu Tokugawa sa stal šógunom. 
Prvé roky (1684 – 1716).
Jošimune Tokugawa sa narodil v roku 1684 v bohatej oblasti Kii, ktorej vládol jeho otec, Micusada Tokugawa. Jošimuneho detské meno bolo Genroku Tokugawa. V čase jeho mladosti vládol v Ede ako šógun jeho druhostupňový bratranec Cunajoši Tokugawa. Provincia Kii bola bohatá oblasť s veľkosťou ročného príjmu viac ako 500,000 "koku," ale stále bola v dôsledku zlej finančnej správy v dlhoch. V časoch Micusadu, bola oblasť Kii dokonca v obrovských dlhoch a okrem toho musela odvádzať aj vysoké daňové poplatky šógunátu.
V roku 1697, Genroku podstúpil ceremoniál dospelosti a prijal meno Šinnosuke Tokugawa. V roku 1705, keď mal Šinnosuke 21 rokov, jeho otec Micusada a dvaja starší bratia zomreli. Vládnuci šógun Ienobu Tokugawa ho vymenoval za daimjóa provincie Kii. Šinnosuke prijal meno Jorikata Tokugawa a prevzal riadenie provincie do vlastných rúk. Veľký objem dlhu, ktorý oblasť dlhovala vláde v Ede a zdedený ešte z čias jeho otca a starého otca veľmi zaťažoval hospodárstvo provincie. Situáciu ešte zhoršilo, že v roku 1707 cunami zničilo pobrežné oblastí provincie provincie Kii. Jorikata robil všetko, čo mohol, aby stabilizoval situáciu v oblasti a pri rekonštrukcii zničenej oblasti sa spoliehal aj na šogúnovu pomoc v Eda. 
V roku 1712 zomrel šógun Ienobu a jeho nástupcom sa stal jeho syn, ešte chlapec Iecugu Tokugawa. Jorikata sa medzitým rozhodol už viac nespoliehať na konzervatívnych radcov ako bol Hakuseki Arai na združených na šogúnovom dvore v Ede a urobiť sám, čo najlepšie vedel na stabilizáciu vecí v provincii Kii. Ale kým mohol uskutočniť svoje zámery, zomrel roku 1716 mladý šógun Iecugu. Ďalšie deti pochádzajúce od šóguna Ienobu boli ešte príliš malé na vládnutie a preto najvyšší vládny hodnostári rozhodli vybrať ďalšieho šóguna z vedľajšej vetvy rodiny Tokugawa.
Šógun Jošimune (1716 – 1745).
Jošimune zaujal funkciu šóguna v Šótoku 1 (1716). Vláda jeho šógunátu trvala 30 rokov.
Jošimune je dnes považovaný za najúspešnejšieho a najschopnejšieho z tokugawských šógunov. 
Josšimune založil "gosankjó" s úmyslom posilniť (alebo možno vymeniť) systém "gosanke". Dvaja z jeho synov, spolu s druhým synom jeho následníka Iešigeho, sa stali zakladateľmi vedľajších rodových línií Tajasu, Hitocubaši a Šimizu. Na rozdiel od "gosanke" však nevládli priamo žiadnym oblastiam. Napriek tomu ostali tieto rody až do konca obdobia Edo vplyvnými a niektorí z neskorších šógunov pochádzali z línie Hitocubaši.
Jošimune je známy pre svoje finančné reformy, ktoré mali za cieľ zlepšiť ekonomickú situáciu v krajine a opätovne naštartovať hospodárstvo. Prepustil konzervatívneho radcu Hakuseki Araia a začal niečo, čo sa stalo známe ako Reformy Kjóhó. 
Hoci štúdium a rozšírovanie kníh zo zahraničia bolo od roku 1640 v Japonsku prísne zakázané, Jošimune uvoľnil v roku 1720 tieto obmedzenia a tým naštartoval prílev európskych technických a filozofických kníh do Japonska. Začal sa rozvoj Západných vied alebo "rangaku".
V roku 1745 Jošimune odišiel na odpočinok, prijal titul ógošo a zanechal svoj post svojmu najstaršiemu synovi. Titul ógošo prijal aj Iejasu Tokugawa, keď odišiel na odpočinok v prospech svojho syna Hidetada, ktorý potom po odstúpení tiež prijal tento istý titul.
Jošimune zomrel v 20, deň 5. mesiaca v roku Kan'en 4.
Éry Jošimuneho vlády.
Roky, v ktorých bol Jošimune šógunom sú špecificky identifikované viac ako jedným názvom éry alebo "nengó".
V populárnych médiách.
Jošimune Tokugawa bol hlavná postava v rozsiahlom televíznom seriáli Šógun Abarenbo. Tento "džidaigeki" obsahoval niekoľko skutočných zreteľov z kariéry Jošimunea, hoci program bol z väčšej časti fikcia.
V roku 1995 dráma Taiga "Hačidai šógun Jošimune" zobrazila život Jošimunea. Nišida Tošijuki zobrazil dospelého Jošimunea v seriáli James Miki. 

</doc>
<doc id="195913" url="https://sk.wikipedia.org/wiki?curid=195913" title="Asterix (postava)">
Asterix (postava)

Asterix () je vymyslená postava, vytvorená v roku 1959 ako hlavný hrdina série francúzskych komiksov Asterixove dobrodružstvá, napísané René Goscinnym a nakreslené Albertom Uderzom. Uderzo pokračoval so sériami aj po smrti Goscinnyho v roku 1977.
Hlavná postava a pozadie.
Asterix je veľmi malý ale nebojácny a prefíkaný bojovník, vždy pripravený na hocijaké nové dobrodružstvo. Žije asi 50 rokov pred Kristom vo vymyslenej osade v severozápadnej Armorike (dnešné Bretónsko). Táto osada je známa tým, že je to už len jediná časť Galie ktorá ešte nebola podmanená Iuliom Caesarom. Obyvatelia osady získavajú nadľudskú silu pitím čarovného nápoja pripravovaný druidom Panoramixom. Osada je obklopená oceánom z jednej strany, a bezmocnými rímskymi posádkami z druhej, ktoré sa snažia dávať pozor na to, aby Galovia nenarobili žiadnu škodu.
Asterix je neženatý, a jeden z najmúdrejších (a najnormálnejších) členov osady (niekedy zvanou aj "osada bláznov"), a preto je väčšinou vybratý na všelijaké nebezpečné, dôležité a exotické misie. Na rozdiel od väčšiny ostatných dedinčanov sa Asterix nikdy nepúšťa do bitky len pre zábavu, hoci si vychutná dobrú bitku keď je na to dôvod. Zriedkakedy používa zbrane. Spolieha sa na svoj dôvtip, a keď je to nutné, tak použije svoje päsťe (posilnené čarovným nápojom); síce so sebou meč nosí vždy a všade, je ale len priemerný šermiar.
Hoci ešte nebol prejavený romantický záujem pre Asterixa, (na rozdiel od Obelixa, ktorý sa hlboko zamiloval do Falbaly) to vyzerá byť jasné, že Asterix je viac vnímavý pre ženský šarm ako jeho najlepší priateľ Obelix, ktorý bol ako v tranze po bozku od Falbaly pri konci "Astérix légionnaire" a zostal tak až do konca. Tváril sa podobne aj po bozku od Latraviaty; hlavnej ženskej postavy v "Astérix et Latraviata", i keď potom to vyzerá, že Latraviatin efekt na Asterixa zašiel ďalej, ako on odráža na ňu (alebo niečo iné) počas cesty naspäť do ich osady.
Asterixovi rodičia sú bývalí dedinčania, ktorí teraz žijú v meste Condatum (Rennes), a ich blízki príbuzní v Britannii (Británia). Svoje narodeniny má v ten istý deň ako Obelix.
Poznámky.
V "Astérix et Latraviata" je uvedené že Asterix a Obelix majú narodeniny v rovnaký deň. V "Obélix et compagnie" je Obelix jediný kto dostáva narodeninové darčeky od celej osady (vrátane Asterixa). Ale väčšinou sú to pečené diviaky a potom všeličo iné.

</doc>
<doc id="195914" url="https://sk.wikipedia.org/wiki?curid=195914" title="Konstanz (krajinský okres)">
Konstanz (krajinský okres)

Konstanz () je krajinský okres na juhu spolkovej krajiny Bádensko-Württembersko v Nemecku. Tento okres susedí (zo západu v smere hodinových ručičiek) s okresmi Schwarzwald-Baar, Tuttlingen, Sigmaringen a Bodensee. Na juhu má okres hranicu so švajčiarskymi kantónmi Thurgau a Schaffhausen. K okresu patrí taktiež obec Büsingen ktorá je exklávou a nachádza sa vo vnútri švajčiarskeho kantónu Schaffhausen.
Geografia.
Okres Konstanz sa nachádza na severozápadnom brehu Bodamského jazera. Súčasťou okresu je aj Svetové dedičstvo UNESCO ostrov Reichenau s jeho starým kláštorom rovnako ako kvetinový ostrov Mainau. V okrese sa taktiež nachádza najväčší prírodný prameň v Nemecku Aachtopf blízko mesta Aach, ktorý produkuje v priemere 8 500 litrov vody za sekundu. 
Obyvateľstvo.
Vývoj počtu obyvateľstva okresu Konstanz od roku 1973:

</doc>
<doc id="195915" url="https://sk.wikipedia.org/wiki?curid=195915" title="Büsingen am Hochrhein">
Büsingen am Hochrhein



</doc>
<doc id="195921" url="https://sk.wikipedia.org/wiki?curid=195921" title="Kapadóčtina">
Kapadóčtina

Kapadóčtina je grécky jazyk patriaci medzi atické jazyky, často je považovaný len za nárečie novogréčtiny. 
Hoci bol tento jazyk všeobecne považovaný za mŕtvy, najnovšie výskumy objavili prežívajúcu komunitu hovoriacich.
Hovorilo sa ním v centrálnej Anatólii (Kapadócia), dnes ním hovoria Kapadócki Gréci v Grécku. Jazyk je na úpadku a hovorí nim iba veľmi málo ľudí. Žijú hlavne v mestách Simandra na Chalkidiki, v Kavale, Volose, Solúne a v Konitsi v Epire.
Dejiny.
Kapadócky jazyk vznikol v 10 storočí po Kr., keď sa rozpadlo helenistické koiné. Zmena nastala hlavne potom, ako sa zmenila výslovnosť gréckeho písmena η (éta, E) na íta, I. Aby sa výslovnosti slov nemuseli meniť, kapadócki a pontskí Gréci v niektorých prípadoch nahradili ítu za epsilon (ε). Taktiež sa prestalo vyslovovať h. Po bitke pri Mantzikerte (1071) Gréci stratili Kapadóciu v prospech Turkov. Potom sa začal jazyk vyvíjať úplne samostatne, pričom sa do jazyka dostalo veľa turkizmov, celé turecké slova, ako napr. kapadócke slovo κερίφος (kerífos – manžel), po turecky herif, alebo παδισάχης (padišachis-kráľ), turecky padişah. Ďalší turecký prvok je používanie mäkčeňov (š,č,dž). Ako príklad môže byť slovo ψυσή (pšyší,duša), po starogrécky ψυχή (psyché), po novogrécky psychí. Mnoho kapadóckych Grékov sa asimilovalo s Turkami, pretože boli nútení prijať islam. Po najväčšej gréckej genocíde zo strany Turkov v r. 1921 boli všetci anatólski Gréci vyhostení z Anatólie, väčšina sa usadila v materskom Grécku a musela sa tak naučiť novogrécky jazyk. Podľa niektorých názorov v Kapadócii stále žije malá grécka menšina, ktorá rozpráva kapadóčtinou, ide o moslimov, alebo kryptokresťanov.
Jazyk.
Kapadóčtina sa zapisuje pomocou gréckej abecedy, stále je aspoň trocha podobná modernej gréčtine. Na rozdiel od novogréčtiny má kapadóčtina iba jeden člen pre všetky tri rody. Pre jednotné číslo je to člen Δο (Do), napr. Do andra (muž) a pre množné číslo je to člen Δα (Da), napr. Da andres (muži).
Príklad kapadóckych fráz (kapadócka gréčtina-latinský prepis kapadóčtiny-novogrécky preklad-latinský prepis novogréčtiny-preklad):
 έναικα του κι πόταν γιουκού-éneka tu ki potan juku-όταν τα ακούει η γυναικα του-otan ta akui i jineka tu-keď to počuje jeho žena
σον-šon-στον-ston-spojka v,na,k pre mužský rod
σην-šin-στην-stin-spojka v,na,k pre ženský rod
σο-šo-στο-sto-spojka v,na,k pre stredný rod
νταρό-daro-καιρός-keros-čas, počasie
ατζεί-atži-εκεί-eki-tam
ήσανται-isande-ήταν-itan-(oni) boli
κόμμα-koma-δομάτιο-domatio-izba
τζο-tžo-δεν-den-ne (zápor)
τσουφάλιν-čufalin-κεφάλι-kefali-hlava
νομάτος-nomatos-άνθροπος-anthropos-človek

</doc>
<doc id="195922" url="https://sk.wikipedia.org/wiki?curid=195922" title="Vareškové oko">
Vareškové oko

Vareškové oko je malé pliesko, ktoré sa nachádza v hornej časti Veľkej Studenej doliny vo Vysokých Tatrách vo výške . Leží priamo na potoku, ktorý vyteká z vyššie položeného Dlhého plesa. Za Vareškovým okom sa potok vlieva do Vareškového plesa. 
Názov.
Nazvané je podľa podľa blízkeho Vareškového plesa vo Vareškovej kotlinke. Starolesnianski urbárnici, ktorým tieto pozemky voľakedy patrili, vedeli, že tu hojne rastie liečivý "lyžičník lekársky" (Cochlearia officinalis L.). Preto kotlinku i pleso volali lyžičníkovými. V spišskom nemeckom nárečí "Löffelkrautgrub" a "Löffelkrautsee". Ktosi neskôr zle pochopil význam lyžičníka a pretvoril ho na varechu. Vytvoril tak nezmyselný názov Vareškové pleso, Varechové pleso, podobne v poľštine "Warzęchowy Staw". Poliaci Vareškové oko nemajú v názvosloví Tatier.
Turistika.
Veľkou Studenou dolinou vedie po modrej turistickej značke chodník okolo Vareškového plesa na Zbojnícku chatu.

</doc>
<doc id="195926" url="https://sk.wikipedia.org/wiki?curid=195926" title="Malé Žabie pleso mengusovské">
Malé Žabie pleso mengusovské

Malé Žabie pleso mengusovské (, , ) nachádza sa vo Vysokých Tatrách v Mengusovskej doline v Kotline Žabích plies v nadmorskej výške . Je najhlbším plesom v "Kotline Žabích plies". Stále pleso je hlboké . Je napájané nestálym potokom pritekajúcim z vyššie položeného Veľkého Žabieho plesa mengusovského. Kedysi malo s Veľkým Žabím plesom spoločnú hladinu a rozdelili sa len po úbytku vody. Teraz leží blízko neho na severozápad. Delí ich malá skoro polmetrová kamenná hrádza. Pleso patrí do skupiny troch Žabích plies v Mengusovskej doline.
Turistika.
Priamo k plesu nevedie turistický chodník. Vedie však od Chaty pri Popradskom plese po modrej turistickej značke do Mengusovskej doliny a potom po červenej turistickej značke okolo Veľkého Žabieho plesa mengusovského na Rysy.

</doc>
<doc id="195929" url="https://sk.wikipedia.org/wiki?curid=195929" title="Vyšné Žabie pleso mengusovské">
Vyšné Žabie pleso mengusovské

Vyšné Žabie pleso mengusovské () sa nachádza v Mengusovskej doline v spodnej časti Voliej kotlinky vo Vysokých Tatrách v nadmorskej výške . Plocha hladiny je , dĺžka , šírka . Karové pleso je bezprítokové. Turisticky je neprístupné.Pleso patrí do skupiny troch Žabích plies v Mengusovskej doline. 

</doc>
<doc id="195930" url="https://sk.wikipedia.org/wiki?curid=195930" title="Veľké Žabie pleso mengusovské">
Veľké Žabie pleso mengusovské

Veľké Žabie pleso mengusovské (, , ) je pleso v hornej časti Kotliny Žabích plies v Mengusovskej doline vo Vysokých Tatrách. Stále bezprítokové pleso má hĺbku . Má rozlohu . Jeho občasný odtok napája Malé Žabie pleso mengusovské, ktoré sa od svojho veľkého suseda oddelilo po úbytku vody. Od seba ich delí pol metra vysoká kamenná hrádza. Pleso patrí do skupiny troch Žabích plies v Mengusovskej doline. 
Turistika.
Od Chaty pri Popradskom plese po modrej turistickej značke a potom po červenej turistickej značke do Kotliny Žabích plies a na Chatu pod Rysmi. Na východ od plesa sú steny hrebeňa Kôpok a skalnaté zrázy Dolinky pod Váhou. Na sever od jazera je hraničný hrebeň s Poľskom Volí chrbát a na ňom je Žabí kôň, Žabia veža , Volia veža a Žabie sedlo. Volí chrbát oddeľuje Mengusovskú dolinu od Doliny Rybieho potoka na poľskej strane Vysokých Tatier. Na západ od jazera sa dvíha rameno Mengusovského Volovca.

</doc>
<doc id="195942" url="https://sk.wikipedia.org/wiki?curid=195942" title="Dlhé pleso (Velická dolina)">
Dlhé pleso (Velická dolina)

Dlhé pleso vo Velickej doline (, , ) leží v kotlinke Velickej doline medzi masívom Gerlachovského štítu a Guľatým kopcom blízko ústia Krčmárovho žľabu, z ktorého padajú do plesa kamene a preto sa neustále zmenšuje. Jeho názov vyplynul z podlhovastého tvaru. V názvosloví sa spresňuje názvom Dlhé pleso vo Velickej doline, ale vyskytujú sa aj pomenovania Velické Dlhé pleso, (v poľskej Wikipédii) a Dlhé pleso pod Gerlachom. Nachádza sa v nadmorskej výške . Podľa meraní pracovníkov TANAPu má hĺbku a rozlohu .
Turistika.
Okolo plesa vedie turistický chodník po zelenej turistickej značke zo Sliezskeho domu na Poľský hrebeň.

</doc>
<doc id="195950" url="https://sk.wikipedia.org/wiki?curid=195950" title="Mein Herz brennt">
Mein Herz brennt

„Mein Herz brennt“ je skladba od nemeckej skupiny Rammstein, ktorá hrá industriálny metal. Skladba sa nachádza na ich treťom albume "Mutter". Skladba bola vydaná ako singel v roku 2012 a klavírna verzia skladby bola vydaná ako singel 7. decembra 2012.
Doslovný preklad názvu skladby je „Moje srdce horí“. Časť textu skladby pochádza z jedného starého nemeckého televízneho programu. Slová hovoria o detských nočných morách. Skladba je spájaná z počiatočných a záverečných scén z filmu Lilya 4-ever z roku 2002. 
Táto pieseň bola použitá v reklamnom spote firmy Mercedes-Benz a v izraelskom programe "Hachete Veonsho". Remixovanú verziu skladby nahralo so skupinou Rammstein aj ruské popové duo t.A.T.u. spolu so skladbou „Я твоя не первая“ (alebo aj „Ya tvoya ne pervaya“).
V súčasnosti môžeme pieseň počuť aj v americkom televíznom seriáli Saving Grace, v ktorom hrá Holly Hunter a v traileri pre film pripravovaný na distribúciu v roku 2008 pod názvom .

</doc>
<doc id="195951" url="https://sk.wikipedia.org/wiki?curid=195951" title="Divoké kmene">
Divoké kmene

Divoké kmene (po nemecky Die Stämme, po anglicky Tribal Wars) je strategická online hra. Úlohou hráča je budovať ekonomiku, armádu a rozvíjať diplomatické vzťahy s ostatnými hráčmi. Na slovenskej verzii hry je registrovaných viac než 55 000 hráčov, na českej viac než 110 000 hráčov, na anglickej viac než 600 000 hráčov.Celkovo s 2,5 miliónmi hráčov v 20 krajinách patria Divoké kmene k jedným z najväčších browserových hier na svete.
Hra sa odohráva v stredoveku, na začiatku hry má hráč jednu dedinu, ktorú rozvíja, útočí na iné dediny, nadväzuje spojenectvá s inými hráčmi. Základné suroviny sú drevo, hlina a železo. Po postavení panského dvora, si môže hráč podmaňovať dediny iných hráčov.
Hra je rozdelená na svety, ktoré sa otvárajú postupne podľa počtu hráčov na tých predchádzajúcich. Slovenská verzia sa môže pochváliť s počtom svetov 96. Každý svet je ešte delený na 100 kontinentov a rôzne svety majú rôzne rýchlosti (od 1 do 2). Hra má k dispozícií aj mobilnú aplikáciu pre iOS a Android.
Budovy.
Väčšina budov sa dá postaviť vo viacerých stupňoch – čím vyšší stupeň, tým rýchlejší čas tvorby jednotiek z danej budovy, možnosť postaviť silnejšie jednotky alebo možnosť postaviť ďalšiu novú budovu s inou funkciou. Za postavenie každej budovy alebo zvýšenie jej stupňa sa z počtu obyvateľov určeného na dedinu odráta istý daný počet. Je len na hráčovi, aby si sám určil na aký účel mu bude dedina slúžiť. V prípade dediny určenej napr. na obranu alebo útok sa hráči snažia optimalizovať pomer medzi jednotkami určenymi na boj a stupňom rozvoja budov. Dedina, v ktorej su všetky budovy postavené na najvyššom stupni poskytuje hráčovi najmenej bojových jednotiek a teda najmenej prispieva k sile jeho vojska. Za najviac rozvinutú dedinu má ale hráč najviac bodov a preto sa zvyčajne takéto dediny stavajú v čase keď hrací svet končí a viťazný kmeň si chce udržať potrebný počet bodov. 

</doc>
<doc id="195954" url="https://sk.wikipedia.org/wiki?curid=195954" title="Traja mušketieri">
Traja mušketieri

Traja mušketieri (po francúzsky: "Les trois mousquetaires") je najznámejší román francúzskeho spisovateľa Alexandra Dumasa staršieho. V širšom zmysle sa týmto označením myslí celá Dumasova románová trilógia opisujúca životné osudy gaskonského šľachtica d'Artagnana a jeho priateľov, troch mušketierov Athosa, Porthosa a Aramisa, od roku 1625 do d'Artagnanovej smrti roku 1673. Táto trilógia sa skladá z týchto románov:
Všetky tri romány napísal Alexandre Dumas starší, rovnako ako väčšinu svojich najznámejších diel, v spolupráci s profesorom histórie Augustom Maquetom. Ako podklad im poslúžili fiktívne d'Artagnanove pamäte "Les Mémoires de Monsieur d'Artagnan, capitaine lieutenant de la première compagnie des Mousquetaires du Roi" (1700, Pamäte grófa d'Artagnana, kapitána-lieutenanta prvej stotiny kráľovských mušketierov) francúzskeho spisovateľa Gatiena de Courtilz de Sandrasa (1644 – 1712).
Obsah.
Príbeh sa začína príchodom mladého chudobného šľachtica d'Artagnana do Paríža, kam prichádza s túžbou vstúpiť medzi kráľovských mušketierov. Veliteľ mušketierov ho však najprv odporučí medzi gardistov. Keď veselý d'Artagnan odchádza z paláca, na schodoch sa mu stane nehoda a pohnevá si mušketierskeho šľachtica Athosa, ktorý ho vyzve na šermiarsky súboj. Podobná situácia sa opakuje aj so šlachticami Porthosom a Aramisom. D'Artagnan sa dostaví na súboj nevediac, že traja šľachtici sú priatelia. Tesne pred súbojom ich vyruší kardinálova stráž. Mušketieri sa s d'Artagnanom spriatelia. Stane sa z nich nerozlučný spolok, ktorého heslom je "jeden za všetkých, všetci za jedného“. 
Vo Francúzsku je kráľom Ľudovít XIII., v skutočnosti však štát riadi kardinál Richelieu, ktorého kráľ takmer vo všetkom poslúcha. Na dvore prebiehajú intrigy voči kráľovnej, ktorá miluje Angličana, vojvodu de Buckingham. D'Artagnan sa vďaka láske ku svojej peknej domácej pani Bonacieuxovej zapletie do príbehu vojvodu a kráľovnej a pomôže zorganizovať ich stretnutie, čím sa začne javiť ako nepriateľ kardinála. Kardinál sa však nevzdáva a aby potupil kráľovnú, vymyslí na ňu lesť týkajúcu sa diamantových príveskov, ktoré jej daroval kráľ a ktoré ona darovala Buckinghamovi. Jedinou nádejou kráľovnej je d'Artagnanova cesta do Anglicka, na ktorej ho majú sprevádzať aj jeho traja priatelia. Ich súperkou na tejto ceste sa stáva grófka Winterová (mylady). Mylady je mladá a veľmi pôvabná žena, ktorej krásny zovňajšok kontrastuje so zlom jej duše. Ku Buckinghamovi sa dostane skôr a ukradne mu dva z dvanástich príveskov. Keď však dorazí d'Artagnan, Buckingham nestráca hlavu a podarí sa mu nahradiť dva chýbajúce prívesky. Nakoniec sa d'Artagnanovi podarí včas vrátiť do Paríža. Kardinál i mylady zúria. Unesú d'Artagnanovu milenku, pretože pomáhala kráľovnej. D'Artagnan sa ešte musí vrátiť po priateľov, ktorých zanechal zranených na ceste do Anglicka. Keďže o pani Bonacieuxovej nevedia nič, priatelia žijú ďalej svoj mušketiersky život v Paríži a zháňajú si výstroj do nastávajúcej bitky pri La Rochelle. Medzitým narastá myladina nenávisť k d'Artagnanovi, neúspešne sa ho pokúsi cestou do La Rochelle otráviť a zavraždiť. Pritom však nezabúda plniť kardinálove rozkazy a spolu vytvoria plán, ako spáchať atentát na Buckinghama, aby nemohol prísť na pomoc obliehaným hugenotom v La Rochelle. Rozhovor sprisahancov náhodou vypočujú Athos, Porthos, Aramis a d'Artagnan a rozhodnú sa atentátu zabrániť. Medzitým do deja vstupuje Athos. Ten v mylady spozná svoju bývalú manželku, ktorú si vzal ešte predtým, ako zmenil meno. Odhalí jej svoju totožnosť, čím spôsobí, že mylady sa tejto štvorice stále viac obáva. Mušketieri pošlú správu do Anglicka, v ktorej varujú myladinho švagra a odhalia mu jej plány. Ten varovanie neberie na ľahkú váhu a uväzní mylady hneď po príchode do Anglicka. Podarí sa jej však uniknúť – oklame svojho strážcu, prísneho dôstojníka Feltona a ešte ho aj navedie na to, aby zavraždil Buckinghama, čo sa mu aj podarí. Mušketieri medzitým vo Francúzsku zistia, kde je ukrytá d'Artagnanova milenka a vydajú sa za ňou. Aj tu ich však mylady predbehne a pani Bonacieuxovú otrávi. Nepodarí sa jej však ujsť hnevu Athosa. Ten zariadi, aby ju chytili a nakoniec popravili. Kardinál Richelieu, ktorý zo všetkých týchto udalostí vychádza ako víťaz (Buckingham je mŕtvy, Francúzsko stratilo nepriateľa), obdivuje troch mušketierov a ponúkne jednému z nich miesto poručíka mušketierov. Priatelia sa dohodnú, že najlepšie bude, ak sa ním stane d'Artagnan. Z Porthosa sa neskôr stane meštiak, Aramis sa stane kňazom a Athos ostane u mušketierov pod d'Artagnanovým velením.

</doc>
<doc id="195955" url="https://sk.wikipedia.org/wiki?curid=195955" title="Robert Sean Leonard">
Robert Sean Leonard

Robert Sean Leonard (narodený Robert Lawrence Leonard 28. februára 1969, Westwood, New Jersey, USA) je americký herec, víťaz ocenenia Tony Awards. Známy je vďaka roli ctižiadostivého herca "Neila Perryho" vo filme z roku 1989 "Spoločnosť mŕtvych básnikov". Leonard sa narodil vo Westwoode a vyrastal v Ridgewoode, kde aj vyštudoval vysokú školu "Ridgewood High School". 
Bol trikrát nominovaný na ocenenie Tony Awards (v rokoch 1993, 2001 a 2003), v roku 2001 získal toto ocenenie za najlepšieho herca v divadelnej hre za rolu "A. E. Housemana" v hre "Invention of Love".
Momentálne hrá Dr. Jamesa Wilsona, šéfa oddelenia onkológie, v nemocničnej dráme Dr. House.

</doc>
<doc id="195956" url="https://sk.wikipedia.org/wiki?curid=195956" title="Zjdenotenie Bulharska">
Zjdenotenie Bulharska



</doc>
<doc id="195959" url="https://sk.wikipedia.org/wiki?curid=195959" title="George Raymond Richard Martin">
George Raymond Richard Martin

George Raymond Richard Martin (* 20. september 1948, Bayonne, USA), skrátene George R. R. Martin je americký scenárista a spisovateľ fantasy, sci-fi a hororovej literatúry. Je autorom populárnej fantasy románovej ságy "A Song of Ice and Fire" (doslovne "Pieseň ľadu a ohňa"). Je držiteľom viacerých spisovateľských ocenení, cien Hugo a Nebula, ceny Brama Stokera či World Fantasy Award.

</doc>
<doc id="195960" url="https://sk.wikipedia.org/wiki?curid=195960" title="George R. R. Martin">
George R. R. Martin



</doc>
<doc id="195971" url="https://sk.wikipedia.org/wiki?curid=195971" title="Laurel Blair Salton Clarková">
Laurel Blair Salton Clarková

Laurel Blair Clarková, rodená Saltonová (* 10. marec 1961, Ames, Iowa, USA – † 1. február 2003, nad Texasom) bola americká lekárka a astronautka. Svoj jediný let absolvovala na palube raketoplánu Columbia STS-107 ako štvrtý letový špecialista. Zahynula na palube Columbie, keď sa stroj s poškodenou tepelnou ochranou pri návrate do atmosféry rozpadol.
Laurel Clarková sa narodila v Ames v americkom štáte Iowa, ale za svoje rodné mesto považovala Racine v štáte Wisconsin. V tomto meste študovala na William Horlick High School, potom získala na University of Wisconsin-Madison lekársky doktorát. Po skončení štúdia nastúpila do služby v armáde, kde sa venovala lekárskej profesii na palube ponoriek aj na pevnine. Pôsobila na rôznych miestach v Spojených štátoch aj v zámorí. V roku 1996 sa stala astronautkou a po skončení základného výcviku pôsobila v technickom oddelení prípravy experimentov a čakala na nomináciu do niektorej posádky kozmickej lode. V roku 2000 sa dostala do posádky vedeckej misie STS-107 ako štvrtý letový špecialista.
Laurel Clarková bola vydatá, s manželom Jonathanom mala jedného syna.
Celá posádka Columbie zahynula pri deštrukcii stroja počas pristávania. Clarková bola pochovaná na Arlingtonskom národnom cintoríne podobne ako ďalší dvaja členovia posádky – David McDowell Brown a Michael Anderson. Jej meno nesie asteroid "51827 Laurelclark".

</doc>
<doc id="195972" url="https://sk.wikipedia.org/wiki?curid=195972" title="Laurel Clarková">
Laurel Clarková



</doc>
<doc id="195974" url="https://sk.wikipedia.org/wiki?curid=195974" title="Laurel B. Clarková">
Laurel B. Clarková



</doc>
<doc id="195975" url="https://sk.wikipedia.org/wiki?curid=195975" title="Laurel Blair Clarková">
Laurel Blair Clarková



</doc>
<doc id="195976" url="https://sk.wikipedia.org/wiki?curid=195976" title="Metadón">
Metadón

Metadón je syntetický opiát, ktorý sa často používa pri substitučnej liečbe heroínovej závislosti.
Dejiny.
Metadón bol vyvinutý nemeckými vedcami v medzivojnovom období ako jedna z náhradných látok za nedostatkový morfín. Po vojne bol uvedený na trh v Spojených štátoch.
Substitučná liečba.
Lekármi predpisovaný metadón sa používa ako náhrada ilegálneho heroínu pri substitučnej liečbe drogovej závislosti. Metadón je návyková droga ako všetky ostatné opiáty. Pri injekčnom podaní vyvoláva reakcie podobné/typické pre morfín vrátane euforického pocitu, ale bez „bodavého“ pocitu; je „silnejší“ a menej hypnotický (… čo umožňuje lepšie zaradenie sa do spoločnosti a späť do života – napr. nájsť si prácu a pod.).
Oproti heroínu má niekoľko výhod:

</doc>
<doc id="195978" url="https://sk.wikipedia.org/wiki?curid=195978" title="Methadon">
Methadon



</doc>
<doc id="195979" url="https://sk.wikipedia.org/wiki?curid=195979" title="Gene Simmons">
Gene Simmons

Gene Simmons vlastným menom Chaim Witz (* 25. august 1949, Haifa, Izrael) je americký basgitarista, spevák a zakladajúci člen glam rockovej skupiny KISS. Na koncertoch vystupuje v kostýme démona, vyplazuje svoj dlhý jazyk, vydychuje oheň a pľuje krv.
Životopis.
Narodil sa v Izraeli, v rodine maďarských Židov, ktorí prežili holokaust. V roku 1957 sa s matkou presťahovali do New Yorku. V tomto období si Chaim Witz zmenil meno na Eugene Klein (Klein je dievčenské priezvisko jeho matky) a koncom 60. rokov si ho zmenil na Gene Simmons. 
Jeho prvá hudobná skupina mala názov "Lynx", neskôr sa premenovala na "The Missing Links". Po jej rozpustení založil skupinu "Long Island Sounds". Počas navštevovania školy "Sullivan County Community College" hral v skupine "Bullfrog Beer". Na začiatku 70. rokov spolu so Stanleyom Eisenom (dnes známy ako Paul Stanley) založil skupinu Wicked Lester. Skupina nahrala jeden album, ktorý oficiálne nevyšiel.
Gene a Paul boli nespokojní so zvukom kapely, preto hľadali nových muzikantov. Nakoniec spolu s bubeníkom Georgom Criscuolom a gitaristom Paulom Frehleyom (dnes známi ako Peter Criss a Ace Frehley) založili skupinu KISS.

</doc>
<doc id="195982" url="https://sk.wikipedia.org/wiki?curid=195982" title="Heckler &amp; Koch">
Heckler &amp; Koch

Heckler &amp; Koch GmbH (HKG) () je nemecký výrobca zbraní. Medzi najznámejšie výrobky tejto firmy patria samopaly MP5, PDW MP7, či univerzálna samonabíjacia pištoľ USP, ktorá je vyrábaná v kalibroch: 9x19 mm (9mmLuger), .40S&amp;W, .45ACP (.45Auto) a vo verziách Standard, Compact, Elite, Expert. Medzi ďalšie výrobky patrí automatická odstreľovacia puška PSG1 ako aj rad útočných pušiek G3, G36K a HK416. Výrobky zbrojovky Heckler &amp; Koch sú známe svojou kvalitou vyhotovenia, odolnosťou, spoľahlivosťou a presnosťou.

</doc>
<doc id="195983" url="https://sk.wikipedia.org/wiki?curid=195983" title="Studia Academica Slovaca">
Studia Academica Slovaca

Studia Academica Slovaca - centrum pre slovenčinu ako cudzí jazyk je špecializované pracovisko Filozofickej fakulty Univerzity Komenského. Ťažiskom pedagogickej a vedeckovýskumnej činnosti je vzdelávanie zahraničných záujemcov o slovenský jazyk a kultúru, propagácia slovenskej vedy, kultúry a umenia v zahraničí, realizácia a koordinácia výskumu slovenčiny ako cudzieho jazyka, riešenie medzinárodných a domácich vedeckovýskumných projektov a edičná činnosť zameraná na tvorbu a vydávanie vedeckých slovakistických publikácií a učebníc slovenčiny ako cudzieho jazyka.
Osobitnou zložkou činnosti centra je každoročná organizácia a realizácia "Letnej školy slovenského jazyka a kultúry Studia Academica Slovaca", ktorú FiF UK ponúka zahraničným záujemcom už od roku 1965. Na jej úspešnú históriu nadviazalo Metodické centrum SAS (1992), ktoré sa v roku 2006 pretransformovalo na SAS - centrum pre slovenčinu ako cudzí jazyk. Za viac ako polstoročie svojej existencie sa SAS obsahovo i metodicky vyprofiloval a stal sa uznávanou a vyhľadávanou inštitúciou, ktorú absolvovalo takmer šesťtisíc zahraničných záujemcov o slovenský jazyk, kultúru a slovenské reálie z viac ako 50 štátov sveta. Práve na pôde Studia Academica Slovaca boli položené základy vedeckého opisu a didaktiky slovenčiny ako cudzieho jazyka a zásluhou jeho spolupracovníkov vznikli prvé učebnice a príručky slovenčiny pre cudzincov. Vzhľadom na svoju bohatú tradíciu a skúsenosti v súčasnosti pôsobí SAS ako koordinačné a informačné centrum s celoslovenskou a exteritoriálnou pôsobnosťou.

</doc>
<doc id="195985" url="https://sk.wikipedia.org/wiki?curid=195985" title="Metadon">
Metadon



</doc>
<doc id="195986" url="https://sk.wikipedia.org/wiki?curid=195986" title="Juraj Tatár">
Juraj Tatár

Juraj Tatár môže byť:

</doc>
<doc id="195987" url="https://sk.wikipedia.org/wiki?curid=195987" title="Juraj Tatár (hudobník)">
Juraj Tatár (hudobník)

Juraj Tatár (* 10. júl 1969, Banská Bystrica) je slovenský klavirista, skladateľ, producent a aranžér.
Životopis.
Študoval klavír a dirigovanie u profesorky Dagmar Dubenovej na Konzervatóriu v Žiline. Už na konzervatóriu robil prvé pokusy s komponovaním hudbyV enoval sa vážnej hudbe, neskôr robil pokusy s komponovaním džezových skladieb. Veľkú premiéru mal so svojim dielom, Koncertom pre bicie nástroje a klavír , ktorý mal premiéru v Koncertnej sieni Štátneho Komorného Orchestra v Žiline. 
V roku 1987 hral v džezrockovej formácii Madre, v tom čase zloženú z hudobníkov: Róbert Jurčo (klávesy),Jaroslav Štulrajter (basová gitara),Martin Ševčík (bicie nástroje),Lubomír Kianička (saxofón). V čase, keď sa toto zoskupenie zredukovalo na trio, v ktorom hral s Romanom Muškom (basová gitara) a Martinom Ševčíkom (bicie nástroje), sa na Bratislavských džezových dňoch stretol s Herbie Hancockom. V rokoch 1989-1991 pôsobil ako asistent dirigenta, hráč na organ a klavír v Slovenskom komornom zbore. V roku 1992 bol pedagógom na Konzervatóriu v Žiline. 
Po skončení štúdia na konzervatóriu pokračoval v štúdiu dirigovania na Vysokej škole múzických umení v Bratislave. Okrem prezentácie diel klasickej hudby vydal na CD debutový projekt zoskupenia Madre, ktorého členmi boli Juraj Bartoš (trúbka), Štěpán Markovič (saxofón), Juraj Griglák (kontrabas), Cyril Zeleňák (bicie nástroje) a Marián Ševčík (perkusie). K vydaniu tohoto albumu mu poslal blahoželanie aj Chick Corea. 
Od roku 1987 Juraj Tatár koncertoval vo viacerých: napr. v Česku, Rakúsku, Maďarsku, v Poľsku, Anglicku, Nemecku, Taliansku, Luxembursku, vo Francúzsku, v San Marine, vo Švajčiarsku, vo Švédsku, v Portugalsku, ale aj v USA, či v Mexiku. Absolvoval viac ako 1800 koncertov a spolupracoval s poprednými umelcami, či hudobnými telesami. 
Juraj Tatár ako klavirista a skladateľ je jednou z najvýraznejších a najoriginálnejších osobností slovenského džezu. Je technicky na vysokej úrovni a vyznačuje sa invenčným prístupom v interpretácii. Má svoj osobitý štýl, v ktorom sa transformujú rôzne postupy z európskej hudby, hudobné vplyvy romantizmu a klasikov 20. storočia, do modernej, elektronickej džezovej formy. Na hudobných albumoch sa prezentuje svojimi vlastnými kompozíciami, v ktorých je zdôraznená hudobná forma a jej prekomponovanosť.
Diskografia Juraja Tatára obsahuje v súčasnosti viac ako 70 albumov vážnej hudby, džezu, ale aj popu. Nahrával s viacerými osobnosťami česko-slovenskej hudby, ako sú Juraj Bartoš, Štěpán Markovič, Juraj Griglák, Martin Valihora, Cyril Zeleňák, Peter Lipa, Jiří Stivín, Pavol Habera (napr. projekt "Svet lásku má"), skupina Team, Pavol Hammel, Andrej Šeban, Cappella Istropolitana, Richard Müller, Janek Ledecký, Lucie Bílá, Iveta Bartošová, Adriena Bartošová, Beata Dubasová, Martin Ďurdina, Anna K, Anton Popovič, Peter Dvorský, SĽUK, Karel Gott a iní. Juraj Tatár nahral muzikály "Jozef a jeho zázračný dúhový plášť" a "Cyrano z predmestia". V najnovšej zostave, v triu Madre, s ním hral bubeník Emil Frátrik.
V roku 1998 na albume "Madre-Ibachur" nahral gitarové party Jan Hammer, spolu s Martinom Gašparom a Marcelom Buntajom v kapele Bukake nahral album "Bukake Jazz". V roku 2006 spolu s kapelou Bukake a gitaristom Jurajom Kupcom nahrali debutový album Petra Cmorika, ktorý má názov "Nádherný deň". Juraj Tatár koncertuje aj so speváčkou Janou Kirschner.
Iné projekty.
 

</doc>
<doc id="196018" url="https://sk.wikipedia.org/wiki?curid=196018" title="Šútovská dolina">
Šútovská dolina

Šútovská dolina sa nachádza v pohorí Krivánska Malá Fatra. Dolina má tri časti Predná Šutovka, Zadná Šutovka a Skalnitá.
Dolinou preteká Šútovský potok, ktorý v jej konci ústi do Váhu. V polovici doliny na jednom z bočných prítokov potoka je známy Šútovský vodopád, vysoký 38 metrov. Dolnou časťou doliny vedie modro značkovaný chodník z obce Šútovo na Chatu pod Chlebom. V doline sa nachádza viacero vápencových kameňolomov. Ten najväčší je zatopený.
Národná prírodná rezervácia Šútovská dolina.
Nachádza sa v katastrálnom území obcí Kraľovany, Párnica a Šútovo v okrese Dolný Kubín a okrese Martin. Susedí s NPR Šrámková. Má rozlohu . Ochranné pásmo nebolo určené. Na území rezervácie platí 5. stupeň ochrany. Rezervácia je súčasťou Národného parku Malá Fatra. Bola vyhlásená v roku 1967 a posledná novelizácia prebehla Úpravou Ministerstva kultúry SSR z 30. júna 1981.
Predmetom ochrany je : "Významný biologický a krajinnný priestor pohoria Malá Fatra. V tejto časti doliny sa nachádzajú zachovalé karpatské komplexy lesov horského a vysokohorského charakteru."

</doc>
<doc id="196020" url="https://sk.wikipedia.org/wiki?curid=196020" title="Zoznam plies v Poľských Tatrách">
Zoznam plies v Poľských Tatrách



</doc>
<doc id="196026" url="https://sk.wikipedia.org/wiki?curid=196026" title="Národné noviny">
Národné noviny

Národné noviny môžu byť:

</doc>
<doc id="196027" url="https://sk.wikipedia.org/wiki?curid=196027" title="Šipice">
Šipice

Šipice sú dedina, miestna časť obce Hontianske Tesáre v okrese Krupina.

</doc>
<doc id="196028" url="https://sk.wikipedia.org/wiki?curid=196028" title="Sokolec (národná prírodná rezervácia)">
Sokolec (národná prírodná rezervácia)

Národná prírodná rezervácia Sokolec sa nachádza v pohorí Malá Fatra.
Nachádza sa v katastrálnom území obce Párnica. Má rozlohu , bez ochranného pásma. Je súčasťou Národného parku Malá Fatra. Na území rezervácie platí 5. stupeň ochrany. Bola vyhlásená Úpravou Ministerstva kultúry SSR č.3484/1980-32 z 31.5.1980.
Predmetom ochrany je: "Zachovalé lesné spoločenstvo reliktných borín, bukových javorín a vápencových bučín miestami pralesovitého rázu, bralnatého reliéfu s bohatým výskytom vápnomilnej flóry a hniezdiskami dravého vtáctva na vedecko-výskumné a náučné ciele."

</doc>
<doc id="196029" url="https://sk.wikipedia.org/wiki?curid=196029" title="Whitehaven">
Whitehaven

Whitehaven je mesto v Spojenom kráľovstve. 
Žije tu asi 24 000 obyvateľov, delí sa na časti Hensingham, Mirehouse a centrum. Nachádza sa blízko Manchesteru v Cumbrii, v grófstve Cumberland.
Mesto má prístup k moru, vyrástol tu prístav s viac ako dvestoročnou históriou, ďalej sa tu nachádza múzeum Beacon. 

</doc>
<doc id="196030" url="https://sk.wikipedia.org/wiki?curid=196030" title="Sokolec">
Sokolec

Sokolec môže byť:

</doc>
<doc id="196031" url="https://sk.wikipedia.org/wiki?curid=196031" title="Paul Stanley">
Paul Stanley

Stanley Bert Eisen (* 20. január, 1952, Queens, New York, USA) známy pod pseudonymom Paul Stanley, je americký hardrockový gitarista a spevák rockovej skupiny KISS. Je autorom a spoluautorom väčšiny najväčších hitov skupiny vrátane "Rock and Roll All Nite", "Hard Luck Woman", "I Was Made For Lovin' You", "Crazy Crazy Nights", a "Forever".
Životopis.
Predtým ako sa stretli na začiatku roku 1970 s Gene Simmonsom v skupine Wicked Lester, Paul Stanley hral v miestnej kapele s názvom Rainbow (nebola to rovnomenná skupina Ritchieho Blackmora) a v skupine Uncle Joe. Album, ktorý skupina Wicked Lester nahrala nebol nikdy vydaný, no niektoré skladby, ktoré vtedy Paul a Gene skomponovali sa objavili v boxovanom sete výberu od skupiny Kiss z roku 2001. Potom ako sa ku skupine pripojili Peter Criss a Ace Frehley skupina sa premenovala na Kiss a vo februári 1974 vydala svoj debutový album. 
Paul Stanley vystupoval na koncertoch skupiny Kiss s maskou "Hviezdneho dieťaťa" (The Starchild) oblečený v priliehavom odeve a vysokých topánkach. Jeho postava mala zvýrazňovať zjemnený, mimozemský až obojpohlavný protiklad ku na pódiu agresívne pôsobiacemu diablovi, ktorého predstavoval Simmons, či mystickej maske "Space Ace Frehleya".
V roku 1999 sa Stanley objavil v kanadskom Toronte v muzikáli "The Phantom of the Opera", kde si zahral postavu fantóma. Paul má vrodenú deformáciu vonkajšieho ucha (Microtia- "malé ucho"). Počas pôsobenia v Toronte ho kontaktovala organizácia AboutFace, ktorá podporuje a pomáha ľuďom s vrodenými deformáciami a požiadala ho o spoluprácu. Paul Stanley sa potom objavil na podporných akciách a na videách, ktoré boli organizované na zhromažďovanie peňažných prostriedkov pre túto nadáciu.
Roku 2001 Stanleyova manželka Pamela Bowen požiadala o rozvod. Majú spolu syna Evan Shane Stanleya (*6. jún 1994). 19. novembra 2005 sa znovu oženil so svojou priateľkou Erin Sutton, 6. septembra 2006 sa im narodil syn Colin Michael Stanley.
 

</doc>
<doc id="196032" url="https://sk.wikipedia.org/wiki?curid=196032" title="Suchý (národná prírodná rezervácia)">
Suchý (národná prírodná rezervácia)

Národná prírodná rezervácia Suchý sa nachádza v pohorí Malá Fatra v časti Krivánska Fatra na severnom svahu vrchu Suchý ().
Nachádza sa v katastrálnom území obcí Krasňany a Nezbudská Lúčka v okrese Žilina. Má rozlohu . Ochranné pásmo nebolo určené. Na území rezervácie platí 5. stupeň ochrany. Rezervácia je súčasťou Národného parku Malá Fatra.Bola vyhlásená Úpravou Ministerstva kultúry SSR č. 9144/1979-OP z 30. novembra 1979.
Predmetom ochrany je : "Vzácny súbor lesných a kosodrevinových spoločenstiev na členitom geologickom podklade, miestami s porastmi pralesovitého rázu. NPR má zachovalú hornú hranicu lesa s výraznými geomorfologickými formami vrchu Suchý."

</doc>
<doc id="196033" url="https://sk.wikipedia.org/wiki?curid=196033" title="Starý hrad">
Starý hrad

Starý hrad môže byť:

</doc>
<doc id="196034" url="https://sk.wikipedia.org/wiki?curid=196034" title="Starý hrad (národná prírodná rezervácia)">
Starý hrad (národná prírodná rezervácia)

Národná prírodná rezervácia Starý hrad sa nachádza v pohorí Malá Fatra. Je v správe štátnej ochrany prírody Malá Fatra.
Nachádza sa v katastrálnom území obce Nezbudská Lúčka v okrese Žilina, v oblasti, kde rieka Váh pretína Malú Fatru. Územie NPR sa rozprestiera na západnom úpätí vrchu Plešel () smerom k Váhu až k zrúcanine Starhrad. Má rozlohu . Ochranné pásmo nebolo určené. Na území rezervácie platí 5. stupeň ochrany. Rezervácia je súčasťou Národného parku Malá Fatra. Bola vyhlásená Výnosom Ministerstva kultúry SSR v roku 1967 a novelizovaná v roku 1988.
Predmetom ochrany sú: "Prirodzené lesné spoločenstvá dubovo-bukového a bukového lesného vegetačného stupňa Malej Fatry s výskytom jedle a borovice."

</doc>
<doc id="196035" url="https://sk.wikipedia.org/wiki?curid=196035" title="Šrámková">
Šrámková

Šrámková je národná prírodná rezervácia, nachádza sa v pohorí Krivánska Malá Fatra. Rozprestiera sa na východnom svahu vrchu Žobrák () medzi vrchmi Stoh () a Suchý vrch (1 267 m n. m.) smerom do doliny Bystrička. Susedí s NPR Šútovská dolina. Západným okrajom rezervácie prechádza zelená turistická značka vedúca z Kraľovian na Stoh.
Nachádza sa v katastrálnom území obcí Kraľovany a Párnica v okrese Dolný Kubín v Žilinskom kraji. Má rozlohu . Ochranné pásmo nebolo určené. Na území rezervácie platí 5. stupeň ochrany. Rezervácia je súčasťou Národného parku Malá Fatra. Bola vyhlásená v roku 1967 a novelizovaná v roku 1988.
Predmetom ochrany sú: "Zachovalé prirodzené lesné a hôľne spoločenstvá Malej Fatry."

</doc>
<doc id="196036" url="https://sk.wikipedia.org/wiki?curid=196036" title="Kryonika">
Kryonika

Kryonika (z gréckeho κρύος "krios" - ľadový) je veda, ktorá sa zaoberá uchovaním ľudských tiel v pôvodnom stave pomocou chladu s nádejou, že v budúcnosti bude možné rozmraziť a vyliečiť pacientov trpiacich v súčasnosti nevyliečiteľnými chorobami. Pri súčasnom stave vedy rozmrazenie a uvedenie do pôvodného stavu u ľudí a veľkých zvierat nie je možné. Zmrazovanie v súčasnosti realizujú firmy Alcor a Cryonics Institute v USA a KrioRus v Rusku.
Právne problémy.
Z právneho hľadiska je zmrazený človek považovaný za mŕtveho. Zástancovia kryoniky s týmto názorom nesúhlasia a zmrazených ľudí označujú za "pacientov". Zmrazovať možno ľudí iba v období medzi legálnou a termodynamickou smrťou, keď sa zničia informácie uložené v mozgu. Zmrazenie živých ľudí by bolo považované za vraždu alebo asistovanú samovraždu, a je v mnohých krajinách nelegálne. To spôsobuje ťažkosti ľuďom dúfajúcim v kryonickú liečbu a trpiacim degeneratívnymi ochoreniami mozgu (v čase, keď ich bude legálne možné zmraziť, informácie o osobnosti v ich mozgu už budú vplyvom choroby zničené). 
Technické problémy.
Niektoré jednobunkovce dokážu v chlade prirodzene hibernovať a neskôr sa rozmraziť a pokračovať v životnom cykle. Pri zmrazení človeka nastáva technický problém: voda vytvára kryštáliky ľadu, ktoré môžu bunky poškodiť. Kryonické organizácie preto používajú tzv. kryoprotektanty; nemrznúcim roztokom cez cievy nahradia vodu. Zmrazenie tkaniva bez vytvorenia ľadu sa označuje ako "vitrifikácia". Tento proces však tiež nemožno súčasnými technológiami vrátiť do pôvodného stavu; kryonici však predpokladajú, že budúcimi technológiami sa to dosiahne ľahšie než oprava buniek poškodených ľadom. Pokusmi na zmrazených zvieracích orgánoch sa ukázalo, že vitrifikované tkanivá naozaj nie sú poškodené ľadom.
Priaznivci kryoniky predpokladajú, že budúci vývoj v oblasti bioinžinierstva, molekulárnych nanotechnológií a nanomedicíny umožní zmrazených pacientov rozmraziť a obnoviť ich zdravie. Alternatívou je nahranie mozgu do počítača; v tomto prípade nie je nevyhnutné, aby bol proces reverzibilný; stačí aby zachoval v mozgu informácie kódujúce osobnosť (alternatívou zmrazenia môže byť v tomto prípade "plastinácia").
Alternatívou k zmrazeniu celého tela je "neuroprezervácia", čiže zmrazenie iba hlavy alebo mozgu ako sídla identity osobnosti (napríklad osoby s poškodením miechy, amputovanými končatinami a transplantovanými orgánmi si zachovávajú svoju identitu). Predpokladá sa, že technológia budúcnosti schopná oživiť zmrazené telo bude schopná aj zabezpečiť nové telo (napríklad klonovaním), alebo sa zaobísť bez neho (nahraním mozgu do počítača). Zmrazenie hlavy je lacnejšie než zmrazenie celého tela a umožňuje sústrediť sa na zachovanie tohto orgánu (zvyšné orgány nemožno darovať na transplantáciu, pretože sú kontaminované kryoprotektantom).
Financovanie kryonických pacientov je komplikované tým, že nikto nevie, ako dlho ich bude potrebné skladovať v tekutom dusíku. Priebežné platenie (noví pacienti by financovali starých) by sa mohlo ukázať ako neudržateľné. V súčasnosti sa preto predpokladá, že si kryonický pacient uhradí aj náklady do budúcnosti. Celkové náklady zahŕňajú: pohotovosť pri pacientovom nemocničnom lôžku, samotnú procedúru, dopravu a uskladnenie zmrazeného tela. Sú v súčasnosti vyčíslené na 10 000 až 200 000 USD. Typickým spôsobom platby je životná poistka uzavretá na meno kryonickej organizácie; takýto spôsob je cenovo dostupný aj pre mladých ľudí s bežným príjmom.

</doc>
<doc id="196037" url="https://sk.wikipedia.org/wiki?curid=196037" title="Kľačianska Magura (národná prírodná rezervácia)">
Kľačianska Magura (národná prírodná rezervácia)

Kľačianska Magura je národná prírodná rezervácia, nachádza sa v pohorí Malá Fatra.
Nachádza sa v katastrálnom území obcí Lipovec, Sučany a Turčianske Kľačany v okrese Martin v Žilinskom kraji. Má rozlohu s 5. stupňom ochrany prírody. Ochranné pásmo nebolo určené. Je súčasťou Národného parku Malá Fatra. Bola vyhlásená Úpravou Ministerstva kultúry SSR č. 7445/1976-OP z 30.10.1976.
Predmetom ochrany je: "Komplex prírodných lesov hrebeňových polôh Krivánskej Malej Fatry s porastmi smrečín pralesovitého charakteru."

</doc>
<doc id="196038" url="https://sk.wikipedia.org/wiki?curid=196038" title="Coca-Cola">
Coca-Cola

Coca-Cola (po slovensky aj kokakola alebo kola, po anglicky aj "Coke") je sladký kolový nealkoholický nápoj, ktorý obsahuje oxid uhličitý. Vyrába ju The Coca-Cola Company. Plnila sa od roku 1971 aj v Česku a od roku 1994 na Slovensku. Predáva sa vo viac ako 200 krajinách sveta.
Začiatky.
Coca Colu vyrobil doktor John Stith Pemberton v Atlante v USA ako patentovaný liek. Pravdepodobne bol inšpirovaný úspechom alkoholického nápoja Cocawine (od firmy Vin Mariani), ktorý bol kombináciou vína s kokaínom. V roku 1885 bola v Atlante (štát Georgia) prohibícia, Pemberton sa preto snažil o výrobu nealkoholickej verzie francúzskeho nápoja "Wine Cola".
Prvým obchodom s Coca Colou bol od 8. mája 1886 predaj vynálezu v lekárni Jacob's Pharmacy v Atlante. Patent bol označovaný ako liek, ktorý mal pomáhať pri viacerých ochoreniach, ako boli bolesti v brušnej dutine, bolesti nervového pôvodu, bolesti hlavy, liečenie závislosti na morfiu či dokonca pri impotencii.
Prvú reklamnú kampaň na Coca Colu rozbehol Pemberton v časopise "Atlanta Journal" 29. mája 1886. Prvých osem mesiacov sa nápoj predával v priemere deväť fliaš za deň. Koncom 19. storočia receptúru na tento nápoj kúpil americký obchodník Asa Griggs Candler, ktorého marketingové taktiky priviedli spoločnosť Coca-Cola k jej dominancii na svetovom trhu s nealkoholickými nápojmi počas 20. storočia.
Zloženie.
Názov "Coca-Cola" pochádzal z povzbudzujúcich látok, ktoré sa používajú pri jej výrobe. Sú to listy juhoamerického kríka koky, z ktorého sa vyrába aj známa droga kokaín (koks). Nápoj je dochutený aj výťažkom z kolových orechov, ktoré tiež obsahujú inú povzbudzujúcu látku - kofeín. Do roku 1903 obsahovala jedna fľaša Coca-Coly 9 miligramov kokaínu, ktorý bol z výroby nápoja v tomto roku odstránený.
Od roku 1904 sa na výrobu používajú listy, ktoré sú na molekulárnej úrovni zbavené obsahu kokaínu. Dodnes sa používa prísada nenarkotického výťažku z kokových listov, ktorý je vyrábaný vo firme Stepan Company v Maywoode (New Jersey). Táto firma je jedinou firmou, ktorá do USA legálne dováža listy koky z Peru a Bolívie. Extrahovaný kokaín firma predáva farmaceutickej firme "Mallinckrodt Inc." v St. Louis, ktorá má jediná licenciu na jeho spracovanie na medicínske účely.
Imidž výrobku.
Názov "Coca-Cola" bol vymyslený Pembertonovým kníhkupcom Frankom Masonom Robinsonom v roku 1885. Robinson nebol len dobrým predavačom, ale mal aj úchvatné písmo, bol to práve on, kto vymyslel dnešné logo Coca-Coly. Rez písma, známy ako "Spencerian script" sa vyvinul v polovici 19. storočia a bol v tejto dobe jedným z dominantných štýlov pre rukou písané texty v USA.
Slávnu fľašu, ktorú vo firme nazývajú "contour bottle" (tvarovaná fľaša), no známejšia je pod názvom "hobble skirt" (úzka sukňa), vymyslel dizajnér Earl R. Dean v roku 1915. Úlohou pri realizácii návrhu pre dizajnérov bolo vytvoriť fľašu, ktorú by spotrebiteľ uznal za plnohodnotnú, iba keď je naplnená, aby tmavá farba obsahu (nápoja) zvýraznila, skrášlila jej kontúry. Zároveň mala byť štylizovaná do tvarov základných dvoch zložiek, ktoré nápoj obsahoval: tvar kokového listu a zložené segmenty kolového orecha. Autori sa inšpirovali obrázkami, ktoré boli v Encyclopædii Britannica a použili ich ako model pre tvar prototypu fľaše.
Reklama na Coca-Colu.
Reklamné kampane na Coca-Colu majú významný dopad na americkú, ale aj svetovú kultúru. Červeno-bielo oblečený bielovlasý deduško Santa Claus pochádzajúci z týchto kampaní je považovaný za model v modernej dobe uznávaného vzhľadu tejto v kresťanskom svete uznávanej postavy. Firma Coca-Cola v 30. rokoch 20. storočia využila pre svoju kampaň túto postavu po firme White Rock Beverages, ktorá propagovala spolu so Santom svoje zázvorové pivo či minerálnu vodu v roku 1915.
Pred Santom Coca-Cola na svojich posteroch použila obrázky elegantne oblečeného dievčaťa. V prvej kampani v roku 1895 to bola mladá bostonská herečka Hilda Clark.
Vzhľadom na obsah kofeínu vo svojom výrobku a súdne procesy v začiatkoch výroby a predaja nápoja si firma Coca-Cola Company dala za cieľ vo svojich kampaniach neoslovovať detskú populáciu mladšiu ako 12 rokov.
Coca-Cola na Slovensku a Česku.
V roku 1968 Coca-Cola začala komunikáciu so zástupcami značky v Ríme a o rok neskôr národný podnik "Fruta Brno" odoslal do New Yorku návrh zmluvy na plnenie a predaj Coca-Coly v juhomoravskom kraji, pričom pre svoju výrobu vybral konzerváreň v obci Modřice. Prvá fľaša pre zákazníkov s objemom 250 ml zišla z výrobnej linky v septembri 1971. Československo sa tak stalo štvrtou socialistickou krajinou (po Bulharsku, Maďarsku a Juhoslávii), v ktorej sa Coca-Cola vyrábala. Coca-Colu si ľudia v 70. rokoch mohli kúpiť len obmedzene – napr. v reštauráciách vyššej cenovej skupiny (1. a 2. triedy), v predajniach Tuzex, prípadne vo vlaku či v lietadle. Spočiatku sa mala 250 ml fľaška v obchode predávať za 2,50 česko-slovenských korún (Kčs) ale inde bola drahšia. Koncom 80. rokov stála typická 330 ml fľaša už 4,80 Kčs v reštaurácii 3. cenovej skupiny.
Od roku 1994 do roku 2016 sa nápoj vyrábal aj na Slovensku v Lúke v okrese Nové Mesto nad Váhom. Od roku 2000 sú Coca-Cola nápoje pre Česko a Slovensko vyrábané a plnené len spoločnosťou Coca-Cola HBC v závode v Prahe-Kyje.
Coca-Cola (a Pepsi Cola) boli inšpiráciou pre vznik nápoja Kofola, ktorý sa začal vyrábať v Prahe v roku 1960. V ČSSR sa prvýkrát v obchodoch objavila Pepsi Cola v roku 1973, plnila sa v plničke Slovlik Malacky.
Súčasnosť.
Spoločnosť v súčasnosti vyrába kolový koncentrát, ktorý predáva rozličným licenčným výrobcom nápoja na celom svete. Regionálni producenti značky plnia zmes koncentrátu, filtrovanej vody a sladidiel do plechoviek či fliaš a predávajú ich v obchodných sieťach či predajných automatoch. V roku 1991 výrobu od štátneho podniku prevzal súkromný výrobca "Coca-Cola Amatil". Po ňom Coca-Cola HBC, ktorý má závod v Prahe-Kyje.
Kritika produktu.
Firma Coca-Cola Company je kritizovaná pre svoje obchodné praktiky hlavne preto, že jej produkt je považovaný za zdraviu škodlivý. K prvým protestom dochádzalo pre jeho vraj vysoký obsah kyselín, no vo viacerých súdnych sporoch sa tento názor nepotvrdil. Ďalšie protesty sú zamerané na vysoký obsah sladidiel v sódovej vode, ktorá podporuje ich vstrebávanie a hlavne u mládeže dochádza k riziku vzniku obezity. Štúdie potvrdili, že Coca-cola obsahuje nízke množstvo kalcia (ktorého nedostatok je rizikovým faktorom pre vznik osteoporózy), magnézia, kyseliny askorbovej, riboflavínu a vitamínu A. Nápoj je kritizovaný aj pre obsah kofeínu, ktorého užívanie môže spôsobiť fyzickú závislosť.
Aj keď bolo s firmou od 20. rokov minulého storočia viacero súdnych sporov, v žiadnych neboli jasne potvrdené nad rámec platných noriem ohrozujúce riziká pri pití ich produktu. Väčšie problémy s nápojom Coca-cola vznikli na začiatku 21. storočia v Indii, kde sa vo vode používanej na jeho výrobu objavili stopy po chemických látkach, používaných hlavne v poľnohospodárstve, ako sú pesticídy, DDT a iné. V tomto období bola z trhu stiahnutá indická produkcia nealkoholických nápojov nielen od firmy Coca-Cola, ale aj od Pepsi. Firmy nápojového priemyslu operujúce v jednotlivých regiónoch vtedy zvýšili svoje úsilie na zdokonalenie systému filtrácie a čistenia používanej vody.

</doc>
<doc id="196044" url="https://sk.wikipedia.org/wiki?curid=196044" title="LG Viewty">
LG Viewty

LG Viewty je mobilný telefón vyrábaný kórejskou spoločnosťou LG Electronics. Spoločnosť uviedla telefón na trhy v hlavných európskych krajinách koncom októbra 2007. Mobil obsahuje viacero technologických noviniek a podobá sa na iPhone. Výhodou mobilu je 5 megapixelová kamera a dotykový displej s rozmerom troch palcov.
Špecifikácie.
Informácie o mobilnom telefonovaní ESP Eurosat

</doc>
<doc id="196046" url="https://sk.wikipedia.org/wiki?curid=196046" title="Abbey Road Studios">
Abbey Road Studios

Abbey Road Studios, vytvorené v novembri 1931 firmou EMI v Londýne, (Anglicko) je považované za prestížnu ikonu nahrávacích štúdií. Nachádza sa na Abbey Road v St John's Wood v City of Westminster. Okrem priameho použitia na nahrávanie nových albumov je jeho technické vybavenie používané aj na remastrovanie množstva nahrávok klasickej hudby, ktoré vznikli v Kingsway Hall.
Umelci, ktorí nahrávali v Abbey Road Studios.
V štúdiách na Abbey Road nahrávali aj 
Red Hot Chilli Peppers, The Beatles, Cliff Richard, Deep Purple, Radiohead, Al Stewart, Pink Floyd, U2, Oasis, The Shadows, Morrissey-Mullen, Elliott Smith a Plácido Domingo. 
V štúdiu dva nahrávali The Hollies, Manfred Mann, The Seekers, Gerry &amp; the Pacemakers, Martin Briley, Mrs Mills, Miroslav Žbirka a iní. 
V roku 2018 sa tu stretla hudobná skupina Smile (bez Freddieho Mercuryho) v 80. rokoch Queen. 

</doc>
<doc id="196047" url="https://sk.wikipedia.org/wiki?curid=196047" title="Dubovské lúky">
Dubovské lúky

Dubovské lúky sú prírodná rezervácia, ktorá sa nachádza v pohorí Kysucká vrchovina.
Nachádza sa v katastrálnom území obce Zázrivá v okrese Dolný Kubín. Výmera chráneného územia je so 4. stupňom ochrany, bez ochranného pásma. Rezervácia je súčasťou Národného parku Malá Fatra. Vyhlásená bola v roku 1980 úpravou Ministerstva kultúry SSR č.808/1980-32 z 29. februára 1980 a novelizovaná VZV KÚ v Žiline č. 3/2003 z 12. júna 2003. 
Predmetom ochrany sú: "Prirodzené mezofilné a zamokrené lúky reprezentujúce jedinú lokalitu chránenej rastliny žltohlav európsky ("Trollius europaeus" L.) v ochrannom pásme Národného parku Malá Fatra na vedecko-výskumné a študijné ciele."

</doc>
<doc id="196048" url="https://sk.wikipedia.org/wiki?curid=196048" title="Goľove mláky">
Goľove mláky

Goľove mláky sú prírodná rezervácia, ktorá sa nachádza v pohorí Malá Fatra neďaleko sútoku Studenca a Snilovského potoka.
Patrí do katastrálneho územia obce Turany. Výmera chráneného územia je so 4. stupňom ochrany, bez ochranného pásma. Chránené územie je súčasťou Národného parku Malá Fatra. Rezervácia bola vyhlásená v roku 1988 výnosom MK SSR č. 1160/1988-32 z 30. 6. 1988 a novelizovaná VZV KÚ v Žiline č. 3/2003 z 12. 6. 2003.
Predmetom ochrany je: "Rašelinisko prechodného typu s chránenými a ohrozenými druhmi rastlín v Malej Fatre."

</doc>
<doc id="196049" url="https://sk.wikipedia.org/wiki?curid=196049" title="Hajasová">
Hajasová

Hajasová je prírodná rezervácia, ktorá sa nachádza v pohorí Malá Fatra.
Patrí do katastrálneho územia obce Lipovec v okrese Martin. Výmera chráneného územia je s 5. stupňom ochrany, bez ochranného pásma. Chránené územie je súčasťou Národného parku Malá Fatra. Rezervácia bola vyhlásená v roku 1976 úpravou MK SSR č. 7443/1976-OP z 30. októbra 1976.
Predmetom ochrany sú: "Lesné spoločenstvá nižších polôh povodia Hoskory ako zachovalej ukážky reprezentujúcej veľkú rozlohu lesov ležiacich na kryštaliniku v západnej časti pohoria Malá Fatra na vedecko-výskumné ciele."

</doc>
<doc id="196051" url="https://sk.wikipedia.org/wiki?curid=196051" title="Hrabinka (prírodná rezervácia)">
Hrabinka (prírodná rezervácia)

Hrabinka je prírodná rezervácia, ktorá sa nachádza v pohorí Malá Fatra.
Patrí do katastrálneho územia obce Turany. Výmera chráneného územia je , bez ochranného pásma a so 4. stupeňom ochrany. Chránené územie je súčasťou Národného parku Malá Fatra. Rezervácia bola vyhlásená v roku 1988 výnosom MK SSR č. 1161/1988-32 z 30. júna 1988 a novelizovaná VZV KÚ v Žiline č. 3/2003 z 12. júna 2003.
Predmetom ochrany je: "Slatinné rašelinisko, kde sa na pomerne malej ploche vyskytuje niekoľko spoločenstiev, ktoré vytvárajú pestrú mozaiku prechodných fytocenóz. Vyskytujú sa tu 2 kriticky ohrozené druhy - rosička anglická a páperec nízky i ojedinelá ostrica oblastná.

</doc>
<doc id="196052" url="https://sk.wikipedia.org/wiki?curid=196052" title="Akron">
Akron

Akron je mesto v americkom štáte Ohio a sídlo Summit County. Nachádza sa v severovýchodnom Ohiu na rieke Cuyahoga medzi Clevelandom na severe a Cantonom na juhu, asi 96 km od hranice so štátom Pensylvánia.
Založené bolo v roku 1825 a stalo sa remeselným centrom.

</doc>
<doc id="196054" url="https://sk.wikipedia.org/wiki?curid=196054" title="Zoznam vládcov Bulharska">
Zoznam vládcov Bulharska

V tomto článku sa nachádza zoznam vládcov Bulharska od roku 681 až po súčasnosť.
 Regetská vláda v zložení Petko Slavejkov, Stefan Stambolov a Georgi Stranski (26. august 1886 –  20. august 1887) – knieža Alexander I. Batenberg ju vymenoval už 16. augusta 1887.
Vládcovia.
Konštituční monarchovia Tretieho bulharského cárstva.
V Bulharskom cárstve (1908 – 1947) – Sasko-coburg-gothajská dynastia.
"Titul cár sa používal od roku 1908."
 "Po ňom bola vláda zvrhnutá."
 "Po roku 1885 sa k Bulharskému kniežatstvu pripojila aj Východná Rumélia."
 "Od roku 1949 bola funkcia predsedu vlády zlúčená z funkciou generálneho tajomíka ÚV KSB. Prvým generálnym tajomníkom bol Georgi Dimitrov."
 "Podľa Dimitrovskej ústavy prijatej 4. decembra 1947 v Národnej republike Bulharsko neexistovala funkcia prezidenta. Väčšina funkcii, ktoré dnes vykonáva bulharský prezident, vykonával kolektívny orgán volený parlamentom (Prezídium národnej rady) a jej predseda."

</doc>
<doc id="196056" url="https://sk.wikipedia.org/wiki?curid=196056" title="Prírodná rezervácia Močiar">
Prírodná rezervácia Močiar



</doc>
<doc id="196057" url="https://sk.wikipedia.org/wiki?curid=196057" title="Paráč">
Paráč

Paráč môže byť:

</doc>
<doc id="196058" url="https://sk.wikipedia.org/wiki?curid=196058" title="Paráč (prírodná rezervácia)">
Paráč (prírodná rezervácia)

Paráč je prírodná rezervácia, ktorá sa nachádza v pohorí Oravská Magura, ale ochranu prírody zabezpečuje Národný park Malá Fatra.
Nachádza sa v katastrálnom území obcí Oravská Lesná a Zázrivá. Výmera chráneného územia je s 5. stupňom ochrany. Rezervácia bola vyhlásená v roku 1980 úpravou Ministerstva kultúry SSR č.3485/1980-32 z 31. mája 1980.
Predmetom ochrany sú zachovalé zvyšky pôvodných porastov vysokohorských smrečín s jarabinou na flyšovom podklade Oravskej Magury na vedecko-výskumné a náučné ciele.

</doc>
<doc id="196059" url="https://sk.wikipedia.org/wiki?curid=196059" title="Olympiacos Pireus">
Olympiacos Pireus



</doc>
<doc id="196060" url="https://sk.wikipedia.org/wiki?curid=196060" title="Iván Córdoba">
Iván Córdoba

Iván Ramiro Córdoba (* 11. august 1976, Rionegro, Kolumbia) je kolumbijský reprezentačný futbalový obranca. Urobil si dobré meno, keď hrával za argentínsky klub San Lorenzo z ktorého prestúpil do talianskeho slávneho klubu Internazionale. Prestup v januári 2000 stál Internazionale 16 miliónov eur, pričom odmietol ponuku Realu Madrid.
Córdoba je pôvodne stredovým obrancom, ale je schopný hrať na rôznych pozíciach. Bol kapitánom Kolumbie na Copa América v roku 2001 (prvé miesto) a tiež reprezentoval svoju rodnú krajinu na Majstrovstvách sveta v roku 1998.

</doc>
<doc id="196061" url="https://sk.wikipedia.org/wiki?curid=196061" title="Ivan Cordoba">
Ivan Cordoba



</doc>
<doc id="196063" url="https://sk.wikipedia.org/wiki?curid=196063" title="Obelix">
Obelix

Obelix () je fiktívna postava v sérii komiksov Asterixove dobrodružstvá, najlepší priateľ Asterixa (dokonca majú aj narodeniny v rovnaký deň). Keď nebojuje s Rimanmi, pracuje Obelix ako nosič menhirov. Vlastní aj lom, kde si tesá menhiry, ktoré niekedy používa aj ako vrhaciu zbraň. Obelix zvyčajne predáva kamene za hocičo, čo potrebuje. Má malého psa menom Idefix, ktorého má veľmi rád. Jeho rodičia žijú v meste Condatum (Rennes) a jeho blízki príbuzní (vrátane jeho vzdialeného bratranca Metallurgixa; tvorcu zlatých kosákov) v Lurécii.
Obelix je tučný, hoci sám seba za tučného nepovažuje; radšej o sebe hovorí v eufemizmoch, ako napríklad "pekne zaokrúhlený" alebo že má hruď ktorá sa "trochu pošmykla". Označenie „tučný“ ho môže za určitých okolností rýchlo rozhnevať, a to je aj jeden z najhlavnejších dôvodov pre konflikty medzi ním a Asterixom. Aj keď ich hádka môže prerásť do nadáviek a kriku, veľmi rýchlo sa zmieria.
Na rozdiel od ostatných dedinčanov Obelix nepotrebuje piť Panoramixov čarovný nápoj, ktorý dáva nadľudskú silu, pretože ako malý padol do kotla plného čarovného nápoja a jeho účinok na ňom zostal permanentný. Príbeh o tom, ako sa to stalo, je opísaný v krátkom komikse Comment Obélix est tombé dans la marmite du druide quand il était petit. Panoramix od tejto udalosti odmieta dávať Obelixovi čo i len kvapku čarovného nápoja, iba ak je to naozaj nutné (či už z obavy o jeho život, alebo život iných vzhľadom na to, že by ho to mohlo spraviť niekoľkonásobne silnejším), čo Panoramixa naozaj trápi (v "La Galère d'Obélix" sa ukáže, že vypitím priveľa čarovného nápoja sa môže ten, čo ho vypil premeniť v kameň; nie je však presne určené po koľkých glgoch). V "Asterix a Kleopatra" dal Panoramix Obelixovi pár kvapiek čarovného nápoja, ale nič sa nestalo.
Obelix je dobrosrdečný, ale spoločensky nešikovný. Nie je úplne vedomý svojej vlastnej sily a často vylomí dvere, na ktoré (podľa vlastných slov) jemne zaklope. Je často používaný ako ľudské baranidlo na otváranie zamknutých dverí alebo na rozbíjanie stien. Takisto si nie je vedomý toho, že ostatní nedisponujú nadľudskou silou ako on a tvári sa veľmi prekvapene, keď ich rozdrví nejakým „malým menhirom“, alebo keď sa mu Asterix snaží vysvetliť, že malý pes ako Idefix nemôže zdvihnúť menhir. Obelix neprejavuje veľký záujem o vzdelanie alebo rozumovú aktivitu, pretože svoje problémy väčšinou rieši silou a rozhodovanie necháva na Asterixa.
Aj keď má svoj vlastný dom, občas nocuje u Asterixa.
Jeho životnou vášňou je zabávanie sa s Asterixom, bitie Rimanov (a občas zbieranie ich heliem), jedenie, vyrábanie a nosenie menhirov. Tak ako Asterix je Obelix slobodný, ale ľahko ho očarí pekná žena. Je beznádejné zamilovaný do Falbaly, dcéry Plantaquatixa.
Obelixove obľúbené jedlo je pečený diviak, ktorého zvyčajne loví s Asterixom. Je však veľmi pažravý a zjedol by takmer všetko až na pár výnimiek. Je kompletne odolný proti drogám a jedom, ale keď pije alkohol, tak sa veľmi rýchlo opije.
Jeho známa fráza je „Títo Rimania sú blázni“ („Ils sont fous ces romains“), aj keď ju použil v rôznych variantoch pri takmer každej skupine, ktorú stretol na jeho cestách.

</doc>
<doc id="196064" url="https://sk.wikipedia.org/wiki?curid=196064" title="Dylan Moran">
Dylan Moran

Dylan Moran (* 3. november 1971) je írsky komik, herec a spisovateľ. Najznámejší je vďaka sitkomu "Black Books", ktorý spolupísal a hral v ňom hlavnú úlohu "Bernarda Blacka". Známy je tiež spoluprácou so "Simonom Peggom " v komédiách "Shaun of the Dead", 2004 a "Run, Fatboy, Run", 2007. Moran si tiež zahral jednu z dvoch hlavných postáv v írskej čiernej komédii "A Film with Me in it", 2008. Pravidelne vystupuje na národných a medzinárodných komediálnych festivaloch, vrátane "Edinburgh Festival Fringe", "Just for Laughs" (montrealský komediálny festival), "Melbourne International Comedy Festival" a "Kilkenny Comedy Festival". V roku 2010 bol podľa "Channel 4" zvolený za štrnásteho zo '100 najlepších Stand Up komikov'.
Životopis.
Mladosť.
Dylan Moran sa narodil v Navane, County Meath, Írsko. Navštevoval St. Patrick's Classical School, kde sa zoznámil s kolegami z komediálnej oblasti, Tommym Tiernanom a Hectorom Ó hEochagáinom. Školu opustil v šestnástich rokoch s výstupným certifikátom. Po odídení zo školy bol Moran štyri roky nezamestnaný a túto dobu strávil "pitím a písaním zlej poézie". Raz sa zamestnal ako kvetinár, ale dal výpoveď po týždni, pretože túto prácu nenávidel.
Kariéra.
Moran narazil na komédiu pri sledovaní Ardala O'Hanlona a ostatných komikov vystupovať v Dublin's Comedy Cellar, malom, päťdesiatmiestnom komediálnom klube bez mikrofónu, ktorý sa nachádza na poschodí The International Bar na South Wicklow Street v Dubline. Svoje prvé vystúpenia tu začal v roku 1992 a bol aj napriek nervozite pozitívne prijatý. 
V roku 1993 vyhral cenu "So You Think You're Funny" na edinburgskom festivale. Pokračoval tým, že sa na tom istom festivale o tri roky neskôr stal vo veku 24 rokov najmladším držiteľom ceny "Perrier Comedy Award".
Gurgling For Money v roku 1997 bolo Dylanove prvé významné tour po Veľkej Británii. Pokračoval vo vystúpeniach na mnohých festivaloch vrátane Hay Festival, Montreal comedy festival, Vancouver Comedy Festival a Edinburgh Festival. Počas roku 1995 a 1996 Moran písal pravidelnú týždennú rubriku pre "The Irish Times".
Prvú významnú hlavnú televíznu rolu získal v roku 1998 v sitkome "How Do You Want Me?", ktorý bol vysielaný stanicou BBC 2. Zahral si tu postavu Iana Lyonsa a jeho seriálovú manželku si zahrala britská herečka Charlotte Coleman. V roku 1999 sa objavil v malej roli zlodeja Rufusa vo filme "Notting Hill", v ktorom hlavnú rolu hrala Julia Robertsová spolu s Hughom Grantom.
V roku 2000 sa začali vysielať na Channel 4 "Black Books". Sitkom o nešťastnom a nespoločenskom alkoholikovi Bernardovi Blackovi, ktorý neustále fajčí a žije v obrovskom neporiadku vo svojom malom kníhkupectve bol pôvodne Moranov nápad, ktorý sa zrealizoval s pomocou spoluautora a írskeho kolegu Grahama Linehana a producentov Marka Buckleyho a Alberta Kennyho z Kenley Studios. Druhá séria bola v televízii v roku 2002 a tretia, ktorá bola vysielaná v roku 2004 bola privítaná s veľkým nadšením ako zo strany fanúškov, tak aj zo strany kritikov. V tom istom roku sa Moran objavil v komédii "Shaun of the Dead", v ktorej hral jednu z hlavných postáv.
V roku 2004 mal Moran tour po 'Británii, Írsku, niekoľkokrát vystúpil aj v New Yorku a v Miláne so svojimi novými predstaveniami "Monster I" a "Monster II". Živá nahrávka z jeho šou "Monster II" bola natočená 28. mája v dublinskej Vicar Street a je to prvé Moranove vydané DVD, ktoré obsahuje jeho vystúpenia.
Po úspešnom období v New York v roku 2004 sa sem Moran na mesiac vrátil ako súčasť British Comedy Invasion (spolu s najlepšími britskými komikmi Eddiem Izzardom, Moranovým filmovým kolegom z "Black Books" Billom Baileym a írskym komikom Tommym Tiernanom).
Jeho tretie významné tour s názvom "Like, Totally" bolo zahájené dňa 3. mája 2005 v Buxton Opera House v Anglicku a tak isto ako niektoré z jeho predchádzajúcich vystúpení, aj toto bolo sprevádzané s premietaním Moranových kresieb.
V roku 2007 si Moran zahral postavu Gordona vo filme "Run, Fatboy, Run", ktorý režíroval David Schwimmer, známy najmä svojou postavou Rossa Gellera v sitkome "Priatelia".
Osobný život.
Dylan si zobral svoju manželku Elaine 6. septembra 1997 v Londýne v deň pohrebu princeznej Diany. Spolu majú dve deti, dcéru Siobhan a syna Simona, ktorí sú často spomínaní v jeho vystúpeniach. Celá rodina žije v Edinburghu.

</doc>
<doc id="196065" url="https://sk.wikipedia.org/wiki?curid=196065" title="Pod Rígľom">
Pod Rígľom

Pod Rígľom je bývala prírodná rezervácia, ktorá sa nachádza v pohorí Malá Fatra.
Patrí do katastrálneho územia obce Sučany. Výmera chráneného územia je s 5. stupňom ochrany. Chránené územie je súčasťou Národného parku Malá Fatra. Rezervácia bola vyhlásená v roku 1984 úpravou Ministerstva kultúry SSR č. 65/1984-32 z 30. apríla 1984.
Predmetom ochrany je: "Mravec lesný a ojedinelé zoskupenie jeho hniezd v porastoch človekom vysadených smrečín na vedeckovýskumné, náučné a kultúrno-výchovné ciele."

</doc>
<doc id="196066" url="https://sk.wikipedia.org/wiki?curid=196066" title="Prírodná rezervácia Veľká Lučivná">
Prírodná rezervácia Veľká Lučivná



</doc>
<doc id="196067" url="https://sk.wikipedia.org/wiki?curid=196067" title="Idefix">
Idefix

Idefix (po francúzsky Idéfix) je malý pes, ktorý patrí Obelixovi v sérii francúzskych komiksov Asterixove dobrodružstvá. Výslovnosťou sa zhoduje s výrazom "idée fixe" (utkvelá predstava).

</doc>
<doc id="196068" url="https://sk.wikipedia.org/wiki?curid=196068" title="Bôrická mláka">
Bôrická mláka

Bôrická mláka alebo Bôriková mláka je prírodná pamiatka, ktorá sa nachádza v katastrálnom území obce Zázrivá. Leží na úpätí vrchu Bôrik (). Jej výmera je so 4. stupňom ochrany. Bola vyhlásená v roku 1974. 
Predmetom ochrany je svojrázny, geomorfologický útvar zamokreného sedielka, so slatinnou a rašelinnou vegetáciou.

</doc>
<doc id="196069" url="https://sk.wikipedia.org/wiki?curid=196069" title="Krasniansky luh">
Krasniansky luh

Krasniansky luh je prírodná pamiatka, ktorá sa nachádza na toku Varínky v katastrálnom území obcí Krasňany a Stráža.
Vyhlásená bola v roku 1989 s výmerou a 5. stupňom ochrany.
Predmetom ochrany sú: "Zachovalé brehové porasty toku Varínky v ochrannom pásme Národného parku Malá Fatra, ktoré sú dôležité z hľadiska vedecko-výskumného, krajinotvorného, vodoochranného, brehoochranného, ekologického a náučného.

</doc>
<doc id="196070" url="https://sk.wikipedia.org/wiki?curid=196070" title="Victor Antoine Signoret">
Victor Antoine Signoret

Victor Antoine Signoret (* 6. apríl 1816, Paríž, Francúzsko – † 3. apríl 1889, Paríž]) bol francúzsky farmaceut, lekár a entomológ.
Životopis.
Jeho otec, tiež lekár, riadil jeden farmaceutický podnik. Signoret študoval farmáciu a medicínu a svoj lekársky titul získal v roku 1845. Názov jeho dizertačnej práce bol: "De l'Arsenic considéré sous ses divers points de vue". Zaujímal sa hlavne o chrobáky (Coleoptera) a rad Hemiptera. Podnikol veľa ciest po Európe a Malej Ázii. Počas svojho života zozbieral významnú zbierku hmyzu, ktorý získal na týchto prieskumných cestách. Uložená je v Naturhistorisches Museum vo Viedni.
Victor Antoine Signoret bol aj významným členom Francúzskej entomologickej spoločnosti a v rokoch 1861 a 1883 bol aj jej prezidentom.

</doc>
<doc id="196072" url="https://sk.wikipedia.org/wiki?curid=196072" title="Amédée Louis Michel Lepeletier">
Amédée Louis Michel Lepeletier

Amédée Louis Michel Lepeletier (Le Peletier), comte de Saint-Fargeau (* 9. október 1770, Paríž, Francúzsko - † 23. august 1845, Saint-Germain-en-Laye, Francúzsko) - známy a významný francúzsky entomológ.
Životopis.
Narodil sa ako syn Louisa-Michela Le Peletier, markíza de Saint-Fargeau (1760 – 1793). Počas svojho života sa zaoberal hlavne radom Hymenoptera. Od roku 1832 bol Le Peletier archivárom Francúzskej entomologickej spoločnosti (Société entomologique de France). V roku 1833 pôsobil ako v poradí druhý prezident tejto spoločnosti. Jeho rozsiahla zbierka, prevažne z radu Hymenoptera sa nachádza čiastočne v Prírodovednom múzeu v Paríži (Muséum national d'histoire naturelle) a čiastočne v Prírodovednom múzeu v talianskom Turíne (Museo Regionale di Scienze Naturali di Torino).

</doc>
<doc id="196073" url="https://sk.wikipedia.org/wiki?curid=196073" title="Šútovská epigenéza">
Šútovská epigenéza

Šútovská epigenéza je prírodná pamiatka, ktorá sa nachádza pri sútoku Váhu a Šútovského potoka. Patrí do katastrálneho územia obcí Ratkovo a Šútovo v okrese Martin.
Vyhlásená bola v roku 1979 uznesením rady ONV Martin č. 9/1979 z 26. januára 1979 a novelizovaná v rokoch 1980 a 2004. Výmer pamiatky je so 4. stupňom ochrany. Ochranné pásmo nebolo určené. Chránené územie je súčasťou Národného parku Malá Fatra.
Predmetom ochrany sa stala jedinečná reliéfna forma a dvojnásobný epigenetický zárez rieky Váh a Šútovského potoka pri ich zahlbovaní na konci terciéru. V tejto lokalite sa nachádza aj archeologický nález na výšinnom sídlisku „Boroviny“.

</doc>
<doc id="196074" url="https://sk.wikipedia.org/wiki?curid=196074" title="Dohovor o ochrane ľudských práv a základných slobôd">
Dohovor o ochrane ľudských práv a základných slobôd

Dohovor o ochrane ľudských práv a základných slobôd (neoficiálne aj Európsky dohovor o ľudských právach) je najdôležitejšou medzinárodnou ľudskoprávnou zmluvou na európskom kontinente, ktorá zabezpečuje dodržiavanie najdôležitejších práv človeka a zároveň obsahuje inštitucionálny rámec, ktorý umožňuje jednotlivcom efektívne sa brániť proti štátu, ak im tieto práva upiera.
Európsky dohovor vznikol na pôde Rady Európy. 4. novembra 1950 ho podpísali všetky členské štáty Rady Európy a do platnosti vstúpil 3. septembra 1953. K Dohovoru bolo neskôr prijatých 14 dodatkových protokolov.
Dohovor v znení protokolov sa skladá z troch hláv a 59 článkov.
Hlava I.
Hlava I Dohovoru obsahuje katalóg základných práv, ktorý sa zmluvné strany zaviazali dodržiavať voči osobám nachádzajúcim sa pod ich suverenitou.
Katalóg práv podľa Hlavy I Dohovoru obsahuje tieto najdôležitejšie práva "(v zátvorke sú uvedené články Dohovoru, v ktorých je upravené príslušné právo)":
Hlava II.
Hlava II výrazne zmenená 11. dodatkovým protokolom, ktorá nesie názov Európsky súd pre ľudské práva, obsahuje procesné ustanovenia, ktoré umožňujú jednotlivcom domáhať sa ochrany práv obsiahnutých v Dohovore pred spomínaným Európskym súdom pre ľudské práva.
Hlava III.
Hlava III Európskeho dohovoru obsahuje ustanovenia týkajúce sa územnej pôsobnosti Dohovoru, jeho ratifikácie a vstupu do platnosti, možnosti zmluvných strán vykonať výhrady k Dohovoru, vstupu do platnosti a iné.
Niektoré dodatkové protokoly.
Európsky dohovor doteraz doplnilo 14 dodatkových protokolov. Tu sú stručné výťahy niektorých z nich:
- ochrana majetku (vlastníctva),
- právo na vzdelanie,
- právo na slobodné voľby,
- zákaz pozbavenia osobnej slobody (uväznenia) iba pre neschopnosť dodržať zmluvný záväzok,
- sloboda pohybu a voľby miesta pobytu, sloboda opustenia územia štátu,
- sloboda vstupu občana na územie svojho štátu a zákaz vyhostenia občana z jeho štátu,
- zákaz hromadného vyhostenia cudzincov.
13. mája. 2004 bol podpísaný Protokol č. 14 k Dohovoru o ochrane ľudských práv a základných slobôd o zmene kontrolného systému Dohovoru, ktorý mení najmä Hlavu II Európskeho dohovoru a tým reformuje procesné postupy ochrany práv priznaných Dohovorom. Protokol č. 14 vstúpil do platnosti 1. júna 2010.
Slovensko a Európsky Dohovor.
Česká a Slovenská Federatívna Republika vstúpila do Rady Európy v roku 1992 a dohovor ratifikovala dňa 19. marca 1992. Dohovor bol následne uverejnený v Oznámení Federálneho ministerstva zahraničných veci č. 209/1992 Zb.
Česko-Slovensko pri prístupe k Európskemu dohovoru urobilo výhradu k čl. 5 a 6 Dohovoru, pokiaľ ide o disciplinárny trest väzenia vo vzťahu k vojakom. Dnes sa však už tento trest neudeľuje, preto výhrada urobená v roku 1992 už nie je platná.
Európsky dohovor sa pre Slovenskú republiku stal záväzným 1. januára 1993 a to aj napriek tomu, že po zániku Česko-Slovenska sa Slovensko musela o členstvo v Rade Európy opätovne uchádzať. Dodatkový protokol č. 11 bol uverejnený v Oznámení Ministerstva zahraničných vecí Slovenskej republiky č. 102/1999 Z.z.
Európska únia a Dohovor.
Viaceré dokumenty Európskej únie odkazujú na Európsky dohovor. Všetky členské štáty Únie sú zároveň členmi Rady Európy a teda Dohovor je vo všetkých členských štátoch Únie záväzný. Pre samotnú Európsku úniu však Dohovor záväzný nie je. Zmenu by mohla priniesť Lisabonská zmluva, ktorá zaväzuje Európsku úniu aby pristúpila k Dohovoru o ochrane ľudských práv a základných slobôd. Nie sú však jednotné názory právnikov, či tým Európsky súd pre ľudské práva získa vecnú kompetenciu aj voči inštitúciám a ďalším orgánom EÚ a či sa teda občania Európskej únie budú môcť obracať na Európsky súd pre ľudské práva so sťažnosťami aj proti inštitúciám a orgánom Únie.
Externé odkazy.
Európsky dohovor o ochrane ľudských práv a základných slobôd

</doc>
<doc id="196075" url="https://sk.wikipedia.org/wiki?curid=196075" title="Kraľoviansky meander">
Kraľoviansky meander

Kraľoviansky meander je prírodná pamiatka v správe štátnej ochrany prírody Malá Fatra. Nachádza sa na rieke Váh medzi vodným dielom Krpeľany a priesmykom Hradiská. 
Patrí do katastrálneho územia obce Kraľovany v okrese Dolný Kubín. Pamiatka bola vyhlásená v roku 1990, s výmerou so 4. stupňom ochrany a bez ochranného pásma. Chránené územie je súčasťou Národného parku Malá Fatra.
Predmetom ochrany je: "Forma reliéfu, ktorá patrí medzi ojedinelé a typicky vhĺbené dolinové meandre a je dokladom tektonického vývoja oblasti, poskytujúcim možnosť rekonštrukcie paleogeografických pomerov územia. Má vedecký a populárno-náučný význam."

</doc>
<doc id="196077" url="https://sk.wikipedia.org/wiki?curid=196077" title="Emily Procterová">
Emily Procterová

Emily Procterová (* 8. október 1968, Raleigh, Severná Karolína) je americká herečka najlepšie známa vďaka úlohe "Calleigh Duquesneovej" v seriáli "".
Životopis.
Narodila sa a študovala v Severnej Karolíne. Keď jej boli dva roky jej rodičia (William a Barbara) sa rozviedli. Emily odpromovala na škole Ravenscroft vo svojom rodnom meste. Potom čo vyštudovala žurnalistiku a tanec na univerzite vo Východnej Karolíne stala sa moderátorkou počasia v Greenville v Severnej Karolíne.
Keď sa odsťahovala do Los Angeles, jej otec jej zaplatil dvojročnú hereckú školu. Ešte než odpromovala, objavila sa v niekoľkých malých rolách vo filmoch ako "Jerry Maguire" alebo "Breast Men", kde sa dokonca objavila po boku hereckých hviezd ako David Schwimmer alebo Chris Cooper. V seriáli "Superman" hrala "Lanu Langovú" ako vôbec prvá blonďatá herečka. V roku 2002 prerazila rolou "Calleigh Duquesneovej" v seriáli "", v ktorom hrá dodnes.
Sama sa tiež dobrovoľne prihlásila do programu "Young Storytellers", pri ktorom navštevuje základné školy a rozpráva sa s deťmi, predovšetkým o ich talente atď. Zároveň pracuje v charite pre podporu ľudí bez domova. Ako koníček má dekorácie interiéru, najradšej má španielsky štýl z roku 1921. Emily je vášnivá hráčka pokru. Hru ju ako malú naučil jej otec. V pokri sa zúčastnila dokonca turnaja celebrít.

</doc>
<doc id="196078" url="https://sk.wikipedia.org/wiki?curid=196078" title="Hotel Boboty">
Hotel Boboty

Hotel Boboty je hotel vo Vrátnej doline blízko osady Štefanová. Jeho autorom bol významný slovenský architekt Ferdinand Čapka. Bol postavený v roku 1966.
Hotel sa nachádza na južnom úpätí masívu Boboty v nadmorskej výške . V 70. a 80. rokoch bol najluxusnejším hotelom vo Vrátnej doline s reštauráciou, kaviarňou, vinárňou a krytým bazénom. Hotel prešiel kompletnou rekonštrukciou.

</doc>
<doc id="196079" url="https://sk.wikipedia.org/wiki?curid=196079" title="Mravec lesný">
Mravec lesný



</doc>
<doc id="196081" url="https://sk.wikipedia.org/wiki?curid=196081" title="Coca cola">
Coca cola



</doc>
<doc id="196082" url="https://sk.wikipedia.org/wiki?curid=196082" title="Coca Cola">
Coca Cola



</doc>
<doc id="196086" url="https://sk.wikipedia.org/wiki?curid=196086" title="Coke">
Coke



</doc>
<doc id="196087" url="https://sk.wikipedia.org/wiki?curid=196087" title="2H+">
2H+

2H+ (tiež 2HPlus alebo 2H Pozitiv) bola slovenská trojčlenná hip-hopová skupina pochádzajúca z Bratislavy.
História.
Formácia vznikla okolo roku 2001. Vtedy ju tvorili Suvereno (vtedy pôsobil pod umeleckým menom MCL), Cigo, Vladis a DJ Wugy. Neskôr sa Cigo pridružil k petržalskej skupine H16 a DJ Wugy ku skupine Rendezska.SK. MCL (Suvereno) a Vladis spoločne s novým členom Skeptikom, ktorý pôsobil ako DJ, začali pracovať na debutovom albume 2H+ a koncom roku 2005 vyšiel pod názvom "Taktomalobyťataktobude". Album vyšiel na náklady skupiny, čo sa podpísalo aj na samotnej kvalite zvuku, ale pomaly sa skupina dostala do povedomia slovenskej hip-hopovej kominuty.
Koncom roka 2006 vydala skupina EP s názvom "Bar Element", ku ktorému v roku 2007 nasledoval prvý oficiálny videoklip na remixovú verziu skladby "Barová". Klip obsahuje aj špeciálny projekt s názvom Street Flair, čo je spojenie extrémneho barmanského umenia a rapu.
V roku 2007 ukončil DJ Skeptik svoje pôsobenie v 2H+, MCL si zmenil meno na El Suvereno, na koncertoch ich dopĺňal DJ Grimaso. Tretím členom skupiny a producentom sa stal Deryck. Koncom roka 2007 vydali album "Premium". Na albume sa objavili aj hostia ako Cigo, Majk Spirit, Čistychov, Bacil, Zverina a iní. S albumom sa objavili aj prvé informácie o Suverenovom prvom sólovom albume.
V roku 2010 Vladis aj Suvereno (ktorý vypustil zo svojho mena "El") vydali sólové albumy. Vladisov 2CD album sa volá "Generácia", vyšiel 26. apríla a Suverenov sa volá "Král vs Joker" a vyšiel 17. mája.. Začiatkom leta 2011 Suvereno vydáva mixtape s názvom Zlata Stredná Cesta Mixtape. 19.novembra 2012 Suvereno vydal album Alchymista.
Skupina sa oficiálne rozpadla v máji 2013.

</doc>
<doc id="196088" url="https://sk.wikipedia.org/wiki?curid=196088" title="Alexandar Stambolijski">
Alexandar Stambolijski



</doc>
<doc id="196090" url="https://sk.wikipedia.org/wiki?curid=196090" title="Michel Thomas">
Michel Thomas

Michel Thomas, rodený Moniek (Moshe) Kroskof (* 3. február 1914, Lodž - † 8. január 2005, New York) bol poľský polyglot, lingvista a učiteľ jazykov.
Svoje detstvo strávil v Nemecku a vo Francúzsku. S nástupom Hitlera k moci sa preňho začala doba prenasledovania. Michel utiekol do Francúzska, kde sa pridal k protinacistickému odboju. Bol niekoľkokrát zatknutý a pár rokov strávil v pracovných táboroch. V roku 1947 emigroval do Los Angeles. Otvoril si jazykovú školu v Beverly Hills pod názvom Polyglot Institute (neskôr premenovaná na The Michel Thomas Language Center) a vynašiel nový systém učenia jazykov známy ako "Michel Thomas Method" (metóda Michela Thomasa), ktorá, ako sám vyhlasoval, má naučiť študentov vedieť veľmi dobre konverzovať už po pár dňoch štúdia. Medzi jeho študentmi boli diplomati, priemyselníci i celebrity ako Raquel Welch, Barbra Streisand, Emma Thompson, Woody Allen a Grace Kelly, ktoré platili za jeho služby poplatky do výšky 25 000 dolárov. Úspech jeho školy sa rychlo rozšíril, čo viedlo k otvoreniu druhej jazykovej školy v New Yorku a vydaniu množstva jazykových kníh a nahrávok.
Michel Thomas zomrel na zlyhanie srdca vo svojom dome v New Yorku 8. januára 2005 vo veku 90 rokov.

</doc>
<doc id="196092" url="https://sk.wikipedia.org/wiki?curid=196092" title="Projekt Blue Book">
Projekt Blue Book

Projekt Blue Book bola séria systematických štúdií o UFO uskutočňovaných USAF. Projekt začal v roku 1952, išlo o druhé obnovenie takejto štúdie. V decembri 1969 bolo nariadené jej ukončenie, ale projekt fungoval až do januára 1970.
Cieľom projektu Blue Book bolo rozhodnúť, či UFO predstavuje hrozbu pre národnú bezpečnosť. Bolo zozbieraných a preverených tisíce hlásení o UFO. Výsledkom bola Condonská správa, na ktorej základe bol projekt v roku 1969 ukončený. Tento projekt bol posledným známym projektom amerického letectva o UFO.
Kým projekt v roku 1969 skončil, zaznamenal 12 618 hlásení o UFO a dospel k záveru, že väčšina z nich bola prírodný úkaz (oblaky, hviezdy a pod.), alebo konvenčné lietadlá. Niekoľko z nich bolo označených za falošné správy. 701 správ (asi 6 %) bolo označených za nevysvetlené. Správy boli archivované a sú k dispozícii na základe Zákone o slobode informácií, ale mená a ďalšie osobné údaje boli vymazané.
Aj keď veľa ľudí prijalo záver projektu ktorý hovorí, že na UFO nie je nič mimoriadne, kritici tvrdia, že projekt Blue Book, hlavne vo svojich neskorších rokoch, vykonával pochybný výskum, alebo dokonca zakrýval stopy po UFO. Niektoré dôkazy naznačujú, že určité prípady UFO neboli v Blue Book vôbec zaznamenané, ale že vláda USA aj po ukončení projektu stále eviduje prípady[ UFO, aj keď tvrdí opak.
Predchádzajúce projekty.
Verejné štúdie o UFO začali Projektom Znamenie na konci roku 1947 na základe mnohých široko publikovaných správ oUFO. Projekt Znamenie bol odštartovaný najmä kvôli požiadavke generála Nathana Twininga, veliteľa Veliteľstva leteckého materiálu na leteckej základni Wright-Patterson. Táto základňa bola tiež domovom Projektu Znamenie a ďalších oficiálnych verejných vyšetrovaní amerického letectva.
Projekt Znamenie oficiálne nemal žiadny záver týkajúci sa pozorovania UFO. Napriek tomu, podľa kapitána Edwarda J. Ruppelta, prvého riaditeľa projektu Blue Book, konečný odhad Projektu Znamenie bol, že lietajúce taniere sú skutočné stroje, nevyrobené ani Rusmi ani Američanmi a sú pravdepodobne mimozemského pôvodu. Tento odhad bol odovzdaný Pentagónu, ale následne bol zničený generálom Hoytem Vandenbergem, veliteľom personálu amerického letectva, kvôli údajnému nedostatku fyzických dôkazov. Vandenberg následne zrušil Projekt Znamenie.
Na Projekt Znamenie nadviazal v roku 1948 Projekt Grudge, ktorý mal nariadené všetko vyriešiť. Edward J. Ruppelt ho nazval „temným obdobím“ vyšetrovania UFO. Podľa očakávania označil Projekt Grudge všetky UFO za prírodné javy, alebo ich zlé vysvetlenie, napriek tomu že 23 % všetkých správ bolo nevysvetlených.
Projekt Blue Book.
Kapitán Ruppelt.
Podľa Ruppelta bolo na konci roku 1951 niekoľko vysokopostavených vplyvných generálov amerického letectva natoľko nespokojných s vyšetrovaním UFO, že na začiatku roku 1952 zrušili Projekt Grudge a nahradili ho projektom Blue Book. Jedným z nich bol aj generálWilliam Garland, ktorý presadil veľmi dôkladné skúmanie, pretože UFO sám videl.
Prvým vedúcim projektu bol kapitán Edward J. Ruppelt. Bol to skúsený letec, vyznamenaný počas 2. svetovej vojny a po vojne promoval z aviatiky. Zaviedol pojem „Neidentifikovateľný lietajúci objekt“ aby nahradil termíny ako „lietajúci tanier“, „lietajúci disk“ a podobne, ktoré predtým armáda používala. O niekoľko rokov neskôr Ruppelt rezignoval a napísal knihu "Správa o Neidentifikovateľných lietajúcich objektoch", ktorá popisovala výskum UFO americkou armádou v rokoch 1947 až 1955.
Ruppelt zaviedol niekoľko zmien: usmernil spôsob akým boli UFO hlásené vojenským úradníkom (a vojenskými úradníkmi) v snahe zmierniť výsmech spojený so svedkami UFO. Tiež nariadil vytvorenie štandardného dotazníka pre svedkov v snahe získať údaje pre štatistickú analýzu. Nariadil inštitútu Batelle Memorial aby dotazník vytvoril a údaje potom spracoval na počítači. Na základe týchto údajov previedol inštitút masívny výskum ukončený v roku 1954 známy ako „Zvláštna správa projektu Blue Book číslo 14“.
Bol si vedomý, že frakcionárstvo poškodilo priebeh "Projektu Znamenie", takže sa snažil vyhnúť všetkým otvoreným špekuláciám, ktoré rozdelili personál "Projektu Znamenie" medzi priaznivcov a kritikov mimozemskej hypotézy. Ruppelt bral svoju prácu veľmi vážne. Ak bol niekto z jeho ľudí príliš skeptický, alebo naopak príliš presvedčený, bol z projektu vyradený. Tiež vyhľadával názory mnohých vedcov a expertov a vydával pravidelné tlačové prehlásenia (rovnako ako tajné hlásenia pre vojenské spravodajstvo).
Počas svojho funkčného obdobia mal on a jeho tím právomoc vypočuť každého, vrátane vojenského personálu, kto videl UFO a nemusel dodržiavať hierarchiu hodností. To zvýšilo serióznosť vyšetrovania.
Pod jeho vedením projekt Blue Book vyšetroval veľa slávnych UFO, vrátane svetiel v Lubbocku a široko publikovaným radarovým a vizuálnym kontaktom nad Washingtonom.
Doktor J. Allen Hynek bol vedeckým poradcom projektu. Zúčastnil sa aj projektov Znamenie a Grudge. Pracoval na projekte až do jeho zrušenia a vytvoril kategorizáciu, ktorá sa rozšírila, a dnes je známa ako Blízke stretnutia. Keď začal, bol vyslovený skeptik, ale jeho skepticizmus ochabol po niekoľkých nevysvetliteľných prípadoch UFO.
Robertsonova porota.
V júli 1952, po nahromadení niekoľkých stoviek pozorovaní UFO, sa odohrala séria radarových detekcií so súčasným očitým pozorovaním blízko Národného letiska vo Washingtone. Tieto pozorovania prinútili CIA aby založila porotu vedcov vedených doktorom H. P. Robertsonom, fyzikom Kalifornského Inštitútu Technológií. Porota sa skladala z rôznych fyzikov, meteorológov, inžinierov a astronómov. Robertsonova porota sa prvýkrát zišla 14. januára 1953.
Ruppelt, Hynek a ďalší predviedli najlepšie dôkazy, vrátane videozáznamu z Blue Book. Potom čo strávili iba 12 hodín prechádzaním záznamov zo šiestich rokov, prehlásili, že väčšina UFO má prozaické vysvetlenie a že všetko sa dá vysvetliť počas ďalšieho vyšetrovania, ktoré ale podľa nich nemá zmysel.
V ich záverečnej správe zdôraznili, že množstvo druhoradých správ preťažuje spravodajské kanály, čo prináša riziko, že môže dôjsť k prehliadnutiu možného ohrozenia štátu. Odporučili preto americkému letectvu aby zľahčilo fenomén UFO a začalo kampaň na zmiernenie záujmu verejnosti. Navrhovali zľahčenie v médiách, vrátane Spoločnosti Walta Disneya a použitie psychológov, astronómov a celebrít, aby fenomén zosmiešnili a priniesli prozaické vysvetlenia. Ďalej odporučili sledovanie civilných UFO skupín, pretože „by mohli mať potenciálne veľký vplyv na verejnú mienku… Zjavná nezodpovednosť a podvratné ciele takýchto skupín musia byť vzaté na vedomie.“
Veľa ufológov verí, že Robertsonova porota doporučovala ovládanie verejného názoru programom oficiálnej propagandy a špehovania. Tiež verí, že tieto odporúčania ovplyvnili spôsob vyšetrovania UFO až do dnes. Existujú dôkazy, že odporúčania poroty boli vykonávané najmenej dve desaťročia od vydania ich záveru.
V decembri 1953 nariadenie 146 pre armádu USA zakázalo vojenským osobám hovoriť o tajných správach o UFO s nepovolanými osobami. Za porušenie hrozilo až dvojročné väzenie alebo pokuta až 10 000 $.
Následky Robertsonovej poroty.
Ruppelt vo svojej knihe popisuje, že Robertsonova porota spôsobila demoralizáciu pracovníkov projektu Blue Book a obmedzila ich vyšetrovacie právomoci. Hneď po odporúčaniach Robertsonovej poroty vstúpilo do platnosti nariadenie armády 200 – 2, ktoré zakazovalo publikovať prípady o UFO, ktoré ešte neboli vyriešené a naopak, tie nevyriešené utajiť.
V ten istý mesiac začali vyšetrovacie právomoci prechádzať na novovytvorenú 4602. Leteckú výzvednú eskadru (AISS) leteckej obrany. AISS bola poverená vyšetrením iba najdôležitejších prípadov UFO, ktoré sa zároveň dotýkali národnej bezpečnosti. Tieto prípady boli projektu Blue Book odobrané a v projekte tak zostali iba triviálne pozorovania.
Generál Nathan Twining, ktorý začal "Projekt Znamenie" v roku 1947, sa stal veliteľom personálu letectva. V auguste 1954 mal viac kodifikovať zodpovednosť AISS vydaním regulácie 200 – 2. UFO definoval ako „akýkoľvek objekt vo vzduchu, ktorý svojím výkonom, aerodynamickými vlastnosťami alebo nezvyklými prvkami nezodpovedá súčasne známym typom lietadiel alebo rakiet, alebo taký objekt, ktorý sa nedá popísať ako známy“. Vyšetrovanie UFO sa nieslo v duchu národnej bezpečnosti a odhalenia „technických aspektov“. Regulácia 200 – 2 opäť uviedla, že Blue Book môže preberať prípady UFO z médií iba ak sú identifikovateľné. Keď boli neidentifikovateľné, médiam sa malo iba povedať, že situácia sa vyšetruje. Blue Book mal tiež za úlohu znížiť počet nevysvetlených prípadov.
Toto všetko prebiehalo v utajení. Pre verejnosť Blue Book stále oficiálne vyšetrovala, ale v skutočnosti to bola falošná organizácia, ktorá vykonávala len drobné vyšetrovania a stala sa takmer výhradne verejným prvkom s nariadením UFO zľahčovať. Napríklad v roku 1956 bol počet nevysvetlených prípadov 0,4 %, pričom niekoľko rokov predtým ich bolo 20 až 30 %.
Frustrovaný Ruppelt požiadal o preloženie. V čase jeho odchodu v roku 1953 boli v projekte iba dvaja ľudia a on, pričom na začiatku ich bolo viac ako 10. Tí čo ho nasledovali vo vedení projektu boli buď apatickí, alebo vyložene nepriateľskí k téme UFO. Alebo boli obmedzení nedostatočným financovaním a oficiálnej podpory.
Obdobie kapitána Ruppelta je považované za vrchol verejného vyšetrovania UFO, kedy bolo vyšetrovanie vedené vážne a malo podporu na vysokých miestach. Po ňom sa projekt Blue Book dostal do nového „Obdobia temna“, z ktorého sa už nikdy nedostal. Ale Ruppelt sám neskôr prijal pohľad projektu Blue Book, že na UFO nič nie je, dokonca UFO nazval „Mýtom vesmírneho veku“.
Kapitán Hardin.
V marci 1954 bol do čela projektu Blue Book postavený kapitán Charles Hardin. Napriek tomu väčšinu vyšetrovaní UFO robila AISS a Hardin nenamietal. Ruppelt napísal, že Hardin „si myslí, že každý kto sa zaujíma o UFO je blázon. Nudilo ho to.“
V roku 1955 sa letectvo rozhodlo, že cieľom Blue Book je minimalizovať počet nevysvetlených pozorovaní. Koncom roku 1956 sa počet nevysvetlených pozorovaní pohyboval okolo 1 %.
Kapitán Gregory.
Kapitán George T. Gregory prevzal vedenie projektu v roku 1956. Gregory viedol Blue Book v ešte väčšej anti-UFO atmosfére ako Charles Hardin. AISS bolo zrušené a vyšetrovaním bola poverená 1066. eskadra letectva.
V skutočnosti prebiehalo malé alebo žiadne vyšetrovanie UFO; nariadenie 200 – 2 hovorilo, aby bol počet nevysvetlených pozorovaní čo najmenší.
Jedným zo spôsobov ako George T. Gregory znížil počet nevysvetlených UFO bolo prosté premenovanie. „Možné“ sa stalo „pravdepodobným“ a pravdepodobné sa stalo istým. Touto logikou sa "možná" kométa stala pravdepodobnou kométou, zatiaľ čo pravdepodobná kométa sa stala proste kométou. Podobne, ak svedok vypovedal o objekte v tvare balóna, tak bol objekt zapísaný ako balón bez ďalšieho popisu. Tieto postupy sa pri ďalších vyšetrovaniach stali klasickými.
Major Friend.
Major Friend viedol projekt od roku 1958. Snažil sa zvrátiť smer, ktorým sa Blue Book vydal po roku 1954. Jeho snaha o vylepšenie údajov a katalógov bola ale podkopaná nedostatkom financovania a pomoci.
Posilnený Friendovou snahou Hynek zorganizoval niekoľko stretnutí medzi ľuďmi z Blue Book a ATIC. Hynek]navrhol, že niektoré staršie pozorovania UFO by mali byť prehodnotené s predstieranou snahou urobiť z nevysvetlených prípadov vysvetlené. Hynekove plány nevyšli.
Počas Friendovej éry ATIC zvažoval prevzatie dohľadu nad Blue Book inou leteckou agentúrou, ale ani letecký výskum, ani informačná kancelária letectva nemala záujem.
V roku 1960 prebehlo v Kongrese vypočúvanie ohľadom UFO. Civilná výskumná skupina NICAP verejne obvinila Blue Book, že utajuje dôkazy o UFO a taktiež sa jej podarilo získať niekoľko spojencov v Kongrese. Blue Book bola prešetrená Kongresom a CIA. Kritici naznačovali, že Blue Book nie je vedeckou štúdiou. Výsledkom bolo rozšírenie personálu projektu a zvýšenie ich rozpočtu. To kritikov dočasne utíšilo. Kým bol Friend v roku 1963 z projektu preložený inam, už si sám myslel, že by bolo lepšie projekt rozpustiť aj napriek protestom verejnosti.
Major Quintanilla.
Major Hector Quintanilla sa stal vedúcim projektu Blue Book v roku 1963. Ďalej pokračoval v snahe všetky prípady rýchlo objasniť, a preto počas jeho vedenia projekt dostal najostrejšiu kritiku. UFO bádateľ Jerome Clark išiel až tak ďaleko, že napísal že Blue Book „stratila všetku hodnovernosť.“
Fyzik a UFO bádateľ James Mc Donald raz prehlásil, že Quintanilla nie je „kompetentný“ viesť tento projekt ako z vedeckého, tak z vyšetrovacieho hľadiska. Tiež ale poznamenal, že by Quintanilla za to nemal byť zodpovedný, pretože projekt mu bol zverený rozkazom od vyššieho dôstojníka, a on teda len dodržoval rozkazy.
Vysvetlenia v Blue Book neboli všeobecne prijímané, napriek tomu niektorí kritici (vrátane vedcov) naznačovali, že Projekt Blue Book bol zapojený do sporného výskumu alebo dokonca do zahladzovania stôp. Tieto kritiky boli veľmi silné najmä okolo roku 1960.
Napríklad – veľa, väčšinou nočných, pozorovaní UFO na stredozápade a juhovýchode USA v lete 1965: Svedkovia v Texase nahlásili „mnohofarebné svetlá“ a veľké lietajúce objekty v tvare vajca, alebo diamantu. Diaľničná hliadka v Oklahome ohlásila, že letecká základňa Tinker (blízko mesta Oklahoma) sledovala až štyri UFO naraz. Niektoré UFO vraj veľmi rýchlo menili výšku: zo na počas niekoľkých sekúnd, čo je mimo schopností akéhokoľvek ľudského stroja. Meteorológ z Kansasu oznámil, že na radare určenom na sledovanie počasia sledoval niekoľko podivných objektov letiacich vo výške od 1 800 do . Tieto a ďalšie správy mali veľkú publicitu.
Projekt Blue Book oficiálne určil, že pozorovatelia si objekty poplietli s Jupiterom alebo jasnými hviezdami.
Vysvetlenie od Blue Book bolo veľmi kritizované a označené za nepresné. Robert Riser, riaditeľ planetária Oklahoma Science and Art Foundation Planetarium projektu Blue Book doslova vynadal: „Ďalej od pravdy už to vysvetlenie byť nemôže. Tieto hviezdy a planéty sú v tomto ročnom období na druhej strane sveta ako je Oklahoma. Letectvo muselo mať svoju hviezdnu mapu hore nohami.“
Noviny "Richmond News Leader" napísali, že „Snaha takto nelogicky vysvetliť tieto pozorovania, ako nám to ukazuje Projekt Blue Book, nič nevyrieši… a poslúži iba na posilnenie podozrenia, že je tu niečo, o čom letectvo nechce aby sme vedeli.“ Reportér z Wichity zase napísal: „Normálny radar predsa nezachycuje hviezdy a planéty.“
Ďalším kritizovaným prípadom je prenasledovanie UFO v Portage County. Začalo asi o 5. hodine ráno blízko mesta Ravenna (Ohio) v Ohiu 17. apríla 1966. Policajti Dale Spaur a Wilbur Neff zbadali niečo, čo popísali ako diskový strieborný objekt s jasným svetlom vychádzajúcim z jeho spodku v asi 300 metrovej výške. Začali objekt sledovať (objekt rôzne menil výšku, klesol až na 150 metrov) a do sledovania sa zapojila aj polícia z ostatných jurisdikcií. Prenasledovanie skončilo asi po 30 minútach pri meste Freedom v Pensilvánii o ďalej.
Prenasledovanie UFO sa dostalo do televízie a policajti podali podrobné správy projektu Blue Book. Za päť dní, po krátkych rozhovoroch iba s jedným z policajtov (a bez ostatných svedkov), major Quintanilla vyhlásil výsledok vyšetrovania: Policajti (jeden z nich bol veterán vojny vo Vietname) neskôr prenasledovali Telekomunikačnú družicu a potom Venušu.
Tento záver bol terčom výsmechu verejnosti a policajti ho odmietli. Vo svojom nesúhlasnom závere Hynek popísal závery Blue Book ako absurdné, pretože vo svojich správach policajti nevedomky popísali Mesiac, Venušu "a" UFO: poznamenali, že v to ráno bola vedľa Mesiaca jasná hviezda – Venuša. Kongresman za Ohio William Stanton povedal, že „letectvo utrpelo veľkú stratu prestíže v očiach verejnosti… Hneď ako si ľudia poverení verejnou službou prestanú myslieť, že národ neunesie pravdu, potom národ prestane veriť vláde.“
V septembri 1968 dostal Hynek list od plukovníka Raymonda Sleepera z Divízie Cudzích Technológií. Sleeper poznamenal, že Hynek verejne obvinil Blue Book z chatrného výskumu a ďalej ho požiadal o radu, ako môže Blue Book vylepšiť svoje metódy. Hynek neskôr prehlásil, že to bolo prvýkrát za jeho 20 rokov spolupráce s letectvom, kedy bol oficiálne požiadaný o kritiku a radu o UFO.
Hynek napísal detailnú odpoveď, kde navrhol niekoľko oblastí, kde sa má Blue Book zlepšiť:
Aj napriek Sleeperovej žiadosti o radu, nebola uskutočnená ani jedna zmena podľa Hynkových odporúčaní.
Condonova komisia.
Kritika Blue Book postupne narastala. Počet členov NICAP sa rozrástol na 15 000 a skupina obvinila vládu USA z utajovania informácií o UFO.
Po vypočúvaniach v Kongrese bola v roku 1966 založená Condonova komisia ako neutrálne vedecké výskumné teleso. Komisia sa ale dostala do sporov, niektorí členovia totiž obviňovali jej riaditeľa Edwarda U. Condona zo zaujatosti.
Nakoniec komisia prehlásila, že na UFO nie je nič podivného a že sa neoplatí UFO ďalej skúmať.
Záver.
Podľa prehlásenia Condonskej komisie z 17. decembra 1969 tajomník letectva Robert C. Seamans uviedol, že projekt Blue Book bude onedlho ukončený, pretože ďalšie vyšetrovanie „sa nedá oprávniť ani z hľadiska národnej bezpečnosti a ani z vedeckého hľadiska.“
Záznamy projektu Blue Book boli odoslané od archívov letectva na leteckej základni Maxwell v Alabame. Major David Shea neskôr uviedol, že Maxwell bola vybraná pretože bola „prístupná ale nie pozývajúca.“
Na záver projekt Blue Book uvádza, že UFO je výsledkom:
Tieto oficiálne závery priamo popierali "Zvláštnu správu číslo 14 projektu Blue Book", ktorú letectvo samo vydalo. Psychologické faktory a mystifikácie tvorili len 10 % všetkých prípadov a 22 % prípadov, konkrétne tých lepšie zdokumentovaných, zostalo nevyriešených.
V apríli 2003 americké letectvo verejne naznačilo, že nemá v pláne obnoviť oficiálny vládny výskum UFO.
Súčasný oficiálny postoj USAF k UFO.
Nasleduje prepis správy USAF o UFO.
Od roku 1947 do roku 1969 letectvo vyšetrovalo UFO v projekte Blue Book. Projekt so sídlom na Leteckej základni Wright-Patterson v Ohiu bol ukončený 17. decembra 1969. Bolo zaznamenaných 12 618 pozorovaní, z toho 701 zostalo nevysvetlených.
Rozhodnutie nepokračovať vo vyšetrovaní UFO bolo založené na správe pripravenej Coloradskou Univerzitou nazvanou "Vedecká štúdia o Neidentifikovateľných lietajúcich objektoch"; ďalej na zhodnotení správy Coloradskej Univerzity Národnou Akadémiou Vied; a predchádzajúcich štúdií o UFO a skúsenostiach letectva z vyšetrovania UFO počas rokov 1940 až 1969.
Výsledkom týchto pozorovaní, štúdií a skúseností získaných z vyšetrovania UFO od roku 1948 boli nasledujúce závery projektu Blue Book:
Zrušením projektu Blue Book boli zrušené aj nariadenia letectva o začatí a priebehu programu na vyšetrovanie UFO. Dokumentácia týkajúca sa skorších vyšetrovaní bola permanentne prevedená do Národných Archívov, kde je k dispozícii verejnosti.
Od zrušenia Blue Book sa neobjavilo nič, čo by podporilo obnovenie vyšetrovania UFO letectvom. Vzhľadom na klesajúci rozpočeu na obranu je nepravdepodobné, že by sa letectvo zapojilo do takého nákladného projektu v dohľadnej budúcnosti.
Existuje veľa univerzít a profesionálnych vedeckých organizácií, ktoré sa zaoberajú fenoménom UFO na svojich pravidelných stretnutiach a seminároch. Záujem a občasné prejednávanie správ o UFO súkromnými skupinami zaisťuje, že dôkazy nie sú vedeckou spoločnosťou prehliadané. Osoby, ktoré chcú nahlásiť pozorovanie UFO by sa mali obrátiť na úrady miestnej správy.
Prehlásenie letectva z 20. októbra 1969 podpísané brigádnym generálom C. H. Bolanderom hovorí, že aj po ukončení projektu Blue Book „sa bude s hláseniami o UFO nakladať podľa štandardných postupov letectva navrhnutých pre tieto záležitosti.“ Bolander ďalej napísal, že „Správy o neidentifikovateľných lietajúcich objektoch, ktoré môžu ovplyvniť národnú bezpečnosť niesú súčasťou projektu Blue Book.“ Dodnes sú také vyšetrovacie kanály, agentúry alebo skupiny neznáme.
Zvláštna správa Projektu Blue Book č. 14.
Koncom decembra 1951 sa Ruppelt stretol s členmi inštitútu Batelle Memorial. Ruppelt žiadal jeho expertov, aby mu pomohli urobiť výskum UFO vedeckejší. Bol to práve tento inštitút, ktorý vymyslel štandardný formulár o pozorovaní. Koncom marca 1952 začal inštitút analyzovať existujúce správy o pozorovaní UFO a asi 30 rôzných pozorovaných charakteristík zakódoval na dierné pásky IBM pre neskoršie počítačové spracovanie.
Zvláštna správa Projektu Blue Book č. 14 bola masívna štatistická analýza prípadov Blue Book. Do svojho ukončenia v roku 1954 obsahovala 3 200 prípadov. Dodnes je to najväčšia správa svojho druhu. Inštitút zamestnal štyroch vedcov, ktorí sa snažili prípady rozdeliť na „známe“, „neznáme“ a „nedostatok informácií“. Známe a neznáme ďalej rozdelili do štyroch skupín podľa kvality, od excelentné po zlé. Napríklad excelentné správy pochádzali od skúsených pozorovateľov, ako sú dopravní piloti, cvičení vojaci alebo skupiny ľudí, alebo boli podložené fotkami, radarovým pozorovaním a pod. Aby bola správa označená ako „známa“, museli sa na vysvetlenie zhodnúť dvaja vedci. Ale aby bola označená ako „neznáme“, museli sa zhodnúť všetci štyria vedci, čiže toto kritérium bolo dosť prísne.
Pozorovania boli ďalej rozdelené podľa šiestich kritérií: farby, počtu, dĺžky pozorovania, jasu, tvaru a rýchlosti. Tieto charakteristiky boli potom porovnávané so „známymi“ a „neznámymi“ prípadmi pre odhalenie prípadnej štatistickej závislosti.
Hlavné výsledky štatistickej analýzy sú nasledujúce:
Aj napriek týmto výsledkom je v závere správy uvedené, že „je vysoko nepravdepodobné, aby akákoľvek z týchto správ o UFO skutočne znamenala prítomnosť technických vynálezov mimo možnosti súčasných znalostí.“ Niekoľko bádateľov vrátane Dr. Bruce Maccabeeho, ktorý dáta dôkladne kontroloval, poznamenalo, že závery vedcov sú obvykle v súlade s pravdepodobnosťami ich vlastných štatistických výsledkov prezentovaných v 240 tabuľkách, grafoch a mapách. Niektorí sa domnievajú, že vedci proste mali problémy s prijatím svojich vlastných výsledkov, alebo napísali svoje závery tak, aby zodpovedali politickej klíme okolo projektu Blue Book po Robertsonovej porote.
Keď v októbri 1955 letectvo konečne predstavilo Zvláštnu správu č. 14 verejnosti, tvrdilo, že správa vedecky potvrdila neexistenciu UFO. Kritici hovoria, že správa naopak dokázala, že „neznáme“ sú jasne štatisticky odlišné od „známych“. Letectvo tiež nepresne tvrdilo, že len 3 % prípadov sú nevysvetlené namiesto 22 %. Ďalej tvrdí, že tie ostávajúce 3 % by odpadli, keby mali úplné informácie. Kritici odporujú tým, že už pri triedení správ boli také prípady zaradené do kategórie „nedostatočné informácie“, pričom ako „známe“ tak „neznáme“ boli prípady s dostatkom informácií na rozhodnutie. A tiež „neznáme“ boli obvykle kvalitnejšie podložené prípady (mali lepšie informácie aj svedkov).
Výsledky monumentálneho výskumu Batelle Memorial zhodnotil v roku 1979 francúzsky GEPAN správou, v ktorej prehlásil, že asi štvrtina z 1 600 starostlivo študovaných prípadov UFO nemala vysvetlenie a prehlásila: „Tieto prípady sú ozajstnou otázkou.“ Keď v roku 2004 ukončila svoju činnosť SEPRA, následník GEPANu, bolo analyzovaných už 5 800 správ a počet nevysvetlených klesol na 14 %. Hlava SEPRA, profesor Jean-Jacques Velasco, našiel v ostatných nevysvetlených správach dostatok presvedčivých dôkazov o mimozemskom pôvode, že o tom napísal knihu.
Hynekova kritika.
Hynek bol spolupracujúci člen Robertsonovej poroty, ktorá nedoporučila, že fenomén UFO potrebuje zľahčiť. O niekoľko rokov neskôr sa ale jeho názor na UFO zmenil a myslel si, že ide o nevyriešenú záhadu, ktorá zasluhuje vedeckú pozornosť. Ako jediný vedec zapojený do vyšetrovania UFO americkou vládou od začiatku až do konca, mohol ponúknuť jedinečný pohľad na Projekt Znamenie, Projekt Grudge a Blue Book.
Po tom, čo nazval sľubným začiatkom s potenciálom pre vedeckú štúdiu, sa Hynek zbavil ilúzií o projekte Blue Book a začal ho obviňovať z ľahostajnosti, neschopnosti a povrchného štúdia zo strany letectva. Hynek poznamenáva, že počas svojej existencie kritici nazývali Blue Book „Spoločnosťou pre vysvetľovanie nevyšetreného.“
Projekt viedol Ruppelt, potom kapitán Hardin, kapitán George T. Gregory, Major Friend a nakoniec major Hector Quintanilla. Hynek mal milé slová len pre Ruppelta a Frienda. O Ruppeltovi napísal: „Z mojich stretnutí s ním som zistil, že je čestný a vážne zaujatý celým fenoménom.“ O Friendovi napísal, že "Zo všetkých dôstojníkov, s ktorými som pracoval v Blue Book, si Friend získal môj rešpekt. Akékoľvek súkromné názory mohol mať, bol úplným a praktickým realistom. Uvedomoval si hranice svojho úradu, ale napriek tomu sa choval dôstojne a bez nadradenosti, ktorá bola charakteristická pre niekoľko iných vedúcich Blue Book."
Fikcie okolo Blue Book.
Projekt UFO.
Projekt Blue Book sa stal inšpiráciou pre televíznu šou „Projekt UFO“ z rokov 1978 – 1979, ktorá sa akoby mala zakladať na prípadoch z Projektu Blue Book. Napriek tomu show často vystupovala proti aktuálnym záverom projektu a pri mnohých príležitostiach naznačovala, že veľa pozorovaní bolo videnie skutočných mimozemšťanov.

</doc>
<doc id="196095" url="https://sk.wikipedia.org/wiki?curid=196095" title="Georgi Parvanov">
Georgi Parvanov



</doc>
<doc id="196103" url="https://sk.wikipedia.org/wiki?curid=196103" title="Chránený areál Hate">
Chránený areál Hate



</doc>
<doc id="196104" url="https://sk.wikipedia.org/wiki?curid=196104" title="Priečny rez">
Priečny rez

Priečny rez v technike označuje skutočný, alebo teoretický (technický výkres) rez výrobkom v smere kolmom na jeho os.

</doc>
<doc id="196106" url="https://sk.wikipedia.org/wiki?curid=196106" title="Zoznam ulíc a námestí v Komárne">
Zoznam ulíc a námestí v Komárne

Toto je zoznam ulíc a námestí v Komárne.

</doc>
<doc id="196107" url="https://sk.wikipedia.org/wiki?curid=196107" title="Rúra">
Rúra

Rúra môže byť:

</doc>
<doc id="196108" url="https://sk.wikipedia.org/wiki?curid=196108" title="LG čondža">
LG čondža



</doc>
<doc id="196109" url="https://sk.wikipedia.org/wiki?curid=196109" title="Rúra (technika)">
Rúra (technika)

Rúra v technike označuje priestorový predmet kruhového prierezu, symetrický ku osi, ktorého dĺžka je výrazne väčšia, ako jeho priemer.
Rúra sa používa na fyzické oddelenie od okolitého priestoru. Oddelenie je buď kvôli ochrane predmetu, alebo technického média pred vonkajším vplyvom (rúra má funkciu obalu), alebo pre zabezpečenie iného prostredia potrebného pre prepravované médium (tlakové podmienky, chemická odolnosť (jedovatosť, žieravosť), zabránenie rozptylu média do prostredia a pod.). Hlavné využitie rúr je na prenos pracovného média (kvapaliny, plynu, pevnej látky...) z jedného miesta na druhé.
Rúry sa rozdeľujú podľa viacerých hľadísk:

</doc>
<doc id="196110" url="https://sk.wikipedia.org/wiki?curid=196110" title="PrimeGrid">
PrimeGrid

PrimeGrid je distribuovaný výpočtový projekt určený na hľadanie rekordne veľkých prvočísel. Využíva platformu Berkeley Open Infrastructure for Network Computing (BOINC).
PrimeGrid pracoval s projektom Twin Prime Search na hľadaní rekordne veľkých dvoj-prvočísel, ktorých dĺžka je asi 58 700 číslic. Projekt bol ukončený, keď bolo nájdené dvojča daného prvočísla 15. januára 2007.
13. augusta 2007 projekt našiel najväčšie Woodallovo prvočíslo, 2367906*22367906-1. Jeho dĺžka je 712 818 číslic a je možná aj jeho decimálna reprezentácia. Objav urobil Stephen Kohlman z Kanady s použitím počítača Intel Core 2 Duo 6300 1,86 GHz s 1 GB RAM. Počítaču to trvalo 5 hodín a 41 minút s použitím programu LLR.

</doc>
<doc id="196112" url="https://sk.wikipedia.org/wiki?curid=196112" title="Intel Pentium Dual-Core">
Intel Pentium Dual-Core



</doc>
<doc id="196113" url="https://sk.wikipedia.org/wiki?curid=196113" title="Intel Dual-Core">
Intel Dual-Core



</doc>
<doc id="196126" url="https://sk.wikipedia.org/wiki?curid=196126" title="Malibu (rum)">
Malibu (rum)

Malibu je likér s prírodným kokosovým extraktom vyrábaný v Barbadose. Aj keď je alkohol od roku 1895 vyrábaný na Barbadose, je stáčaný do fliaš v Dumbartone v Škótsku firmou Pernod Ricard. Obsahuje 21,0 % alkoholu, reklamné kampane sú založené na tom, že karibský život sa dá žiť aj v západnom mestskom životnom štýle. V reklame je povedané: "„Ak by ľudia z Karibiku brali život rovnako vážne ako títo ľudia, nikdy by nemohli vynájsť Malibu. Vážne to išlo jednoducho.“"
Sú vyrábané aj ďalšie druhy Malibu rumov, sú to: Malibu Mango Rum, Malibu Passion fruit Rum a Malibu Pineapple Rum, predtým sa vyrábal aj Malibu Lime, ktorý sa predával iba na Barbadose a vo Francúzsku. Rum Malibu sa pije so šumivými nápojmi a ľadom, niekedy tiež s mliekom.
Aj keď je fľaša celá biela, nápoj je číry a viac viskózny než klasický rum.

</doc>
<doc id="196128" url="https://sk.wikipedia.org/wiki?curid=196128" title="2H Pozitív">
2H Pozitív



</doc>
<doc id="196129" url="https://sk.wikipedia.org/wiki?curid=196129" title="2h+">
2h+



</doc>
<doc id="196142" url="https://sk.wikipedia.org/wiki?curid=196142" title="Pour féliciter">
Pour féliciter

Pour féliciter (francúzska výslovnosť [purfelisite], výslovnosť podľa slovenských slovníkov [pur félisité]; skratka p. f., P. F., v zahraničí alebo nespisovne aj p.f., P.F., na Slovensku a v Česku aj pf, Pf) alebo zriedkavo pour fêter [purfete] je v diplomatickom jazyku a podobnej formálnej komunikácii (najmä na vizitkách, komplimentkách a podobne) výraz, ktorý sa v podobe skratky používa na vyjadrenie želania šťastia k sviatku či pri významnej príležitosti (Nový rok, štátny sviatok, narodeniny, meniny a pod.). Špecifické varianty sú p. f. N. A. (pour féliciter Nouvel An = blahoželanie k Novému roku), resp. p. f. n. a. (pour féliciter nouvel an = blahoželanie do nového roka) a p. f. f. n. (pour féliciter fête nationale = blahoželanie k štátnemu sviatku). Na p. f. (resp. varianty) sa odpovedá skratkou p. r./P.R. (pour remercier = na poďakovanie) a ak zároveň želáme to isté druhej strane (napr. pri príležitosti Nového roka) používa sa skratka p. r. e. p. f. alebo p. r. p. f. (pour remercier [et] pour féliciter = na poďakovanie [a] p. f.).
Na Slovensku a v Česku sa skratka p. f. (P. F., Pf, pf) okrem toho dnes bežne používa špecificky ako formulka blahoželania k Novému roku (t.j. 1. január) resp. do nového roka (t.j. celý rok). Za skratkou sa často uvádza celý rok (napr. P. F. 2017) alebo len apostrof + posledné dve číslice roka (P. F. ’17).V takomto kontexte (t.j. ako bežné blahoželanie štastia špecificky do nového roka) sa skratka v zahraničí nepoužíva, a to ani vo Francúzsku (francúzsky ekvivalent v tomto kontexte je „Bonne année“).
Preklad francúzskeho výrazu.
Doslovný význam výrazu pour féliciter je „na blahoželanie“, ale do slovenčiny sa prekladá ako „veľa štastia“ alebo „pre šťastie“. Doslovný význam výrazu pour fêter je „na oslávenie“.
Dejiny novoročných kariet v Česku.
Tradícia posielania kartičiek (od konca 19. stor. pohľadníc) s blahoželaniami do nového roku vznikla v Česku v 15. storočí. Pôvodne išlo o istú formu prosby o dary, ktorú posielali učitelia vrchnosti a ľuďom, od ktorých záviselo ich živobytie. Preto k nim často pripájali verše. Postupne sa posielanie novoročných blahoželaní ujalo aj v ďalších vrstvách spoločnosti. V Čechách sa o to v prvej polovici 19. storočia zaslúžil gróf Karel Chotek, ktorého zvykom bolo posielať vlastnoručne maľované malé lístky ako ospravedlnenie rodinám, ktoré sa mu na Nový rok nepodarilo navštíviť. Od prvej polovice 19. storočia boli v českých krajinách novoročné blahoželania podľa francúzskeho vzoru dopĺňané formulkou "pour féliciter", neskôr skracovanou na P. F.. Niekedy sa uvádza, že novoročné karty s nápisom pour féliciter zaviedol až v roku 1907 Viktor Stretti.

</doc>
<doc id="196143" url="https://sk.wikipedia.org/wiki?curid=196143" title="Audrey Hepburnová">
Audrey Hepburnová

Audrey Kathleen Hepburnová (neprechýlene Audrey Kathleen Hepburn), rodená Rustonová (neprechýlene Ruston; * 4. máj 1929, Ixelles, Belgicko – † 20. január 1993, Tolochenaz, Švajčiarsko) bola britská herečka (po matke holandského pôvodu), módna ikona a filantropka. Pracovala aj ako veľvyslankyňa dobrej vôle UNICEF.

</doc>
<doc id="196144" url="https://sk.wikipedia.org/wiki?curid=196144" title="Ján Kotěra">
Ján Kotěra



</doc>
<doc id="196154" url="https://sk.wikipedia.org/wiki?curid=196154" title="Rok na dedine">
Rok na dedine

Rok na dedine je film, ktorý rozpráva o výročných obyčajoch jednotlivých ročných období na slovenskej dedine. 
Autori vychádzali zo starých tradičných zvykov, spevov, hudby a tancov. Ukázali tak, koľko krásy a poézie má v sebe umenie národa a kultúra na Slovensku. Film mal svoju televíznu premiéru v roku 1967. 
Dielo režírovali Martin Ťapák a Karol L. Zachar. 
Vo filme hrali:

</doc>
<doc id="196156" url="https://sk.wikipedia.org/wiki?curid=196156" title="Laura Joh Rowlandová">
Laura Joh Rowlandová

Laura Joh Rowlandová (* 1954, Michigan, USA) je americká autorka detektívnych románov najznámejšia sériou noviel z obdobia neskorého feudalizmu v Japonsku, prevažne v meste Edo (dnes Tokio) od roku 1600.
Novely rozprávajú o príhodách Sana Ičiró, samuraja a nižšieho úradníka, ktorý sa stal hlavným vyšetrovateľom piateho Tokugawského šogúna, Tokugawu Cunajošiho, o jeho problémoch dodržiavania kódexu bušidó, službe spravodlivosti a svojmu pánovi, Šogúnovi a svojej manželke Ueda Reiko, ktorá sa často angažovala v Sanovom vyšetrovaní. Momentálne existuje dvanásť kníh z tejto série, začínajúc s veľmi úspešnou Shinju. Posledne publikovaná je Snežná kráľovná.
Na Slovensku je distribuovaná séria z českého vydavateľstva Metafora, ktoré vydalo desať dielov, počínajúc "Bundori" a končiac knihou "Rudá chryzamtéma".
Rowland vzala pre svoju fikciu ako podklad známe postavy japonskej histórie, ako boli Tokugawa Cunajoši a Janagisawa Jošivasu. Avšak historické detaily popísané v románoch sú presné a dôveryhodné.
Prečítaním tejto série kníh si rozšírime poznanie nielen skvele popísaných ľudských charakterov, ale aj skutočnej histórie a ducha Japonska, ktoré nie sú podávané len ako holé fakty dátumov a názvov, ale v pozadí možno skutočných životných príbehov ľudí, kultúry a udalostí, ktoré ich ovlyvňovali.
Príbehy súvisiace s históriou:
Psí šogún - Prečo bol Tokugawa Cunajoši nazývaný aj "psí šogún"?
Poznámky:
V Japonsku, rovnako ako u ostatných ázijských národov (napríklad našich susedov Maďarov) sa meno človeka uvádza v poradí: Priezvisko Meno. Príčina pravdepodobne netkvie v lepšom vyhľadávaní v databázach, ale z dôvodu zdôraznenia dôležitosti rodiny ako základnej jednotky funkčnej spoločnosti. Často citovaná fráza z Konfuciovej eseje "Da Xue" (Veľká náuka) vysvetľuje, "Ich osobnosti sú pestované, ich rodiny sa upevnili. Ich rodiny sú pevné, ich provincie zvolili múdru vládu. Ich provincie majú múdru vládu, celé kráľovstvo sa stalo pokojným a šťastným."

</doc>
<doc id="196166" url="https://sk.wikipedia.org/wiki?curid=196166" title="Lanolín">
Lanolín

Lanolín prezývaný aj "vlnený tuk" je sekrét vylučovaný ovčou pokožkou na ochranu ovčieho rúna. Extrahuje sa z ovčej vlny, je zmesou sterolov a alkoholov a ich esterov, ale nie triglyceridov, takže to nie je chemicky tuk. Obaľuje každý vlas, chráni ho pred znečistením, baktériami a inými mikroorganizmami - roztočmi. Používa sa v kozmetike. Má ochranné vlastnosti a zabraňuje vysúšaniu pokožky. Lanolín, ktorý dostaneme kúpiť v lekárni, je zväčša zmes 65% tuku z vlny, 15% parafínového oleja a 20% vody. 
Prídavná látka lanolín je vedená v medzinárodnom číselnom systéme v súlade so smernicami EÚ pod skratkou E 913.

</doc>
<doc id="196179" url="https://sk.wikipedia.org/wiki?curid=196179" title="Zásada totožnosti">
Zásada totožnosti



</doc>
<doc id="196180" url="https://sk.wikipedia.org/wiki?curid=196180" title="Hradný vrch">
Hradný vrch

Hradný vrch môže byť:

</doc>
<doc id="196185" url="https://sk.wikipedia.org/wiki?curid=196185" title="Ľubľanský hrad">
Ľubľanský hrad

Ľubľanský hrad (, ) je stredoveký hrad na hradnom vrchu v Ľubľane.
Podľa archeologických nálezov bola oblasť súčasného hradu osídlená nepretržite od roku 1200 pred Kr., kedy tu boli postavené prvé osady a opevnenia. Hrad sa prvýkrát spomína v roku 1144 ako sídlo korožských vojvodov Spanheimovcov.
V 15. storočí bol hrad rozšírený komplexom stien a veží pri vstupe, kde sa nachádzal padací most. V tomto čase bola postavená aj kaplnka. V 16. a 17. storočí boli postupne postavené ostatné stavby.
Pretože to nebolo sídlo panovníka alebo inej dôležitej osoby a z dôvodu, že opevnenia už neboli potrebné, hrad začal strácať na význame. Udržiavacie náklady boli príliš vysoké a preto začal chátrať.
V 19. storočí bol používaný hlavne ako väznica a čiastočne ako vojenská bašta, čím stratil na popularite medzi verejnosťou.
V roku 1905 ho kúpila ľubľanská obec, ktorá ho osídlila. Obyvatelia tam ostali až do 60. rokov 20. storočia, kedy sa začali prípravy na rekonštrukciu. Koncom 60. rokov sa začala dlhá a nákladná rekonštrukcia. Celá rekonštrukcia trvala vyše 35 rokov. V 90. rokoch sa začal používať ako miesto sobášov a kultúrnych udalostí. V roku 2006 bola postavená lanovka na hrad a sprevádzkovaná v roku 2007.
Na hradnom vrchu sa nachádza aj pamätník Slovinskej vzbury v rokoch 1515 a 1573.

</doc>
<doc id="196186" url="https://sk.wikipedia.org/wiki?curid=196186" title="Ljubljanski grad">
Ljubljanski grad



</doc>
<doc id="196187" url="https://sk.wikipedia.org/wiki?curid=196187" title="Laibacher Burg">
Laibacher Burg



</doc>
<doc id="196189" url="https://sk.wikipedia.org/wiki?curid=196189" title="Stenóza">
Stenóza

Stenóza je abnormálne zúženie kanálikovitých alebo dutinových orgánov.

</doc>
<doc id="196190" url="https://sk.wikipedia.org/wiki?curid=196190" title="William Wilberforce">
William Wilberforce

William Wilberforce (* 24. august 1759, Kingston upon Hull, Spojené kráľovstvo – † 29. júl 1833, Londýn, Spojené kráľovstvo) bol britský politik a filantrop, ktorý v anglickom parlamente viedol kampaň proti obchodu s otrokmi a za sociálne reformy. Jeho kampaň bola zavŕšená úspechom v roku 1807, keď bol schválený zákon o zrušení obchodu s otrokmi. 
V nasledujúcich rokov sa ako poslanec angažoval aj za úplný zákaz otroctva. Hoci sa v roku 1825 vzdal miesta v Poslaneckej snemovni parlamentu, naďalej podporoval aktivity vedúce k presadeniu zákona o zákaze otroctva v britských kolóniách. Willberforce sa dožil zákazu otroctva, keď dňa 26. júla 1833 Poslanecká snemovňa prijala zákon o zrušení otroctva. O tri dni neskôr Willberforce zomrel a bol pochovaný vo Westminsterskom opátstve.

</doc>
<doc id="196191" url="https://sk.wikipedia.org/wiki?curid=196191" title="Pomurska regija">
Pomurska regija

Pomurska regija (doslova "Pomurský región") je jedna zo štatistických administratívnych jednotiek Slovinska. V roku 2005 tu žilo 122 453 obyvateľov. Nachádza sa v najvýchodnejšej časti Slovinska a leží tu mesto Murska Sobota.

</doc>
<doc id="196192" url="https://sk.wikipedia.org/wiki?curid=196192" title="Goriška regija">
Goriška regija

Goriška regija (doslova "Gorický región") je jedna zo štatistických administratívnych jednotiek Slovinska. V roku 2005 tu žilo 119 628 obyvateľov. Nachádza sa v najzápadnejšej časti Slovinska a leží tu mesto Nova Gorica.

</doc>
<doc id="196193" url="https://sk.wikipedia.org/wiki?curid=196193" title="Podravska regija">
Podravska regija

Podravska regija (doslova "Podrávsky región") je jedna zo štatistických administratívnych jednotiek Slovinska. V roku 2005 tu žilo 319 235 obyvateľov. Nachádza sa v severovýchodnej časti Slovinska a leží tu druhé najväčšie slovinské mesto Maribor.

</doc>
<doc id="196194" url="https://sk.wikipedia.org/wiki?curid=196194" title="Cherchez la femme">
Cherchez la femme

Cherchez la femme (fr., čítaj [šeršelafam]) je francúzska fráza, ktorá v doslovnom preklade znamená "hľadajte ženu", vo voľnom preklade "za všetkým hľadaj ženu".
Fráza pochádza z knihy Alexandre Dumasa staršieho "Parížski Mohykáni" (1854), kde je v originálnom texte napísané:
""Il y a une femme dans toute les affaires; aussitôt qu'on me fait un rapport, je dis: 'Cherchez la femme'".
V doslovnom preklade:
"Vo všetkých záležitostiach je nejaká žena; len čo mi podajú správu, vravím: 'Hľadajte ženu". 
Táto fráza je zaužívaná v detektívnych príbehoch ako klišé: "nie je dôležité, aký je problém, najčastejšie je jeho pôvod u nejakej ženy". Táto fráza môže byť vo svojom širšom zmysle použitá na to, aby poslucháča naviedla hľadať príčinu vzniku problému.

</doc>
<doc id="196198" url="https://sk.wikipedia.org/wiki?curid=196198" title="Zoznam počtu Rusov v jednotlivých subjektoch Ruskej federácie">
Zoznam počtu Rusov v jednotlivých subjektoch Ruskej federácie

Zoznam počtu Rusov v jednotlivých subjektoch Ruskej federácie zoradený od najväčšieho po najmenší počet Rusov podľa výsledkov Všeruského sčítania obyvateľstva Ruskej federácie v roku 2002 podľa stavu subjektov Ruskej federácie zo dňa 1. decembra 2005.

</doc>
<doc id="196201" url="https://sk.wikipedia.org/wiki?curid=196201" title="Všeruské sčítanie obyvateľstva Ruskej federácie (2002)">
Všeruské sčítanie obyvateľstva Ruskej federácie (2002)

Všeruské sčítanie obyvateľstva Ruskej federácie sa konalo v období od 9. - 16. októbra 2002. Sčítania obyvateľstva sa zúčastnili občania Ruskej federácie ako aj občania zahraničných štátov, ktorý sa v tom čase nachádzali na území Ruskej federácie.
Podľa štandardov Organizácie spojených národov sčítanie obyvateľstva sa má robiť každých desať rokov. Predchádzajúce sčítanie obyvateľstva sa uskutočnilo v roku 1989.
Účastníci sčítania obyvateľstva odpovedali na otázky o národnosti, veku, vzdelaní, rodinnom stave a tiež koľko jazykov ovládajú. Niektorí obyvatelia odpovedali aj na otázky hnuteľného majetku a životnej úrovne.
Sčítanie obyvateľstva Ruskej federácie stálo krajinu 4,8 miliárd rubľov.
Výsledok sčítania obyvateľstva.
Podľa výsledkov Všeruského sčítania počtu obyvateľstva Ruskej federácie sa počet obyvateľov oproti roku 1989 znížil zo 145,5 milióna o 1,8 milióna obyvateľov.

</doc>
<doc id="196202" url="https://sk.wikipedia.org/wiki?curid=196202" title="PF">
PF

PF môže byť:
pf môže byť:

</doc>
<doc id="196203" url="https://sk.wikipedia.org/wiki?curid=196203" title="P.F.">
P.F.



</doc>
<doc id="196205" url="https://sk.wikipedia.org/wiki?curid=196205" title="Iracionálny">
Iracionálny



</doc>
<doc id="196206" url="https://sk.wikipedia.org/wiki?curid=196206" title="Iracionalita">
Iracionalita



</doc>
<doc id="196208" url="https://sk.wikipedia.org/wiki?curid=196208" title="Klasifikácia">
Klasifikácia

Klasifikácia alebo triedenie môže byť:
Klasifikácia môže byť:

</doc>
<doc id="196211" url="https://sk.wikipedia.org/wiki?curid=196211" title="Metráž">
Metráž

Metráž môže byť:

</doc>
<doc id="196213" url="https://sk.wikipedia.org/wiki?curid=196213" title="Tráviaca rúra">
Tráviaca rúra



</doc>
<doc id="196214" url="https://sk.wikipedia.org/wiki?curid=196214" title="Zažívacia rúra">
Zažívacia rúra



</doc>
<doc id="196215" url="https://sk.wikipedia.org/wiki?curid=196215" title="Sandra Bullocková">
Sandra Bullocková

Sandra Annette Bullocková (* 26. júl 1964, Arlington, Virgínia, USA) je americká filmová herečka. Do povedomia sa dostala v 90. rokoch rolami v úspešných filmov ako "Nebezpečná rýchlosť" alebo "Kým si spal", a tým sa začala jej kariéra poprednej hollywoodskej herečky, ktorá pokračovala komédiou "Miss špeciálny agent" a jednou z jej filmových rolí, "Crash" z roku 2004, za ktorú dostala množstvo pozitívnych kritík a dokonca aj ocenenie Screen Actors Guild za najlepší herecký výkon vo filme. Je 14. najbohatšiu ženskou celebritou s odhadovaným majetkom $85 miliónov.
Životopis.
Narodila sa v rodine opernej speváčky Helgy Meyer, pôvodom z Nemecka, ktorá zomrela na rakovinu 4. apríla 2000, a hlasového učiteľa Johna Bullocka z Alabamy, ktorý bol učiteľom spevu. Ako dieťa pôsobila v speváckom zbore v Nemecku, kde taktiež študovala balet a zahrala si aj malé roly v niektorých matkiných operách. 12 rokov žila v nemeckom Fürthe – dodnes hovorí plynulo nemecky. Navštevovala strednú školu "Washington-Lee High School", kde bola členkou klubu roztlieskavačiek a bola triedou zvolená za „Dievča, ktoré najlepšie rozjasní váš deň“.
Herecká a filmová kariéra.
Sandra v roku 1988 absolvovala odbor herectvo na East Carolina University (ECU). Školu však opustila a začala sa venovať herectvu v New Yorku, lenže zistila, že presadiť sa nebude také jednoduché. Presťahovala sa do Los Angeles v Kalifornii, kde začínala s malými rolami v niekoľkých nezávislých filmoch, neskôr si zahrala ústrednú postavu v televíznom seriáli "Working Girl" ("Podnikavé dievča").
Jej prvá veľká filmová rola však prišla až s filmom "Demolition Man" z roku 1993, kde bola partnerkou Sylvestera Stalloneho. Hoci sa film stal hitom, vyslúžila si nomináciu na Zlatú malinu. O rok neskôr nasledovala snímka "Nebezpečná rýchlosť" ("Speed"). Jej popularita naďalej strmo stúpala, čo so sebou prinieslo aj veľký počet ďalších úspešných rolí. Za úlohu v romantickej komédii "Kým si spal" (1995) si vyslúžila nomináciu na Zlatý glóbus a potom nasledoval triler Sieť. Zatiaľ čo ďalšie filmy "Láska a vojna" a "Odcudzené srdcia" nepatrili k tomu najlepšiemu, "Čas zabiť" zaznamenal veľký úspech. V roku 1997 sa režisér Jan de Bond vrátil k námetu filmu "Nebezpečná rýchlosť" a nakrútil druhý diel. Film bol prepadákom a to neprospelo ani Bullockovej renomé. Už predtým odmietla byť závislá od režisérov a v roku 1996 si založila svoju vlastnú producentskú spoločnosť "Fortis Films", ktorej šéfkou sa stala jej sestra, právnička, Gesine.
Na filme "Making Sandwiches" sa už predstavila ako scenáristka, režisérka, producentka a protagonistka. Film mal pomerne slušný úspech a to ju v tejto činnosti povzbudilo. Aj na svojom herecky najúspešnejšom filme, "Miss špeciálny agent" (2000), sa podieľala ako producentka. Ako producentka pôsobila aj vo filmoch "Vražda podľa plánu" (2002) a "Dva týždne na zaľúbenie," v ktorého hlavnej úlohe sa predstavil Hugh Grant.
Po oscarovej snímke "Crash" nakrútila romantický príbeh s prvkami sci-fi "Dom pri jazere", kde si po boku Keanu Reevesa zahrala lekárku Kate Fosterovú. Na plátne sa stretli po dvanástich rokoch od "Nebezpečnej rýchlosti", ktorá im naštartovala kariéru a bola na začiatku ich priateľstva.
Produkovala aj triler "Premonition", v ktorom zároveň aj hrala.
Súkromný život.
Chodila s Troyom Aikmanom, Matthewom McConaugheym a Ryanom Goslingom. Bola zasnúbená s hercom Tatom Donovanom. Nakoniec sa ale 16. júla 2005 vydala za konštruktéra motocyklov Jesseho Jamesa, s ktorým sa v roku 2010 rozviedla.
V októbri 2004 vyhrala multimiliónový súdny spor s Bennym Daneshjoum, staviteľom jej panstva v Lake Austin v Texase, v ktorom nikdy nebývala, pretože ho prehlásila za neobývateľný. Staviteľ však akúkoľvek chybu popiera a s rozsudkom nesúhlasí.
Trikrát verejne darovala americkému Červenému krížu 1 milión amerických dolárov: najprv na konto pre finančnú pomoc príbuzným obetí útokov z 11. septembra 2001, druhý raz v prospech pomoci ľuďom postihnutým zemetrasením a následnými vlnami cunami v Indickom oceáne v decembri 2004, ďalší 1 milión dolárov venovala obetiam zemetrasenia na Haiti v roku 2010.
Má hviezdu na Hollywoodskom chodníku slávy.

</doc>
<doc id="196217" url="https://sk.wikipedia.org/wiki?curid=196217" title="Zasavska regija">
Zasavska regija

Zasavska regija (doslova "Zasávsky región") je jedna zo štatistických administratívnych jednotiek Slovinska. V roku 2005 tu žilo 45 356 obyvateľov. Nachádza sa takmer v strede Slovinska a leží tu mesto Trbovlje.

</doc>
<doc id="196218" url="https://sk.wikipedia.org/wiki?curid=196218" title="Obalno-kraška regija">
Obalno-kraška regija

Obalno-kraška regija (doslova "Pobrežno-krasový región") je jedna zo štatistických administratívnych jednotiek Slovinska. V roku 2005 tu žilo 105 632 obyvateľov. Nachádza sa v juhozápadnej časti Slovinska a leží tu mesto Koper.

</doc>
<doc id="196219" url="https://sk.wikipedia.org/wiki?curid=196219" title="Savinjska regija">
Savinjska regija

Savinjska regija (doslova "Sávsky región") je jedna zo štatistických administratívnych jednotiek Slovinska. V roku 2005 tu žilo 257 375 obyvateľov. Nachádza sa v stredovýchodnej časti Slovinska a leží tu mesto Celje.

</doc>
<doc id="196220" url="https://sk.wikipedia.org/wiki?curid=196220" title="Gorenjska regija">
Gorenjska regija

Gorenjska regija (doslova "Hornokraňský región") je jedna zo štatistických administratívnych jednotiek Slovinska. V roku 2005 tu žilo 199 085 obyvateľov. Nachádza sa v severozápadnej časti Slovinska a leží tu mesto Kranj.

</doc>
<doc id="196221" url="https://sk.wikipedia.org/wiki?curid=196221" title="ALF">
ALF

ALF alebo Alf môže byť:

</doc>
<doc id="196222" url="https://sk.wikipedia.org/wiki?curid=196222" title="Ján Oberuč">
Ján Oberuč

Ján Oberuč (* 28. jún 1902, Palúdzka, dnes súčasť Liptovského Mikuláša - † 23. február 1956, Svätý Jur) bol slovenský cirkevný historik, autor prvej monografie o Matejovi Belovi v rámci slovenskej historiografie, ktorá vyšla po francúzsky v roku 1936 v Štrasburgu. Doktorát z teológie získal na Štrasburskej univerzite.

</doc>
<doc id="196223" url="https://sk.wikipedia.org/wiki?curid=196223" title="Chránený areál rieka Orava">
Chránený areál rieka Orava



</doc>
<doc id="196225" url="https://sk.wikipedia.org/wiki?curid=196225" title="Vrátna">
Vrátna



</doc>
<doc id="196231" url="https://sk.wikipedia.org/wiki?curid=196231" title="Bôriková mláka">
Bôriková mláka



</doc>
<doc id="196246" url="https://sk.wikipedia.org/wiki?curid=196246" title="Šíp">
Šíp

Šíp môže byť:

</doc>
<doc id="196264" url="https://sk.wikipedia.org/wiki?curid=196264" title="Černoch">
Černoch

Černoch môže byť:

</doc>
<doc id="196266" url="https://sk.wikipedia.org/wiki?curid=196266" title="Psí šogún">
Psí šogún



</doc>
<doc id="196270" url="https://sk.wikipedia.org/wiki?curid=196270" title="Konkávna funkcia">
Konkávna funkcia

Spojitá konkávna funkcia na intervale formula_1, je význačná tým, že jej graf leží pod každou jej zostrojenou dotyčnicou. Jednoduchou a názornou pomôckou môže byť predstava grafu konkávnej funkcie na formula_1 ako šálky, do ktorej nemožno naliať kávu, pretože sa vždy vyleje. Opačný prípad tvorí konvexná funkcia. Samotná definícia je analyticky odvodená z vlastností funkčných hodnôt konkávnej funkcie vzhľadom na spojnicu krajných bodov intervalu konkávnosti. Možno povedať, že funkčné hodnoty konkávnej funkcie sú na intervale konkávnosti vždy nad spojnicou spomínaných krajných bodov.
Definícia.
Definíciu konkávnosti funkcie možno rozdeliť na definíciu konkávnosti funkcie a špeciálneho prípadu – rýdzej konkávnosti funkcie. Väčšinu elementárnych funkcií možno však považovať za rýdzo konkávne respektíve rýdzo konvexné. Príkladom môžu byť polynómy.
Definícia rýdzo konkávnej funkcie.
Nech "f" je funkcia spojitá na intervale formula_1. Potom hovoríme, že funkcia "f" je na intervale formula_1 rýdzo konkávna práve vtedy, keď existuje číslo formula_5 s vlastnosťou
formula_6
Definícia konkávnej funkcie.
Nech "f" je funkcia spojitá na intervale formula_1. Potom hovoríme, že funkcia "f" je na intervale formula_1 konkávna práve vtedy, keď existuje číslo formula_5 s vlastnosťou
formula_10
Intervaly konkávnosti.
Pri hľadaní intervalov, na ktorých je funkcia konkávna sa postupuje použitím druhej derivácie funkcie. Intervaly konvexnosti a konkávnosti funkcie delia inflexné body. V týchto bodoch funkcia mení zakrivenie. Funkcia je preto rýdzo konkávna na intervale, kde formula_11. Analogicky sa odvodí pravidlo pre interval konkávnej funkcie formula_12. Daná derivácia musí existovať. To, že funkcia je diferencovateľná nevyplýva priamo z podmienky spojitosti skúmanej funkcie, preto treba pridať podmienku diferencovateľnosti.

</doc>
<doc id="196277" url="https://sk.wikipedia.org/wiki?curid=196277" title="Konvexná funkcia">
Konvexná funkcia

Spojitá konvexná funkcia na intervale formula_1, je význačná tým, že jej graf leží nad každou jej zostrojenou dotyčnicou. Jednoduchou a názornou pomôckou môže byť predstava grafu konvexnej funkcie na formula_1 ako šálky, do ktorej možno naliať kávu. Opačný prípad tvorí konkávna funkcia. Samotná definícia je analyticky odvodená z vlastností funkčných hodnôt konvexnej funkcie vzhľadom na spojnicu krajných bodov intervalu konvexnosti. Možno povedať, že funkčné hodnoty konvexnej funkcie sú na intervale konvexnosti vždy pod spojnicou spomínaných krajných bodov.
Definícia.
Definíciu konvexnosti funkcie možno rozdeliť na definíciu konvexnosti funkcie a špeciálneho prípadu – rýdzej konvexnosti funkcie. Väčšinu elementárnych funkcií možno však považovať za rýdzo konkávne respektíve rýdzo konvexné. Príkladom môžu byť polynómy.
Definícia rýdzo konvexnej funkcie.
Nech "f" je funkcia spojitá na intervale formula_1. Potom hovoríme, že funkcia "f" je na intervale formula_1 rýdzo konvexná práve vtedy, keď pre všetky čísla formula_5 platí:
formula_6
Definícia konvexnej funkcie.
Nech "f" je funkcia spojitá na intervale formula_1. Potom hovoríme, že funkcia "f" je na intervale formula_1 konvexná práve vtedy, keď pre všetky čísla formula_5 platí:
formula_10
Intervaly konvexnosti.
Pri hľadaní intervalov, na ktorých je funkcia konvexná sa postupuje použitím druhej derivácie funkcie. Intervaly konvexnosti a konkávnosti funkcie delia inflexné body. V týchto bodoch funkcia mení zakrivenie. Funkcia je preto rýdzo konvexná na intervale, kde formula_11. Analogicky sa odvodí pravidlo pre interval konvexnej funkcie formula_12. Daná derivácia musí existovať. To, že funkcia je diferencovateľná nevyplýva priamo z podmienky spojitosti skúmanej funkcie, preto treba pridať podmienku diferencovateľnosti.

</doc>
<doc id="196287" url="https://sk.wikipedia.org/wiki?curid=196287" title="Sandra Bullock">
Sandra Bullock



</doc>
<doc id="196289" url="https://sk.wikipedia.org/wiki?curid=196289" title="Ofidiofób">
Ofidiofób



</doc>
<doc id="196290" url="https://sk.wikipedia.org/wiki?curid=196290" title="Laura Joh Rowland">
Laura Joh Rowland



</doc>
<doc id="196291" url="https://sk.wikipedia.org/wiki?curid=196291" title="Očné lekárstvo">
Očné lekárstvo



</doc>
<doc id="196292" url="https://sk.wikipedia.org/wiki?curid=196292" title="Antidiuretín">
Antidiuretín



</doc>
<doc id="196294" url="https://sk.wikipedia.org/wiki?curid=196294" title="Novgorodská krajina">
Novgorodská krajina

Novgorodská krajina alebo Novgorodská zem () bola jedna z veľkých územno-štátnych jednotiek v sústave Staroruského štátu, neskôr Moskovského štátu, existujúca do roku 1708 s hlavným mestom v Novgorode.
V časoch najväčšieho rozkvetu územie Novgorodskej zeme siahalo od Bieleho mora až k Uralu, ohraničovala teda takmer celé dnešné územie severozápadného Ruska.

</doc>
<doc id="196297" url="https://sk.wikipedia.org/wiki?curid=196297" title="Novgorodskí Slovieni">
Novgorodskí Slovieni

Novgorodskí Slov(i)eni alebo Slov(i)eni alebo zriedkavo iľmenskí Slov(i)eni boli východoslovanské kmene žijúce v druhej polovici 1. tisícročia v oblasti Iľmenského jazera a horného toku rieky Mologa. Tieto kmene tvorili hlavnú časť obyvateľstva Novgorodskej zeme.

</doc>
<doc id="196304" url="https://sk.wikipedia.org/wiki?curid=196304" title="Koroška regija">
Koroška regija

Koroška regija (doslova "Korutánsky región") je jedna zo štatistických administratívnych jednotiek Slovinska. V roku 2005 tu žilo 73 754 obyvateľov. Nachádza sa v severnej časti Slovinska a leží tu mesto Ribnica na Pohorju.

</doc>
<doc id="196305" url="https://sk.wikipedia.org/wiki?curid=196305" title="Primorsko-notranjska regija">
Primorsko-notranjska regija

Primorsko-notranjska regija, do roku 2015 Notranjsko-kraška regija (doslova "Vnútornokraňsko-krasový región") je jedna zo štatistických administratívnych jednotiek Slovinska. V roku 2005 tu žilo 51 173 obyvateľov. Nachádza sa v južnej časti Slovinska a leží tu mesto Postojna.

</doc>
<doc id="196306" url="https://sk.wikipedia.org/wiki?curid=196306" title="Posavska regija">
Posavska regija

Posavska regija, do roku 2015 Spodnjeposavska regija (doslova "Dolnoposávsky región") je jedna zo štatistických administratívnych jednotiek Slovinska. V roku 2005 tu žilo 69 899 obyvateľov. Nachádza sa v stredovýchodnej časti Slovinska a leží tu mesto Krško.

</doc>
<doc id="196307" url="https://sk.wikipedia.org/wiki?curid=196307" title="Jugovzhodna Slovenija">
Jugovzhodna Slovenija

Jugovzhodna Slovenija (doslova "Juhovýchodné Slovinsko") je jedna zo štatistických administratívnych jednotiek Slovinska. V roku 2005 tu žilo 139 747 obyvateľov. Nachádza sa v južnej časti Slovinska a leží tu mesto Novo mesto.

</doc>
<doc id="196320" url="https://sk.wikipedia.org/wiki?curid=196320" title="Slovenský bigbít">
Slovenský bigbít

Desaťdielny cyklus Slovenský bigbít je podľa autorov výpoveďou o životných postojoch a pocitoch generácie, ktorú inšpirovali veľké idoly vznikajúcej bítovej hudby či ich predchodcovia: Chuck Berry, Little Richard, Elvis Presley, The Shadows,The Beatles, The Rolling Stones a ďalší. 
Tvorcovia Dušan Rapoš (produkcia a réžia filmu), Ľuboš Jurík (kniha a scenár filmu) a Jozef Šuhajda (kniha a scenár filmu) sa snažili zhromaždiť čo najviac dobových svedectiev, výpovedí, názorov, príhod a historiek bývalých bigbiťákov žijúcich dnes nielen na Slovensku, ale aj v zahraničí. O tejto slobodnej neslobodnej ére porozpráva najslávnejší manažér bratislavských bigbiťákov Peter Tuchscher, svoje zážitky a spomienky pridajú Peter Lipa, Ľubo Belák, Miro Žbirka, Pavol Hammel, Braňo Hronec, Janko Lehotský, Jožo Barina, Jano Baláž, Laco Lučenič, Vasko Velčický, Stano Herko, Marián Varga, Kamil Peteraj. Obohatia ich aj výpovede kolegov z Česka: Petra Jandu, Viktora Sodomu (The Matadors), Radima Hladíka a Jiřího Černého. 
Záver cyklu, tvorí záznam koncertu z PKO Legendy '60, na ktorom sa po vyše štyridsiatich rokoch stretli bývalí bigbiťáci a znovu oživili hity tejto éry. 
oficiálna stránka 

</doc>
<doc id="196321" url="https://sk.wikipedia.org/wiki?curid=196321" title="Peter Tuchscher">
Peter Tuchscher

Peter Tuchscher je prvý slovenský manažér, ktorý na profesionálnej úrovni viedol beatové skupiny Tiene, Kabinet 112, Beatmen a potom The Buttons. Mal prirodzenú autoritu, zaviedol disciplínu, mal cit pre výber hudobníkov, repertoár, choreografiu a zvukové a svetelné efekty, vystupovania aj oblečenia svojich skupín. Podarilo sa mu presadiť v Prahe, kde mali Beatmen aj The Buttons obrovský úspech. Po roku 1968 emigroval a hoci nebol spevák, účinkoval v muzikáloch Hair a Jesus Crist Superstar, potom odišiel meditovať do Indie a prijal meno Swami Gyan Agnideva. Na Slovensko sa vrátil ako živá legenda v roku 1996. O rokoch šesťdesiatych povedal: „Sloboda bola hudba, beat bolo oslovenie srdca.“
Jeho najnovším účinkovaním na verejnosti bolo spolupracovanie pri tvorbe seriálu "Slovenský bigbít".

</doc>
<doc id="196327" url="https://sk.wikipedia.org/wiki?curid=196327" title="Lörrach (krajinský okres)">
Lörrach (krajinský okres)

Lörrach () je krajinský okres na juhozápade spolkovej krajiny Bádensko-Württembersko v Nemecku. Tento okres susedí s okresmi Breisgau-Hochschwarzwald a Waldshut. Ďalej na západe má okres hranice s francúzskym departementom Haut-Rhin; a na juhu so švajčiarskymi kantónmi Bazilej-mesto, Bazilej-vidiek a Aargau. 
Geografia.
Severovýchod okresu Lörrach tvoria najvyššie časti pohoria Schwarzwald ("Čierny les"). Na západe je oblasť "Markgrafler Hügelland", na juhu malé horské pásmo "Dinkelberg", ktoré obidva znižujú kopcovité oblasti okresu. Väčšiu časť južnej a západnej hranice okresu vytvára rieka Rýn.
Obyvateľstvo.
Vývoj počtu obyvateľstva okresu Lörrach od roku 1973:

</doc>
<doc id="196333" url="https://sk.wikipedia.org/wiki?curid=196333" title="Ludwigsburg (krajinský okres)">
Ludwigsburg (krajinský okres)

Ludwigsburg () je krajinský okres uprostred spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Heilbronn, Rems-Murr, nezávislým mestským okresom mestom Stuttgart, a okresmi Böblingen a Enz.
Geografia.
Okresom Ludwigsburg preteká väčšia rieka Neckar, ktorá rozdeľuje tento okres na väčšiu západnú a menšiu východnú časť.
Obyvateľstvo.
Vývoj počtu obyvateľstva okresu Ludwigsburg od roku 1973:

</doc>
<doc id="196339" url="https://sk.wikipedia.org/wiki?curid=196339" title="Main-Tauber">
Main-Tauber

Main-Tauber () je krajinský okres na severovýchode spolkovej krajiny Bádensko-Württembersko v Nemecku. Tento okres susedí (zo severozápadu v smere hodinových ručičiek) s okresmi Miltenberg, Main-Spessart, Würzburg, Neustadt an der Aisch-Bad Windsheim a Ansbach (okresy v Bavorsku) a ďalej s okresmi Schwäbisch Hall, Hohenlohe a Neckar-Odenwald. 
Geografia.
Názov okresu Main-Tauber menuje dva hlavné rieky v tomto okrese. Rieka Main tvorí severnú hranicu okresu, zatiaľ čo jej prítok rieka Tauber preteká okresom z juhovýchodu na sever. Sever okresu pokrýva horské pásmo Spessart, južnú časť pokrýva oblasť nazývaná "Bauland".
Obyvateľstvo.
Vývoj počtu obyvateľstva okresu Main-Tauber od roku 1973:

</doc>
<doc id="196341" url="https://sk.wikipedia.org/wiki?curid=196341" title="Predrag Mijatović">
Predrag Mijatović

Predrag "Peđa" Mijatović (srbsky: "Предраг Мијатовић") (* 19. január 1969, Titograd, Juhoslávia) je bývalý čiernohorský futbalista, a bývalý športový riaditeľ klubu Real Madrid. Je považovaný za jedného z najlepších juhoslovanských hráčov 90. rokov. Hrával ako útočník za kluby Budućnost Podgorica, FK Partizan, Valencia, Real Madrid, Fiorentina a Levante. Za reprezentáciu odohral 73 zápasov, v ktorých strelil 27 gólov. Hral aj na Eure 2000 a na Majstrovstvách sveta v roku 1998.

</doc>
<doc id="196342" url="https://sk.wikipedia.org/wiki?curid=196342" title="Predrag Mijatovič">
Predrag Mijatovič



</doc>
<doc id="196344" url="https://sk.wikipedia.org/wiki?curid=196344" title="John Carew">
John Carew

John Alieu Carew (* 5. september 1979, Lørenskog, Nórsko) je nórsky futbalista, ktorý hrá za Aston Villu v anglickej FA Premier League.
Jeho prvým klubom bol nórsky klub Vålerenga IF, v drese ktorého hrával v roku 1997. V jeho drese sa mu podarilo vyhrať Nórsky pohár. V roku 1999 sa už drese Rosenborgu tešil zo zisku ligového titulu. Po dobrých výkonoch prestúpil do španielskej Valencie, v drese ktorej si zahral aj finále Ligy majstrov. V roku 2003 hosťoval za AS Rím v talianskej Serie A a neskôr prestúpil do tureckého Beşiktaşu Istanbul. Po sezóne 2004-05 prestúpil do francúzskeho Lyonu.
22. januára 2007 prestúpil do anglického klubu Aston Villa FC kam putoval výmenou za českého reprezentanta Milana Baroša. V Premiership debutoval 31. januára v zápase proti Newcastle United FC

</doc>
<doc id="196345" url="https://sk.wikipedia.org/wiki?curid=196345" title="Neckar-Odenwald">
Neckar-Odenwald

Neckar-Odenwald () je krajinský okres na severe spolkovej krajiny Bádensko-Württembersko v Nemecku. Tento okres susedí (z východu v smere hodinových ručičiek) s okresmi Main-Tauber, Hohenlohe, Heilbronn, Rhein-Neckar, a okresom Odenwald v Hesensku.
Geografia.
Ako už názov okresu prezrádza, okres leží v pohorí Odenwald, s najvyšším vyvýšením vrchom "Katzenbuckel" () blízko obce Waldbrunn na západe okresu. Hlavnou riekou v okrese je rieka Neckar.
Obyvateľstvo.
Vývoj počtu obyvateľstva okresu Neckar-Odenwald od roku 1973:

</doc>
<doc id="196346" url="https://sk.wikipedia.org/wiki?curid=196346" title="London Bridge">
London Bridge

London Bridge je most cez rieku Temžu v Londýne medzi Cannon Street Railway Bridge a Tower Bridge spájajúci City a Southwark. Do roku 1750, kedy bol otvorený Westminster Bridge, bol jediným spojením brehov Temže v Centrálnom Londýne.
Na južnej strane mosta sa nachádza Southwark Cathedral a železničná stanica so stanicou metra London Bridge. Pri severnom konci sa nachádza Pamätník Veľkého požiaru Londýna a stanica metra Monument.
História.
Most sa nachádza na súčasnom mieste alebo v blízkosti viac ako 2000 rokov. Prvý most cez Temžu v oblasti Londýna postavili Rimania asi v roku 46 nášho letopočtu a bol drevený. Most bol postavený tam, kde bolo možné premostiť rieku a zároveň kde bola rieka dostatočne hlboká pre plavbu loďou z mora. Potom, čo Rimania opustili Anglicko, bol most pravdepodobne niekoľkokrát opravovaný. V roku 1013 bol most spálený na príkaz kráľa Ethelreda II., ktorý tak chcel rozdeliť útočiace dánske vojsko Svein Haraldsona. Obnovený most bol zničený počas búrok v roku 1091 a v roku 1136 požiarom.
Starý most.
Peter de Colechurch, správca mosta, sľúbil po jeho zničení požiarom roku 1136 nahradiť pôvodný drevený most mostom kamenným. Pre jeho výstavbu bola vypísaná špeciálna nová daň. Stavba sa začala roku 1176 za vlády Henricha II. pod vedením Colechurcha. Stavba trvala 33 rokov a bola dokončená roku 1209, štyri roky po Colechurchovej smrti, za vlády Jána I. Bezzemka.
Kráľ Ján povolil na moste postaviť domy a tak sa tu objavili obytné domy, obchody a v strede mosta dokonca aj kaplnka. Na obrazoch z tej doby je možné vidieť most preplnený až sedemposchodovými stavbami. Počet obyvateľov na moste bol tak veľký, že až do 18. storočia patrili do osobitnej štvrti City.
Konštrukcia stredovekého mosta bola tvorená 19 malými oblúkmi a padacím mostom s bránou na každom konci. Malý priestor v oblúkoch pôsobil ako priehrada na Temži a zadržiaval asi 80% prietoku, čo zvyšovalo pravdepodobnosť zamŕzania rieky v zimnom období. Navyše v dvoch severných oblúkoch boli inštalované vodné kolesá pre pohon vodných púmp a pod dvomi južnými pre pohon obilných mlynov. 
Severná brána mosta bola v roku 1577 nahradená stavbou "Nonesuch House". Na južnej bráne bolo možno vidieť hlavy popravených väzňov napichnutých na kopije. Túto tradíciu ukončil až v roku 1660 kráľ Karol II.
Budovy na moste zvyšovali riziko požiaru a záťaž mostných pilierov. V rokoch 1212 a 1213 požiare zničili stavby na oboch koncoch mosta a spôsobili smrť asi 3000 ľudí. Ďalší veľký požiar v roku 1633 zničil asi jednu tretinu severnej časti mosta, aj keď táto udalosť možno ochránila budovy na moste pred Veľkým požiarom Londýna. Okolo roku 1722 bola prevádzka na moste tak veľká, že starosta City vydal nariadenie tohto znenia – "Všetky vozy, koče a iné vozidlá vychádzajúce zo Southwarku do City musia ísť po západnej strane mosta a vozidlá vychádzajúce z City musia ísť po východnej strane mosta". Toto nariadenie je pravdepodobne základom ľavostrannej prevádzky v Spojenom kráľovstve. V období rokov 1758 až 1762 boli domy z mosta a dva stredné oblúky zbúrané. Dva stredné oblúky boli nahradené jedným širším, aby boli vylepšené podmienky pre lodnú dopravu.
Nový most.
Na konci 18. storočia bolo jasné, že 600 rokov starý most musí byť nahradený novým. Pôvodný most bol úzky, vetchý a nebezpečný pre riečnu dopravu. V roku 1799 sa konalo výberové konanie, v ktorom vzbudil veľkú pozornosť návrh Thomasa Telforda – návrh na stavbu mosta s jedným, asi dlhým oblúkom. Revolučnosť návrhu upútala pozornosť, ale pre neistotu o uskutočniteľnosti stavby a veľkom nároku na odkúpenie potrebných pozemkov tento plán nebol realizovaný.
Most bol nahradený elegantnou stavbou s piatimi kamennými oblúkmi, navrhnutou Johnom Renniem. Nový most bol postavený na západ od pôvodného stanovišťa a náklady na jeho výstavbu dosiahli 2 miliónov libier. Stavba sa začala roku 1824 a dokončená roku 1831. Starý most bol v čase výstavby nového mosta ďalej používaný. 
Materiálom použitým na stavbu bol dartmoorsky kameň, dĺžka mosta bola a jeho šírka . Slávnostné otvorenie mosta sa konalo 1. augusta 1831 za účasti kráľa Viliama IV. a jeho manželky Adelaide. 
V rokoch 1902 až 1904 bol z dôvodu nárastu dopravy most rozšírený z pôvodných na . Ukázalo sa, že zvýšenú záťaž nie sú schopné uniesť základy mostných pilierov. Bolo zistené, že sa most každých 8 rokov zaborí asi o . V roku 1924 bola východná strana mosta asi o nižšie, než jeho západná strana. Bolo zrejmé, že most musí byť nahradený novou konštrukciou.
18. apríla 1968 bol most predaný Američanovi Robertovi P. McCullochovi za takmer 2,5 milióna dolárov. Most bol rozobraný a znovu postavený pri Lake Havasu City v Arizone. Na jeho stavbu bola použitá len časť kameňov z London Bridge. Zvyšná časť bola odvezená do lomu v Dartmoore.
Moderný most.
Súčasný most bol postavený Johnom Mowlemom v rokoch 1967 až 1972 a slávnostne otvorený kráľovnou Alžbetou II. 17. marca 1973. Ide o nevýraznú stavbu dlhú tvorenú tromi oblúky z predpätého betónu, ktoré boli čiastočne financované z predaja predchádzajúceho mosta. Celkové náklady na výstavbu dosiahli 4 milióny libier a boli hradené "Bridge House Estates". Súčasná konštrukcia bola postavená na rovnakom mieste, kde stál pôvodný Rennieho most.
Roku 1984 narazila do London Bridge vojnová loď "HMS Jupiter". Výsledkom bolo vážne poškodenie lode i mosta.
Na oslavu Dňa vojnových vyslúžilcov v roku 2004 boli londýnske mosty, ako súčasť večerného preletu vojnových lietadiel nad Temžou, vyzdobené červenými svetlami. Vzhľadom na to, že toto osvetlenie oživilo inak nevýrazný vzhľad London Bridge, boli svetlá na moste, na rozdiel od ostatných mostov, ponechané pre jeho nočné osvetlenie.

</doc>
<doc id="196348" url="https://sk.wikipedia.org/wiki?curid=196348" title="Iker Casillas">
Iker Casillas

Iker Casillas Fernández (20. máj 1981, Madrid, Španielsko) je bývalý španielsky futbalový brankár, naposledy hráč portugalského klubu FC Porto(do ktorého prestúpil v lete 2015) a v Španielskom národnom futbalovom mužstve, roku 2008 doviedol Španielske národné mužstvo do ich prvých Majstrovstiev Európy po 44 rokoch, do výhry Majstrovstiev sveta, ktoré vyhrali po prvýkrát a kde bol menovaný za najlepšieho brankára turnaja. V roku 2012 vyhral opäť Majstrovstvá Európy.
Casillas bol dvakrát nominovaný na ocenenie Európsky futbalista roka, pričom v roku 2008 skončil na 4. mieste a v roku 2009 získal viac hlasov ako ktorýkoľvek iný brankár. Koncom roku 2009 bol zvolený do Tímu roka UEFA už tretí krát po sebe.
Mladosť.
Narodil sa v Madride José Luisovi Casillasovi, zamestnancovi Ministerstva školstva a kaderníčke Maríi del Carmen Fernándezovej Gonzálezovej. Obaja jeho rodičia emigrovali z Navalacruz v provincii Ávila. Casillas má o sedem rokov mladšieho brata, ktorý sa volá Unai, a v súčasnosti hrá ako stredopoliar za klub CD Móstoles.
Real Madrid.
Casillas začal v juniorskom tíme Realu Madrid počas sezóny 1990/1991. Dňa 27. novembra 1997, keď mal 16 rokov, bol povolaný do zápasu proti Rosenborgu v Lige majstrov UEFA. V roku 2000 sa stal najmladším brankárom, ktorý sa kedy dostal do finále v Lige majstrov UEFA, kde Real Madrid porazil Valenciu 3–0, čo bolo iba štyri dni pred jeho 19. narodeninami.
Sezóna 2007/2008 bola plodná pre Casillasa a to hlavne kvôli získaniu 31. titulu La Ligy a nesporne iba 32 gólmi v 36 zápasoch potvrdil zisk trofeje Ricarda Zamoru. Casillas podpísal rozšírenie zmluvy, ktorá vyprší v roku 2012. Jeho výkony mu po druhýkrát priniesli miesto v Tíme roka UEFA.
Casillas hral svoj 600. zápas za Real Madrid dňa 22. januára 2012 vo víťaznom zápase 4–1 proti Athletic Bilbao.
Dňa 2. mája 2012 Casillas zaistil svoj 5. titul La Ligy a prvý v pozícii kapitána Realu Madrid víťazstvom 3–0 nad Bilbaom.
Reprezentačná kariéra.
Casillas debutoval v národnom mužstve v úrovni do 17 rokov. V 16 rokoch bol najmladším hráčom v tíme Španielska, ktorý skončil na 3. mieste v Majstrovstvách sveta vo futbale hráčov do 17 rokov, ktoré sa konali v Egypte. Neskôr sa stal kapitánom tohto mužstva. O dva roky neskôr vyhral s národným tímom Majstrovstvá sveta vo futbale hráčov do 20 rokov 1999 a UEFA-CAF Meridian Cup.
Dňa 5. septembra 2009 po výhre 5–0 nad Belgickom v kvalifikačnom zápase na Majstrovstvá sveta vyrovnal národný rekord Andoniho Zubizarretu 56 zápasov bez inkasovaného gólu a počas ďalšieho zápasu Španielska proti Estónsku dňa 9. septembra 2009 prekonal Zubizarretu. O dva mesiace neskôr mal Casillas svoj 100. zápas pre Španielske národné mužstvo vo vyhratom priateľskom zápase proti Argentíne.
Dňa 11. júla 2010 bol kapitánom Španielska pri dosiahnutí prvého titulu Majstrovstiev sveta v histórii Španielska vo vyhratom zápase 1–0 proti Holandsku.
Dňa 1. júla 2012 sa stal Iker Cassilas prvým hráčom, ktorý dosiahol 100 reprezentačných víťazstiev za svoju krajinu. Takisto je držiteľom rekordu 509 minút bez inkasovaného gólu v Majstrovstvách sveta vo futbale 2010, čím prekonal Dina Zoffa, ktorý si dlhú dobu udržiaval 494 minút bez inkasovaného gólu.

</doc>
<doc id="196349" url="https://sk.wikipedia.org/wiki?curid=196349" title="Íker Casillas">
Íker Casillas



</doc>
<doc id="196351" url="https://sk.wikipedia.org/wiki?curid=196351" title="Hidetoši Nakata">
Hidetoši Nakata

Hidetoši Nakata (; * 22. január 1977, Jamanši) je bývalý japonský futbalista. Patril k najvýznamnejším ázijským futbalistom svojej generácie.
V rokoch 19972006 za japonské národné futbalové mužstvo odohral 77 zápasov, v ktorých strelil 11 gólov. Reprezentoval Japonsko na Majstrovstvách sveta 1998, 2002 a 2006.
3. júla 2006 oznámil koniec aktívnej kariéry, počas svojej desaťročnej kariéry okrem iného odohral sedem sezón v Taliansku a jednu v Anglicku. 

</doc>
<doc id="196353" url="https://sk.wikipedia.org/wiki?curid=196353" title="Hidetoshi Nakata">
Hidetoshi Nakata



</doc>
<doc id="196355" url="https://sk.wikipedia.org/wiki?curid=196355" title="Nuno Gomes">
Nuno Gomes

Nuno Gomes (* 5. júl 1976, Amarante, Portugalsko) je portugalský futbalista. Je útočník, ktorý hrá za Portugalské národné futbalové mužstvo a na klubovej úrovni v súčasnosti za Benficu Lisabon. Dostal prezývku "Gomes" počas detstva, po Fernandovi Gomesovi, ktorý vyhral zlatú kopačku v 1983 a 1985. Najväčšiu časť svojej kariéry odohral za Benficu, krátko pôsobil v talianskej Serie A, kde hral za Fiorentinu.

</doc>
<doc id="196356" url="https://sk.wikipedia.org/wiki?curid=196356" title="Benfica">
Benfica



</doc>
<doc id="196357" url="https://sk.wikipedia.org/wiki?curid=196357" title="Benfica Lisbon">
Benfica Lisbon



</doc>
<doc id="196358" url="https://sk.wikipedia.org/wiki?curid=196358" title="Benfica SL">
Benfica SL



</doc>
<doc id="196359" url="https://sk.wikipedia.org/wiki?curid=196359" title="Benfika">
Benfika



</doc>
<doc id="196360" url="https://sk.wikipedia.org/wiki?curid=196360" title="Ole Gunnar Solskjær">
Ole Gunnar Solskjær

Ole Gunnar Solskjær (* 26. február 1973, Kristiansund, Nórsko) je nórsky futbalový tréner a bývalý futbalista. Pred príchodom do Anglicka hral za nórske kluby Clausenengen FK a Molde FK. Do Manchestru United prestúpil v lete 1996 za čiastku £1,5 milióna. "Zabijak s detskou tvárou" odohral za červených diablov spolu 366 zápasov, v ktorých strelil 126 gólov. Solskjær bol považovaný za "super náhradníka", ktorý po striedaní dokázal strieľať góly v posledných minútach zápasu. Najpamätnejší takýto moment prišiel vo finálovom zápase Ligy majstrov v roku 1999, kedy v nadstavenom čase vstrelil víťazný gól, čím zariadil zisk Treble pre United.
Solskjær debutoval v reprezentačnom drese Nórska 26. novembra 1995 v priateľskom zápase proti Jamajke. Zápas skončil remízou 1–1, pričom jediný gól svojho mužstva strelil práve on. V roku 1998 sa mu podarilo s národným mužstvom prebojovať na Majstrovstvá sveta, kde sa Nóri dostali až do osemfinále. Bol súčasťou Nórska aj na Majstrovstvách Európy v roku 2000. Po zdĺhavých zdravotných problémoch opäť obliekol reprezentačný dres 2. septembra 2006 v kvalifikačnom zápase na Majstrovstvá Európy 2008 proti Maďarsku. V zápase, ktorý skončil výhrou 4–1 vstrelil dva góly. Posledný zápas za reprezentáciu odohral 7. februára 2007 proti Chorvátsku, v ktorom Nórsko prehralo 2–1.
V roku 2007 hráč oznámil ukončenie svojej futbalovej kariéry kvôli pretrvávajúcim problémom s kolenom. V Manchestri United však naďalej zostal pôsobiť ako ambasádor a tréner rezervy. V roku 2010 sa dohodol na spolupráci s jeho bývalým klubom Molde FK, kde mal nastúpiť na pozíciu trénera v januári 2011. S klubom vyhral v prvých dvoch sezónach dva ligové tituly. V roku 2013 vyhral domáci pohár. Počas jeho pôsobenia na lavičke Cardiffu City v roku 2014 klub vypadol z anglickej Barclays Premier League. Do Nórska sa vrátil 21. októbra 2015, kedy sa dohodol na tri a pol ročnej zmluve s Molde. V sezóne 2015/2016 sa mu podarilo umiestniť pred súpermi z Fenerbahçe, Ajaxu a Celticu na prvom mieste v skupinovej fáze Európskej ligy. Nasledujúce dve sezóny skončil s Molde na druhom mieste v Eliteserien. 3. decembra 2018 predĺžil s klubom zmluvu do konca sezóny 2021.
19. decembra 2018 bol Solskjaer po odchode Josého Mourinha menovaný dočasným trénerom Manchestru United. Ale po skvelých výsledkoch a zlepšenom hernom prejave ho vedenie Manchestru United 28. marca 2019 vymenovalo za nového trvalého manažéra. S United podpísal zmluvu na 3 roky.
Úspechy.
Hráčske.
Clausenengen
Manchester United
Tréner.
Manchester United U21
Molde
Manchester United
Individuálne
Tréner mesiaca Premier League: Január 2019

</doc>
<doc id="196361" url="https://sk.wikipedia.org/wiki?curid=196361" title="Ole Gunnar Solskjaer">
Ole Gunnar Solskjaer



</doc>
<doc id="196362" url="https://sk.wikipedia.org/wiki?curid=196362" title="Savo Milošević">
Savo Milošević

Savo Milošević (po srbsky:Саво Милошевић) (* 2. september 1973, Bijeljina, Bosna a Hercegovina, Juhoslávia) je bývalý srbský futbalový útočník. 
Je najlepším strelcom a hráčom, s najväčším počtom štartov pre Národné futbalové mužstvo Srbska a Čiernej Hory. Po Majstrovstvách sveta 2006 ukončil reprezentačnú kariéru. Svoj úplne posledný zápas odohral 19. novembra 2008 v priateľskom zápase proti Bulharsku. V tomto zápase strelil dva góly a nepremenil dva pokutové kopy.
Na klubovej úrovni Milošević hrával za FK Partizan (1992-95), Aston Villu (1995-98), Taragozu (1998-2000 a 2002), Parmu (2000-01), Espanyol (2002-03), Celtu Vigo (2003-04), Osasunu (2004-2007) a Rubin Kazaň (2008).
Reprezentoval Juhosláviu na Eure 2000 a na Majstrovstvách sveta v rokoch 1998 a 2006.

</doc>
<doc id="196363" url="https://sk.wikipedia.org/wiki?curid=196363" title="Savo Miloševič">
Savo Miloševič



</doc>
<doc id="196364" url="https://sk.wikipedia.org/wiki?curid=196364" title="Ortenau (krajinský okres)">
Ortenau (krajinský okres)

Ortenau () je krajinský okres na západe spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Rastatt, Freudenstadt, Rottweil, Schwarzwald-Baar a Emmendingen, a na západe okres hraničí s francúzskym departementom Bas-Rhin.
Geografia.
Západná časť okresu Ortenau leží v údolí rieky "horný" Rýn, východnú časť tvorí pohorie Schwarzwald ("Čierny les"). Najvyššie vyvýšenie okresu je vrch Hornisgrinde (1 164 m), ktorý sa nachádza na severovýchode okresu. Najnižší bod (124,3 m) je v údolí rieky Rýn na severe.
Obyvateľstvo.
Vývoj počtu obyvateľstva okresu Ortenau od roku 1973:

</doc>
<doc id="196365" url="https://sk.wikipedia.org/wiki?curid=196365" title="Atlético de Madrid">
Atlético de Madrid



</doc>
<doc id="196367" url="https://sk.wikipedia.org/wiki?curid=196367" title="Hadiarka">
Hadiarka

"Slovo hadiarka môže znamenať aj chovateľku alebo cvičiteľku hadov."
Hadiarka (iné názvy: štíhlovka, koralovka, staršie užovka; bohemizmus: "korálovka"; lat. "Lampropeltis") je rod hadov z čeľade užovkovitých.
Hadiarky sú malej až strednej veľkosti, pochádzajú z Južnej a Strednej Ameriky. Sú to lesné a púštne hady, živia sa hlavne jaštericami, vtákmi, drobnými cicavcami a menšími hadmi. Koralovky sú vajcorodé. Niektoré druhy majú nápadné obrúčky - sfarbenie vo forme červených, čiernych a bielych kruhov, čím do určitej miery napodobňujú koralovce (Elapidae).

</doc>
<doc id="196368" url="https://sk.wikipedia.org/wiki?curid=196368" title="Olympiakos CFP">
Olympiakos CFP



</doc>
<doc id="196369" url="https://sk.wikipedia.org/wiki?curid=196369" title="Secure Hash Algorithm">
Secure Hash Algorithm

Secure Hash Alogithm (SHA) je skupina kryptografických hašovacích funkcií. Funkcie vyvinula americká Národná bezpečnostná agentúra (NSA) ako nástupcu funkcie MD5, ktorá už nie je považovaná za bezpečnú (existencia metódy hľadania slabých kolízií v rádoch minút). 
SHA-1.
Ako štandard bola publikovaná v roku 1993 americkým NIST pod označením FIPS 180-1. Nahradzuje predošlú SHA-0, ktorá bola prelomená.
Funkcia rozsekáva vstupný tok dát na bloky o veľkosti 512 bitov. Posledný blok doplňuje a zarovnáva () na požadovanú veľkosť vstupného bloku. Tieto bloky sú postupne logicky sčítané. Na začiatku s náhodným inicializačným vektorom a každý nasledujúci blok vstupu vždy s predošlým výsledkom. Do požadovaného zarovnania sa pridáva údaj o veľkosti vstupu, na ktorý je vyhradených 64 bitov. Z toho plynie horná ohraničenosť maximálnej veľkosti vstupu na 264-1 bitov, čo je cca 2,3 miliónu TiB.
Výstupom SHA-1 je 160bitový reťazec, haš. 
Použitím informácie o veľkosti vstupu v procese výpočtu funkcie sa zvyšuje odolnosť funkcie voči slabým kolíziám. Za ďalšie zabezpečenie funkcie sa považuje vlastnosť lavínovitosť tvorby hašu – používaním predošlého výsledku, a teda šírenie zmeny v jednom bloku vstupu až do výstupu. Toto kritérium spôsobí veľkú zmenu výsledného hašu už pri zmene jediného znaku vstupného toku.
Príklad textového reťazca a jeho hašu:
 Prehlasujem, že ti dlžím 100 : 68741d0244e8ce0989af154977ce037c7c75a32e
 Prehlasujem, že ti dlžím 500 : 2eb70991cded1bd3b3f234675f8ad8b927cc3272
Použitie.
Ako každá hašovacia funkcia aj SHA-1 zabezpečuje hlavne kontrolu integrity dát, teda či nedošlo k ich pozmeneniu. Z toho plynie použitie napr. v digitálnych certifikátoch a následne aj elektronickom podpise, či v systéme PGP. Ide o funkciu, ktorá je presadzovaná v novo vznikajúcich amerických štandardoch v kryptografii a elektronickom podpisovaní.

</doc>
<doc id="196370" url="https://sk.wikipedia.org/wiki?curid=196370" title="Éric Deflandre">
Éric Deflandre

Éric Deflandre (* 2. august 1973, Rocourt) je belgický futbalový obranca.
V súčasnosti je hráčom Lierse S.K., najväčšie úspechy dosiahol v vo francúzskom klube Lyonu s ktorým získal tri ligové tituly. V roku 2004 sa vrátil do Belgicka.

</doc>
<doc id="196372" url="https://sk.wikipedia.org/wiki?curid=196372" title="Deco">
Deco

Andersyn Luis de Souza, (* 27. august 1977, São Bernardo do Campo, Brazília) je bývalý profesionálny brazílsky futbalista známy ako Deco. Na medzinárodnej úrovni reprezentoval Portugalsko.
Na klubovej úrovni po úspechu v Lige majstrov s Portom hral od roku 2004 za Barcelonu. Po výmene trénera Barcelony v roku 2008 sa tam stal nepotrebným a prestúpil do Chelsea a v roku 2010 prestúpil do Fluminense Football Club. V auguste 2013 ukončil futbalovú kariéru.

</doc>
<doc id="196374" url="https://sk.wikipedia.org/wiki?curid=196374" title="Andersyn Luis de Souza">
Andersyn Luis de Souza



</doc>
<doc id="196376" url="https://sk.wikipedia.org/wiki?curid=196376" title="Dušan Hájek">
Dušan Hájek

Dušan Hájek (* 21. júl 1946, Bratislava) je slovenský hráč na bicie nástroje a v súčasnosti filmový manažér. Najviac sa preslávil ako bubeník skupín Prúdy, Soulmen, Collegium Musicum, Modus, Limit a Banket.
Hudobná kariéra.
Začínal v skupine Galaxia, ktorá sa rozpadla hneď po ukončení strednej školy. Neskôr nastúpil k skupine Phantoms a po jej rozpade prešiel do Blues Five. V skupine The Soulmen hral len krátkodobo, z dôvodu štúdií. 
Na Slovensku je Dušan Hájek najviac známy ako bubeník skupiny Collegium Musicum, do ktorej nastúpil v roku 1969. Na albume "Collegium Musicum Live" sa nachádza jeho bubenícke sólo v skladbe „Monumento“. V roku 1975 zo skupiny odišiel a vrátil sa až o dva roky neskôr. Po dokončení albumu "Continuo" opäť odišiel zo skupiny. V roku 1978 sa stal bubeníkom skupiny Modus. Po odchode Žbirku a Lučeniča z Modusu, Hájek spoluzaložil skupinu Limit.
V roku 1984 bol členom Lipa-Andršt Blues Band (hral tu na bluesovom albume "Škrtni, co se nehodí") ako aj členom skupiny Banket, kde vymenil akustické bicie za elektronické, čím zmenil svoj charakteristický zvuk. Jeho bicie znejú na ich debutovom albume elektronického rocku - "Bioelektrovízia". V roku 1986 sa stal členom skupiny Midi, s ktorou o rok neskôr (1987) nahral debutový album "Robo Grigorov – Midi" a v roku 1988 album "Nohy". 
V roku 1997 hral opäť s Collegium Musicum na comebackovom turné, v pôvodnej zostave z roku 1973. Spolu s comebackom vyšiel aj živý album "Collegium Musicum 97", ktorý obsahuje záznam z koncertnej haly Bratislava-Pasienky. Hral v PKO, so skupinou Collegium Musicum na akcii Legendy 60 a naposledy na koncerte k 70. narodeninám Mariána Vargu s názvom Marián Varga 70, 19. apríla 2017.
Hudobné nástroje.
Dušan Hájek používal vo svojich začiatkoch zostavu bicích Amati. Neskôr si zakúpil bicie značky Rogers, ktoré boli obohatené o množstvo perkusií, charakteristické pre štýl jeho hry. Po odchode zo skupiny Collegium Musicum hral na priesvitných plastových bicích značky Ludwig. V osemdesiatych rokoch hral na elektronických bicích. Jeho hra je charakteristická používaním prídavným tomov značky Amati a množstvom rozličných perkusií ako napríklad wood block, triangel, malý gong a ďalšie. Hájekov perfekcionizmus je cítiť aj z kvality jeho hrania na bicie, ktoré bolo inšpirované jazzom. 

</doc>
<doc id="196378" url="https://sk.wikipedia.org/wiki?curid=196378" title="The Soulmen">
The Soulmen

The Soulmen bola slovenská bigbítová formácia fungujúca koncom šesťdesiatych rokov.
História skupiny.
Skupinu založil Dežo Ursíny v roku 1966, keď odmietol s ostatnými členmi skupiny The Beatmen emigrovať a vrátil sa do Česko-Slovenska. Pôvodne mali mať rozšírenú zostavu o klávesy (v úplných začiatkoch skupiny na nich hrala Darina Kerová). Neskôr sa skupina rozhodla hrať v trio zostave. Z množstva vyskúšaných bubeníkov zostal ako prvý Dušan Hájek. Hájek odišiel zo skupiny z dôvodu štúdií a tak skupina zobrala bubeníka Vladimíra Mallého. Nasledovali koncerty a prvá cena na 1. česko-slovenskom beatovom festivale v Prahe v roku 1967. Záznam z tohto vystúpenia je dostupný na raritnom sólovom albume Deža Ursíniho, "Pevniny a vrchy 2" z roku 2000. Skupina absolvovala prvé zahraničné turné v Maďarsku. Celé obdobie skupiny podrobne popísal Fedor Frešo vo svojim denníku, ktorý bol publikovaný v rámci knihy Mariána Jaslovského, "Pevniny a vrchy". Tesne pred rozpadom nahrala skupina EP platňu v štúdiu Panton, v Prahe. Skladby The Soulmen boli použité vo filmoch "Pelíšky", "Muzika" alebo v relácii Slovenský bigbít. Posledný koncert skupiny sa odohral spolu s Prúdmi v Nitre v máji 1968. Po koncerte sa skupina rozpadla. 
Aktivity členov po rozpade.
Po rozpade skupiny Dežo Ursíny založil The New Soulmen. Fedor Frešo sa zoznámil s Mariánom Vargom, ktorý ho pozval do skupiny Prúdy, kde nahradil vyhodeného Vladimíra Kaššaya. K Prúdom sa pridal spolu s Frešom aj Vladimír Mallý, ktorý nahradil bubeníka Ľubomíra Dolinského. 
Vplyvy.
The Soulmen boli ovplyvnení bluesrockovým psychedelickým triom Cream.

</doc>
<doc id="196379" url="https://sk.wikipedia.org/wiki?curid=196379" title="Ostalb">
Ostalb

Ostalb () je krajinský okres na východe spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Schwäbisch Hall, Ansbach ("Bavorsko"), Donau-Ries ("Bavorsko"), Heidenheim, Göppingen a Rems-Murr.
Geografia.
Okres leží vo východnej časti pohoria Švábska Jura ("Schwabische Alb"). Cez okres pretekajú rieky Rems, Jagst a Kocher, všetky sú prítokmi rieky Neckar.
Obyvateľstvo.
Vývoj počtu obyvateľstva okresu Ostalb od roku 1973:

</doc>
<doc id="196380" url="https://sk.wikipedia.org/wiki?curid=196380" title="Rastatt (krajinský okres)">
Rastatt (krajinský okres)

Rastatt () je krajinský okres na západe spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Karlsruhe, Calw, Freudenstadt a Ortenau, na západe okres hraničí s francúzskym departementom Bas-Rhin. Úplne obklopený okresom Rastatt je nezávislý mestský okres mesto Baden-Baden.
Geografia.
Okres Rastatt leží v údolí rieky Rýn. Na juhovýchode okresu sa však už nachádza severná časť pohoria Schwarzwald ("Čierny les").
Obyvateľstvo.
Vývoj počtu obyvateľstva okresu Rastatt od roku 1973:

</doc>
<doc id="196388" url="https://sk.wikipedia.org/wiki?curid=196388" title="Christophe Dugarry">
Christophe Dugarry

Christophe Dugarry (* 24. marec 1972, Lormont, Francúzsko) je bývalý francúzsky futbalový útočník. Bol súčasťou víťazných mužstiev Francúzska na Majstrovstvách sveta v roku 1998 a na Eure 2000. Veľkú časť svojej kariéry odohral za FC Girondins de Bordeaux, kde hrával v rokoch 1996 až 1998 a znovu v rokoch 2000 až 2003. Od roku 2006 pracuje ako televízny komentátor športových podujatí.

</doc>
<doc id="196392" url="https://sk.wikipedia.org/wiki?curid=196392" title="Vítor Baía">
Vítor Baía

Vítor Manuel Martins Baía (* 15. október 1969, São Pedro da Afurada), prezývka "Vítor Baliza" je bývalý portugalský reprezentačný futbalový brankár, ktorý hrával za FC Porto a FC Barcelona.
Získal ocenenie Brankár roka UEFA v sezóne 2003-04.

</doc>
<doc id="196393" url="https://sk.wikipedia.org/wiki?curid=196393" title="Vitor Baia">
Vitor Baia



</doc>
<doc id="196396" url="https://sk.wikipedia.org/wiki?curid=196396" title="Carlos Tévez">
Carlos Tévez

Carlos Alberto Tévez (* Carlos Alberto Martínez, 5. február 1984, Ciudadela) je argentínsky futbalista, známy z pôsobenia v kluboch Boca Juniors, Corinthians a neskôr v anglických kluboch West Ham United, Manchester United a Manchester City. V súčasnosti hrá za Juventus FC, kde prestúpil v roku 2013.
V rokoch 2003, 2004 a 2005 sa stal Juhoamerickým futbalistom roka a spolu s Lionelom Messim býva často označovaný ako "Nový Maradona".

</doc>
<doc id="196397" url="https://sk.wikipedia.org/wiki?curid=196397" title="Carlos Tevez">
Carlos Tevez



</doc>
<doc id="196398" url="https://sk.wikipedia.org/wiki?curid=196398" title="Geoid">
Geoid

Geoid je fyzikálny model povrchu Zeme pri strednej hladine svetových oceánov. Je definovaný ako ekvipotenciálna plocha voči gravitácii, t. j. plocha s rovnakou úrovňou gravitačného potenciálu, na ktorý je vektor tiažového zrýchlenia kolmý.
Geoid, ako matematické teleso aproximujúce zemský povrch, pochádza z roku 1871 z dielne francúzskeho vedca Listinga. V priebehu času dospeli vedci k trom základným definíciám geoidu:
Geoid určuje na zemskom povrchu nadmorskú výšku v danom výškovom systéme.
Geoid sa voči referenčnému zemskému elipsoidu môže líšiť až o ± .
Na opis geoidu sa často používa jeho sférická harmonická reprezentácia. Najlepšia súčasná sada koeficientov pre túto reprezentáciu je EGM08 (Earth Gravity Model 2008), zostavený na základe medzinárodného projektu pod vedením NASA (The National Aeronautics and Space Administration).

</doc>
<doc id="196399" url="https://sk.wikipedia.org/wiki?curid=196399" title="Vlajka - Honduras">
Vlajka - Honduras



</doc>
<doc id="196403" url="https://sk.wikipedia.org/wiki?curid=196403" title="Mafstory">
Mafstory

Mafstory je slovenský sitkom, ktorý vysielala TV JOJ od roku 2006 do roku 2011. 11. séria bola v roku 2012 vysielaná internetovou televíziou huste.tv, na jar 2013 boli epizódy 11. série odvysielané na televíznej stanici PLUS. Námetom na vznik seriálu bolo divadelné predstavenie divadla GUnaGU "English is Easy, Csaba is Dead".
Osoby a obsadenie.
V Mafstory sa objavili aj niektoré slovenské celebrity v epizódnych úlohách a aj ďalší slovenskí herci, napríklad Juraj Bača, Otto Weiter, kapela Desmod, Lucia Vráblicová (Alena Kimličková), Juraj Kemka, Eva Cifrova a veľa ďalších.
Príbeh.
V nemenovanom mestečku, v blízkosti Veľkého Medera, žije rodinka Molnárovcov. Rudy, šéf celého klanu, potrebuje nového účtovníka. Zháňaním poverí Banána, ten uverejní inzerát v novinách. Prihlási sa Milanko, bývalý učiteľ na Obchodnej akadémii a profesionálny účtovník. Všetkým, okrem Banána, sa ihneď zapáčil, a vzali ho medzi seba. Banán ho znenávidel preto, lebo sa Milanko až príliš zapáčil Pipine.
Keď už mal Rudynko účtovníka, mohla jeho firma rásť, založili si nadáciu „Oheň ako dar“, ktorá mala kryť ich výpalnícke aktivity. Takto plynie čas a rodinka rieši bežné problémy mafiánskeho života, zrazu však príde správa, že z basy prepustili bývalého bossa Aliho Krasňanského. Ten si samozrejme bude chcieť nárokovať späť svoje teritórium, ktoré mu Rudy po jeho uväznení prebral. Alimu sa nakoniec podarí získať svoje územie a Rudyho vyženie z rodiny. Rudy predá svoje pozemky na Ukrajine a kúpi si dom v Argentíne v susedstve s Elvisom Presleym a Adolfom Hitlerom. Pipina ide na plastiku, ktorá nabúra rodinný rozpočet ale sa nadmieru podarí. Opúšťa Banána a stáva sa Aliho priateľkou.
Pod Aliho vedením rodina ďalej rastie, do svojho portfólia priberá nemocnicu, ktorej primárom je Béla. Vďaka Aliho úplatkom Pipina vyštudovala vysokú školu a stala sa inžinierkou. Ali si naplánoval, že sa stane slovenským prezidentom a aby mal prvú dámu, rozhodne sa, že si Pipinu vezme za ženu. Od prezidentských plánov však neskôr upustí. Vďaka jednému obchodu s paradajkami rodina prišla o všetko, zablokovali účty, zhabali účty. Molnárovci musia začať odznova.
Neskôr Márgit nájde liečivý prameň, ktorý predajú bohatému americkému Slovákovi čo ich dostane z dlhu voči štátu. Neskoršie Pipina dostane list od Rudyho z Argentíny, v ktorom oznámil že sa vráti na Slovensko. Očakáva však že mu jeho najvernejší odstránia z cesty Aliho. Banán, Béla, Márgit, Prco a Pipina ho chcú zabiť, no nakoniec sa zistí že list napísali Kimličkovci, aby sa Aliho vlastní ľudia zbavili. No aspoň vyrovnali dlh Rudynkovi - keď ho pred rokmi zradili Alinovi. Banán sa pri letoch na dovolenky zoznámil s novou „dévčou“ Mariannou. Ukazovala sa ako človek, ktorý nevyrástol z dospelosti. Neskôr teta Márgit skončila v blázinci po tom, čo zabudla, že má syna. Vyliečila sa, Pipina otehotnela a snažila sa jej stále pomáhať. Ich dieťa chce uniesť aj talianska mafia za pomoci kuchára Massima. Napokon sa ukázalo, že aj Milanko sa stane otcom. Porodí Katka, avšak Pipina porodí malého černoška. Zdá sa, že vo vile Molnárovcov nikdy nebude pokoj...
Spin-offy a špeciály Mafstory.
Mafstory sa počas svojej existencie dočkalo štyroch špeciálnych epizód, konkrétne to boli „Banánov špeciál“, „Banánov kamarát“, „Márgit sama doma“ a „Silvestrovské Mafstory“. V podstate sa jednalo o zostrihy toho najlepšieho z predošlých epizód vhodne doplnené o komentáre Banána, respektíve tety Márgit. „Silvestrovské Mafstory“ bolo časťou filmu, ktorý tvorilo spolu so Silvestrovskými Profesionálmi. Išlo o zmiešanie postáv z jednotlivých seriálov do jedného príbehu.
Prvým spin-offom Mafstory bola krátka minirelácia (vysielaná pred premiérovou časťou Mafstory) „Banán radí“, v relácii jedna z hlavných postáv Mafstory - Banán, radil ľuďom s problémami bežného života. Či boli maily od skutočných divákov alebo len výsledok práce scenáristu, nie je známe. Ako ďalší spin-off Mafstory môžeme označiť nový seriál TV JOJ, "Profesionáli". Na tvorbe seriálu sa podieľa rovnaký tím a aj štýl humoru je veľmi podobný (o poznanie menej vulgarizmov).
Teta Márgit dostala priestor aj na novoročný príhovor. Počas Veľkej noci v roku 2008 Milanko, Béla, Banán a teta Márgit moderovali počasie. Banán, Prco a Milanko sa objavili aj v seriáli Panelák 1. apríla v byte Milana Kordiaka. Ali s Pipinou zavítali aj do seriálu Kutyil s.r.o. a počas Silvestra 2008 sa prepojil dej častí seriálu Mafstory a Profesionáli. Ďalšie prepojenie seriálov nastalo v ôsmej sérii.

</doc>
<doc id="196404" url="https://sk.wikipedia.org/wiki?curid=196404" title="William Penn">
William Penn

William Penn (* 14. október 1644, Londýn – † 30. júl 1718, Berkshire) bol anglický politik. 
Bol zakladateľom a majiteľom anglickej kolónie Pensylvánia, z ktorej neskôr vznikol štát Pensylvánia. Bol známym propagátorom demokracie a náboženskej slobody. Pensylvánia sa stala útočiskom kvakerov a ostrovom náboženskej tolerancie medzi ostatnými kolóniami.
Ako kvaker a pacifista proklamoval mier a snažil sa vyriešiť konflikty okrem iného aj vytvorením Spojených štátov Európskych. V roku 1693 napísal "An Essay towards the Present and Future Peace of Europe" ("Esej o súčasnom a budúcom mieri v Európe") v ktorom rozpísal vznik európskeho snemu, alebo parlamentu.
Socha na jeho pamiatku sa nachádza na vrchole Philadelphskej radnice.

</doc>
<doc id="196405" url="https://sk.wikipedia.org/wiki?curid=196405" title="Joseph von Sonnenfels">
Joseph von Sonnenfels

Joseph von Sonnenfels (* 1732 /1733 Mikulov - † 25. apríl 1817 Viedeň) bol rakúsky právnik, spisovateľ, dvorný poradca a teoretik osvieteneckého absolutizmu. Zaslúžil sa o odstránenie mučenia v Rakúsku (spis "Ueber die Abschaffung der Tortur").
Od roku 1763 bol profesorom Univerzity vo Viedni a od roku 1810 až do svojej smrti bol prezidentom Akadémie umenia vo Viedni.
V rokoch 1765 až 1767 a neskôr v rokoch 1769 až 1775 vydával svoj denník "Der Mann ohne Vorurtheil" v ktorom obhajoval liberálne tendencie v literatúre. 

</doc>
<doc id="196406" url="https://sk.wikipedia.org/wiki?curid=196406" title="Hlinský potok">
Hlinský potok

Hlinský potok môže byť:

</doc>
<doc id="196407" url="https://sk.wikipedia.org/wiki?curid=196407" title="Ravensburg (krajinský okres)">
Ravensburg (krajinský okres)

Ravensburg () je krajinský okres na juhovýchode spolkovej krajiny Bádensko-Württembersko v Nemecku. Tento okres susedí (z juhozápadu v smere hodinových ručičiek) s okresmi Bodensee, Sigmaringen a Biberach, a ďalej s bavorským nezávislým mestským okresom mestom Memmingen a bavorskými okresmi Unterallgäu, Oberallgäu a Lindau.
Geografia.
Okres Ravensburg pozostáva z dvoch pahorkatín "„Oberschwäbischen Hügelland“" a "„Westallgäuer Hügelland“".
Obyvateľstvo.
Vývoj počtu obyvateľstva okresu Ravensburg od roku 1973:

</doc>
<doc id="196408" url="https://sk.wikipedia.org/wiki?curid=196408" title="Pierre Dubois">
Pierre Dubois

Pierre Dubois (c. 1250 – c. 1321) bol francúzsky publicista, scholastik, právnik a dvorný poradca kráľa Filipa IV. Bol autorom viacerých politických pamfletov vrátane "De recuperatione terrae sanctae" z roku 1306, v ktorom vypracoval koncepciu na vytvorenie európskej organizácie zloženej zo suverénnych kresťanských štátov.

</doc>
<doc id="196409" url="https://sk.wikipedia.org/wiki?curid=196409" title="Kvetnica">
Kvetnica

Kvetnica môže byť:

</doc>
<doc id="196411" url="https://sk.wikipedia.org/wiki?curid=196411" title="Charlton Heston">
Charlton Heston

Charlton Heston (* 4. október 1923, Evanston, Illinois, USA – † 5. apríl 2008, Beverly Hills, Kalifornia, USA) bol americký filmový herec, ktorý hral viaceré známe roly vo filmoch ako "Desatoro prikázaní", "Ben Hur", alebo "Planéta opíc". 
Životopis.
Heston vyštudoval herectvo a 3 roky pôsobil v americkom letectve. Debutoval v roku 1941 v malom filme Peer Gynt natočenom podľa Ibsenovej predlohy.
Jeho herecká kariéra je bohatá na veľké historické úlohy. Najznámejšie dielo Ben Hur je z obdobia ranokresťanských dejín, hral Michelangela v konflikte s pápežom Júliom II., ako aj Cida a niekoľko postáv vo filmoch inšpirovaných Bibliou. V snímke Desať Božích prikázaní z roku 1956 stvárnil v hlavnej úlohe Mojžiša bojujúceho proti krutovláde egyptských faraónov.
Pred kamerou pôsobil viac ako 60 rokov, počas ktorých si vybudoval nezameniteľný herecký štýl. Vysoký a atraktívny herec hral zásadových a silných mužov, bojujúcich za pravdu. Mal šťastie na režisérov, ktorí ho obsadzovali do nadčasových filmov prinášajúcich hlboké morálne posolstvá.
V šesťdesiatych rokoch sa pokúsil o zmenu a prijal úlohu astronauta Taylora, v kultovom sci-fi filme Planéta opíc. Žánru ostal verný i v troch ďalších filmoch z toho istého obdobia.
Na začiatku svojej kariéry patril k hereckým hviezdam, ktoré boli proti rasizmu a boli aktívne v pochode za ľudské práva. V rokoch 1998 až 2001 bol prezidentom zbrojárskej asociácie National Rifle Association.
Osobný život.
Roku 1944 sa oženil s Lydiou Clarke.

</doc>
<doc id="196413" url="https://sk.wikipedia.org/wiki?curid=196413" title="Rems-Murr">
Rems-Murr

Rems-Murr () je krajinský okres uprostred spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Heilbronn, Schwäbisch Hall, Ostalb, Göppingen, Esslingen, nezávislým mestským okresom mestom Stuttgart a okresom Ludwigsburg. 
Geografia.
Najvyššia časť okresu Rems-Murr je umiestnená na náhornej plošine "Schwäbisch-Fränkische Wald". Okres je pomenovaný po dvoch riekach ktoré tadiaľ pretekajú Rems a Murr.
Obyvateľstvo.
Vývoj počtu obyvateľstva okresu Rems-Murr od roku 1973:

</doc>
<doc id="196414" url="https://sk.wikipedia.org/wiki?curid=196414" title="Kaiten (torpédo)">
Kaiten (torpédo)

Kaiten bolo japonské samovražedné torpédo vyvinuté z klasického torpéda vzor 93. Bolo ručne navádzané samovrahom na cieľ. Podľa rozdielnych údajov bolo nasadené v počte 48 – 54 kusov. Používalo sa od začiatku roku 1945. Podarilo sa ním potopiť jednu cisternovú loď a jeden torpédoborec, ďalších 15 lodí poškodili.

</doc>
<doc id="196415" url="https://sk.wikipedia.org/wiki?curid=196415" title="Kaiten">
Kaiten

Kaiten môže byť:

</doc>
<doc id="196417" url="https://sk.wikipedia.org/wiki?curid=196417" title="Mozilla Suite">
Mozilla Suite



</doc>
<doc id="196418" url="https://sk.wikipedia.org/wiki?curid=196418" title="Podtaktovanie">
Podtaktovanie

Podtaktovanie (angl. "underclocking" alebo "downclocking") je metóda zníženia hodinovej frekvencie mikroprocesora v porovnaní s továrenskou hodnotou. Dôvodom je obyčajne potreba zníženia uvoľňovania tepla alebo zníženie elektrického príkonu. Môže to priniesť aj zvýšenú stabilitu systému vo veľmi horúcich prostrediach a tiež aj umožniť prevádzku systému s nižším prietokom vzduchu a teda aj nižšou hlučnosťou ventilátorov alebo úplne bez ventilátorov. Napríklad procesor Intel Pentium 4 taktovaný štandardne na 2,4 GHz je možné podtaktovať na 1,8 GHz a tým je možné ho prevádzkovať s nižšou rýchlosťou ventilátora. Na druhej strane, značne to znižuje výkonnosť systému.
Podtaktovanie je opak pretaktovania.

</doc>
<doc id="196419" url="https://sk.wikipedia.org/wiki?curid=196419" title="Underclocking">
Underclocking



</doc>
<doc id="196420" url="https://sk.wikipedia.org/wiki?curid=196420" title="Downclocking">
Downclocking



</doc>
<doc id="196422" url="https://sk.wikipedia.org/wiki?curid=196422" title="Zvonček jesenícky">
Zvonček jesenícky

Zvonček jesenícky ("Campanula gelida") je stenoendemická, kriticky ohrozená vytrvalá bylina z čeľade zvončekovitých, rastúca v Hrubom Jeseníku v Česku.
Vyvinul sa diferenciáciou izolovanej populácie zvončeka Scheuchzeroveho ("Campanula scheuchzeri"), alpského druhu, ktorý sa rozšíril do oblasti Sudet v priebehu niektorého z chladnejších období, pravdepodobne poslednej ľadovej doby. Je blízky príbuzný s krkonošským endemitom zvončekom českým ("Campanula bohemica"). 
Niekedy sa označuje ako jeho poddruh a uvádza sa ako zvonček český jesenícky ("Campanula bohemica" subsp. "gelida"). 
Oba druhy sú súčasťou príbuzenského komplexu "Campanula rotundifolia" agg.
Stanovište.
Jediným známym miestom výskytu zvončeka jeseníckeho vo voľnej prírode sú Petrovy kameny v Národnej prírodnej rezervácii Praděd. Rastie na južnom a východnom svahu vrcholovej skaly Petrových kameňov a v kostravovom trávnatom poraste do vzdialenosti 10 metrov od úpätí skaly, v nadmorskej výške 1 438 metrov, kde musí odolávať nízkym teplotám, snehu a vetru. Miesto nie je prístupné verejnosti.
Opis.
Zvonček jesenícky je veľmi podobný príbuznému zvončeku českému. Botanik Miloslav Kovanda, ktorý zvonček jesenícky opísal ako prvý v roku 1968, ho dokonca neskôr označil za poddruh zvončeka českého. V súčasnosti ho väčšina botanikov opäť považuje za samostatný druh.
Zvonček jesenícky sa od svojho najbližšieho príbuzného líši najmä bohatými trsmi, a menšími kvetmi a tobolkami. Kvety často vyrastajú jednotlivo alebo tvoria malé, najviac štvorkveté strapce. Má menšie byle, ktorých dĺžka nepresahuje 20 cm. Prízemné listy zostávajú, kým rastlina neodkvitne.
Rast a rozmnožovanie.
Zvonček jesenícky zvyčajne rastie v malých štrbinách skalnatého, kyslého podložia. Väčšinou sa rozmnožuje vegetatívne, lebo možnosti pohlavného rozmnožovania sú obmedzené nepriaznivými klimatickými podmienkami jeho stanovišťa. Kvitne od polovice júla do konca augusta. Podobne ako aj u iných zvončekov sa rastlina bráni samoopeleniu tým, že blizna sa rozvíja v kvetoch až potom, čo sa uvoľnil peľ z peľníc.
Ohrozený druh.
Hoci je zvonček jesenícky kriticky ohrozeným druhom a v 70. rokoch 20. storočia bol na pokraji vyhynutia, v súčasnosti sa jeho populácia zdá stabilizovaná. Ohrozujú ho najmä lyžiari prechádzajúci zakázaným územím a rozširovanie iných druhov ako metlica trsnatá, ostružina malinová a ľubovník škvrnitý.
Zvonček jesenícky je na zozname zvlášť chránených rastlín Českej republiky uvedenom vo vyhláške č. 395/1992 Sb., ktorou sa vykonávajú niektoré ustanovenia zákona Českej národnej rady č. 114/1992 Sb., o ochrane prírody a krajiny, a tak je zakázané ho trhať, vykopávať, poškodzovať alebo iným spôsobom rušiť vo vývoji. 
Zvonček jesenícky bol tiež zaradený na Červený zoznam ohrozených rastlín Českej republiky do kategórie C1 (kriticky ohrozené), na Červený zoznam ohrozených druhov IUCN, do bernského Dohovora o ochrane európskych voľne žijúcich organizmov a prírodných stanovíšť 
a do siete Natura 2000.
Zamestnanci Správy Chránenej krajinnej oblasti Jeseníky tiež zvonček jesenícky pestujú v Starej Vsi u Rýmařova.

</doc>
<doc id="196423" url="https://sk.wikipedia.org/wiki?curid=196423" title="Reutlingen (krajinský okres)">
Reutlingen (krajinský okres)

Reutlingen () je krajinský okres uprostred spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Esslingen, Göppingen, Alb-Donau, Biberach, Sigmaringen, Zollernalb, Tübingen a Böblingen.
Geografia.
V okrese Reutlingen sa nachádza pohorie Švábska Jura ("Schwabische Alb"). Na juhovýchode siaha územie okresu skoro až k rieke Dunaj. Nadmorská výška sa pohybuje od 290 m n. m. v strede okresu až do 881 m n. m. pri obci Sonnenbühl.
Obyvateľstvo.
Vývoj počtu obyvateľstva okresu Reutlingen od roku 1973:

</doc>
<doc id="196424" url="https://sk.wikipedia.org/wiki?curid=196424" title="Musée du Louvre">
Musée du Louvre

Musée du Louvre (doslova "Múzeum Louvru") je múzeum v Paríži. Zaberá veľkú časť paláca Louvre pozdĺž brehu Seiny. Je najnavštevovanejším a patrí k najslávnejším múzeám na svete. Rozlohou výstavných priestorov je tretím najväčším múzeom na svete. 
Múzeum otvorili 10. augusta 1793, základ zbierky vytvoril však už kráľ František I. Zbierku značne rozšíril najmä okolo roku 1800 Napoleon Bonaparte, ktorý dal priniesť rôzne predmety z celého sveta. 
Pestrosť zbierok Louvru sa dá pripísať dlhodobému zhromažďovaniu umeleckých diel z celého sveta. Dnes Louvre vlastní obrovské množstvo zbierkových predmetov a vyše 5000 diel maliarskeho umenia. V jeho zbierkach nájdeme obrazy z 13. – 19. storočia, štýlový nábytok zo 17. – 19. storočia a grafickú zbierku bankára Jamesa de Rothschilda. 
Sklenou pyramídou prejdeme do pavilónov Richelieu, Sully, Denon, patriacim k palácu, ktorého najstaršie časti sú z roku 1200. Najstaršia časť paláca je Lescotova fasáda – majstrovské renesančné dielo. Samotné múzeum skrýva skvosty ako obraz Mona Lisa od Leonarda da Vinci, sarkofág z Cervetera zo 6. storočia pred Kr., asýrske okrídlené zvery z 8. storočia pred Kr., fragmenty sôch z aténskej Akropoly, Michelangelových Spútaných otrokov, Dürerov Autoportrét, diela Boticelliho, Giotta, Raffaela, Rembrandta, Goyu atď.
Egyptské zbierky.
Múzeum v Louvri obsahuje viac ako 50 000 predmetov z dejín starovekého Egypta od najstarších čias, cez helenistické a rímske obdobie až po byzantské obdobie. Artefakty sú umiestnené v 30 sálach a zahŕňajú potreby každodenného života, papyrusové zvitky, múmie, sochy, fragmenty maliarskeho umenia. 
Zbierky sa začali v intenzívne budovať počas Napoleonovej výpravy do Egypta (1798-1801), významnú úlohu pri ich budovaní zohral Dominique Vivant Denon, ktorý počas výpravy dokumentoval jednotlivé lokality a ich umelecké nálezy. Na základe textu na tzv. Rossettskej doske (dnes v Britskom múzeu) Jean-François Champollion rozlúštil hieroglyfy a otvoril tak cestu k rozsiahlemu výskumu egyptských dejín.

</doc>
<doc id="196425" url="https://sk.wikipedia.org/wiki?curid=196425" title="Múzeum Louvre">
Múzeum Louvre



</doc>
<doc id="196426" url="https://sk.wikipedia.org/wiki?curid=196426" title="Múzeum Louvru">
Múzeum Louvru



</doc>
<doc id="196427" url="https://sk.wikipedia.org/wiki?curid=196427" title="Palais du Louvre">
Palais du Louvre



</doc>
<doc id="196428" url="https://sk.wikipedia.org/wiki?curid=196428" title="Staroruský jazyk">
Staroruský jazyk



</doc>
<doc id="196429" url="https://sk.wikipedia.org/wiki?curid=196429" title="Lampropeltis">
Lampropeltis



</doc>
<doc id="196430" url="https://sk.wikipedia.org/wiki?curid=196430" title="Soulfly">
Soulfly

Soulfly je americká metalová skupina z Phoenixu v Arizone. 
Kapelu založil Max Cavalera v roku 1997 po tom čo kvôli nezhodám a po smrti svojho nevlastného syna opustil svoju kapelu Sepultura, ktorú založil so svojim bratom Igorom v roku 1984. Kapela hrá thrash metal, kombinovaný s world music a s typickou brazílskou hudbou.
V histórii tejto hudobnej formácie sa udiali viaceré zmeny na všetkých postoch, od založenia kapely vydržal doteraz len Max Cavalera.
Diskografia.
EP.
Ich prvým štúdivým albumom bol "Soulfly" z roku 1998. Na debutovom albume skupina spolupracovala so známymi hudobníkmi, ako napríklad Mario C., Burton C. Bell, Dino Cazares a Christian Olde Wolbers zo skupiny Fear Factory, Fred Durst a DJ Lethal z Limp Bizkit, Chino Moreno z Deftones, alebo Eric Bobo zo skupiny Cypress Hill. 
Album "Primitive" bol silne ovplyvnený nu-metalom a stal sa ešte úspešnejším ako ich debut. Na albume sa podieľali aj Corey Taylor zo skupiny Slipknot, Sean Lennon, Chino Moreno z Deftones a Tom Araya zo skupiny Slayer. 
Tretí album, nazvaný "3" sa považuje za najslabší album kapely. 
Na albume "Prophecy" skupina spolupracovala so srbskými hudobníkmi. Najviac to počuť na piesni „Moses“, ktorá je akousi zmesou metalu a reggae. 
Vo februári 2005 kapela vydáva DVD "The Song Remains Insane". Je to biografický pohľad na kapelu s množstvom rozhovor, fotografii a videí. 
Najnovším albumom je "Dark Ages" z októbra 2005, považovaný za ich najtvrdší album. Je to akýsi návrat k tradíciám Sepultury. Ich v poradí šiesty album, nazvaný "Conquer", vyšiel 29. 7. 2008.

</doc>
<doc id="196432" url="https://sk.wikipedia.org/wiki?curid=196432" title="Viliam Malík">
Viliam Malík

Viliam Malík (* 21. november 1912, Bratislava – † 20. január 2012, Bratislava) bol slovenský fotograf, považovaný za priekopníka žurnalistickej fotografie na Slovensku. Patril k predstaviteľom slovenskej medzivojnovej fotografickej moderny. 
V rokoch 1928 - 1932 bol študentom obchodnej akadémie, kde prišiel prvý raz do kontaktu s fotografovaním.
So žurnalistickou fotografiou začínal v známom bratislavskom mládežníckom fotoklube YMCA, ktorý združoval amatérskych fotografov.
Od roku 1936 spolupracoval s pobočkou ČTK na Slovensku.
V roku 1938 pripravil s Milošom Dohnánym, ďalším z predstaviteľov slovenskej fotografickej moderny, veľkú výstavu "Slovensko vo fotografii" v dnešnom Slovenskom národnom múzeu.
Vo veku 95 rokov sa v roku 2007 stal "Osobnosťou slovenskej fotografie" a zároveň získal cenu za celoživotné dielo v Stredoeurópskom dome fotografie v Bratislave.

</doc>
<doc id="196433" url="https://sk.wikipedia.org/wiki?curid=196433" title="Korálovka">
Korálovka



</doc>
<doc id="196434" url="https://sk.wikipedia.org/wiki?curid=196434" title="Pavol Baláž">
Pavol Baláž

Pavol Baláž (* 1. apríl 1984, Partizánske) je slovenský futbalista, ktorý je odchovancom klubu OFK Tovarniky.
Po troch rokoch v Poľsku , kde hrával za Ruch Chorzów a ŁKS Łódź sa v lete 2010 stal hráčom Tatranu Prešov.

</doc>
<doc id="196435" url="https://sk.wikipedia.org/wiki?curid=196435" title="Krajinský okres">
Krajinský okres

Krajinský okres () alebo v spolkovej krajine Severné Porýnie-Vestfálsko a spolkovej krajine Šlezvicko-Holštajnsko len okres () sú administratívne jednotky v Nemecku. Väčšina okresov v Nemecku sú krajinské okresy, ostatné sú mestá bez okresu.

</doc>
<doc id="196437" url="https://sk.wikipedia.org/wiki?curid=196437" title="Pribinov kríž">
Pribinov kríž

Pribinov kríž je slovenské štátne vyznamenanie pomenované podľa kniežaťa Pribinu. Udeľuje ho prezident Slovenskej republiky na návrh vlády alebo Národnej rady SR. Návrh prezident nemusí rešpektovať.
Pribinov kríž sa udeľuje občanom Slovenska, ktorí sa významne zaslúžili o hospodársky, sociálny alebo kultúrny rozvoj Slovenska.
Pribinov kríž má tri triedy, z ktorých najvyššia je I. trieda. Pri udeľovaní jednotlivých tried sa vychádza z miery zásluh toho, komu sa kríž udeľuje. Pri udeľovaní štátneho vyznamenania I. triedy musí byť miera zásluh obzvlášť mimoriadna. Vyznamenanie sa udeľujú pri príležitosti výročia vzniku Slovenskej republiky. Vyznamenanému sa odovzdáva spolu s vyznamenaním aj listina o udelení vyznamenania. Ak sa udeľuje vyznamenanie in memoriam, odovzdá sa spolu s listinou o jeho udelení pozostalému manželovi, prípadne inej blízkej osobe. Medzi príbuznými rozhoduje stupeň príbuzenstva a pri rovnakom stupni príbuzenstva má prednosť vekovo staršia osoba.
Vzhľad.
Dekorácie I. triedy vyznamenania tvorí: kríž razený zo striebra, pozlátený s prevlečnou stuhou, stužka a rozeta. 
Kríž je rupertského typu, má priemer 41 mm. Na lícnej strane kríža je uprostred červený smaltovaný medailón s plastickým strieborným reliéfom kniežaťa Pribinu. Pod medailónom je kolmo vztýčený meč. Medzi ramenami kríža sú ozdobné prvky vo forme staroslovanských šperkov. Na rube kríža je v strede plastický štátny znak Slovenskej republiky, okolo ktorého je do kruhu umiestnený nápis PRIBINA, v dolnej časti je matričné číslo. Kríž visí na pozlátenom závese v tvare obráteného vešiačika. Závesom sa kríž upína na prievlečnú stuhu.
Prevlečná stuha je hodvábna, 40 mm široká, purpurovej farby v strede s miniatúrnou korunkou razenou zo striebra, ktorá je pozlátená.
Stužka je hodvábna, purpurovej farby, dlhá 18 mm, široká 10 mm. V strede stužky je miniatúrna strieborná, pozlátená korunka so šírkou 12 mm a výškou 8 mm. Stužka je napnutá na pravouhlej lište, na zadnej strane s neihlicovým pripínacím mechanizmom.
Rozeta má tvar kruhu s priemerom 15 mm, je hodvábna, purpurovej farby. V strede rozety je miniatúrna strieborná pozlátená korunka so šírkou 12 mm a výškou 8 mm. Rozeta je vystužená, na zadnej strane s neihlicovým pripínacím mechanizmom.

</doc>
<doc id="196438" url="https://sk.wikipedia.org/wiki?curid=196438" title="Landkreis">
Landkreis



</doc>
<doc id="196439" url="https://sk.wikipedia.org/wiki?curid=196439" title="Vákuová elektrónka">
Vákuová elektrónka



</doc>
<doc id="196441" url="https://sk.wikipedia.org/wiki?curid=196441" title="Kreisfreie Stadt">
Kreisfreie Stadt

Kreisfreie Stadt (doslova: mesto bez okresu; v Badensku-Württembersku a do roku 1994 vo východnom Nemecku - doslova: mestský okres; v Bavorsku dávnejšie ) je administratívna jednotka v Nemecku. 
Mestá bez okresu sú väčšinou mestá s viac ako 100 000 obyvateľmi (v niektorých spolkových krajinách aj menšie), ktoré nepatria do krajinských okresov (), ale spravujú vlastné okresné povinnosti samé, ako nezávislé mestá. Takýchto miest je vyše 100.

</doc>
<doc id="196444" url="https://sk.wikipedia.org/wiki?curid=196444" title="Stadtkreis">
Stadtkreis



</doc>
<doc id="196445" url="https://sk.wikipedia.org/wiki?curid=196445" title="London Calling">
London Calling

London Calling je album skupiny The Clash z roku 1979. Vydaním albumu skupina zaznamenala obrovský komerčný úspech a definovala zmenu v hudobnom smere ich tvorby, kombinujúc prvky rocku, ska, reggae, popu a rockabilly. Na albume sa nachádzajú hity ako „Train in Vain“, „Clampdown“, „Spanish Bombs“, „Jimmy Jazz“ a titulná skladba „London Calling“.
V rebríčku časopisu "Rolling Stone" 500 najlepších albumov na svete bol "London Calling" umiestnený na ôsmej priečke. Na obale albumu je fotografia Pennie Smithovej z koncertu v Palladium, kde Paul Simonon hádže o zem svoju basgitaru spolu s grafikou odkazujúcou na debutový album Elvisa Presleyho.
Zoznam skladieb.
Bonusové vydanie na 25. výročie.
Zahŕňa nahrávky "The Vanilla Tapes" ako bonus.

</doc>
<doc id="196446" url="https://sk.wikipedia.org/wiki?curid=196446" title="Vládny obvod">
Vládny obvod

Vládny obvod () je v niektorých spolkových krajinách Nemecka územnosprávna jednotka stojaca medzi spolkovou krajinou (na jednej strane), a krajinskými ("Landkreis") a mestskými ("Kreisfreie Stadt") okresmi (na strane druhej). Vládne obvody existovali už v období Pruska ako správne celky v rámci jeho provincií. Neskôr boli tieto správne celky zavedené aj v Bavorsku (kde existujú dodnes) a iných častiach Nemecka.

</doc>
<doc id="196447" url="https://sk.wikipedia.org/wiki?curid=196447" title="Regierungsbezirk">
Regierungsbezirk



</doc>
<doc id="196449" url="https://sk.wikipedia.org/wiki?curid=196449" title="SHA">
SHA

SHA môže byť:

</doc>
<doc id="196450" url="https://sk.wikipedia.org/wiki?curid=196450" title="Roskilde Festival">
Roskilde Festival

Roskilde Festival je hudobný festival, ktorý sa koná každoročne južne od mesta Roskilde v Dánsku. Patrí k dvom najväčším rockovým festivalom v Európe (druhým je Glastonbury Festival). Prvýkrát sa tu hralo v roku 1971, festival založili dvaja študenti Mogens Sandfær a Jesper Switzer Møller a podporovateľ Carl Fischer. Od roku 1973 koncerty usporadúva Roskilde Foundation, nezisková organizácia.
Festival sa obvykle otvára poslednú nedeľu v mesiaci jún a oficiálne začína nasledujúci štvrtok v tzv. Festival Site.
Do polovice 90. rokov na festival chodili hlavne diváci zo Škandinávie, od tejto doby sem začalo chodiť množstvo zahraničných fanúšikov hlavne z Nemecka, Rakúska, či Anglicka.
Jednotlivé tribúny boli do roku 2003 pomenované podľa farieb, okrem "Orange stage" (oranžová tribúna). Najväčšou je "Arena stage" (pôvodne zelená tribúna), ktorá má kapacitu 17 000 divákov.

</doc>
<doc id="196452" url="https://sk.wikipedia.org/wiki?curid=196452" title="Krajina (Nemecko)">
Krajina (Nemecko)

Krajina (po nemecky: "Land", pl. "Länder") alebo hovorovo spolková krajina ("Bundesland", pl. "Bundesländer") je jedna z federálnych jednotiek, ktoré spolu tvoria federáciu/spolkový štát Nemecká spolková republika. Majú v Nemeckej spolkovej republike vysoký stupeň autonómie. Celkovo je ich dnes 16.
Vo svojej dnešnej podobe vznikli nemecké spolkové krajiny na území niekdajšieho „"západného"“ Nemecka v rokoch 1945-1952, na území bývalej NDR dňa 3. októbra 1990. Svojimi hranicami aj formou však do značnej miery nadväzujú na pruské provincie a spolkové krajiny Weimarskej republiky.
Zoznam.
O spolkových krajinách počas Weimarskej republiky pozri Weimarská republika.

</doc>
<doc id="196453" url="https://sk.wikipedia.org/wiki?curid=196453" title="Soulmen">
Soulmen



</doc>
<doc id="196454" url="https://sk.wikipedia.org/wiki?curid=196454" title="Spolková krajina (Nemecko)">
Spolková krajina (Nemecko)



</doc>
<doc id="196455" url="https://sk.wikipedia.org/wiki?curid=196455" title="Administratívne členenie Nemecka">
Administratívne členenie Nemecka

Nemecko sa hierarchicky člení takto:

</doc>
<doc id="196458" url="https://sk.wikipedia.org/wiki?curid=196458" title="Emmy Rossumová">
Emmy Rossumová

Emmanuelle Grey „Emmy“ Rossum (* 12. september 1986, New York) je americká herečka, režisérka, speváčka a skladateľka.

</doc>
<doc id="196461" url="https://sk.wikipedia.org/wiki?curid=196461" title="Peter-Hans Kolvenbach">
Peter-Hans Kolvenbach

Peter-Hans Kolvenbach (* 30. november 1928, Druten, Holandsko – † 26. november 2016, Bejrút, Libanon) bol profesor, rímskokatolícky kňaz a jezuita. Od roku 1983 do roku 2008 bol 29. generálnym predstaveným Spoločnosti Ježišovej. Z tejto funkcie ako jediný žijúci generálny predstavený v doterajších dejinách rádu, po schválení pápežom, odstúpil.
Životopis.
Peter-Hans Kolvenbach sa narodil v holandskom Drutene. Do noviciátu Spoločnosti Ježišovej vstúpil 7. augusta 1948. Vysvätený na kňaza bol v roku 1961 v obrade Arménskej katolíckej cirkvi. Učil lingvistiku vo Francúzsku a v Bejrúte, kde bol vymenovaný na provinciála. 13. septembra 1983, počas 33. Generálnej kongregácie SJ, bol vybraný za 29. generála jezuitov. V liste z 2. februára 2007 oznámil zvolanie GK SJ, ktoré sa začalo 5. januára 2008, a naznačil, že mieni odstúpiť zo svojho postu, za predpokladu schválenia GK a s dovolením pápeža Benedikta XVI., ktorý Kolvenbachovo rozhodnutie schválil. 

</doc>
<doc id="196462" url="https://sk.wikipedia.org/wiki?curid=196462" title="Internet Information Services">
Internet Information Services

Microsoft Internet Information Services (IIS, tiež Internet Information Server) je nastavenie serverových funkcií Microsoft Windows. Je to druhý najpoužívanejši server, hneď za Apache HTTP Server. Prieskum hovorí že na IIS beží približne 37.13% z všetkých webových stránok.
Využitie.
IIS sa v súčasnosti predovšetkým využíva pre jeho podporu ASP.NET. A toto je hlavný dôvod prečo 37% serverov využíva jeho služby. Žiadna konkurencia nepodporuje ASP.NET.
Novinka vo verzii 7.0.
Služby IIS 7.0 poskytujú dva moduly konzoly Microsoft Management Console (MMC). Použitie modulu Internet Information Services (IIS) Manager na správu webového servera, na ktorom je spustená aplikácia IIS 7.0. Použitie modulu Internet Information Services (IIS) 6.0 Manager na správu lokalít servera FTP na webovom serveri, na ktorom je spustená aplikácia IIS 7.0 alebo na vzdialenú správu webového servera služieb IIS 6.0.
História IIS.
IIS bol prvýkrát vydaný ako doplnok internetových služieb k operačnému systému Windows NT 3.51. Nasledovala verzia 2.0 určená pre operačný systém Windows NT 4.0 a neskôr bola doplnená verzia IIS 3.0, ktorá už podporovala aj dynamické scriptovanie Active Server Pages.
Pre verziu IIS 4.0 bola vydaná podpora pre Gopher a bola nazvaná ako "Option Pack" CD-ROM ku Windows NT.
Terajšie verzie IIS sú 7.0 pre Windows Server 2008, Windows Vista, 6.0 pre Windows Server 2003 a IIS 5.1 pre Windows XP Professional. Vo verzii 6.0 už je obsiahnutá podpora IPv6. Ďalši doplnok pre IIS FastCGI je dostupný pre verzie IIS 5.1, IIS 6.0 a IIS 7.0.

</doc>
<doc id="196463" url="https://sk.wikipedia.org/wiki?curid=196463" title="IIS">
IIS

IIS môže byť:

</doc>
<doc id="196464" url="https://sk.wikipedia.org/wiki?curid=196464" title="Vardarské Macedónsko">
Vardarské Macedónsko

Vardarské Macedónsko (po macedónsky a po srbsky: Вардарска Македонија, po bulharsky: Вардарска Македония) je názov časti oblasti dnešného Severného Macedónska, ktorá bola okupovaná Srbskom počas prvej balkánskej vojny v roku 1912. Po prvej svetovej vojne ostala pod kontrolou Srbska a po roku 1945 sa z väčšej časti tohto územia v rámci Juhoslávie utvorila zväzová republika Srbsko. Po rozpade Juhoslávie v roku 1991 na tomto území vznikla nezávislá republika - Macedónsko.

</doc>
<doc id="196469" url="https://sk.wikipedia.org/wiki?curid=196469" title="Sekundárny meristém">
Sekundárny meristém

Sekundárny meristém alebo druhotné delivé pletivo je meristém, ktorý vzniká dediferenciáciou pletív, ktoré boli už do istej miery diferencované. Napr. felogén a interfascikulárne kambium. Opakom je primárny meristém.

</doc>
<doc id="196471" url="https://sk.wikipedia.org/wiki?curid=196471" title="SiN">
SiN

SiN je akčná počítačová hra žánru FPS pre PC vyvinutá firmou Ritual Entertainment. Titul používa modifikovaný engine Id Tech 2.
Vydania.
Titul bol vydaný spoločnosťou Activision koncom roka 1998. Titul bol od 5. apríla 2006 distribuovaný cez službu Steam ako samostatný produkt alebo v spoločnom balení so svojím pokračovaním .

</doc>
<doc id="196472" url="https://sk.wikipedia.org/wiki?curid=196472" title="Apache HTTP Server">
Apache HTTP Server

Apache HTTP Server je softwarový webový server s Open source licenciou pre Linux, BSD, Microsoft Windows a iné platformy. V dnešnej dobe je najrozšírenejším na celom svete.
História.
Vývoj Apache začal v roku 1993 v NCSA (National Center for Supercomputing Aplications) na Illinoiskej univerzite. Pôvodné meno projektu bolo "NCSA HTTPd". V nasledujúcom roku však vývojarský tím opustil hlavný programátor Rob McCool, čím došlo k spomaleniu vývoja a neskôr, v roku 1998, k úplnému zastaveniu.
NCSA HTTPd však medzitým už používali správcovia webových serverov a dodávali mu vlastné úpravy – "patche" (patch = záplata). Hlavnú úlohu v ďalšom vývoji zohrali Brian Behlendorf a Cliff Skolnick, ktorí založili e-mailovú konferenciu a začali zber úprav a ich distribúciu koordinovať. Prvá verejná verzia s označením 0.6.2 bola vydaná v apríli 1995. Nasledovalo kompletné prepísanie kódu (Apache2 už neobsahuje nič z pôvodného NCSA HTTPd) a založenie "Apache Group", ktorá je dnes základom vývojarského tímu.
Od apríla 1996 bol Apache najpopulárnejší server na internete. V máji 1999 bežal na 57 % zo všetkých serverov a v apríli 2008 jeho používanosť dosiahla 50,42 % (výsledky merania Netcraft ). Na Slovensku má Apache podiel 46,75 % (Štatistika .sk domén dtools.sk ).
Názov vznikol z anglického slovného spojenia "„A patchy server“" (záplatovaný server). Ako indiánsky symbol je v znaku vtáčie pero.

</doc>
<doc id="196473" url="https://sk.wikipedia.org/wiki?curid=196473" title="Základné pletivo">
Základné pletivo

Základné pletivá sú pletivá, ktoré vypĺňajú priestor medzi krycími a vodivými pletivami.
Rozlišujeme: 

</doc>
<doc id="196474" url="https://sk.wikipedia.org/wiki?curid=196474" title="Sklerenchým">
Sklerenchým

Sklerenchým alebo sklerenchymatické pletivo je druh rastlinného pletiva, ktorého bunky majú hrubú bunkovú stenu. Väčšinou sú bunky sklerenchýmu odumreté, v niektorých rastlinách majú spevňovaciu funkciu (ľan, konope) a v niektorých vytvárajú bunky nazývané sklereidy (plody hrušky, kôstkovice).
Osteosklereidy sú bunky na póloch rozšírené, tvarom pripomínajú kosť; bežne prítomné v listoch mnohých druhov rastlín, ale aj na povrchu semien hrachu.
Asterosklereidy majú nepravidelný tvar s početnými výbežkami; často sú prítomné v listovom parenchýme (napr lekno) ale i vo vzdušných koreňoch.

</doc>
<doc id="196476" url="https://sk.wikipedia.org/wiki?curid=196476" title="Francisco Morazán">
Francisco Morazán

Generál José Francisco Morazán Quezada (* 3. október 1792, Tegucigalpa – † 15. september 1842, San José, Kostarika) bol stredoamerický spisovateľ, vojak a štátnik. Člen Liberálnej strany a prezident Stredoamerickej únie v rokoch 1830 až 1834 a 1835 až 1839.
Jeho politickým ideálom bola jednota Strednej Ameriky. Bol jedným z najvýznamnejších vojvodcov v jej dejinách. Politicky a vojensky Morazán v tejto oblasti dominoval viac ako jedno desaťročie. Je dodnes uznávaný ako vizionár, mysliteľ a štátnik. Svojimi liberálnymi reformami sa snažil o modernizáciu, ale aj nadmernú centralizáciu moci v Strednej Amerike. Aj nepochopenie týchto jeho snáh viedlo v roku 1837 k revolúcii v Guatemale, ktorá následne skoncovala so Stredoamerickou úniou ako štátom a viedla k vzniku Guatemaly, Hondurasu, Salvádoru, Nikaraguy a Kostariky ako samostatných republík.

</doc>
<doc id="196480" url="https://sk.wikipedia.org/wiki?curid=196480" title="Základné pletivá">
Základné pletivá



</doc>
<doc id="196483" url="https://sk.wikipedia.org/wiki?curid=196483" title="Stredoamerická federatívna republika">
Stredoamerická federatívna republika

Stredoamerická federatívna republika (šp. "República Federal de Centroamérica"; do októbra 1824 Spojené provincie Strednej Ameriky/Spojené stredoamerické provincie - šp. Provincias Unidas del Centro de América (doslova "Spojené provincie stredu Ameriky") ), známa aj ako Spojené stredoamerické štáty, Stredoamerická konfederácia alebo Stredoamerická únia, bola federatívna republika/konfederácia v Strednej Amerike od júla 1823 do roku 1839. Do roku 1834 bola jej hlavným mestom Guatemala, potom krátko Sonsonate a od roku 1834 do roku 1839 San Salvador.
Úniu tvorilo päť štátov: Guatemala, Salvádor, Honduras, Nikaragua a Kostarika. V roku 1838 vznikol šiesty štát, Los Altos, s hlavným mestom Quetzaltenango, ktorý zaberal územie na západe dnešnej Guatemaly a časti dnešného štátu Chiapas v Mexiku.
V období rokov 1838 až 1840 bola únia zmietaná občianskou vojnou. Prvá krajina, ktorá sa definitívne od nej oddelila, bola Nikaragua (v apríli 1838); potom nasledoval Honduras (október 1838) a Kostarika (november 1838). Guatemala sa oddelila v roku 1839 a vojensky anektovala štát Los Altos. Únia prestala existovať koncom roku 1839. V 19. storočí bolo ešte niekoľko pokusov o jej obnovenie.

</doc>
<doc id="196486" url="https://sk.wikipedia.org/wiki?curid=196486" title="Pacta sunt servanda">
Pacta sunt servanda

Pacta sunt servanda (lat. "dohody treba zachovávať") je jedno zo základných pravidiel prirodzeného, civilného aj medzinárodného práva. 
Hugo Grotius sformuloval zásadu Pacta sunt servanda
Väčšinou sa pod týmto termínom rozumie to, že v dohodách uzavretých súkromnými osobami, sú jednotlivé zmluvné podmienky záväzné a povinné, ich neplnenie je porušením dohody. Všeobecné zásady korektného správania v obchodnej praxi, vrátane predpokladania dobrej viery, sú podmienkou pre účinnosť celého systému. Prípadné nezhody môžu byť potrestané, v niektorých právnych systémoch aj bez priamej sankcie niektorej strany.

</doc>
<doc id="196487" url="https://sk.wikipedia.org/wiki?curid=196487" title="Spojené provincie Strednej Ameriky">
Spojené provincie Strednej Ameriky



</doc>
<doc id="196488" url="https://sk.wikipedia.org/wiki?curid=196488" title="San Pedro Sula">
San Pedro Sula

San Pedro Sula je druhé najväčšie mesto v Hondurase a zároveň najväčším priemyselným centrom krajiny. Je hlavným mestom departamentu Cortés. Mestská aglomerácia má približne 1 milión obyvateľov. Mesto založil Pedro de Alvarado v roku 1536 a nazval ho San Pedro de Puerto Caballos. 
Rast mesta sa začal s príchodom nadnárodných spoločností, ktoré začali v Hondurase vo veľkom pestovať banány a vybudovali tu železnicu. V druhej polovici 20. storočia pribudli mnohé priemyselné závody a vysoké školy. Tradíciu má textilný priemysel. Sektor služieb zaznamenal najväčší pokrok v deväťdesiatych rokoch 20. storočia. Pracuje v ňom takmer polovica ekonomicky aktívneho obyvateľstva.
Najbližší námorný prístav je Puerto Cortés na pobreží Karibského mora, vzdialený približne 60 km smerom na sever.

</doc>
<doc id="196489" url="https://sk.wikipedia.org/wiki?curid=196489" title="Earthian">
Earthian

Earthian je japonská manga podľa mangaky Jun Kógovej, ktorú publikovalo "Shinshokan". Príbeh sa zaraďuje do žánru šónen-ai. Na základe mangy bolo vytvorené štvordielne OVA.
Príbeh.
Existuje planéta zvaná "Eden" a na nej žijú anjeli. Teraz prichádzajú na Zem aby rozhodli, či má byť ľudstvo za svoje skutky zničené alebo nie. Dvaja z týchto anjelov sú Čihaja a Kagucuja. Čihaja má ľudí rád a preto sa im snaží pomáhať. No v anime pomáha skôr biohumanoidom, padlému anjelovi a Messiahovi, ktorý má za úlohu zničiť svet. Messiah sa však zaľúbi do Čihaju, a tak sa rozhodne, že neublíži ničomu, čo má Čihaja rád. Kagucuja tiež miluje Čihaju, a tak ho chráni, aj keď s jeho rozhodnutiami nesúhlasí. Čihaja je však nešťastný, pretože ako jediný z anjelov má čierne krídla. Snaží sa prísť na to prečo je to tak, ale nedarí sa mu to.
Postavy.
Epizódy 1,3 a 4:
Epizóda 2:
Hudba.
Ukončujúca skladba:
3. "True Romance" od Maki Ičihara
4. "The Destinies" od Maki Ičihara

</doc>
<doc id="196490" url="https://sk.wikipedia.org/wiki?curid=196490" title="Bafomet">
Bafomet

Bafomet (; iné názvy: Bahomet, Bafumet, Bahumet, Babhomet) bola okultná bytosť so zvieracou hlavou a ľudským telom, ktorého údajne (nikdy sa to nedokázalo, pravdepodobne išlo o falošné obvinenie Filipa IV. za účelom skonfiškovania ich majetku) uctievali templári. Niekedy bola stotožňovaná so staroegyptským baraním bohom Banebdžedetom – „mendéskym capom“.
Podľa zobrazení v zbierkach starožitností predstavuje ženskú osobu s dvomi tvárami s fúzmi, na soche sú vyrytí had, zlomený kríž, egyptský kľúč života a smrti, kocky, sedemramenný svietnik, slnko, mesiac a arabské nápisy. Význam je sporný.

</doc>
<doc id="196493" url="https://sk.wikipedia.org/wiki?curid=196493" title="Pedro de Alvarado y Contreras">
Pedro de Alvarado y Contreras

Pedro de Alvarado y Contreras (* 1486, Badajoz – † 4. júl 1541, Guadalajara, Mexiko) bol španielsky dobyvateľ, ktorý sa podieľal na dobytí Kuby, na expedícii Juana de Grijalvu na pobreží Yucatánu a v Mexickom zálive a na invázii do Mexika vedenej Hernánom Cortésom.

</doc>
<doc id="196496" url="https://sk.wikipedia.org/wiki?curid=196496" title="Voodoo3">
Voodoo3

Voodoo3 bola séria počítačových herných grafických kariet, ktoré navrhovala a vyrábala spoločnost 3dfx Interactive. Bol to nasledovník hi-end karty Voodoo2 a bola založená na staršej verzii Voodoo Banshee. Uvedená bola na výstave Comdex 98 a na trhu sa objavila v roku 1999. Bola to prvá 3dx karta, ktorá bola vyrábaná v spolupráci s firmou STB.
Existovalo niekoľko verzíí Voodoo3, obyčajne mali karty 16 MB RAM, 128-bitovú architektúru, verzia Voodoo3 2000 bola taktovaná na 143 MHz, verzia Voodoo3 3000 na 166 MHz a najsilnejšia verzia, 3500 TV na 183 MHz a obsahovala TV-Out výstup.
Uvedená bola aj zvláštna lacná verzia 3dfx Velocity 100, ktorá obsahovala 8 MB RAM a čip bol taktovaný na 143 MHz. Rozdielom bolo ešte vypnutie jednej textúrovacej jednotky, ktorá sa dala veľmi jednoducho softvérovo zapnúť.

</doc>
<doc id="196497" url="https://sk.wikipedia.org/wiki?curid=196497" title="Diego Velázquez de Cuéllar">
Diego Velázquez de Cuéllar

Diego Velázquez de Cuéllar (* 1465, Cuéllar, Segovia, Španielsko - † 1524, Santiago de Cuba) bol španielsky dobyvateľ a prvý guvernér Kuby od roku 1511 až do svojej smrti v roku 1524. Do Nového sveta odišiel v roku 1493 s druhou expedíciou Krištofa Kolumba. V rokoch 1501 - 1509 spolupracoval s guvernérom Nicolásom de Ovando na pacifikácii ostrova Hispaniola. Jeho ďalší guvernér, Diego Colón, ho v roku 1511 postavil na čelo expedície, ktorá mala dobyť a osídliť Kubu. Podporoval aj expedície na územie dnešného Mexika. V roku 1518 sa preto spojil s Hernandom Cortésom, avšak čoskoro sa medzi nimi začali rozbroje. Za Cortésom poslal expedíciu pod velením Pánfila de Narváez, toho však Cortés zajal.

</doc>
<doc id="196499" url="https://sk.wikipedia.org/wiki?curid=196499" title="NV1">
NV1

NVIDIA NV1 bola multimediálna PCI karta uvedená v roku 1995 a predávaná ako "Diamond Edge 3D". Obsahovala kompletné 2D/3D grafické jadro založené na kvadratickom mapovaní textúr, VRAM alebo FPM DRAM pamäť, integrovanú 32-kanálovú 350 MIPS zvukovú kartu iba na prehrávanie a joypad port kompatibilný so Sega Saturn. Bola určená ako náhrada 2D grafickej karty, zvukovej karty kompatibilnej so Sound Blaster a 15-pinového portu na joystick.

</doc>
<doc id="196500" url="https://sk.wikipedia.org/wiki?curid=196500" title="NV2">
NV2

NV2 mal byť druhý grafický procesor od spoločnosti nVidia pre grafické akcelerátory. Nikdy nebol dokončený.

</doc>
<doc id="196501" url="https://sk.wikipedia.org/wiki?curid=196501" title="GeForce 6">
GeForce 6

GeForce 6 (kódovné označenie NV40) je grafický čipset šiestej generácie od spoločnosti nVidia. Všetky podporujú Vertex shader a Pixel shader 3.0, ako to vyžaduje špecifikácia DirectX 9.0c. Disponujú aj plnou podporou OpenGL 2.0.
Uvedená bola 14. apríla 2004, zaviedla niekoľko nových vlastností: fukncionalitu PureVideo, podporu Shader Model 3.0 a technológiu SLI.

</doc>
<doc id="196503" url="https://sk.wikipedia.org/wiki?curid=196503" title="GeForce 7">
GeForce 7

GeForce 7 (kódové označenia G70 (NV47), G71, G72, G73) je siedma generácia grafických kariet od spoločnosti nVidia.
Podporuje DirectX 9.0c a Shader Model 3.0. Uvedená bola v júni 2005 a vyrábala sa do roku 2006.

</doc>
<doc id="196504" url="https://sk.wikipedia.org/wiki?curid=196504" title="GeForce 8">
GeForce 8

GeForce 8 (kódové označenia G80, G84, G86, D8P (G92), D8M (G98)) je ôsma generácia grafických kariet GeForce od spoločnosti nVidia. Zaviedla tretí fundamentálne nový dizajn GPU a prvú unifikovanú architektúru shader.
Uvedená bola v roku 2006, je to prvá grafická karta od spoločnosti nVidia, ktorá podporuje DirectX 10 a Model 4.0. Od modelu s jadrom G80 karty obsahujú vlastnú AGEIA PhysX kartu, ktorá pomocou jazyka CUDA dokáže interpretovať C a C++ na čipe GPU. Túto technológiu je možné získať jednoduchým nainštalovaním ovládačov PhysX.

</doc>
<doc id="196505" url="https://sk.wikipedia.org/wiki?curid=196505" title="Pulzová oxymetria">
Pulzová oxymetria

Pulzová oxymetria je neinvazívna metóda na kontinuálne zisťovanie saturácie hemoglobínu kyslíkom v arteriálnej krvi prostredníctvom merania absorpcie svetla resp. remisie svetla pri presvietení kože. Meranie sa uskutočňuje najčastejšie nalepovacím senzorom na ľahko prístupnej časti tela, spravidla prste, ušnici a podobne. Prístroj na pulzovú oxymetriu sa nazýva pulzový oxymeter.
Využíva sa najmä na monitorovanie saturácie hemoglobínu kyslíkom počas celkovej anestézie pri operáciach.

</doc>
<doc id="196506" url="https://sk.wikipedia.org/wiki?curid=196506" title="Diego Velázquez">
Diego Velázquez

Diego Velázquez môže byť:

</doc>
<doc id="196510" url="https://sk.wikipedia.org/wiki?curid=196510" title="Expozícia (ožiarenie)">
Expozícia (ožiarenie)

Expozícia alebo ožiarenie alebo expozícia ožiareniu (skr. X) je podiel:
Jednotkou je C/kg a staršia jednotka bola R (röntgen).

</doc>
<doc id="196511" url="https://sk.wikipedia.org/wiki?curid=196511" title="Pulzový oxymeter">
Pulzový oxymeter



</doc>
<doc id="196512" url="https://sk.wikipedia.org/wiki?curid=196512" title="Pedro de Alvarado">
Pedro de Alvarado



</doc>
<doc id="196514" url="https://sk.wikipedia.org/wiki?curid=196514" title="Stredoamerická únia">
Stredoamerická únia



</doc>
<doc id="196515" url="https://sk.wikipedia.org/wiki?curid=196515" title="Spojené stredoamerické provincie">
Spojené stredoamerické provincie



</doc>
<doc id="196516" url="https://sk.wikipedia.org/wiki?curid=196516" title="Stredoamerická konfederácia">
Stredoamerická konfederácia



</doc>
<doc id="196517" url="https://sk.wikipedia.org/wiki?curid=196517" title="Bahomet">
Bahomet



</doc>
<doc id="196518" url="https://sk.wikipedia.org/wiki?curid=196518" title="Bafumet">
Bafumet



</doc>
<doc id="196520" url="https://sk.wikipedia.org/wiki?curid=196520" title="Bahumet">
Bahumet



</doc>
<doc id="196521" url="https://sk.wikipedia.org/wiki?curid=196521" title="Babhomet">
Babhomet



</doc>
<doc id="196522" url="https://sk.wikipedia.org/wiki?curid=196522" title="Myrmekochória">
Myrmekochória

Myrmekochória je rozširovanie semien rastlín prostredníctvom mravcov.

</doc>
<doc id="196523" url="https://sk.wikipedia.org/wiki?curid=196523" title="Expozícia ožiareniu">
Expozícia ožiareniu



</doc>
<doc id="196524" url="https://sk.wikipedia.org/wiki?curid=196524" title="Emmy Rossum">
Emmy Rossum



</doc>
<doc id="196526" url="https://sk.wikipedia.org/wiki?curid=196526" title="Druhotné delivé pletivo">
Druhotné delivé pletivo



</doc>
<doc id="196527" url="https://sk.wikipedia.org/wiki?curid=196527" title="Voodoo2">
Voodoo2

Voodoo2 (alebo Voodoo²) bola grafická karta so sadou troch grafických procesorov od spoločnosti 3dfx. Uvedená bola vo februári 1998 a nahradila pôvodný model Voodoo Graphics. Frekvencia čipu bola 90 MHz a používala 100 MHz EDO DRAM a bola k dispozícii pre rozhranie PCI. Existovali dva modely, jeden s 8 MB RAM a druhý s 12 MB RAM. 8 MB verzia mala 2 MB pre každú textúrovaciu jednotku, 12 MB verzia 4 MB na jednotku. 4 MB framebuffer oboch kariet podporoval maximálne akcelerované rozlíšenie 800x600, pričom 12 MB verzia umožňovala použitie detailnejších textúr.

</doc>
<doc id="196528" url="https://sk.wikipedia.org/wiki?curid=196528" title="Voodoo 5">
Voodoo 5

Voodoo 5 bola posledná a najsilnejšia grafická karta od spoločnosti 3dfx. Všetky karty tejto série vrátane Voodoo4 boli založené na čipoch VSA-100 (Voodoo Scalable Architecture). Boli vytvorené iba jednočipové verzie Voodoo 4 4500 a dvojčipové verzie Voodoo 5 5500, boli však plánované aj dvojčipové Voodoo 5 5000 a Voodoo 5 6000.

</doc>
<doc id="196529" url="https://sk.wikipedia.org/wiki?curid=196529" title="Alfonz VI. (Kastília)">
Alfonz VI. (Kastília)

Alfonz VI. (ako kráľ Kastílie aj "Alfonz I.";*1040 – † 1. júl 1109) bol kráľ Leónu (od 27. decembra 1065 do smrti), kráľ Kastílie (od 6. októbra 1072 do smrti), formálne aj kráľ Toleda (od 1085 do smrti) a kráľ Galície (1090 do smrti). Bol príslušníkom Navarrskej dynastie a synom kastílsko-leónskeho kráľa Ferdinanda I. Veľkého a Sanchy z Leónu.

</doc>
<doc id="196531" url="https://sk.wikipedia.org/wiki?curid=196531" title="Mliečny kremeň">
Mliečny kremeň

Mliečny kremeň je fanerokryštalická odroda kremeňa, slabo zakalená nepriezračná odroda krištáľu. Má bielu až sivobielu farbu, okrem farby je však z každej stránky rovnaký ako krištáľ – tvorí hexagonálne prizmatické kryštály. 
Výskyt.
V rámci jedného kryštálu bývajú aj mliečne, aj číre oblasti, kryštály mliečneho kremeňa sa často vyskytujú na jednom nálezisku spolu s čírym krištáľom. Pri ťažbe sú jeho množstvá omnoho väčšie, ako množstvá krištáľu. Mliečny kremeň predstavuje najbežnejšiu odrodu kremeňa. Biele žily celistvého kremeňa sa nachádzajú v mnohých typoch hornín. Veľké množstvá mliečneho kremeňa sa získavajú napríklad v arkansaskom Hot Springs v USA a Minas Gerais v Brazílii. 
Na Slovensku sa vyskytuje v lokalitách Rudňany, Mlynky a Rožňava.
Použitie.
V klenotníctve. Mliečny kremeň môže byť dostatočne priehľadný aj na fazetáciu. 

</doc>
<doc id="196532" url="https://sk.wikipedia.org/wiki?curid=196532" title="Daikatana">
Daikatana

Daikatana je akčná počítačová hra pre PC vyvinutá firmou Ion Storm. Hra bola vydaná spoločnosťou Eidos pre Windows 14. apríla 2000. Hra beží na engine Id Tech 2. "Daikatana" bola neskôr portovaná pre herný systém Nintendo 64. Bola tiež plánovaná verzia pre konzolu Playstation, ktorá bola v priebehu vývoja zrušená. Úplné odlišná hra nesúca rovnaký názov bola vyvinutá pre herný systém Game Boy Color.
Príbeh.
Hra sa odohráva v roku 2455 vo svete zmietanom pandémiou spôsobenou mužom známim ako Kage Mishima. Kage Mishima sa s pomocou magického meča nazývaného daikatana, vrátil späť čase do minulosti aby zabránil zničeniu epidémie v počiatočnej fáze, čím mu bolo umožnené prevziať vládu nad svetom. Hráč sa v roli inštruktora bojových umení prezývaného Hiro Miyamoto spolu so svojimi spoločníkmi pokúša získať meč daikatana späť, putujúc pritom rozličními obdobiami a miestami v čase.
Vývoj.
Pôvodny návrh designu hry bol v hrubých rysoch hotový v marci roku 1997, kedy sa očakávalo, že bude potrebných ešte ďalších 7 mesiacov do dokončenia hry. Jej vydanie sa tak očakávalo na Vianoce 1997. Hra bola vytvorená na Quake engine a bola po prvýkrát predstavená na hernom veltrhu E3 v júni roku 1997. V rovnaký čas spoločnosť id Software predstavila nový Quake II engine, ktorý pôvodný engine prevyšoval. John Romero, hlavný designer hry, sa teda rozhodol posunúť pôvodný termín vydania na marec roku 1998 a implementovať engine Quake 2.
Vývojársky tím Daikatany následne licencoval Quake II engine, avšak čas potrebný na konverziu hry prevyšoval pôvodné odhady. Vydanie hry bolo znovu posunuté. S oddialovaním dátumu vydania sa zhoršovala aj situácia vo vnútri firmy, čo vyústilo v novembri roku 1998 do odchodu 12 členov. V tíme zostal prakticky sám Romero. Vydanie ešte v roku 1998 bolo za týchto podmienok nemožné.
Demoverzia hry sa nakoniec objavila v marci roku 1999, ale bola značne chybová. Ďalšia demoverzia uvedená na veltrhu E3 bola tiež neúspešná. Medzitým spoločnosť Eidos získala v ION Storm majoritný podiel a očakávalo sa vydanie hry na Vianoce 1999. Tento dátum sa tiež nepodarilo dodržať a hra bola nakoniec vydaná až v apríli roku 2000.
Hra je považovaná za jeden z najväčších nezdarov v oblasti počítačových hier.
Verzia pre Nintendo 64.
Verzia hry pre hernú konzolu Nintendo 64 bola vydaná o 3 mesiace neskôr. Za účelom dosiahnutia vyššej rýchlosti vykreslovania bola do väčšiny herných lokácií pridaná hmla, ktorá markantne znižovala viditeľnosť. Množstvo grafických prvkov hry pôsobí veľmi rozmazane, pravdepodobne kvôli maskovaniu textúr s nízkym rozlíšením.
Hráčovi spoločníci, Superfly Johnson a Mikiko Ebihara, boli z herných lokácií kompletne odstránení, avšak boli nadalej zobrazovaní v sprievodných herných animáciách. Hráčovej postave nebolo umožnené počas hry použiť meč daikatana.
Gameplay.
"Daikatana" obsahuje celkovo 24 levelov rozdelených do štyroch kapitol. Každá epizóda predstavuje odlišnú lokáciu a časové obdobie: futuristické Japonsko, staroveké Grécko, Temné obdobie v Nórsku a San Francisco v blízkej budúcnosti. Pre každú epizódu disponuje hráčová postava odlišnou sadou získatelných zbraní ako aj inými druhmi nepriateľov, ktorých je možné v priebehu epizódy stretnúť. Hra je prevažne orientovaná na rýchle boje. Zároveň však bol kladený dôraz na riešenie drobných logických hádaniek.

</doc>
<doc id="196535" url="https://sk.wikipedia.org/wiki?curid=196535" title="Sever (USA)">
Sever (USA)

Sever je veľký geografický región USA. Hoci obsahuje veľkú časť regiónu, ktorý je označovaný ako Midwest, väčšina Američanov toto územie označuje jednoducho ako North. Celkovo tu žije 113  479 422 ľudí, priemerná hustota zaľudnenia je 50 obyv./km² a rozloha oblasti je . 

</doc>
<doc id="196536" url="https://sk.wikipedia.org/wiki?curid=196536" title="Východ (USA)">
Východ (USA)

Východ alebo Americký Východ alebo Východ Spojených štátov je región USA tradične definovaný ako štáty ležiace na východ od rieky Mississippi. Prvé dva rady štátov západne od Mississippi sa obyčajne považujú za Západ, ale môžu sa považovať aj za Východ, obyčajne v regionálnych modeloch, ktoré neobsahujú stredný región. Podľa odhadov pre rok 2006 tu žilo asi 148 miliónov obyvateľov.

</doc>
<doc id="196537" url="https://sk.wikipedia.org/wiki?curid=196537" title="The Exploited">
The Exploited

The Exploited je škótska punková skupina, ktorá vznikala na prelome rokov 1979 a 1980.
Skupinu založil v škótskom Edinburghu bývalý vojak Wattie Buchan. Na začiatku skupina The Exploited mala žánrovo bližšie k Oi!, neskôr sa zamerala viac na street až hardcore punk. Približne od roku 1987, v období vydania albumu "Death Before Dishonour", sa ich hudobný štýl priblížil k žánru crossover thrash. 
V marci roku 1981 skupina podpísala zmluvu s hudobným vydavateľstvom "Secret Records", kde vydala svoje debutové EP s názvom "Army Life". V tomto istom roku nasledoval ich album "Punks Not Dead". Okrem zmien v hudobnom štýle skupina prešla mnohými personálnymi zmenami svojou tvorbou ovplyvnila mnohých hudobníkov na celom svete.
Bývalí členovia.
Iba spevák Wattie Buchan je v skupine od jej začiatku

</doc>
<doc id="196538" url="https://sk.wikipedia.org/wiki?curid=196538" title="Blondie (album)">
Blondie (album)

Blondie, je debutový album skupiny Blondie, ktorý prvýkrát vydalo v roku 1976 hudobné vydavateľstvo Private Stock Records. V roku 2001 bol remastrovaný rozšírený o päť bonusových skladieb a opäť vydaný.

</doc>
<doc id="196541" url="https://sk.wikipedia.org/wiki?curid=196541" title="Central United States">
Central United States

Central United States je región USA, ktorý sa v trojregiónovom modeli nachádza medzi regiónmi Západ a Východ. Je približne identický s regiónom Midwest a časťami južných štátov. Niekedy sa tento termín používa aj ako synonumum pre Midwest, zahrňujúci aj štáty na juhu.

</doc>
<doc id="196542" url="https://sk.wikipedia.org/wiki?curid=196542" title="Gus Hansen">
Gus Hansen

Gus Hansen (* 13. február 1974, Kodaň, Dánsko) je dánsky profesionálny hráč pokru, ktorý v súčasnosti žije v Monaku. Má prezývku „The Great Dane“ (Veľký Dán).
Životopis.
Pred tým, než sa stal v roku 1997 profesionálnym hráčom pokru hrával Hansen backgammon a tenis. V roku 2000 sa presťahoval do New York City a pokúsil sa živiť hraním backgammonu, ale toto odvetvie bolo na neho príliš malé. Sám sa označuje za profesionálneho gamblera a vsádzal na rôzne športové podujatia.
Pokrová kariéra.
Hansen začal hrať poker v roku 1993 v Ocean View Card Room v Santa Cruz v Kalifornii, kedy tu na výmennom pobyte študoval na The University of California v Santa Cruz. Je notoricky známy hlavne pre svoj agresívny štýl hry, v pokrovej terminológii nazývaný "loose aggressive". Je povestný svojím zvyšovaním sádzok alebo blafovaním so skoro hociktorými dvoma kartami, čo jeho súpera vedie k dorovnávaniu (či dokonca zvyšovaniu) jeho stávok.
Na konci roku 2007 jeho celkové príjmy zo "živých" turnajov tvorili viac než 5 000 000 dolárov. Vo februári roku 2012 sa jeho príjmy vyšplhali na 10,210,073 dolárov čím sa radí na 15. miesto celosvetového rebríčka celkových zarobených výher.

</doc>
<doc id="196544" url="https://sk.wikipedia.org/wiki?curid=196544" title="Eicca Toppinen">
Eicca Toppinen

Eino Matti "Eicca" Toppinen (* 5. august 1975, Vantaa, Fínsko) je fínsky hráč na violončelo a hudobný skladateľ. 
Hru na violončelo študoval na Sibeliovej akadémii v Helsinkách, kde sa stretol s Paavom Lötjönenom, Anterom Manninenom a Maxom Liljom, s ktorými spolu založili skupinu Apocalyptica.

</doc>
<doc id="196548" url="https://sk.wikipedia.org/wiki?curid=196548" title="The Curse of Blondie">
The Curse of Blondie

The Curse of Blondie, je ôsmy album skupiny Blondie vydané 13. októbra 2003 hudobným vydavateľstvom Epic Records.

</doc>
<doc id="196549" url="https://sk.wikipedia.org/wiki?curid=196549" title="Dlhé pleso">
Dlhé pleso

Dlhé pleso môže byť:

</doc>
<doc id="196550" url="https://sk.wikipedia.org/wiki?curid=196550" title="100 Greatest Britons">
100 Greatest Britons

100 Greatest Britons (dosl. "100 najväčších Britov") je anketa, ktorú usporiadalo BBC v roku 2002. 
V súťaži významne bodovalo aj niekoľko pôvodom zahraničných osobností, ako the Beatles,Ledsterner či Simon Adams. Anketu neskôr zopakovalo mnoho iných krajín, napríklad Nemecko ("Unsere Besten") v roku 2003, Kanada ("The Greatest Canadian") v roku 2004, USA ("The Greatest American") v 2005, Francúzsko ("Le Plus Grand Français de tous les temps") v roku 2005 alebo Česko ("Největší Čech") v roku 2005. Za najväčšieho Brita bol podľa ankety zvolený Winston Churchill. Wales si následne po britskej verzii 8. septembra 2003 iniciovalo svoju vlastnú anketu s názvom "100 Welsh Heroes" (100 welšských hrdinov), ukončená bola 1. marca 2004 a vyhral ju Aneurin Bevan.

</doc>
<doc id="196551" url="https://sk.wikipedia.org/wiki?curid=196551" title="Česká dolina">
Česká dolina



</doc>
<doc id="196554" url="https://sk.wikipedia.org/wiki?curid=196554" title="Palná zbraň">
Palná zbraň

Palná zbraň je (podľa zákona 190/2003 Z.z.) zbraň, ktorej funkcia je založená na okamžitom uvoľnení energie pri chemickej reakcii.
Palná zbraň pri streľbe využíva pušný prach. Ten pri nej vytvára množstvo plynov, ktoré umožnia strele vyletieť z hlavne obrovskou rýchlosťou. Pušný prach vynašli Číňania približne 2000 rokov pred naším letopočtom, nepoužívali ho však na výrobu streliva pre strelné zbrane. Palné zbrane sa vyvinuli v Európe, pravdepodobne koncom 14. storočia v Taliansku. (Najstaršia palná zbraň je bronzová pistala, prvá polovica 14. stor., a je vo Švédsku v Štokholme. Materiál pochádza zo Slovenského rudohoria.) Palné zbrane boli implementované na bojiská pomerne rýchlo a v priebehu niekoľkých desiatok rokov ich používala veľká časť európskych armád.
Medzi najznámejšie palné zbrane patrí viacranová puška Winchester Model 1873 (USA), či útočná puška AK-47 „Kalašnikov“ (ZSSR/Rusko).

</doc>
<doc id="196556" url="https://sk.wikipedia.org/wiki?curid=196556" title="Coastal states">
Coastal states

Coastal states ("Pobrežné štáty") sú štáty USA, ktoré majú pobrežie. Môže to byť pobrežie oceánu, pobrežie zálivu alebo pobrežie Veľkých jazier. Existuje 23 oceánskych pobrežných štátov a 8 štátov s pobrežím Veľkých jazier. Štát New York je aj oceánsky pobrežný štát, aj štát s pobrežím Veľkých jazier. Celkovo existuje 30 pobrežných štátov. Podľa odhadov k júlu 2004, celkový počet obyvateľov týchto štátov bol 171 891 161.

</doc>
<doc id="196557" url="https://sk.wikipedia.org/wiki?curid=196557" title="The More Things Change">
The More Things Change

The More Things Change z roku 1997 je úspešný druhý album americkej thrash metalovej kapely Machine Head. Hudobne pokračuje a nadväzuje na štýl ich debutu "Burn My Eyes".

</doc>
<doc id="196558" url="https://sk.wikipedia.org/wiki?curid=196558" title="International Border states">
International Border states

International Border states ("štáty medzinárodnej hranice/hraníc") sú štáty USA, ktoré zdieľajú medzinárodnú hranicu s inou krajinou. Existuje celkovo 18 hraničných štátov, 13 hraničí s Kanadou, 1 s Ruskom, 4 s Mexikom a jeden s Bahamami a Kubou.

</doc>
<doc id="196561" url="https://sk.wikipedia.org/wiki?curid=196561" title="Rhein-Neckar (krajinský okres)">
Rhein-Neckar (krajinský okres)

Rhein-Neckar () je krajinský okres na severozápade spolkovej krajiny Bádensko-Württembersko v Nemecku. Tento okres susedí s hesenskými okresmi Bergstraße a Odenwald, ďalej s okresmi Neckar-Odenwald, Heilbronn, Karlsruhe, s nezávislým mestským okresom mestom Speyer ("Porýnie-Falcko"), s okresom Rhein-Pfalz ("Porýnie-Falcko"), a nezávislými mestskými okresmi mestami Mannheim a Heidelberg.
Geografia.
Okres Rhein-Neckar je pomenovaný po dvoch hlavných riekach ktoré tadiaľ pretekajú, Rýn a Neckar. Najvyšším vrchom v okrese je vrch Stiefelhohe () v pohorí Odenwald blízko obce Heiligkreuzsteinach, najnižšie vyvýšenie je blízko obce Ilvesheim v údolí rieky Neckar.
Obyvateľstvo.
Vývoj počtu obyvateľstva okresu Rhein-Neckar od roku 1973:

</doc>
<doc id="196562" url="https://sk.wikipedia.org/wiki?curid=196562" title="Rottweil (krajinský okres)">
Rottweil (krajinský okres)

Rottweil () je krajinský okres uprostred spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Freudenstadt, Zollernalb, Tuttlingen, Schwarzwald-Baar a Ortenau.
Geografia.
Okres sčasti pokrývajú pohoria Schwarzwald ("Čierny les") a Švábska Jura ("Schwäbische Alb").
Obyvateľstvo.
Vývoj počtu obyvateľstva okresu Rottweil od roku 1973:

</doc>
<doc id="196563" url="https://sk.wikipedia.org/wiki?curid=196563" title="Lujza de Marillac">
Lujza de Marillac

Svätá Lujza de Marillac (* 12. august 1591 – † 15. marec 1660, Paríž) bola spoluzakladateľka mníšskeho rádu Spoločnosť Dcér kresťanskej lásky sv. Vincenta de Paul a svätá rímskokatolíckej cirkvi.
Pôvod a mladosť.
Lujza sa narodila 12. augusta 1591 pravdepodobne v Paríži (iné zdroje uvádzajú Ferrières blízko Le Meux) v záhadných podmienkach. Nikdy nepoznala svoju matku. Zo strany starého otca Guillauma II. de Marillac (1518 – 1573) pochádzala zo starej rodiny z kraja Auvergne vo Francúzskom stredohorí, povýšenej do šľachtického stavu v roku 1569. Tri dni po jej narodení sa dozvedáme z notárskeho spisu, ktorý dal spísať Ľudovít I. de Marillac (1556 – 1604), rytier, pán pozemkov vo Ferrières a Villiers-Adam, člen významnej rodiny de Marillac a v tom čase vdovec, že Lujze udeľuje rentu a nazýva ju svojou „nemanželskou dcérou“. Je však možné, že si len berie na seba toto dieťa, aby jedného zo svojich bratov ušetril od škandálu. Je však pravdou, že keď sa Ľudovít de Marillac 15. januára 1595 znovu oženil, umiestnil malú Lujzu do penziónu v kráľovskom kláštore svätého Ľudovíta v Poissy. Tu dominikánky naučili malú Lujzu poznať Boha, čítať, písať, maľovať, neskôr jej poskytli solídne humanistické vzdelanie pod vedením jednej z jej tiet, Matky Lujzy de Marillac, ktorá nosila to isté meno (1556 – 1629). Je veľmi pravdepodobné, že v tej dobe Lujza spoznáva spiritualitu Kataríny Sienskej, ktorá bude zjavná z jej duchovných spisov.
Čoskoro, bezpochyby po smrti Ľudovíta de Marillac (25. júla 1604) ju strýko a poručník Michal de Marillac (1560 – 1632), budúci kancelár Francúzska umiestňuje do dievčenského útulku v Paríži. Tu sa Lujza naučí viesť domácnosť a zakúsi ovzdušie katolíckej reformy, ktorou bol zanietený zbožný Paríž. Stretáva sa s kapucínkami na predmestí St. Honoré - „Dcérami sv. Kríža“ a pomýšľa stať sa jednou z nich, skladá Bohu sľub, že bude slúžiť jemu a blížnemu.
Michal de Marillac, bývalý člen katolíckej ligy, ktorý sa stal prísediacim členom v kráľovskej rade, sa aktívne podujal založiť reformovaný Karmel vo Francúzsku a horlivo sa zúčastňoval na živote krúžku pod vedením pani Acarie. Tu sa spoznal s kňazmi Petrom de Bérulle (1575 – 1629) a Karolom Bochard de Champigny (1568 – 1624), ktorý v r. 1612 bol provinciálnym predstaveným kapucínov a ktorý Lujze vzhľadom na jej slabú telesnú konštrukciu poradil, aby sa nestala kapucínkou a uistil ju, že Boh má s ňou „iný zámer“.
Lujzu čoskoro bude duchovne sprevádzať Ján Peter Camus (1584 – 1652), biskup z Belley, veľký priateľ Františka Saleského a synovec Ľudovíta de Marillac. Napriek jeho častým cestám sa Lujza upäla na tohto Božieho muža mnohých tvárí, ktorý skončí svoj život medzi „Nevyliečiteľnými“. Spomedzi mnohých nábožných románov, ktoré vydal Mgr. Camus, viaceré mali za cieľ „Božiu žiarlivosť jeho spravodlivými trestami, ktoré dáva pocítiť tým, ktorí násilím alebo ľsťou sa pokúšajú vytrhnúť mu z rúk jeho nevesty“.
Roky manželstva (1613 – 1625).
Ale Michal de Marillac a jeho švagor Oktavián II. Doni z Attichy (pôvodom z Florencie, zomrel v r. 1614) videli v Lujze novú príležitosť ako sa priblížiť k moci, preto sa rozhodli vydať ju za tajomníka kráľovnej matky Márie Medicejskej. Dňa 5. februára 1613 sa v kostole sv. Gerváza Lujza de Marillac vydala za Antona Le Gras, pôvodom zo starodávnej rodiny z Montferrand, ktorá neskôr dosiahla šľachtický titul. Keďže sa pripojil ku šľachte Le Gras, ktorej nosil meno a erb, a nie k erbu svojich predkov, jeho manželka sa bude volať len „slečna“. Bol to titul rezervovaný manželkám panošov, t. j. šľachty bez titulu. V októbri mladá žena predčasne porodila svojho jediného syna Michala, ale šťastie rodiny Le Gras je krátke. V roku 1622 Anton vážne ochorel. Lujza si myslela, že touto chorobou ju Boh trestá preto, že sa mu neobetovala, ako mu to prisľúbila v mladosti a postupne upadla do dlhého obdobia depresie a duchovnej noci.
A predsa na Turíce v roku 1623, keď sa Lujza modlila v kostole sv. Mikuláša des Champs, bol jej duch osvietený a jej pochybnosti boli náhle rozptýlené. Na pergamen si zapísala toto „Turíčne osvietenie (svetlo)“ a nosila ho do konca života. Vďaka týmto zápiskom vieme, že v ten deň nadobudla istotu, že jej miestom je zostať pri manželovi až do jeho smrti a že príde čas, keď vysloví sľuby, bude žiť v komunite a nájde nového duchovného vodcu. Práve na konci roku 1624 alebo začiatkom 1625 sa stretla so svätým Vincentom de Paul (1581 – 1660), ktorý založil bratstvá kresťanskej lásky na konci ľudových misií, ktoré viedol v mnohých farnostiach na pozemkoch rodiny Gondiovej a ktorý vďaka pomoci tejto rodiny mohol založiť Misijnú spoločnosť, takzvaných Lazaristov (podľa opátstva sv. Lazára). Anton Le Gras zomrel 21. decembra 1625 na tuberkulózu a zanechal Lujzu a neplnoletého syna v istej finančnej nestálosti. Ale Lujza umiestnila Michala do penziónu vo farnosti sv. Mikuláša zo Chardonnet.
Prvé roky pod vedením Vincenta de Paul (1625 – 1633).
V rokoch 1625 – 1629 sa Vincentovi de Paul pomaly darilo natoľko viesť Slečnu Le Gras k spáse druhých namiesto starosti o vlastnú zbožnosť alebo prílišné znepokojenie o syna, že v liste zo 6. mája 1629 ju slávnostne poveril poslaním pri dámach kresťanskej lásky. Tieto pochádzali zo šľachty a buržoázie a rozhodli sa obetovať zo svojho času v telesnej a duchovnej službe chudobným. Ale niektoré z nich posielajú svoje slúžky alebo im kážu navariť namiesto toho, aby samé pripravili jedlo. Slečna Le Gras, ktorá zvyčajne prichádzala s ošatením a liekmi, sústreďovala tieto dámy, vypočula ich a povzbudzovala ich, aby videli Krista v chudobných, ktorým slúžia; podobne i prezrela účty a pripravovala učiteľky pre poučovanie dievčat. Postupne, ako prekonávala fyzické slabosti a obavy, ukazovala sa Lujzina osobnosť. Prechádzala farnosťami, aby v nich organizovala a povzbudzovala charitatívne bratstvá.
Medzitým bol Michal de Marillac menovaný za strážcu pečatí 1. júna 1626 a po smrti kardinála de Bérulle (2. októbra 1629) sa stal vodcom nábožnej strany. Jeho nevlastný brat Ľudovít II. de Marillac (1573 – 1632) bol menovaný 3. júna 1629 za maršala Francúzska. Od obsadenia mesta La Rochelle (august 1627 – október 1628) bola ich opozícia voči politike kardinála Richelieu zrejmá a bola príčinou ich pádu počas známeho dňa Oklamaných (11. októbra 1630). Maršal i kancelár upadli do nemilosti, jeden bol uväznený a druhý nesmel opustiť rezidenciu. Ľudovít bol obvinený zo sprenevery, odsúdený pred tribunálom oddaným Richelieuovi a bol verejne sťatý na námestí pred hlavnou radnicou 10. mája 1632. Michala zatvorili v pevnosti Châteaudun, kde preložil Knihu Jób a začal písať "Príručku o večnom živote". Tu zomrel 7. augusta 1632.
Medzitým si Lujza de Marillac chcela 5. februára 1630 na svätej omši pripomenúť výročie svojej svadby po návšteve bratstva v Asnières a pred odchodom na návštevu bratstva v Saint-Cloud. Pri svätom prijímaní prežila duchovnú skúsenosť mystickej svadby s Kristom, ktorú neskoršie opísala týmito slovami: «Zdá sa mi, že náš Pán mi dal pochopiť, že Ho prijímam ako ženícha svojej duše». Netrvalo dlho a pridali sa k nej ďalšie ženy. Keď sa Vincent de Paul 19. februára 1630 vracal z ľudových misií v Suresnes, poslal k nej Margitu Naseau, mladú pastierku kráv z tejto dediny, ktorá sa naučila čítať, aby mohla učiť okolitú mládež a ktorá sa ponúkla do služby chudobným. Margita sa nebála položiť ruku k dielu.
Od založenia Spoločnosti dcér kresťanskej lásky (1633 – 1660).
Margita Naseau zomrela krátko nato, 24. februára, keď sa nakazila pri ošetrovaní postihnutých na choleru. Ale medzitým prichádzali ďalšie vidiečanky a pokračovali v štafete. 29. novembra 1633, so súhlasom Vincenta de Paul, ich Lujza sústredila vo svojom byte, aby ich tu viedla. 25. marca 1642 Lujza a štyri prvé sestry zložili sľub obetovania sa Bohu v službe Kristovi v osobe chudobných. Takéto boli nenápadné začiatky Spoločnosti dcér kresťanskej lásky svätého Vincenta de Paul.
Lujza a Vincent boli spojení úzkou spoluprácou a veľkým priateľstvom. Spoločne odpovedali na volania núdznych tej doby vďaka novej spoločnosti, ktorú spoločne utvorili – opatera a výchova nájdených detí, pomoc obetiam tridsaťročnej a občianskej vojny, ošetrovanie chorých v ich príbytkoch alebo v nemocniciach, služba galejníkom a mentálne postihnutým osobám, vyučovanie chudobných dievčat, účasť na vytvorení hospicu Mena Ježiš a pôsobenie v hlavnej nemocnice Paríža. Tieto nové sestry, ktoré neboli uzatvorené v kláštoroch, žijúce „v šírom svete“, mali za závoj „svätú skromnosť“, za kláštor dom chorých, za celu prenajatú izbu, za kláštornú chodbu ulice mesta alebo nemocničné sály a za heslo: „Láska ukrižovaného Krista nás pobáda“. Slečna Le Gras postupne poslala alebo sama uvádzala nové komunity všade, kde boli potrebné: skoro v tridsiatich mestách Francúzska a až v Poľsku: Paríž, Richelieu, Angers, Sedan, Nanteuil-le-Haudouin, Liancourt, Saint-Denis, Serqueux, Nantes, Fontainebleau, Montreuil/Mer, Chars, Chantilly, Montmirail, Hennebont, Brienne, Étampes, Varšava, Bernay, Sainte-Marie-du-Mont, Cahors, Saint-Fargeau, Ussel, Calais, Metz a Narbonne.
V roku 1657 Vincent de Paul hovoril o Lujze de Marillac, že je už skoro dvadsať rokov „akoby mŕtva“, ale zomrela 15. marca 1660, len niekoľko mesiacov pred ním. Lujza bola najskôr pochovaná v kostole sv. Vavrinca v Paríži (vo farnosti, kde bol ich materský dom); teraz sa jej telesné pozostatky uchovávajú v súčasnom materskom dome dcér kresťanskej lásky v Paríži na ulici du Bac č. 140.
Pápež Benedikt XV. blahorečil Lujzu de Marillac 9. mája 1920, Pius XI. ju vyhlásil za svätú 11. marca 1934 a Ján XXIII. ju 10. februára 1960 vyhlásil za nebeskú patrónku všetkých kresťanských sociálnych diel. Nemanželské dieťa, skúšaná manželka, kontemplatívna a aktívna vdova, nepokojná matka a pokojná stará matka, učiteľka a ošetrovateľka, sociálna pracovníčka a organizátorka bratstiev: Lujza naďalej inšpiruje mužov a ženy, medzi ktoré patrí 21 000 dcér kresťanskej lásky, niekedy nazývaných aj sestry svätého Vincenta de Paul, ktoré slúžia v celom svete spolu s ich početnými spolupracovníkmi.

</doc>
<doc id="196565" url="https://sk.wikipedia.org/wiki?curid=196565" title="Schwarzwald-Baar">
Schwarzwald-Baar

Schwarzwald-Baar () je krajinský okres na juhu spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Ortenau, Rottweil, Tuttlingen, Konstanz, so švajčiarskym kantónom Schaffhausen, a ďalej s okresmi Waldshut, Breisgau-Hochschwarzwald a Emmendingen.
Geografia.
Okres Schwarzwald-Baar dostal meno po dvoch prevládajúcich krajinných celkoch v oblasti. Schwarzwald ("Čierny les"), a "Baar", planina medzi pohoriami Schwarzwald a Švábska Jura ("Schwäbische Alb"). Okresom pretekajú väčšie rieky Dunaj a Neckar.
Obyvateľstvo.
Vývoj počtu obyvateľstva okresu Schwarzwald-Baar od roku 1973:

</doc>
<doc id="196567" url="https://sk.wikipedia.org/wiki?curid=196567" title="Sex appeal">
Sex appeal



</doc>
<doc id="196568" url="https://sk.wikipedia.org/wiki?curid=196568" title="Pohlavná príťažlivosť">
Pohlavná príťažlivosť



</doc>
<doc id="196569" url="https://sk.wikipedia.org/wiki?curid=196569" title="Sexepíl">
Sexepíl



</doc>
<doc id="196570" url="https://sk.wikipedia.org/wiki?curid=196570" title="Sexuálna príťažlivosť">
Sexuálna príťažlivosť



</doc>
<doc id="196571" url="https://sk.wikipedia.org/wiki?curid=196571" title="Senzualizmus">
Senzualizmus

Senzualizmus môže byť:

</doc>
<doc id="196572" url="https://sk.wikipedia.org/wiki?curid=196572" title="Americký Východ">
Americký Východ



</doc>
<doc id="196574" url="https://sk.wikipedia.org/wiki?curid=196574" title="Kastílsko">
Kastílsko



</doc>
<doc id="196575" url="https://sk.wikipedia.org/wiki?curid=196575" title="Alfonz VI.">
Alfonz VI.

Alfonz VI. môže byť:

</doc>
<doc id="196576" url="https://sk.wikipedia.org/wiki?curid=196576" title="100 najväčších Britov">
100 najväčších Britov



</doc>
<doc id="196577" url="https://sk.wikipedia.org/wiki?curid=196577" title="Debitor">
Debitor



</doc>
<doc id="196578" url="https://sk.wikipedia.org/wiki?curid=196578" title="Kreditor">
Kreditor



</doc>
<doc id="196579" url="https://sk.wikipedia.org/wiki?curid=196579" title="NKÚ">
NKÚ



</doc>
<doc id="196580" url="https://sk.wikipedia.org/wiki?curid=196580" title="Unifikovaný signál">
Unifikovaný signál

Pre prenos informácie v kybernetike, medzi jednotlivými časťami automatizovaného systému boli dohodou zavedené určité veľkosti signálu tak, aby sa racionálne mohli vyrábať nákladnejšie členy automatizačného reťazca, ako sú regulátory, zapisovače a zobrazovacie členy.
Ich vstupy a výstupy sú nastavené práve pre signály určitej veľkosti pri využití celého rozsahu. To "modularizuje" systém. Aby mali dostatočnú veľkosť chrániaciu informáciu, ktorú prenášajú, pred nežiaducim rušením (šumom).
Napäťový unifikovaný signál: 0 až 10 V alebo -10 až +10 V
Prúdový unifikovaný signál: 0 až 20 mA alebo 4 až 20 mA
Pneumatický unifikovaný signál má hodnotu: 0,02 až 0,1 MPa

</doc>
<doc id="196581" url="https://sk.wikipedia.org/wiki?curid=196581" title="Rez">
Rez

Rez môže byť:

</doc>
<doc id="196582" url="https://sk.wikipedia.org/wiki?curid=196582" title="Salk Institute">
Salk Institute



</doc>
<doc id="196584" url="https://sk.wikipedia.org/wiki?curid=196584" title="Sídlisko na ulici Februárového víťazstva">
Sídlisko na ulici Februárového víťazstva



</doc>
<doc id="196587" url="https://sk.wikipedia.org/wiki?curid=196587" title="Sanatórium v Paimione">
Sanatórium v Paimione



</doc>
<doc id="196594" url="https://sk.wikipedia.org/wiki?curid=196594" title="Menkib">
Menkib

Menkib alebo Zeta Persei (ζ Per / ζ Persei) je hviezda v súhvezdí Perzeus.
Je spektrálneho typu B1 a zdanlivej jasnosti +2,85. Je to nadobor s polomerom 21-krát väčším ako Slnko so svietivosťou 105 000-krát väčšou ako svietivosť Slnka. Hmotnosť je 19-krát väčšia ako hmotnosť Slnka a vzdialená je 980 svetelných rokov.

</doc>
<doc id="196595" url="https://sk.wikipedia.org/wiki?curid=196595" title="Gomeisa">
Gomeisa

Gomeisa alebo Beta Canis Minoris (β CMi / β Canis Minoris) je hviezda v súhvezdí Malý pes.
Je to horúca hviezda typu B8 hlavnej postupnosti zdanlivej hviezdnej veľkosti 2,9, ľahko viditeľná voľným okom. Je mierne premenná a patrí medzi premenné hviezdy typu Gama Cassiopeiae. Rýchlo rotuje a je obklopená diskom z materálu, ktorého emisie sa zahrievajú.

</doc>
<doc id="196596" url="https://sk.wikipedia.org/wiki?curid=196596" title="Decrux">
Decrux

Decrux alebo Delta Crucis (δ Cru / δ Crucis) je hviezda typu B2IV v súhvezdí Južný kríž.
Nachádza sa 390 svetelných rokov od Slnka.

</doc>
<doc id="196601" url="https://sk.wikipedia.org/wiki?curid=196601" title="Členovia Európskej únie">
Členovia Európskej únie

Európska únia má v súčasnosti 27 členských štátov, s celkovou rozlohou 4 382 217 km² a približne 500 miliónmi obyvateľov, čo je tretia najväčšia populácia na svete po Indii (1,45 mld.) a Číne (1,4 mld.).
EÚ sa rozšírila celkom sedemkrát. Po prvýkrát v roku 1973 o Dánsko, Írsko a Spojené kráľovstvo. Grécko sa pripojilo v roku 1981, nasledované Španielskom a Portugalskom v roku 1986. K ďalšiemu rozšíreniu došlo v roku 1995, kedy sa členskými štátmi stalo Fínsko, Rakúsko a Švédsko. Rozšírenie EÚ v máji 2004 bolo najväčšie v histórii Únie. Členmi sa stalo týchto 10 krajín: Cyprus, Česko, Estónsko, Litva, Lotyšsko, Maďarsko, Malta, Poľsko, Slovensko a Slovinsko. V roku 2007 to boli Rumunsko a Bulharsko. Posledné rozšírenie sa uskutočnilo v júli 2013, keď sa členom stalo Chorvátsko.
Bývalí členovia.
Kandidátske krajiny, možní budúci členovia.
"Kandidátskymi krajinami" na vstup do Európskej únie sú:
"Potenciálnymi kandidátskymi krajinami" sú:
Turecko.
O možnom vstupe Turecka do EÚ sa vedú debaty už desaťročia. Turecko podalo oficiálnu prihlášku v roku 1987, ale oficiálny status dostalo až po summite v Helsinkách v roku 1999. Otvorenie rokovania o pristúpení sa uskutočnilo 3. októbra 2005. 
"Zástancovia" prijatia Turecka poukazujú na to, že by to znamenalo stabilizáciu jeho inštitúcií a právneho poriadku, posilnilo by to význam ekonomiky EÚ vo svete. Pokiaľ by Turecko splnilo všetky podmienky pre prijatie, nie je podľa nich možné jeho vstup do EÚ odďaľovať. Vstup do Európskej únie by bol taktiež akousi odmenou za jeho dlhodobé členstvo v NATO a pokrok v oblasti ľudských práv. 
"Odporcovia" prijatia Turecka poukazujú na to, že jeho prevažná časť leží mimo Európy. Ďalej argumentujú tým, že má veľmi zlé vzťahy so susednými štátmi Cyprom a Arménskom. Mnohí z nich taktiež pochybujú o pokroku v oblasti dodržiavania ľudských práv a upozorňujú na etnické spory s tureckými Kurdmi. Kritici prijatia Turecka do EÚ sa obávajú zmeny mocenskej rovnováhy v Európe (predpokladá sa, že Turecko by bolo v čase vstupu najľudnatejším štátom EÚ, navyše s väčšinovou moslimskou populáciou)
Nórsko.
Nórsko požiadalo o vstup do EÚ už dvakrát. V oboch prípadoch občania hlasovali v referende proti vstupu do EÚ (v rokoch 1972 a 1994). Ako všetky severské štáty, Nóri sa obávajú straty svojej suverenity, hlavne pri rozhodovaní o svojom rybárskom priemysle. Nórsko je bohatý štát a navyše s veľkými ložiskami ropy a zemného plynu, tým taktiež odpadá ekonomický motív vstupu do EÚ. 
Švajčiarsko.
V roku 1992 podalo Švajčiarsko prihlášku do Európskej únie, ale podobne ako v Nórsku, občania odmietli v referende už samotné prístupové rokovania. Panovali obavy zo straty tradičnej švajčiarskej neutrality, obmedzenia suverenity a politických práv.
Severné Macedónsko.
Severné Macedónsko podalo prihlášku do EÚ v apríli 2004 a štatút kandidátskej krajiny mu bol udelený v decembri 2005, no prístupové rokovania sa začali až v marci 2020, je taktiež najmenej rozvinutá krajina z bývalých zväzových republík niekdajšej komunistickej Juhoslávie.
Moldavsko.
Moldavsko podalo žiadosť o členstvo v EÚ v roku 2022 ako reakciu na konflikt medzi Ukrajinou a Ruskom, štatút kanditátskej krajiny dostala už v júni 2022, no prístupové konania sa začali až v decembri 2023
Ukrajina 
V roku 2022 podala Ukrajina prihlášku do Európskej únie, žiadosť podpísal ukrajinský prezident Volodymyr Zelenskyj. Išlo o prevažne symbolický krok urobený počas prvých dní vojenského konfliktu s Ruskom. Prístupové rokovania do EÚ sa začali v roku 2024
Ostatné štáty.
Island.
Island bol kandidátom na členstvo v EU, ale v roku 2015 požiadal, aby ho EU ďalej nepovažovala za kandidátsku krajinu.

</doc>
<doc id="196602" url="https://sk.wikipedia.org/wiki?curid=196602" title="Avanturín">
Avanturín

Avanturín je fanerokryštalická odroda kremeňa trblietavého vzhľadu. Trblietanie je spôsobené vnútornými zábleskami od rovnako orientovaných uzavrenín iných minerálov. 
Môže mať rôzne sfarbenie: zelené vďaka fuchsitickej sľude, hnedé od pyritu, červenkastohnedé od hematitu. Iné uzavreniny ho môžu sfarbovať do oranžova, žlta alebo modrozelena. Vyskytuje sa v Španielsku, na Sibíri, v Tibete, v Indii a Brazílii. V šperkárstve sa robia z avanturínu kabošony, vázy, čaše a iné ozdobné predmety. 

</doc>
<doc id="196606" url="https://sk.wikipedia.org/wiki?curid=196606" title="Tigrie oko">
Tigrie oko

Tigrie oko je zlatožltá až žltohnedá polodrahokamová odroda kremeňa s chatoyanciou. Vzniká tak, že rovnobežné žilky vlákien krokydolitu (modrý azbest) sú najprv premenené na oxidy železa a potom nahradené oxidom kremičitým. Je to pseudomorfóza kremeňa po vláknitých agregátoch riebeckitu alebo po zvetranom krokydolite. Charakteristický lesk a efekt mačacieho oka vzniká odrazom svetla na jednotlivých vláknach.
Podobný nerast je sokolie oko, to má však sivomodrú farbu pôvodných azbestových vlákien. Tigrie oko sa brúsi do kabošonov, ktoré majú krásny lesk. Obľúbené je tiež tigrie železo, v ktorom sa strieda tigrie oko s goethitom a hematitom.
Surovina pochádza hlavne z Juhoafrickej republiky. V oblasti Griquatown West sa ťaží už od roku 1876. Ďalšie náleziská sú v Číne, Indii, Barme, Západnej Austrálii a v Kalifornii (USA). Pôvodne bolo tigrie oko veľmi oceňované a vsádzalo sa do zlata. V súčasnosti sa nachádza vo veľkých množstvách. 

</doc>
<doc id="196610" url="https://sk.wikipedia.org/wiki?curid=196610" title="León">
León

León môže byť:

</doc>
<doc id="196612" url="https://sk.wikipedia.org/wiki?curid=196612" title="León (mesto v Španielsku)">
León (mesto v Španielsku)

León je mesto v severozápadnom Španielsku. Je hlavným mestom provincie León v autonómnom spoločenstve Kastília-León. Má približne 135 000 obyvateľov.
Hoci "león" znamená v španielčine lev (ktorý je tiež dominantou mestského znaku a vlajky), názov pochádza od latinského slova "legio" (légia). Mesto bolo založené v roku 79 pred Kr. ako tábor VI. rímskej légie a na stále sídlo sa vyvinulo v roku 68 s príchodom VII. légie vedenej cisárom Galbom. V stredoveku bolo hlavným mestom kráľovstva Léon, svojho času najdôležitejšieho kresťanského štátu na Iberskom polostrove.
León je známy najmä svojou gotickou katedrálou a románskou bazilikou sv. Izidora.
Mesto je aj železničným uzlom, odkiaľ vedú trate do Palencie, Monforte de Lemos a Ovieda, a úzkorozchodná trať do Bilbaa.

</doc>
<doc id="196613" url="https://sk.wikipedia.org/wiki?curid=196613" title="Barad-dûr">
Barad-dûr

Barad-dûr (alebo Lugbúrz, po elfsky "temná veža") je sídlo temného pána Saurona v príbehoch o Stredozemi z pera anglického spisovateľa J.R.R. Tolkiena.
Bola postavená v Druhom veku za pomoci jedného prsteňa, po jeho zničení v Treťom veku Frodom v Hore osudu sa zrútila. Prepadla do prázdna a opäť zavládol mier.

</doc>
<doc id="196614" url="https://sk.wikipedia.org/wiki?curid=196614" title="León (provincia)">
León (provincia)

León je španielska provincia v autonómnom spoločenstve Kastília-León v Španielsku. Hlavným mesto je León. Bola vytvorená pri administratívnom delení v roku 1833. Má rozlohu a približne 500 000 obyvateľov.

</doc>
<doc id="196615" url="https://sk.wikipedia.org/wiki?curid=196615" title="East Coast (USA)">
East Coast (USA)

East Coast (iné názvy: Eastern Seaboard, Atlantic Seaboard, Východné pobrežie) je región v USA, ktorý reprezentuje najvýchodnejšie pobrežné štáty v USA, ktoré obmýva Atlantický oceán a sú pri hranici s Kanadou. V presnom význame zahŕňa všetky štáty na východnom pobreží, v inom význame skôr severnú polovicu tohto regiónu, zahrňujúcu 13 pôvodných štátov a Maine a tiež Washington D.C. Južná časť regiónu sa obyčajne zahŕňa do regiónu South alebo Southeast.

</doc>
<doc id="196620" url="https://sk.wikipedia.org/wiki?curid=196620" title="Leónske kráľovstvo">
Leónske kráľovstvo

Leónske kráľovstvo () bolo jedno zo stredovekých kráľovstiev na území dnešného Španielska s premenlivým územným rozsahom, existujúce v rokoch 9101230.
Jeho súčasťou bolo okrem neskoršej historickej provincie León aj územie Astúrie, Galície, do roku 1029 aj podstatná časť Starej Kastílie (s Kantábriou a La Riojou), do roku 1095 severné Portugalsko, a neskôr aj severná časť Extremadury. Kráľovskou rezidenciou bolo mesto León.
Ako nástupca starobylého Astúrskeho kráľovstva zohralo kľúčovú úlohu pri reconquiste a vzniku ďalších kresťanských kráľovstiev na západe Španielska.

</doc>
<doc id="196622" url="https://sk.wikipedia.org/wiki?curid=196622" title="Atlantic Northeast">
Atlantic Northeast

Atlantic Northeast je región Severnej Ameriky, ktorý zahŕňa Nové Anglicko v USA a Prímorské provincie v Kanade. 
Región je typický kultúrnou jednotou, chladným podnebím a spoločnou ekonomickou históriou.

</doc>
<doc id="196628" url="https://sk.wikipedia.org/wiki?curid=196628" title="Autonómne spoločenstvo">
Autonómne spoločenstvo

Autonómne spoločenstvo (niekedy chybne prekladané ako autonómna oblasť alebo autonómny región) je najvyššia samosprávna územná jednotka so zákonodarnými a výkonnými právomocami v Španielsku. Krajina je rozdelená na 17 autonómnych spoločenstiev (a dve autonómne mestá Ceuta a Melilla).
Právnym základom pre existenciu autonómnych spoločenstiev je španielska ústava z roku 1978, ktorá zaručuje právo na autonómiu všetkým národnostiam a regiónom, ktoré sa nachádzajú na území Španielska. 
"Poznámka k terminológii: Na stránke Úradu geodézie je síce 17 autonómnych spoločenstiev uvedených pod nadpisom autonómne oblasti, ale priamo v názvoch jednotlivých spoločenstiev ich nazývajú (správne) „autonómne spoločenstvo“."

</doc>
<doc id="196630" url="https://sk.wikipedia.org/wiki?curid=196630" title="Septembrové povstanie">
Septembrové povstanie

Septembrové povstanie (po bulharsky: "Септемврийско въстание") zorganizovala Bulharská komunistická strana pod tlakom Komunistickej Internacionály 13. septembra 1923. Jeho cieľom bolo ustanoviť robotnícko-roľnícku vlády v Bulharsku a nie však vytvoriť spoločenské komunistické zriadenie v krajine. Povstalci sa v ňom pokúsili zvrhnúť vojenskú vládu, ktorá bola v krajine ustanovená po zavraždení Alexandra Stambolijského 9. júna 1923.
Príprava povstania.
Bulharská komunistická strana bola spoluorganizátorkou tretej Komunistickej internacionály založenej v Moskve v roku 1919. Úlohou tejto Komiterny bolo koordinovať a - ako sa aj veľmi skoro ukázalo - smerovať kontrolnú činnosť ľavých socialistických strán na svete. Podľa jej ústavy boli všetky národné strany povinné dodržiavať jej predpisy. Od samého začiatku mala BKS v Bulharsku veľký vplyv. Preto dostala dôležitú úlohu v štruktúrach novej svetovej organizácie. Vasil Kolarov sa dokonca stal generálnym tajomníkom Komiterny.
V BKS sa ale objavili rozpory. Jej starší členovia sa pridŕžali dobre známych a tradičných postupov politického boja, zatiaľčo mladší energickí vodcovia strany pokladali odporúčania Komiterny za sväté a prospešné nielen pre Bulharsko, ale aj pre nich samých. Ihneď po štátnom prevrate (9. jún 1923) vedúci predstavitelia Komunistickej internacionály skritizovali BKS za jej prílištnú neutralitu. V Moskve totiž snívali o nových revolučných bojoch. Nemohli pochopiť, že Európa je unavená napätím vojnových rokov (1912 - 1918). Udalosti v Bulharsku vnímali ako znak začiatku novej európskej revolúcie. Vasil Kolarov preto odišiel do Sofie. Napriek nesúhlasu časti vedúcich predstaviteľov BKS sa poslanci na zasadnutí ÚV KSB v dňoch 5. - 7. augusta 1923 rozhodli ísť cestou ozbrojeného povstania a podporiť Komiternu vychádzajúcimi hviezdami - Georgiom Dimitrovom a Gavrilom Genovom.
Do povstania musela BKS vtiahnuť všetkých svojich možných spojencov. Vnútroná macedónska revolučný organizácia prisľúbila, že bude zastávať neutrálny postoj, ak BKS nezorganizuje povstanie v Pirinskom Macedónsku. Obe strany však neskôr nedodržali slovo.
Priebeh povstania.
Dňa 12. septembra 1923 v Starej Zagore vznikol akčný výbor, ktorý stanovil dátum vypuknutia povstania v noci z 19. - 20. septembra 1923. Tento pokus však bol bulharskou vládou zmarený. Povstalci sa však nevzdávali a ďalej organizovali viaceré akcie v iných oblastiach Bulharska (Nova Zagora, Čirpan), ktoré však tiež boli neúspešné. O vyhlásenie povstania sa teda pokúsili komunisti v dedine Măgliž v oblasti mesta Kazanlăk v noci z 13. - 14. septembra 1923. Postupne sa k nim pripojila aj organizácia BKS z dediny Goljamo Drjanovo. Povstalci prevzali kontrolu nad týmito dvoma dedinami, nemali však podporu druhých organizácii v iných oblastiach, ktoré čakali na oficiálne vypuknutie povstania.
Po prvých sporadických bojoch v oblasti Trácie začiatok povstania oficiálne vyhlásil revolučný výbor v zložení Georgi Dimitrov, Vasil Kolarov a Gavril Genov. Bolo to 22. septembra 1923 na území severozápadného Bulharska a v oblasti miest Razlog, Nova Zagora, Burgas a Pazardžik. O deň neskôr (23. september 1923) povstalci obsadili mesto Montana (vtedy Ferdinand). Bulharská armáda však rýchlo zaútočila a vytlačila komunistov z mesta a na krátky čas bolo zase mesto pod kontrolou brániacej sa bulharskej vlády. Povstalecké vojská pod vedením Georgia Damjanova však znova zaútočili a opätovne prevzali toto strategické mesto do svojich rúk.
Medzitým vypuklo povstanie takmer na celom území severozápadného Bulharska. Dňa 24. septembra 1923 komunisti obsadili Lom a vytlačili z neho zle vyzbrojených prívržencov bulharskej vlády. Tí však na druhý deň - vedomí si podpory svojich ľudí - útok opätovali a s ich pomocou po troch dňoch mesto obsadili.
Povstanie v severozápadnom Bulharsku.
Vláda Alexandra Cankova, opierajúc sa o bulharskú armádu, 22. septembra 1923 vyhlásila mobilizáciu. Mobilizácie sa zúčastnili aj civilní dobrovoľníci tzv. spitzkomandanti. Komunistov v tejto napätej situácii tiež nelenili a zmobilizovali všetko svoje obyvateľstvo v nimi obsadených mestách.
Dňa 25. septembra 1923 armáda pod vedením Gavrila Genova napadla bulharskú armádu v meste Montana a v boji proti nim zvíťazila. Toto víťazstvo zvýšilo komunistom nádej na víťazstvo v povstaní. V bojoch pri meste Vraca im však bulharské vojská z Vidinu uštedrili krutú porážku. Rokmi vojny vycvičená a skúsená bulharská armáda koncom septembra povstanie v krajine potlačila. Povstalci zutekali do okolitých oblastí Juhoslávie.
Povstanie v iných častiach Bulharska.
V Plovdivskej oblasti povstanie nebolo podporované miestnym obyvateľstvom, preto ani prakticky nevypuklo.
Po odchode Georgia Dimitrova a Vasila Kolarova do oblasti severozápadného Bulharska sa v Sofii nechystali žiadne prípravy na vypuknutie povstania. Príčinou pokojnej situácie v tejto oblasti bola dominancia prívržencov legálneho odporu proti režimu Alexandra Cankova združených sofijskej organizácii BKS. Vytvorený bol iba vojensko-revolučný výbor komunistov v zložení Anton Ivanov, Dimităr Gičev a Todor Atanasov, členov ktorého však bulharská vláda 21. septembra 1923 zatkla. Nevypuknutie povstania v Sofii preto dovolilo bulharskej vláde použiť svoje zvyšné vojská na potlačenie povstania v iných oblastiach Bulharska.
Akékoľvek pokusy o vypuknutie povstania v priľahlých oblastiach Sofijskej oblasti (Ichtiman, Samokov, Pirdop) boli bulharskou armádou potlačené. Povstalcom sa však aj tu podarilo obsadiť niekoľko miest, ich vláda v nich však rýchlo padla a mestá boli zase v rukách bulharskej armády.
Príčiny neúspechu povstania.
V konečnom dôsledku sa do povstania išlo predovšetkým s podporou komunistických sympatizantov a ľudí, ktorí boli nespokojní s dedinským obyvateľstvom. Celá idea povstania však bola samovražedným bláznovstvom nadiktovaným cudzími záujmami boľševikov. Povstanie nemohlo mať úspech, pretože bulharská armáda a vláda bola proti komunistom a nešla v šľapajach Komiterny. Navyše susedné štáty Bulharska od zainteresovanosti Sovietskeho zväzu čakali iba výhodu, ale zväz nemohol byť nápomocný, pretože jeho pokusy nastoliť komunizmus v Nemecku a Maďarsku - v štátoch, ktorých miestna armáda mala v povstaní pomôcť - neboli úspešné. Nespokojnosť bulharskej vlády bola teda príčinou prečo povstanie bolo dedinské a nie ako súdruhovia z BKS vopred zamýšľali - vojenské.
Dôsledky povstania.
Bez súdu a trestu bolo zastrelených stovky účastníkov povstania. Dodnes nie je jasné koľko ľudí zahynulo v bojoch a následných represáliách po povstaní, ich počet sa však odhaduje na viac ako 2000. Prehra komunistov v povstaní splodila v nich pocit pomsty, ktorý nakoniec v r. 1925 vyústil až do krvavého teroristického útoku v Sofii. Pre víťazov sa stala úrodnou pôdou pre ďalší rozvoj boja proti sociálnym konfliktom v krajine a zámienkou pre potláčanie akejkoľvek opozície.
Takto sa bulharský národ povzniesol nad dvoma krutými konfliktmi, ktorých príčinou bol štátny prevrat v krajine a zavraždenie Alexandra Stambolijskeho 9. júna 1923.

</doc>
<doc id="196631" url="https://sk.wikipedia.org/wiki?curid=196631" title="Bojové vozidlo">
Bojové vozidlo

Bojové vozidlo je kolesové alebo pásové obrnené vozidlo, určené na prepravu pechoty, prieskum, podporu tankových jednotiek, môže však operovať aj samostatne. Medzi bojové vozidlá je radená najmä obrnená technika ako tanky, BVP a OT.

</doc>
<doc id="196634" url="https://sk.wikipedia.org/wiki?curid=196634" title="Elektronická hudba (elektronické nástroje)">
Elektronická hudba (elektronické nástroje)

Elektronická hudba je voľný termín pre hudbu vytváranú elektronickými nástrojmi, teda zdrojmi zvuku, ktoré disponujú elektronickými súčasťami, napr. Theremin, syntetizátor, sampler, sekvencer, počítač a pod. 
Elektromechanické nástroje (napr. elektrická gitara) teda do tejto skupiny podľa definície IEEE nepatria.

</doc>
<doc id="196635" url="https://sk.wikipedia.org/wiki?curid=196635" title="Dejiny letectva">
Dejiny letectva

História letectva sa zaoberá vývojom mechanického letectva od prvých pokusov v lietaní šarkanov až do neprerušovaných, kontrolovaných motorových letov až do súčasnosti.
Túžba ľudstva lietať sa pravdepodobne prejavila v Číne, kde sú zaznamenané prvé pokusy lietať na šarkanoch zo 6. storočia. Prvý let klzákom predviedol Abbas Ibn Firnas v Andalúzii v 9. storočí. Sen Leonarda da Vinci lietať možno nájsť vo viacerých jeho dielach, ale da Vinci sa letieť nikdy nepokúsil. Prvé vážne pokusy lietať sa konali v 18. storočí v Európe s teplovzdušnými balónmi (1783), klzákmi (Otto Lilienthal, 1891) a lietadlá s vlastným pohonom (bratia Wrightovci, 1903).
Odvtedy sa konštruktéri lietadiel pokúšajú o väčšiu rýchlosť, vzdialenosť, vyššiu výšku a lepšiu kontrolovateľnosť letov. Zoznam dôležitých faktorov ovplyvnil vynájdenie lietadla:
Prvé lety.
Sen ľudí lietať nastal z pozorovania vtákov a bol zobrazený v rôznych mýtoch (napríklad mýtus o Daidalovi a Ikarovi v gréckej mytológii, alebo mýtický lietajúci stroj Vimana v Rámájane). Prvé pokusy spočívali väčšinou v tom, že ľudia sa snažili pripojiť k sebe krídla ako imitácia vtákov, akým bol aj Daidalos a jeho krídla z pier a vosku. Pokusy napodobniť vtákov pripojením krídel pokračovali až do 17. storočia.
Balóny a šarkany v Číne.
V Číne boli prvýkrát použité teplovzdušné balóny, ktoré sa volali Kongming lantern. Ich vynálezcom bol vojenský generál Zhuge Liang, ktorý ich vraj používal na odstrašenie nepriateľov. Podľa britského vedca Josepha Needhama bolo podobné zariadenie používajúce lampu v papierovom kryte už skôr v 3. storočí pred Kr. tiež v Číne.
Počas vlády dynastie Jüan (13. storočie), vojvodcovia ako Chubilaj používali obdĺžnikovité lampy hojne počas festivalov, kde priťahovali pozornosť ľudí. V období Mongolskej ríše sa konštrukcia lámp rozšírila po Hodvábnej ceste do Strednej Ázie a na Blízky východ. Skoro rovnaké objekty s lampami sa používajú na oslavách v Tibetu a počas osláv Díválí v Indii. Neexistuje ale dôkaz, ktorý by hovoril o tom, že tieto prostredníctvom týchto balónov sa ľudia snažili lietať.
V roku 559 bol počas boja o moc zaznamenaný ľudský let na šarkanovi v provincií Severné Wei. Po smrti panovníka Juana Langa sa novým panovníkom stal Gao Huan. Po smrti Gao Huana sa novým panovníkom stal jeho syn, Gao Huan, jeho synom bol Juan Huangtou. Ten bol uväznený a prinútený letieť na šarkanovi z veže Ye. Juan Huangtou letel cez mesto a let prežil, ale zakrátko bol popravený. Pravdepodobne sa tento nápad objavil opäť o pár storočí neskôr, keď s ním prišiel Marco Polo.

</doc>
<doc id="196641" url="https://sk.wikipedia.org/wiki?curid=196641" title="Dejiny lietania">
Dejiny lietania



</doc>
<doc id="196644" url="https://sk.wikipedia.org/wiki?curid=196644" title="Schwäbisch Hall (krajinský okres)">
Schwäbisch Hall (krajinský okres)

Schwäbisch-Hall () je krajinský okres na severovýchode spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Main-Tauber, bavorským okresom Ansbach, a ďalej s okresmi Ostalb, Rems-Murr a Hohenlohe.
Geografia.
Okresom Schwäbisch-Hall pretekajú dva rieky Jagst a Kocher, ktoré sú prítokmi rieky Neckar. Krajina okresu je pokrytá krajinnými celkami, planinou "Hohenloher Ebene", lesnatou planinou "Schwabisch Fränkischen Waldberge" a pohorím "Frankenhohe".
Obyvateľstvo.
Vývoj počtu obyvateľstva okresu Schwäbisch-Hall od roku 1973:

</doc>
<doc id="196645" url="https://sk.wikipedia.org/wiki?curid=196645" title="Sigmaringen (krajinský okres)">
Sigmaringen (krajinský okres)

Sigmaringen () je krajinský okres na juhu spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Reutlingen, Biberach, Ravensburg, Bodensee, Konstanz, Tuttlingen a Zollernalb.
Geografia.
Okres leží v oblasti pohoria Švábska Jura. Najvyššie vyvýšenie okresu má vrch "Schnaitkapf" (921 m) pri obci Schwenningen. Asi 33 percent plochy okresu je pokrytých lesom.
Obyvateľstvo.
Vývoj počtu obyvateľstva okresu Sigmaringen od roku 1973:

</doc>
<doc id="196646" url="https://sk.wikipedia.org/wiki?curid=196646" title="Elektronická hudba">
Elektronická hudba

Elektronická hudba môže byť:

</doc>
<doc id="196647" url="https://sk.wikipedia.org/wiki?curid=196647" title="Autonómne spoločenstvá Španielska">
Autonómne spoločenstvá Španielska



</doc>
<doc id="196650" url="https://sk.wikipedia.org/wiki?curid=196650" title="Tuttlingen (krajinský okres)">
Tuttlingen (krajinský okres)

Tuttlingen () je krajinský okres na juhu spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Rottweil, Zollernalb, Sigmaringen, Konstanz a Schwarzwald-Baar.
Geografia.
Krajinu okresu Tuttlingen tvorí pohorie Švábska Jura ("Schwäbische Alb"). Okresom preteká rieka Dunaj. Najvyšším bodom je tu vrch Lemberg (1015 m). Okres má dĺžku 31 km (z východu na západ) a 38 km (zo severu na juh).
Obyvateľstvo.
Vývoj počtu obyvateľstva okresu Tuttlingen od roku 1973:

</doc>
<doc id="196655" url="https://sk.wikipedia.org/wiki?curid=196655" title="Volkswagen Chrobák">
Volkswagen Chrobák

Volkswagen Chrobák je legendárny automobil vyrábaný firmou Volkswagen od roku 1938 do 2003 (v roku 1998 bola celá jeho výroba prenesená do Mexika.
Navrhol ho rakúsky automobilový konštruktér Ferdinand Porsche. Pri návrhu vychádzal z existujúceho prototypu "autá pre masy" konštruktéra Hansa Ledwinku, hlavného konštruktéra automobilky Tatra (po rokoch došlo k mimosúdnému vyrovnaniu medzi Volkswagenom a Hansom Ledwinkom). Označennie "Chrobák" však oficiálne dostal až v roku 1967. Za celé obdobie bolo vyrobených vyše 21,5 milióna týchto vozidiel v mnohých typoch a prevedeniach. Prvýkrát v dejinách kvôli výrobe jedného typu auta vzniklo "na zelenej lúke" nové mesto Wolfsburg.
História.
Ľudový automobil.
V roku 1931 začali Ferdinand Porsche a Zündapp vyvíjať "Auto für Jedermann" (auto pre každého) a po prvýkrát bolo použité meno "Volkswagen". Porsche preferoval plochý, vzduchom chladený štvorvalcový motor, ale Zündapp použil vodou chladený päťvalec. V roku 1932 predstavili tri prototypy . Všetky tieto automobily boli zničené počas vojny, posledný v roku 1945 počas bombardovania Stuttgartu.
V roku 1933 Adolf Hitler schválil nákresy Porscheho návrhu "" ("Ľudový automobil"), jednoduchého automobilu schopného prepraviť dvoch dospelých a tri deti rýchlosťou /h. " Ľudový automobil " mal byť dostupný občanom Tretej ríše za 990 ríšskych mariek, čo bola vtedajšia cena malého motocyklu. Autorom designu Chrobáka je Erwin Komenda, Porscheho šéfdizajnér. Výroba začala v roku 1939, ale vojna začala skôr, než sa začali vyrábať automobily Volkswagen masovo a výrobné linky boli zabrané pre výrobu vojenských vozidiel. Výroba civilných VW začala až po vojne.
Vojenský Chrobák a výroba do roku 1945.
Keď projekt začal, predchádzajúci názov "Porsche 60" Ferdinanda Porscheho bol nahradený oficiálnym názvom KdF-Wagen. Názov odkazoval na organizáciu Kraft durch Freude, odnože nacistického Nemeckého pracovného frontu. Neskôr bol projekt známy ako Typ 1, ale preslávil sa ako chrobák po skončení druhej svetovej vojny.

</doc>
<doc id="196656" url="https://sk.wikipedia.org/wiki?curid=196656" title="Tübingen (krajinský okres)">
Tübingen (krajinský okres)

Tübingen () je krajinský okres uprostred spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Böblingen, Reutlingen, Zollernalb, Freudenstadt a Calw.
Geografia.
Cez okres Tübingen preteká väčšia rieka Neckar. Krajina okresu je pokrytá zalesnenými oblasťami nazývanými "Oberer Gäu" a "Schönbuch".
Obyvateľstvo.
Vývoj počtu obyvateľstva okresu Tübingen od roku 1973:

</doc>
<doc id="196663" url="https://sk.wikipedia.org/wiki?curid=196663" title="Jadierko">
Jadierko

Jadierko alebo bunkové jadierko alebo nukleolus () je bunková organela resp. časť jadra s najväčšou proteosyntetickou aktivitou. 
Vyskytuje sa vo väčšine jadier eukaryotických buniek. Je to silne svetlolomná štruktúra, ktorá sa intenzívne farbí, najmä zásaditými farbivami, a preto ju možno pozorovať aj pod svetelným mikroskopom. Jadierko nepredstavuje samostatnú bunkovú organelu v pravom zmysle slova, ale je produktom chromozómu. Nie je trvalou súčasťou jadra, mizne v profáznom štádiu mitózy a k jeho rekonštrukcii dochádza až v telofáze. Svojimi fyzikálnochemickými vlastnosťami sa odlišuje od hmoty jadra, od ktorej nie je oddelené žiadnou membránou. Geneticky a morfologicky je jadierko spojené s chromozómami. Tvar jadierka je guľovitý, eliptický alebo aj nepravidelný. Počet jadierok kolíše od jedného k trom.
V mnohých druhoch buniek sa vo vnútri jadierka nachádza ešte menšia, ťažko farbiteľná, dynamická guľovitá štruktúra, tzv. "nucleolinus". Hoci bola objavená pred viac než 150 rokmi, nie je presne známa jej funkcia. Z posledných štúdií na vaječných bunkách živočíchov však vyplýva, že úzko súvisí s prípravou deliaceho meiotického aparátu po aktivácii oocytu.

</doc>
<doc id="196664" url="https://sk.wikipedia.org/wiki?curid=196664" title="Rallye Dakar">
Rallye Dakar

Rallye Dakar alebo po slovensky Rely Dakar/Dakarské rely (staršie "Rallye Paris-Dakar", po slovensky "Rely Paríž-Dakar") sú každoročné preteky kamiónov, off-road vozidiel, štvorkoliek a motocyklov. Súťaž organizuje A.S.O. – Amaury Sport Organisation a zúčastniť sa na nej môžu profesionálni pretekári ako aj amatéri, ktorí bežne tvoria okolo 80 % účastníkov. Názov sa menil a i v súčasnosti je nepresný, keďže trasa preteku sa kvôli bezpečnosti presunula v roku 2009 z afrického na juhoamerický kontinent a od roku 2020 sa jazdí v Ázii. V posledných rokoch sa preto zaužíval názov "Rely Dakar".
Aj keď oficiálny názov znie rely, ide skôr o vytrvalostný off-road špeciál v náročnom teréne, kde sa používajú upravené terénne automobily. Väčšina meraných úsekov vedie cez ťažký terén. V Južnej Amerike to boli prevažne prejazdy cez piesočné duny, blato, trávnaté planiny a skalné úseky, v púštnej saudskoarabskej krajine sú to najmä piesočné duny a kamenné úseky skalných oblastí. Dĺžka etáp sa pohybuje od niekoľkých desiatok do stoviek kilometrov denne. Podujatie tak vyžaduje dlhodobú prípravu a súhru celého tímu, ktorý putuje spolu s pretekármi. 
Trasy.
Zoznam historických trás rely:
Slováci na Rely Dakar.
Okrem sporadickej účasti v triede automobilov a kamiónov sa najmä v posledných ročníkoch výraznejšie presadzujú motocyklisti. Jaroslav Katriňák skončil v roku 2007 na konečnom 9. mieste, Štefan Svitko v roku 2010 na 13. mieste a v roku 2012 na výbornom 5. mieste. V ročníku 2015 skončil Štefan Svitko na 4. a Ivan Jakeš na 8. mieste (s 2. etapovými víťazstvami). Doposiaľ najlepší výkon dosiahol v ročníku 2016 Štefan Svitko, ktorý získal 2. miesto. V ročníku 2017 štartovali opäť dvaja motocyklisti; Ivan Jakeš pre zranenie nedokončil 5. etapu, Štefan Svitko sa kvôli penalizácii (pre nedovolené tankovanie a nedodržaný limit na dojazd etapy /pre ošetrenie/) prepadol na konečné 25. miesto. Ako jedinému slovenskému zástupcovi sa nedarilo ani v roku 2018, kedy bol po ťažkom páde v 10. etape nútený odstúpiť z priebežnej 8. pozície. O rok neskôr nedokončil pre poruchu motocykla, no v nasledujúcich ročníkoch už patril medzi najlepších, keď sa pohyboval v konečnom hodnotení od 8. (2021) až po 12. miesto (2022 a 2023). V poslednom účinkovaní dokončil na celkovom 10. mieste. Pomerne pravidelne sa do súťaže zapájajú Slováci aj v medzinárodných posádkach kamiónov.

</doc>
<doc id="196666" url="https://sk.wikipedia.org/wiki?curid=196666" title="South Central United States">
South Central United States

South Central United States alebo South Central states je región Spojených štátov, ktorý sa nachádza na juhu centrálnej časti krajiny. Vždy sa sem zaraďujú štáty Arkansas, Louisiana, Oklahoma a Texas, niekedy aj Kansas, Mississippi, Missouri a Nové Mexiko. Ojedinele aj časti štátov Alabama, Arizona, Colorado, Illinois, Indiana, Tennessee a Utah.

</doc>
<doc id="196667" url="https://sk.wikipedia.org/wiki?curid=196667" title="Zabriskie Point (soundtrack)">
Zabriskie Point (soundtrack)

Zabriskie Point soundtrack k rovnomennému filmu filmu režiséra Michelangela Antonioniho. Originálna verzia albumu vyšla v januári 1970. Nahrali ho viacerí umelci. 
Jeho reedícia z roku 1997 obsahuje bonusové skladby od Jerryho Garciu a od skupiny Pink Floyd, ktoré zazneli vo filme, ale na pôvodnom albume neboli vydané. 
Pre tento film nahral skladbu "L'America" aj Jim Morrison, ktorú však Antonioni v snímke nepoužil. Neskôr vyšla na albume "L.A. Woman", ktorý vydala skupina The Doors.
Pink Floyd.
Nahrávky skupiny Pink Floyd, ktoré sú na tomto albume vznikali v novembri a decembri 1969, po vydaní ich dvojalbumu "Ummagumma". 
"Come in Number 51, Your Time Is Up" je znovu nahraná verzia skladby "Careful with That Axe, Eugene", ktorá pôvodne vyšla ako "B" strana ich singlu z roku 1968. "Love Scene (Version 4)" je sólová klavírna kompozícia od Richarda Wrighta. "Country Song" je balada ktorá je zložená z metafor inšpirovaných šachom. "Unknown Song" (známy aj ako "Rain in the Country") je inštrumentálna relaxačná skladba. "Love Scene (Version 6)" je inštrumentálna skladba v štýle blues. 
Pre tento album bola nahrané aj skladby s názvom "Fingals Cave" a "Oenone", ktoré sa na finálnej verzii soundtracku neobjavili. Počas tohto nahrávania vznikli aj ďalšie nahrávky. Najvýznamnejšou je Wrightova kompozícia s pracovným názvom "The Violent Sequence", ktorej prepracovanú verziu skupina použila pod názvom "Us and Them" pre ich slávny album "The Dark Side of the Moon".

</doc>
<doc id="196673" url="https://sk.wikipedia.org/wiki?curid=196673" title="Čert">
Čert

Čert (alebo neskôr aj diabol) bol pôvodne u pohanských Slovanov démon (boh) symbolizujúci zlé sily; po príchode kresťanstva bol u Slovanov jednak stotožňovaný s diablom ako vládcom pekla a jednak to bola mytologicko-rozprávková polymorfná (ale najčastejšie tvarom Panovi podobná) postava "zastupujúca" rôznych starých slovanských démonov a bôžikov v kresťanskom folklóre, fungujúca ako stelesnenie zla a obyčajne bývajúca v pekle (teda obyčajne nie priamo ako vládca pekla).
V hlavnej podobe má rohy, chvost a kopyto, ale niekedy vystupoval ako zviera (čierny cap, pes atď.) a inokedy ako človek (pekný čierny pán, lesník atď.). Peklo opúšťa, aby získala duše hriešnikov. Väčšinou sa ich snaží získať formou úpisu. Ponúkne človeku na určitý čas nejaké služby alebo výhody, ale ten mu musí vlastnou krvou upísať dušu. Až určený čas vyprší, čert príde k človeku a odnesie jeho dušu do pekla. Tam odnáša duše aj hriešnych ľudí, kde budú naveky trýznené. V pekle sú podľa rozprávkových tradícií duše vážené, pre istotu, aby neprišlo k nejakej chybe. Na zámene zlej duše je založených mnoho rozprávok. Čistým dušiam sa opustiť peklo, hoci i cez odpor pekelných mocností, podarí. Iná rozprávková zápletka je, ako hlavná postava čerta oklame, alebo nahnevá. Podľa týchto rozprávok sú čerti bytosti nie veľmi bystré, no nikdy sa neoplatí ich podceňovať. Čert je schopný lietať a premiestňovať sa z miesta na miesto. Kvalita kúziel je závislá na úrovni čerta.

</doc>
<doc id="196680" url="https://sk.wikipedia.org/wiki?curid=196680" title="3dfx Interactive">
3dfx Interactive



</doc>
<doc id="196683" url="https://sk.wikipedia.org/wiki?curid=196683" title="Nukleolus">
Nukleolus



</doc>
<doc id="196684" url="https://sk.wikipedia.org/wiki?curid=196684" title="Bunkové jadierko">
Bunkové jadierko



</doc>
<doc id="196685" url="https://sk.wikipedia.org/wiki?curid=196685" title="Poľovný pes">
Poľovný pes

Poľovné psy predstavujú skupinu plemien, ktoré sa využívajú, ako už ich označenie naznačuje, prevažne k lovu. Ich spoločným znakom je výborne vyvinutý lovecký pud, ktorý človek usmerňuje výcvikom pre svoje účely. 
Systematika.
Dnes delíme poľovné psy podľa spôsobu lovu do šiestich hlavných skupín na: 
Toto rozdelenie však nevystihuje úplne presnú špecializáciu plemien, pretože rôzne plemená teriérov sú upotrebiteľné nielen ako norníci, ale dajú sa nasadiť rôzne. V dnešnej dobe je nepraktické špecializovať výcvik psa na jednu oblasť poľovníctva. Vlastnosti väčšiny plemien sa prekrývajú a preto sa dajú využiť širšie. Stavače aj sliediče sa dajú s podobným výsledkom nasadiť na prácu na poli i v lese a teriér môže byť aj dobrým duričom.
Zdroje.
Tichá, V.; Tichý, J.: "Atlas plemen loveckých psů." Jiří Flégl-Vega, Praha 2003, ISBN 80-903186-0-6

</doc>
<doc id="196688" url="https://sk.wikipedia.org/wiki?curid=196688" title="Júnové povstanie">
Júnové povstanie

Júnové povstanie (po bulharsky: "Юнско въстание") je dedinské povstanie, ktoré vypuklo hneď po štátnom prevrate zo dňa 9. júna 1923.
Bulharská komunistická strana v povstaní zastávala neutrálnu pozíciu keď vyhlásila, že v povstaní ide o otázku rozdelenia moci medzi mestskú a dedinskú buržoáziu. Aj napriek tomu, že v povstaní chýbala organizácia, ktorá by spolčovala povstalcov do jednej skupiny, ľudia sa rozhodli do povstania ísť sami. Navyše Bulharský národný poľnohospodársky zväz a jeho prívrženci združení v tzv. oranžovej armáde, ktorá mala za úlohu upevniť moc agrárnej strany Alexandra Stambolijskeho nebol schopný zorganizovať odpor proti štátnemu prevratu v krajine zo dňa 9. júna 1923. Oranžová armáda je porazená a jej členovia boli zajatí.
Priebeh povstania.
Najmasovejšie povstanie vypuklo v Plevenskej oblasti, kedy v dňoch 9. - 10. júna 1923 pod vedením agrárnikov Georgia Kočeva a Coňa Matova ľud vyprovokoval jeho začiatok v takmer všetkých dedinách v tejto oblasti. O deň neskôr (11. jún 1923) predseda miestnej organizácie BKS Asen Chalačev aj napriek tomu, že ÚV KSB je v neutralite, v Plevene vyhlásil povstanie. Povstalci obsadili takmer celé mesto. Ešte v ten istý deň na príkaz člena ÚV KSB Todora Lukanova boli zastavené všetky vojenské postupy a do večera vojská bulharskej vlády zlomili odpor v dedinách v tejto oblasti. Boje pokračovali v Loveči, kde sa obkľúčených asi 2000 povstalov bránilo ešte štyri dni. Úspešne si armáda bulharskej vlády počínala aj v Šumenskej a Tărnovskej oblasti, kde rodiace sa povstanie rýchlo potlačila a posvstalcov rozohnala.
Pod vedením Alexandra Stambolijskeho 10. júna 1923 povstali aj obyvatelia v okolí mesta Pazardžik. Tí sú však hneď na druhý deň kruto porazení armádou bulharskej vlády. Alexandăr Stambolijski bol 14. júna 1923 zversky zavraždený - jeho hlavu priniesli ako dôkaz potlačenia povstania predsedovi vlády Alexandrovi Cankovovi.
Výsledok povstania.
Po potlačení povstania na krajinu doľahol teror. Mnoho aktivistov z agrárnej strany jej bývalého predsedu Alexandra Stambolijskeho a BKS bolo zatknutých a bez trestu odsúdených na smrť. Príčinou neúspechu povstania bola nekoordinovanosť spoločných krokov agrárnej strany BNPZ a BKS a tiež neutrálna pozícia ÚV KSB, ktorá vyplývala zo zlých vzťahov medzi oboma stranami počas vlády Alexandra Stambolijskeho.

</doc>
<doc id="196689" url="https://sk.wikipedia.org/wiki?curid=196689" title="Iešige Tokugawa">
Iešige Tokugawa

Iešige Tokugawa (jap.: 徳川 家重 "Tokugawa Iešige") bol deviatym šógunom Tokugawskej dynastie, ktorý vládol od 1745 do svojho odstúpenia v roku 1760. Bol synom Jošimunea Tokugawu, vnukom Micusadu Tokugawu, pravnukom Jorinobua Tokugawu a pra-pravnukom Iejasua Tokugawu.
Detstvo.
Bol prvým synom Jošimunea Tokugawu, jeho matka bola dcérou Tadanaoa Okuba, známa ako Osuma no kata. Jeho detské meno bolo Nagatomi-maru. Ceremoniál dospelosti "genpuku" podstúpil v roku 1725. Jeho prvá manželka, Nami-no-mija, bola dcéra princa z cisárskeho rodu Fušimi-no-mija Kuninaga (伏見宮 邦永親王). Táto druhá manželka, známa svojou priateľskou povahou, bola matkou Ieharu, ktorý sa stane dedičom Iešigea. 
Šógun Iešige (1745 – 1760).
V "Enkjó" 2 sa Iešige stal šógunom. 
Iešige trpel rečovou vadou, ktorá mu znemožňovala rozprávať zrozumiteľne a chronickým ochorením pľúc, kvôli čomu trpel dýchavičnosťou. Jošimuneov výber Iešigea za svojho nástupcu vyvolal veľké nezhody na šogúnovom dvore, kvôli jeho mladším bratom Munetakom Tokugawom a Munetadom Tokugawom, ktorí sa javili oveľa vhodnejšími kandidátmi. Jošimune však trval na svojom rozhodnutí, v súlade s princípom prvorodenstva obsiahnutom v konfucianizme, podľa ktorého mal hodnosť a spoločenské postavenie po otcovi zdediť vždy najstarší syn; 
Iešige po nástupe na trón bol v pozícii hlavy šógunátu iba formálne. Jošimune naďalej riadil štátne záležitosti aj po svojom odchode do ústrania a po prenechaní oficiálneho titulu hlavy štátu Iešigemu v roku 1745, čo malo za cieľ uistiť sa, že Iešige je vo svojom úrade dostatočne zbehlý a odovzdať mu časom dôležité štátnické skúsenosti. 
Po smrti Jošimuneo a získaní úplnej moci sa Iešige nezaujímal o vládnutie v krajine a prenechal všetky rozhodnutia týkajúce sa riadenia krajiny svojmu komorníkovi a najbližšiemu poradcovi Tadamicu Ooka (1709 – 1760). 
Iešige sa Oficiálne vzdal úradu šóguna v roku 1760, kedy prijal titul Ógošo, a vymenoval svojho prvého syna Ieharu Tokugawa za 10. šóguna. Zomrel v nasledujúcom roku.
Iešigeho druhý syn, Šigejoši Tokugawa, sa stal zakladateľom klanu Šimizu Tokugawa, ktorý spolu s Tajasu a Hitocubaši (založenými mladšími bratmi Iešigea) sa stali "gosankjó", tromi vedľajšími vetvami klanu Tokugawa, z ktorých mohli byť v budúcnosti vyberaní šóguni za nástupcov, ak by vymrela hlavná línia. Nové tri rody sa pripojili sa k už existujúcim trom vedľajším vetvám "gosanke", v ktorých sa narodil aj otec Iešigea, Jošimune.
Iešigeho vláda, charakterizovaná prírodnými nešťastiami, vládnou korupciou, hladomormi, núdzou obchodníkov a neschopnosťou vlády riešiť tieto problémy, nebola veľmi úspešnou Tokugawovskou vládou.
Iešigeho posmrtný titul bol Džunšin-in a jeho hrob bol umiestnený v mauzóleu rodiny Tokugawa v Zódžó-dži v okrese Šiba v Ede. Jeho pozostatky boli v rokoch 1958 - 1960 exhumované a podrobené vedeckému skúmaniu. Bolo zistené, že jeho zuby boli zahnuté dovnútra úst a zdeformované, v súlade s historickými záznamami bola preto jeho reč defektná a jeho krvná skupina bola typu A.
Éry "bakufu" Iešigeho vlády.
Roky, v ktorých bol Iešige šógunom sú špecificky identifikované viac ako jedným názvom éry alebo "nengó".

</doc>
<doc id="196695" url="https://sk.wikipedia.org/wiki?curid=196695" title="Waldshut (krajinský okres)">
Waldshut (krajinský okres)

Waldshut () je krajinský okres na juhu spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Lörrach, Breisgau-Hochschwarzwald a Schwarzwald-Baar. Na juhu okres hraničí so švajčiarskymi kantónmi Thurgau, Schaffhausen, Zürich a Aargau.
Geografia.
Okres Waldshut pokrýva južná časť pohoria Schwarzwald ("Čierny les"). Väčšiu časť hranice so Švajčiarskom tvorí rieka Rýn.
Obyvateľstvo.
Vývoj počtu obyvateľstva okresu Waldshut od roku 1973:

</doc>
<doc id="196697" url="https://sk.wikipedia.org/wiki?curid=196697" title="Borderský teriér">
Borderský teriér

Borderský teriér je plemeno psa uznané v FCI pod číslom 10. 
História.
Pochádza z pohraničia (z angl. border = hranica) medzi Anglickom a Škótskom. Využíval sa najmä na lov líšok a vydrí. Predpokladá sa, že sa na vzniku plemena podieľali dandie dinmont teriér a bedlingtonský teriér. Plemeno bolo oficiálne uznané v roku 1920 v anglickom Kennel Club. 

</doc>
<doc id="196699" url="https://sk.wikipedia.org/wiki?curid=196699" title="Die Großen 10">
Die Großen 10



</doc>
<doc id="196700" url="https://sk.wikipedia.org/wiki?curid=196700" title="Zollernalb">
Zollernalb

Zollernalb () je krajinský okres uprostred spolkovej krajiny Bádensko-Württembersko v Nemecku. Tento okres susedí (zo severu v smere hodinových ručičiek) s okresmi Tübingen, Reutlingen, Sigmaringen, Tuttlingen, Rottweil a Freudenstadt.
Geografia.
V okrese Zollernalb sa nachádza pohorie Švábska Jura, a taktiež druhý najvyšší vrchol týchto hôr, 1011 metrov vysoký Oberhohenberg. Na juhovýchode okres dosahuje takmer až k rieke Dunaj.
Obyvateľstvo.
Vývoj počtu obyvateľstva okresu Zollernalb od roku 1973:

</doc>
<doc id="196702" url="https://sk.wikipedia.org/wiki?curid=196702" title="Byzantská gréčtina">
Byzantská gréčtina

Byzantská gréčtina môže byť:

</doc>
<doc id="196703" url="https://sk.wikipedia.org/wiki?curid=196703" title="Stredoveká gréčtina">
Stredoveká gréčtina

Stredoveká gréčtina alebo byzantská gréčtina je jazyk Grékov z Byzantskej ríše v období od 4./6. storočia do roku 1453 po Kr, keď Turci dobyli Konštantínopol.
V tomto období sa ako jazyk písomností a správy používal archaizujúci štýl, dnes spravidla nazývaný byzantská gréčtina (v užšom zmysle), ktorý v podstate zodpovedal klasickej atičtine. Hovorový jazyk pôvodne vychádza z helenistického koiné. 
Helenistické koiné sa v 4./6. storočí po Kr. rozpadlo a začali sa tvoriť stredoveké grécke nárečia. O jednotnom gréckom jazyku v Byzantskej ríši môžeme hovoriť ešte v 10. a aj v 12. storočí. Najväčšie zmeny sa udiali medzi 10. a 11. storočím, keď sa definitívne prestala používať hláska H. Nastala aj zmena vo výslovnosti písmena na . Z tohto dôvodu vznikli odlišnosti v jazyku Kapadóckych Grékov a Pontských Grékov, ktorí si novú gramatiku prispôsobili po svojom. Začala sa vytvárať aj gréčtina v Itálii a na Sicílií. 
Po tom, ako v 7. stor. odpadol od Byzancie Egypt v prospech Arabov, egyptskí Gréci sa odlúčili od hlavného gréckeho jazyka a začali sa vyvíjať separovane. Dodnes žije v Alexandrii grécka menšina, hovoriaca miestnou formou gréčtiny. Ide však hlavne o potomkov neskorších gréckych prisťahovalcov z rôznych končín Osmanskej ríše, pôvodní egyptskí Gréci boli pohltení Arabmi, teda zanikol aj ich jazyk. 
Po páde Byzantskej ríše v roku 1453 sa stredoveká reč definitívne rozpadla, pričom začali vznikať silné rozdiely medzi gréčtinou z Istanbulu, Grécka a západnej Anatólie a medzi ostatnými nárečiami. Po páde Byzantskej ríše sa gréčtina začala poturčovať, z čoho vznikli moderné grécke jazyky. Najbližšie ku klasickej stredovekej gréčtine je úradný ľudový jazyk v Grécku a na Cypre. Tento jazyk používa grécka menšina v Istanbule a západnej Anatólii.
Najznámejším literárnym dielom písaným v stredovekej gréčtine je určite dielo Dijenis Akritas, známa je aj kronika z Peloponézu.
Latinské prvky v stredovekej gréčtine.
Latinské slová Gréci prebrali od Rimanov, ktorí im vládli. Počas ranobyzantskej dob sa rímska kultúra na východe Rímskej ríše úplne helenizovala. Ale veľa latinských slov Gréci stále používali a stali sa jedným z pilierov stredovekej gréčtiny. Tu sú niektoré príklady:

</doc>
<doc id="196705" url="https://sk.wikipedia.org/wiki?curid=196705" title="Bongo">
Bongo

Bongo môže byť:

</doc>
<doc id="196712" url="https://sk.wikipedia.org/wiki?curid=196712" title="Jednotné Rusko">
Jednotné Rusko

Jednotné Rusko (; čítaj [Jedínaja Rassíja]) je ruská parlamentná stredo-pravicová politická strana, ktorá bola založená v decembri 2001. V posledných voľbách do Štátnej Dumy v roku 2021 získala strana 49,82% hlasov. Od roku 2007 tvorí v oboch komorách parlamentu väčšinu.
Predsedom strany je od 25. apríla 2012 Dmitrij Medvedev, ktorý na pozícii lídra vystriedal svojho predchodcu Vladimira Putina.
Charakteristika a zapojenie do politického systému.
Strana vznikla zlúčením strán Jednotná strana Ruska a Vlasť - Všeruské strany. Svoj "celonárodný" a propodnikateľský program profiluje ako stredový až pravicový. Dôležitou vlastnosťou je tiež všadeprítomný nacionalizmus. Obľubu strany zabezpečuje hlavne Vladimir Putin, ktorý ako kandidát tejto strany uspel v prezidentských voľbách (71%). V súčasnej dobe je tiež JR najsilnejšou parlamentnou stranou, má cez 1,5 miliónov členov a v Štátnej Dume jej patrí 238 mandátov (49% pri voľbách). Pred voľbami do Štátnej Dumy v roku 2007 bola opozíciou kritizovaná za zneužívanie štátnej moci. Žiadne oficiálne medzinárodné vzťahy strana neudržiava.
Neúspech vo voľbách 2011.
Vo voľbách do Štátnej Dumy v roku 2011 dostala strana historické minimum hlasov - o približne 25% menej ako pred 4 rokmi. Napriek tomu si udržala väčšinu v Štátnej dume. Oznámenia výsledkov volieb bolo nasledované masovými protestmi v Moskve, Petrohrade, Kalingrade a ďalších stovkách miest. Protestujúci tvrdili, že voľby boli sfalšované.
Ideológia.
Centrizmus a konzervativizmus.
Strana ako svoju ideológiu uvádza centrizmus a konzervatizmus, vo vnútroštátnej pozícii potom pragmatizmus, čím sa líši od mnohých ruských radikálnych hnutí. Strana podporuje súčasnú kremeľskú vládu (sama v nej zasadá). V parlamentných voľbách predstavila tzv "Putinov plán".
Povedali o strane.
Tajomník Prezídia Generálnej rady Jednotného Ruska, Viačeslav Volodin:
"„Naša ideológia je postupný a trvalý rozvoj výroby, hromadenia a neustále zlepšovanie. V sociálno-ekonomickej sfére akumulácia sociálnej spravodlivosti v trhovom hospodárstve. Vo vývoji spoločnosti akumulácie inovácií, hodnôt, ľudského a sociálneho kapitálu. V politike akumulácie demokracie a dôvery v politické inštitúcie, v prvom rade vo voľbách.“"
Líder ruských komunistov Genadij Zjuganov: 
"„Jednotné Rusko nemá ideológiu, nemá jasný program. Má len dva ciele. Prvá je udržať sa pri koryte a druhý je prisať sa k hlavnému toku peňazí, teda rozpočtu.“"
História strany.
Predtým sa strana skladala z blokov Jednota (rus. Jedinstvo, vodcom Sergej Šojgu), Vlasť (rus. Otečestvo, Jurij Lužkov) a Celé Rusko (rus. Vsia Rossia Mintimer Šajmijev). Na vzniku bloku Jednota sa podieľal ruský oligarcha Boris Berezovskij. Strana Jednotné Rusko vznikla ich spojením 1. decembra 2001.
V roku 2000 dosiahla už jednotná strana volebného úspechu v prezidentských voľbách.
Alexander Siďakin sa stal vedúcim Ústredného výkonného výboru na kongrese 4. decembra 2021.
Kritika strany.
Je známe, že 28. septembra 2010 vyhlásil Boris Nemcov vo vysielaní Rádia Sloboda: 
"„Celý národ vie, že je to strana zlodejov a korupčníkov.“"
Mnohí kritici strany používajú alternatívny názov "Strana podvodníkov a zlodejov" (; čítaj ["Pártija žúlikav i voróv"]; skratka "ПЖиВ", čítaj [pe že i vo]), súvisiace s myšlienkou Alexeja Navaľného, ktorý argumentuje tým, že v strane je veľké množstvo vysoko postavených úradníkov a biznismenov, ktorí sú tvárami veľkých hospodárskych káuz. 2. februára 2011 povedal Navalnyj nasledujúce: 
"„Jednotné Rusko sa mi moc nepáči. Jednotné Rusko, to je strana korupcia, to je strana podvodníkov a zlodejov.“" 
Potom, čo advokát Sotto Goradze pohrozil žalobou, Navaľnyj usporiadal anketu, v ktorej 40 000 hlasujúcich označilo stranu za „podvodníkov a zlodejov“. Na ruskom internete sa rozvinula proti strane kampaň.

</doc>
<doc id="196716" url="https://sk.wikipedia.org/wiki?curid=196716" title="Ungerau">
Ungerau



</doc>
<doc id="196717" url="https://sk.wikipedia.org/wiki?curid=196717" title="Delicate Sound of Thunder">
Delicate Sound of Thunder

Delicate Sound of Thunder je koncertný dvojalbum, ktorý bol nahraný počas piatich nočných koncertov v Nassau Coliseum na Long Islande (New York) v auguste 1988 a zmixovaný v v štúdiách na Abbey Road v septembri toho istého roku.
Album bol nahraný skupinou Pink Floyd v období po vydaní štúdiového albumu "A Momentary Lapse of Reason", ktorý bol vo veľkej miere dielom gitaristu Davida Gilmoura. Bolo to v časoch súdnych sporov o názov skupiny medzi súčasnými členmi a bývalým basgitaristom a autorom väčšiny skladieb Rogerom Watersom.
História albumu.
Album vyšiel v roku 1988 na dvoch vinylových LP nosičoch, dvojkazete (MC) a aj ako dvojité CD. Každý z týchto formátov obsahoval rôzne skladby. Albumy obsahovali viacero skladieb zo štúdiového projektu "A Momentary Lapse of Reason" a niekoľko skladieb zo skoršej éry skupiny Pink Floyd. Dvojité LP neobsahovalo skladbu „Us and Them“, na LP a MC bola skladba „Wish You Were Here“ medzi skladbami „Another Brick in the Wall (Part 2)“ a „Comfortably Numb“.
Aj keď David Gilmour tvrdil v dobe vydania albumu a v interview z roku 1992, že na albume sú použité autentické koncertné nahrávky bez štúdiových úprav, technik nahrávania Buford Jones poznamenal, že napríklad k skladbe „Comfortably Numb“ David nahral party na akustickej gitare, ktoré boli k pôvodnej nahrávke dodatočne mixované. Richard Wright dodatočne naspieval do skladby „Us and Them“ vokály a vokalistka Sam Brown prespievala part v skladbe „Comfortably Numb“ , ktorý bol pôvodne naspievaný speváčkou Rachel Fury.
Okrem zvukových nosičov skupina Pink Floyd vydala aj video s rovnakým názvom, na ktorom bola nahrávka jedného z koncertov.
Album dosiahol v rebríčku Billboard 200 jedenástu pozíciu, v januári 1989 dosiahol v predajnosti zlato, a v apríli 1997 sa tento album stal v USA trojnásobne platinový.
Album "Delicate Sound of Thunder" bol po tom, ako si jeho MC kazetovú verziu vzali so sebou na svoj let kozmonauti vesmírnej lode Sojuz TM-7 prvým rockovým albumom, ktorý bol prehrávaný vo vesmíre na sovietskej stanici MIR.
Zoznam skladieb.
Tento zoznam pochádza z verzie vydanej na dvoch CD nosičoch. Skladby naspieval David Gilmour, okrem uvedených výnimiek.

</doc>
<doc id="196721" url="https://sk.wikipedia.org/wiki?curid=196721" title="Teodolit">
Teodolit

Teodolit je prístroj na presné meranie a vytyčovanie vodorovných a výškových uhlov ľubovoľnej veľkosti. Pozostáva z podložky, spodnej časti (limbus) a hornej časti (alidáda).
Teodolity prešli rôznymi zmenami od teodolitov so sklenenými kruhmi, s kovovými kruhmi, až cez elektronické. Pôvodne sa teodolit používal iba na meranie vodorovných uhlov a mal iba vodorovný kruh. Neskôr sa k nemu pridal aj výškový kruh na meranie zvislých uhlov. Všetky teodolity sa skladajú z limbusu a alidády. Alidáda je horná otáčavá časť a limbus dolná pevná časť. Teodolit sa používa pri geodetickych výkonoch 

</doc>
<doc id="196730" url="https://sk.wikipedia.org/wiki?curid=196730" title="Boeing B-17 Flying Fortress">
Boeing B-17 Flying Fortress

Boeing B-17 Flying Fortress („Lietajúca pevnosť“) bol americký štvormotorový ťažký bombardér vyvinutý v 30. rokoch 20. storočia pre Armádny letecký zbor Spojených štátov. Vo svojej dobe to bol rýchly a vysoko lietajúci bombardér, ktorý sa používal najmä na európskom bojisku počas druhej svetovej vojny, pričom zhodil viac bômb ako ktorékoľvek iné lietadlo. Za americkým štvormotorovým B-24 a nemeckým viacúčelovým dvojmotorovým Ju 88 sa stal tretím najvyrábanejším bombardérom všetkých čias. Okrem bombardovacích úloh tieto stroje slúžili aj ako transportné, protiponorkové a pátracie a záchranné lietadlá.
Firma Boeing vstúpila do súťaže armádneho leteckého zboru o objednávku na stavbu 200 bombardérov popri firmách Douglas a Martin s prototypom Model 299/XB-17, ktorý prekonal oboch konkurentov a tiež prekročil výkonnostné požiadavky leteckého zboru. Kvôli havárii prototypu však Boeing prišiel o kontrakt v prospech lietadla Douglas B-18 Bolo. Napriek tomu letecký zbor objednal ešte 13 lietadiel B-17 k ďalším skúškam. Lietadlá boli uvedené do služby v roku 1938. B-17 prešli mnohými konštrukčnými zmenami, ale Armádny letecký zbor USA (od júna 1941 Armádne vzdušné sily USA) ich od svojho vzniku presadzoval ako strategickú zbraň. Bol to pomerne rýchly, vo veľkých výškach operujúci bombardér s dlhým doletom so silnou obrannou výzbrojou na úkor bombového nákladu. Na základe príbehov a fotografií ťažko poškodených B-17, ktoré sa bezpečne vrátili na základňu, si tiež získal povesť odolného lietadla.
Na začiatku druhej svetovej vojny sa B-17 v menšej miere zúčastnili aj vojny v Tichomorí, kde vykonávali nálety na japonské lode a letiská. Americké vzdušné sily ich však primárne nasadili na denné strategické bombardovacie misie nad Európou, kde dopĺňali nočné bombardéry RAF Bomber Command, proti nemeckým priemyselným, vojenským a civilným cieľom. Z približne 1,5 milióna ton bômb, ktoré boli zhodené na nacistické Nemecko a jeho okupované územia spojeneckými lietadlami, bolo vyše 640 000 ton (42,6 %) zhodených z lietadiel B-17.
Vznik a vývoj.
Dňa 8. augusta 1934 U.S. Army Air Corps (USAAC) vyhlásilo súťaž na výrobu nového ťažkého bombardéra, ktorý by nahradil zastarávajúci typ Martin B-10. Medzi rozhodujúce požiadavky patril najmä dostup s plnou záťažou bômb do výšky 10 000 stôp () a výdrž najmenej 4 hodiny letu rýchlosťou 200 míľ/h (/h) rovnako plne zaťažený bombami. Letectvo rovnako chcelo, ale nežiadalo to priamo v podkladoch dolet asi 2 000 míľ () a maximálnu rýchlosť do 250 míľ/h (/h). Americké letectvo sa v tej dobe pokúšalo podobnými strojmi posilniť svoje základne na Havajských ostrovoch, v Paname a na Aljaške. Definitívne rozhodnutie o výbere malo padnúť na Wright Field v Daytone v štáte Ohio. Do súťaže sa okrem Boeingu prihlásili aj stroje, aj firmy Douglas a Martin, išlo o typy Douglas DB-1 a Martin Model 146.
Prototyp Boeingu B-17, bol označený ako Model 299 a firma ho postavila na vlastné náklady. Na jeho vytvorení sa podieľal konštrukčný tím vedeným E. Giffordom Emerym a Edwardom Curtisom Wellsom. Nový typ v sebe skombinoval vlastnosti experimentálneho bombardovacieho stroja Boeing XB-15 a dopravného Boeing 247. B-17 mohol niesť umiestnených v bombovnici za kabínou. Jeho obranu tvorilo pôvodne 5 0.30" () guľometov. Poháňali ho hviezdicové motory Pratt &amp; Whitney R-1690, každý s výkonom 750 ks (600 kW) s optimálnym výkonom v 7 000 stopách (). Prvý let prototypu sa uskutočnil 28. júla 1935. 20. augusta prototyp preletel zo svojho domovského letiska v Seattli na Wright Field za 9 hodín a 3 minúty, s priemernou rýchlosťou /h, čo bolo podstatne viac ako jeho konkurenti. Armáda bola výkonmi nového stroja natoľko nadšená, že objednala 65 strojov ešte pred ukončením súťaže. Ich názor sa však rýchlo zmenil po havárii stroja 30. októbra, pri ktorej zahynuli dvaja skúšobní piloti. Letectvo následne svoju predošlú objednávku stornovalo a požiadalo o výrobu 133 strojov Douglas B-18 Bolo.
Dňa 17. januára 1936 však letectvo predsa len požiadalo o skúšobnú sériu 13 strojov YB-17, na ktorých boli okrem mnohých podstatných zmien v konštrukcii inštalované aj výkonnejšie motory Wright R-1820-39 Cyclone. Týchto 13 strojov bolo postupne zavedených do skúšobnej prevádzky. 12 z nich v Langley Field vo Virgínii a jeden na Wright Field. 
14. vyrobený YB-17 (výrobného čísla 37-369), ktorý bol pôvodne postavený pre pozemné testy pevnosti draku, bol neskôr upravený a boli doň inštalované turbokompresory. Prvý let tohto upraveného stroja sa uskutočnil, kvôli problémom s ich inštaláciou až 29. apríla 1938. Modifikácie na tomto prototype stáli firmu Boeing 100 000 dolárov a pokračovali až do roku 1939 kedy boli s konečnou platnosťou ukončené. Upravený stroj mal väčší dostup a dolet. Stroj bol odovzdaný armáde 31. januára 1939 a bol označený ako B-17A. Bol to prvý operačne nasadený variant stroja B-17.
Počas nasledujúcej vojny bolo vytvorených viacero ďalších variánt po verziu G.
Nasadenie.
Po vstupe USA do vojny boli B-17 nasadené primárne pre denné nálety nad okupovanú Európu, ich hlavným cieľom sa stali nemecké priemyselné oblasti a mestá. Tieto nálety mala zaisťovať americká 8. letecká armáda v Spojenom kráľovstve a 15. letecká armáda v Taliansku. Ich činnosť sa dopĺňala s akciami britského Bomber Command, ktoré operovalo svojimi ťažkými bombardérmi najmä v noci. Stroje B-17 sa zúčastnili operácie Pointblank, ktorá mala zaistiť leteckú nadvládu Spojencov na nebi západnej Európy, a pripraviť pôdu pre operáciu Overlord. B-17 však boli nasadené v menšej miere aj v Pacifiku.
Tieto lietadlá pristáli v roku 1944, počas Slovenského národného povstania aj na slovenskom letisku Tri Duby s americkou vojenskou misiou a nákladom zbraní. O týchto udalostiach a histórii hovorí aj dokumentárny film "Muži z B-17" z roku 1991.
Podľa predvojnovej koncepcie amerického letectva, bol B-17 strategickou zbraňou; so svojím veľkým dostupom a doletom, schopný spôsobovať veľké škody hlboko v nepriateľskom tyle a navyše vysokou mierou pasívnej ochrany. Medzi najväčšie kvality stroja, ktoré si pochvaľovali najmä ich posádky, patrila jeho výdrž a konštrukčná pevnosť, ktorá umožňovala zniesť veľké bojové poškodenie, núdzové pristátia „na bruchu“, či schopnosť letu len s jedným funkčným motorom. To spôsobilo, že napriek tomu, že bol stroj porovnateľný s bombardérom B-24 Liberator, letci 8. leteckej armády všeobecne viacej obľubovali B-17.
Technické údaje.
B-17 je štvormotorový samonosný dolnoplošník pre 10 člennú posádku. Kovová kostra krídel a chvostových plôch je potiahnutá duralom, krycie plechy sú rovnako duralové. Hviezdicové motory poháňajú 3-listé nastaviteľné vrtule. Podvozok je zaťahovací, hlavné podvozkové nohy sa zaťahovali do vnútorných motorových gondol, zadné koleso do trupu.

</doc>
<doc id="196731" url="https://sk.wikipedia.org/wiki?curid=196731" title="B-17">
B-17



</doc>
<doc id="196736" url="https://sk.wikipedia.org/wiki?curid=196736" title="Joy Division">
Joy Division

Joy Division bola kultová post-punková hudobná skupina, založená v britskom meste Manchester, koncom sedemdesiatych rokov. Pôvodne sa skupina nazývala Warsaw a pozostávala z členov Iana Curtisa (spev a príležitostne gitara), Bernarda Sumnera (gitara a klávesy), Petra Hooka (basová gitara a sprievodný vokál) a Stephena Morrisa (bicie a perkusie). 
Počas svojej krátkej existencie vydali Joy Division dva štúdiové albumy: "Unknown Pleasures" a "Closer". Skupina zanikla v roku 1980 potom ako depresiou a epilepsiou trpiaci spevák Ian Curtis spáchal samovraždu. Zostávajúci členovia založili skupinu New Order so Sumnerom ako spevákom.
Film.
Príbeh skupiny Joy Division, ale predovšetkým jej speváka Iana Curtisa, bol sfilmovaný režisérom Antonom Corbijnom, známym predovšetkým z tvorby videoklipov pre skupinu Depeche Mode. Do kín bol uvedený pod názvom Control v roku 2007. 
Corbijn vychádzal z knihy Touching From a Distance, napísanej Curtisovou manželkou Deborah.
Čierno-biely film svojou atmosférou dokonale vystihuje pocity a okolnosti, ktoré viedli Curtisa až k jeho tragickému koncu.

</doc>
<doc id="196737" url="https://sk.wikipedia.org/wiki?curid=196737" title="Id Tech 2">
Id Tech 2

id Tech 2, kedysi tiež známy ako Quake II engine je herný engine vyvinutý firmou id Software pre použitie v počítačových hrách vyvíjaných touto firmou. Od svojho vydania bol engine licencovaný pre niekoľko ďalších projektov. Najvýznačnejšou vlastnosťou tohto engine bola plná podpora hardvérovo akcelerovanej grafiky cez OpenGL zároveň s tradičným softvérovým renderovaním. 
John Carmack, hlavný programátor enginu, uvoľnil zdrojový kód 22. decembra 2001 pod GNU General Public License.

</doc>
<doc id="196740" url="https://sk.wikipedia.org/wiki?curid=196740" title="Liffey">
Liffey

Liffey (, ) je rieka vo východnom Írsku pretekajúca cez Dublin. Meria .
Prameň.
Pramení v pohorí Wicklow Mountains na juhovýchodných svahoch vrchu Kippure () v nadmorskej výške , západne od mesta Greystones. 
Priebeh toku.
Sprvu tečie na západ, po pribratí Ballydonnell Brooku tečie prechodne na severozápad, následne sa oblúkom smerujúcim na sever stáča na juhozápad a výrazne meandruje. Pod obcou Kilbride vteká do vodnej nádrže Pollaphuca Reservoir, do ktorej zľava ústi Kings River a pod priehradným múrom pokračuje severovýchodným smerom. Medzi mestami Ballymore Eustace a Kilcullen tečie meandrujúc na západ, odtiaľ k Newbridge na severozápad a potom na severovýchod. Na dolnom toku, pri meste Leixlip, už tečie na východ a preteká priamo cez centrum Dublinu, ktorý rozdeľuje na dve polovice. Ústi do Írskeho mora v zálive Dublin Bay.
Mestá.
Liffey postupne preteká cez tieto mestá:
Zároveň tečie územím troch správnych jednotiek: Wicklow, Kildare a Dublin.
Využitie.
Na rieke sú vybudované tri väčšie vodné elektrárne, na hornom toku sa nachádzajú dve vodné nádrže Pollaphuca Reservoir, malá priehrada je aj pri meste Leixlip. Za vysokého stavu vody je rieka splavná z Dublin Harbour k Heuston Station. V Dubline do rieky vyúsťujú kanály Grand Canal a Royal Canal, ktoré prepájajú Liffey s riekami Barrow, resp. Shannon.

</doc>
<doc id="196742" url="https://sk.wikipedia.org/wiki?curid=196742" title="Carlos Saavedra Lamas">
Carlos Saavedra Lamas

Carlos Saavedra Lamas (* 1. november 1878, Buenos Aires, Argentína – † 5. máj 1959) bol argentínsky akademik a politik. V roku 1936 získal Nobelovu cenu za mier a bol prvý Latinskoameričan, ktorý získal toto ocenenie.

</doc>
<doc id="196744" url="https://sk.wikipedia.org/wiki?curid=196744" title="Freiburg (vládny obvod)">
Freiburg (vládny obvod)

Freiburg () je jeden zo štyroch vládnych obvodov "(Regierungsbezirk)" na juhozápade spolkovej krajiny Bádensko-Württembersko v Nemecku. 
Vládny obvod Freiburg pokrývajú kopce pohoria Schwarzwald a údolia rieky Rýn. Vládny obvod sa skladá z troch regionálnych zväzov "(Regionalverband)": "Hochrhein-Bodensee, Schwarzwald-Baar-Heuberg" a "Südlicher Oberrhein".
Obyvateľstvo.
Vývoj počtu obyvateľov vo vládnom obvode Freiburg od roku 1973:
Externé odkazy.
Oficiálna stránka vládnych obvodov Bádenska-Württemberska

</doc>
<doc id="196745" url="https://sk.wikipedia.org/wiki?curid=196745" title="Karlsruhe (vládny obvod)">
Karlsruhe (vládny obvod)

Karlsruhe () je jeden zo štyroch vládnych obvodov "(Regierungsbezirk)" na severozápade spolkovej krajiny Bádensko-Württembersko v Nemecku. 
Vládny obvod Karlsruhe sa skladá z troch regionálnych zväzov "(Regionalverband)": "Rhein-Neckar, Mittlerer Oberrhein" a " Nordschwarzwald".
Obyvateľstvo.
Vývoj počtu obyvateľov vo vládnom obvode Karlsruhe od roku 1973:
Externé odkazy.
Oficiálna stránka vládnych obvodov Bádenska-Württemberska

</doc>
<doc id="196746" url="https://sk.wikipedia.org/wiki?curid=196746" title="Dodder">
Dodder

Dodder (angl. "River Dodder", ír. "An Dothra") je rieka vo východnom Írsku. Je to významný pravostranný prítok Liffey s dĺžkou . 
Vzniká sútokom dvoch zdrojníc, Mareens Brook a Tromanallison, ktoré stekajú zo severovýchodných a severných svahov vrchu Kippure v pohorí Wicklow Mountains, západne od mesta Bray a ktoré sa zlievajú neďaleko hranice County Wicklow, západne od Glencree. Najprv tečie smerom na sever, na hornom toku napája dve vodné nádrže Glenasmole Reservoirs, následne pokračuje na severovýchod a preteká územím Dublinu, cez mestské časti Tallaght, Rathfarnham, Templeogue, Milltown, Clonskeagh, Donnybrook (kde sa znovu stáča severným smerom) a Ballsbridge. Do Liffey ústi na území mestskej časti Ringsend v blízkosti mosta East Link Toll Bridge, pričom zľava priberá Grand Canal. V Tallaght je prepojená so susednou riekou Poddle. 

</doc>
<doc id="196748" url="https://sk.wikipedia.org/wiki?curid=196748" title="Poddle">
Poddle

Poddle (angl. "River Poddle", ír. "An Poitéal") je rieka vo východnom Írsku. Je to pravostranný prítok Liffey.
Tečie na území Dublinu, pramení v mestskej časti Tallaght vo Fettercairn a tečie severovýchodným smerom. Preteká cez mestské časti Templeogue, Kimmage, Harrold's Cross, potom sa stáča na sever a podzemím preteká centrom mesta. Koryto rieky križuje Grand Canal. Do Liffey sa vlieva v priestore Wood Quay pod katedrálou Christ Church Cathedral.

</doc>
<doc id="196749" url="https://sk.wikipedia.org/wiki?curid=196749" title="Stuttgart (vládny obvod)">
Stuttgart (vládny obvod)

Stuttgart (po nemecky: "Regierungsbezirk Stuttgart") je jeden zo štyroch vládnych obvodov "(Regierungsbezirk)" na severovýchode spolkovej krajiny Bádensko-Württembersko v Nemecku. 
Vládny obvod Stuttgart sa skladá z troch regionálnych zväzov "(Regionalverband)": "Stuttgart, Heilbronn-Franken" a "Ostwürttemberg".
Obyvateľstvo.
Vývoj počtu obyvateľov vo vládnom obvode Stuttgart od roku 1973:
Externé odkazy.
Oficiálna stránka vládnych obvodov Bádenska-Württemberska

</doc>
<doc id="196750" url="https://sk.wikipedia.org/wiki?curid=196750" title="Tolka">
Tolka

Tolka (angl. "River Tolka", ír. "An Tulcha") je rieka vo východnom Írsku, dĺžka . 
Pramení pri meste Dunshaughlin (grófstvo Meath) severozápadne od Dublinu a tečie na juhovýchod cez Dunboyne a Clonee. Na území grófstva Dublin tečie najprv na východ, preteká cez Blanchardstown (kde zľava priberá Pinkeen), stáča sa na juhovýchod a pokračuje cez Mulhuddart a Corduff. Pri Ashtowne sa znovu stáča na východ, tečie okrajom Finglasu a cez Glasnevin, potom sa definitívne stáča juhovýchodným smerom a pokračuje cez mestské štvrte Dublinu Drumcondra, Ballybough, Fairview a East Wall, kde ústi do zálivu Dublin Bay. 
Preteká cez rozsiahly park Tolka Valley Park a okrajom areálu dublinskej botanickej záhrady. Medzi Blanchardstownom a Cabrou tečie súbežne s Royal Canal na pravom brehu.

</doc>
<doc id="196751" url="https://sk.wikipedia.org/wiki?curid=196751" title="Tübingen (vládny obvod)">
Tübingen (vládny obvod)

Tübingen (po nemecky: "Regierungsbezirk Tübingen") je jeden zo štyroch vládnych obvodov "(Regierungsbezirk)" na juhovýchode spolkovej krajiny Bádensko-Württembersko v Nemecku. 
Vládny obvod Tübingen sa skladá z troch regionálnych zväzov "(Regionalverband)": "Neckar-Alb, Bodensee-Oberschwaben" a "Donau-Iller".
Obyvateľstvo.
Vývoj počtu obyvateľov vo vládnom obvode Tübingen od roku 1973:
Externé odkazy.
Oficiálna stránka vládnych obvodov Bádenska-Württemberska

</doc>
<doc id="196752" url="https://sk.wikipedia.org/wiki?curid=196752" title="Jan Štolba">
Jan Štolba

Jan Štolba (* 1957, Praha) je český spisovateľ a hudobník. Narodil sa v Prahe, bol členom niekoľkých hudobných súborov - Originálního pražského synkopického orchestra, kapely Krásné nové stroje, Jazzfonického orchestra, Quel Jazz, dua s Alanem Vitoušem, Vlasta Třešňák Bandu a ďalších. Od 90. rokov 20. storočia píše fejtóny, literárne a filmové recenzie. 
Literárna tvorba.
V samizdatovej Edícii Petlice vydal cestovný "Deník pro Marcelu Šternovou" (1986), v Kolářovej pařížskej Edici K prvú zbierku "Čistá vrána" (1987). V polovici 90. rokov začal publikovať oficiálne, vydal prózy "Provazochodcův sen" (1995) a "Město za" (1997), zbierky básní "Bez hnutí křídel" (1996), "Nic nemít" (2001), "Den disk" (2002), "Hřebeny" (2007). 
Svoje literárne eseje a kritiky zhrnul vo výbere "Nedopadající džbán. Úvahy o básnících a poezii" (2006).

</doc>
<doc id="196753" url="https://sk.wikipedia.org/wiki?curid=196753" title="Camac">
Camac

Camac alebo Cammock (angl. "River Camac", ír. "An Chamóg") je rieka vo východnom Írsku. Je to pravostranný prítok Liffey.
Vzniká sútokom troch zdrojníc pritekajúcich z Dublin Mountains a územia County Kildare, ktoré sa spájajú v Corcaigh Park v západnom Dubline. Odtiaľ tečie severovýchodným smerom cez mestské štvrte Clondalkin, Fox &amp; Geese, Bluebell, Inchicore a Kilmainham a v blízkosti železničnej stanice Heuston Station sa vlieva do Liffey. 

</doc>
<doc id="196754" url="https://sk.wikipedia.org/wiki?curid=196754" title="Cammock">
Cammock



</doc>
<doc id="196755" url="https://sk.wikipedia.org/wiki?curid=196755" title="Asen Chalačev">
Asen Chalačev

Asen Iliev Chalačev (; * 28. december 1889, Pleven, Bulharsko – † 25. jún 1923, tamže) bol bulharský politik, od roku 1908 člen Bulharskej komunistickej strany. Vyštudoval Aprílové gymnázium v meste Gabrovo a právo na univerzite v Ženeve.
Politická kariéra.
Asen Chalačev bol dôstojníkom v prvej svetovej vojne. Na fronte medzi vojakmi rozširoval antivojenskú propagandu. Po vojne bol vymenovaný za predsedu plevenskej organizácie Bulharskej komunistickej strany. Bol prvým politikom, ktorý sa zaslúžil sa o jej zapojenie sa do Júnového povstania, keď s ozbrojeným vojskom obsadil takmer celý Pleven. Po neúspešnom povstaní bol zatknutý a zavraždený.

</doc>
<doc id="196756" url="https://sk.wikipedia.org/wiki?curid=196756" title="Charkovská ulica (Košice)">
Charkovská ulica (Košice)

Charkovská je ulica na sídlisku Dargovských hrdinov v Košiciach.
Pomenovaná je podľa ukrajinského mesta Charkov. Nachádza sa tu Katolícka stredná pedagogická škola Košice.
PSČ: 040 22

</doc>
<doc id="196757" url="https://sk.wikipedia.org/wiki?curid=196757" title="Todor Lukanov">
Todor Lukanov

Todor Stančev Lukanov (; * 1. december, 1874, Loveč – † 17. február, 1946, Moskva) bol bulharský politik, člen Bulharskej komunistickej strany.
Od roku 1896 pracuje ako učiteľ v Plevene, odkiaľ ho však pre svoje komunistické presvedčenie vylúčili. V roku 1900 ukončil štúdium práva na univerzite v Ženeve. Po štúdiách sa vracia do Plevenu.
Politická kariéra.
Todor Lukanov založil organizáciu Bulharskej robotníckej sociálnodemokratickej strany (BRSDS) a stal sa jej prvým predsedom. Pri rozpade strany v roku 1903 sa stal členom Strany úzkych socialistov. Od roku 1911 bol členom Ústredného kontrolného výboru BRSDS a od roku 1913 kandidoval za túto stranu aj na post poslanca do Veľkého národného zhromaždenia.
Počas prvej svetovej vojny bol zajatý, kvôli agitácii proti účasti Bulharska v nej. V roku 1918 bol oslobodený.
Od roku 1919 bol nominovaný na post člena Ústredného výboru Bulharskej komunistickej strany a od roku 1922 sa stal jej organizačným tajomníkom. Po štátnom prevrate v roku 1923 vyhlásil ozbrojený boj proti režimu Národného porozumenia. Plevenskej organizácii pod vedením Asena Chalačeva poslal príkaz, aby sa skončilo ozbrojené povstanie v Plevenskej oblasti. K otázke vypuknutia Septembrového povstania zaujal jasné nesúhlasné stanovisko. Po jeho neúspechu emigroval do Sovietskeho zväzu, kde sa stal členom zahraničného úradu BKS. V roku 1946 ho zavraždili Stalinovi agenti z NKVD.

</doc>
<doc id="196760" url="https://sk.wikipedia.org/wiki?curid=196760" title="Strana národného porozumenia">
Strana národného porozumenia

Národné porozumenie, Strana národného porozumenia alebo Čierny (krvavý) blok (po 9. júni 1923 Strana demokratického porozumenia) () bola bulharská politická strana založená 14. októbra 1921 skupinou bezpartajných univerzitných profesorov - Alexandrom Grekovom, Alexandrom Cankovom, Petkom Stajnovom a Dimitarom Mišajkovom.
Jej cieľom bolo zastaviť rozširujúci sa vplyv a autoritatívnu vládu Bulharského národného poľnohospodárskeho zväzu. Spolu s Vojenským zväzom a VMRO mali hlavnú úlohu v štátnom prevrate v roku 1923.

</doc>
<doc id="196762" url="https://sk.wikipedia.org/wiki?curid=196762" title="Priehrada (film)">
Priehrada (film)

Priehrada je čiernobiely film režiséra Paľa Bielika z roku 1950 nakrútený podľa námetu Dominika Tatarku a Ondreja Jariabka. Priehrada je druhý celovečerný film Bielika v úlohe režiséra (Na Vlčích dierach sa ako režisér zúčastňoval po prvý raz). Je to prvým film z radu „budovateľských“ filmov z vtedajšej súčasnosti s výrazným propagandistickým zameraním, so zdôrazňovaním procesu vytvárania „novej spoločnosti“ a „sociálnej drámy“ zobrazujúcej neľahký život jednotlivca v predchádzajúcom režime. Premiéra bola 23 augusta 1950 v Československu a 18 októbra 1951 vo Švédsku (v Nemecku/DDR nezistená). Film má rýchly dej, dramatické gradovanie, zaujímavé efekty a výbornú kameru. 
Dej.
Na pozadí budovania [Nosickej] priehrady pri Nimnici sa rozvíja politická agitácia zameraná predovšetkým na kolektivizáciu roľníkov. Podľa titulkov: „Tento film rozpráva o pravdivom príbehu zo Slovenska, kde si pracujúci ľud po oslobodení Československej republiky Sovietskou armádou buduje za bratskej pomoci českej robotníckej triedy socialistickou industrializáciou svoj lepší život“. Film je obsadený všetkými prominentnými slovenskými hercami tej doby. Aj keď má pôsobiť ako dráma (láska, vražda, nenávisť) obsahuje „komické situácie“ a aj budovateľskú propagandu muzikálového charakteru. Konflikt spočíva v nedostatku pracovných síl na stavbe priehrady, ktorú vedie inžinier Hájnik (M. Huba) a neochote gazdov zapojiť sa do budovateľského úsilia. Inžinier aj predseda úspešné vedú agitáciu, či už sú v krčme alebo na stavbe. Ich hlavným protivníkom je najbohatší gazda z dediny Bujna (A. Kautnik). Podľa dobovej kritiky: „Dramatická konštrukcia zodpovedá historickej skutočnosti“. Historická skutočnosť sa v tomto prípade opiera nielen o zobrazovanie vydávania výplat a dôchodkov, kde všetci, ktorých ich dostávajú tvrdia, že socialistická práca sa im páči ale aj množstvo okolností, ktoré hrajú do karát agitátorom. Nielen, že zvonár Bžoch, Bujnov poskok, je zlodej a pomätenec, ale Bujnov syn Jožo je alkoholik a jeho dcéra je zaľúbená do traktoristu Paľa (J. Pántik), ktorý je predsedov brat. Nielenže na stavbu prišli brigádovať traja úradníci, ktorí sa rozhodli pripojiť sa k robotníckej triede ale postupne sa kladným protagonistom podarí presvedčiť každého, dokonca aj miestneho farára (V. Záborský), ktorý povie že budovatelia priehrady sú hrdinovia, tak isto ako budovatelia chrámov. Neoblomný zostáva už len starý Bujna a jeho syn Jožo. Jožo sa však obáva, že ak sa jeho sestra Uľka vydá za Paľa príde o polovicu dedičstva. Ak by ste očakávali, že vrcholom drámy je keď Jožo Uľku zbije a potom čo príde domov starý Bujna a zmláti svojho syna, mýlili by ste sa. Jožo sa rozhodne Paľa zabiť a starý Bujna odísť z dediny. Zlému Jožovi sa nepodarí premôcť dobrého Paľa. Starému Bujnovi odoprie dcéra poslušnosť a neodíde s ním a čo čert nechcel splašené kone aj s jeho celým majetkom spadnú do priehrady. Bujna už len smutne stojí a pozerá sa ako okolo neho prekvitá socialistická výstavba predstavovaná plnými autami spievajúcich brigádnikov. Posledný záber je na jeho usmiatu dcéru Uľku, ktorá našla šťastie v robotníkovi Paľovi, ktorý práve odchádza stavať priehradu na svojej mašine...
Dobová recenzia a hodnotenie.
Dedina, jej prostredie, boli Bielikovi blízke, takisto ako charaktery dedinských postáv, žijúce v ňom už od detstva. Aj preto dostal konflikt výraznejšiu podobu. Paľo Bielik, krátko po uvedení filmu povedal:„"usilovali sme sa pravdivo zobraziť triedny boj, ktorý vzbĺkol v slovenskej dedine".“
Film Priehrada sa pokúsil zachytiť zložitý proces premien na dedine filmovou rečou. Bol to pokus na tú dobu nesporne úspešný, priekopnícky. Začal napĺňať vývin slovenského hraného filmu, o čom svedčia aj ceny a vyznamenania, ktoré film získal.
Ocenenia.
Film získal nasledovné ocenenia, 

</doc>
<doc id="196767" url="https://sk.wikipedia.org/wiki?curid=196767" title="Slaney">
Slaney

Slaney (angl. "River Slaney", ír. "Abhainn na Sláine" - doslovne: "Rieka zdravia") je rieka v juhovýchodnom Írsku. Meria , z toho dolný tok (po Enniscorthy) je splavný.
Prameň.
Pramení na severozápadných svahoch vrchu Lugnaquillia () v pohorí Wicklow Mountains, východne od obce Knockanarrigan v nadmorskej výške približne 
Priebeh toku.
Od prameňa tečie na západ, na hornom toku výrazne meandruje. Pod mestom Stratford-on-Slaney sa stáča a ďalej pokračuje na juh. Medzi mestami Tullow a Enniscorthy tečie juhovýchodným smerom, pod Enniscorthy výrazne rozširuje svoje koryto. Od obce Killurin sa postupne stáča k ústiu na východ. 
Ústie.
Do Írskeho mora ústi širokým estuárom (tzv. Wexford Harbour) pri meste Wexford, v priestore prielivu svätého Juraja.
Mestá.
Slaney tečie postupne cez nasledujúce mestá:
Preteká územím troch grófstiev: Wicklow, Carlow a Wexford.

</doc>
<doc id="196768" url="https://sk.wikipedia.org/wiki?curid=196768" title="Avoca">
Avoca

Avoca môže byť:

</doc>
<doc id="196769" url="https://sk.wikipedia.org/wiki?curid=196769" title="Avoca (rieka)">
Avoca (rieka)

Avoca (angl. "River Avoca", ír. "Abhainn Abhóca", historický názov "Ovoca") je rieka vo východnom Írsku. Vzniká sútokom dvoch zdrojníc: Avonmore a Avonbeg. Najvýznamnejším prítokom je Aughrim sprava.
Avonmore a Avonbeg sa zlievajú na mieste zvanom "The Meeting of the Rivers" v údolí Avoca Valley v pohorí Wicklow Mountains. Na hornom toku tečie juhovýchodným smerom, na strednom toku preteká obcami Avoca a Woodenbridge, stáča sa severojužným smerom, následne na dolnom toku opäť na juhovýchod a tečie cez Arklow, kde sa estuárom vlieva do Írskeho mora. Preteká územím grófstva Wicklow.

</doc>
<doc id="196771" url="https://sk.wikipedia.org/wiki?curid=196771" title="Blackwater">
Blackwater

Blackwater môže byť:

</doc>
<doc id="196787" url="https://sk.wikipedia.org/wiki?curid=196787" title="Heilbronn (mesto)">
Heilbronn (mesto)

Heilbronn je mesto na severe spolkovej krajiny Bádensko-Württembersko v Nemecku. Mesto je úplne obklopené krajinským okresom Heilbronn a s približne 118 000 obyvateľmi, je šieste najväčšie v spolkovej krajine Bádensko-Württembersko.
Poloha.
Mesto ležiace na rieke Neckar je bývalé Slobodné ríšske mesto a dnes je mestom bez okresu "(kreisfreie Stadt)" a zároveň správnym sídlom krajinského okresu Heilbronn. Mesto Heilbronn je tiež významným hospodárskym strediskom regiónu "Heilbronn Franken", ktorý zahŕňa takmer celý severovýchod Bádenska-Württemberska, a je taktiež známe ako centrum vinárstva.

</doc>
<doc id="196791" url="https://sk.wikipedia.org/wiki?curid=196791" title="Three Cheers for Sweet Revenge">
Three Cheers for Sweet Revenge

Three Cheers For Sweet Revenge je druhý štúdiový album od My Chemical Romance. Vyšiel v roku 2004 a je to ich prvý album ktorý vyšiel v Reprise Records. Je považovaný za album s dejom ale frontman Gerard Way povedal, že keď album naštartoval dej v jeho hlave, nápad rýchlo zahodil. V Live On The Murder Scene DVD Gerard rozprával o "Three Cheers For Sweet Revenge" a povedal, že je hlavne "o strachu niekoho stratiť". V "Three Cheers For Sweet Revenge" pokračuje príbeh, ktorý začal v "I Brought You My Bullets, You Brought Me Your Love".

</doc>
<doc id="196792" url="https://sk.wikipedia.org/wiki?curid=196792" title="The Black Parade">
The Black Parade

The Black Parade je tretí štúdiový album od kapely My Chemical Romance, vydaný 24. októbra 2006. Je to rocková opera zameriavajúca sa na postavu "pacienta", ktorý zomrie v priebehu CD. Album prezentuje príbeh jeho odchodu zo života a následne jeho spomienky na svoj život.
Album produkoval Rob Cavallo, ktorý produkoval albumy tiež aj pre Green Day.
"The Black Parade" je taktiež prvý album, kde hral na bicie Bob Bryar. Hoci niektorí recenzenti album zamietli ako prejav predvádzania sa, "The Black Parade" v celku kriticky uspel.
Z albumu vyšli „Welcome To The Black Parade“, „Famous Last Words“, „I Don't Love You“ a „Teenagers“ ako prvé štyri single a kapela plánuje vydať track „Mama“, v ktorom vokály naspievala aj Liza Minnelli, ako piaty singel. Potom plánujú vydať ešte jeden, posledný singel z albumu, aj keď ešte neoznámili, ktorá skladba bola zvolená.

</doc>
<doc id="196796" url="https://sk.wikipedia.org/wiki?curid=196796" title="Priehrada (hrádza)">
Priehrada (hrádza)

Priehrada je vodné dielo majúce podobu vzdúvacej stavby (s príslušenstvom), ktorá prehradzuje vodný tok a zadržuje vodu na vodohospodárske účely alebo zadržiavanie povodní. Vytvára priehradnú nádrž. Skladá sa z 2 častí:
Funkcia.
Priehrada slúži na zadržiavanie vody na zásobovanie pitnou alebo technickou vodou, na výrobu elektrickej energie, ochranu pred povodňami, vyrovnávanie prietokov, no i k rekreácii, vodným športom, rybolov a iné.
Konštrukcia hrádzí.
Rozlišujeme niekoľko typov priehrad:
Priehrady na Slovensku.
Na Slovensku je postavených viac ako 50 priehrad. Najväčšie vodné plochy vytvárajú priehrady:

</doc>
<doc id="196797" url="https://sk.wikipedia.org/wiki?curid=196797" title="Hrádza">
Hrádza

Hrádza môže byť:

</doc>
<doc id="196798" url="https://sk.wikipedia.org/wiki?curid=196798" title="Priehradná nádrž">
Priehradná nádrž

Priehradná nádrž alebo priehrada je umelo vytvorená vodná plocha vzniknutá prehradením vodného toku.

</doc>
<doc id="196799" url="https://sk.wikipedia.org/wiki?curid=196799" title="Priehrada">
Priehrada

Priehrada môže byť:

</doc>
<doc id="196801" url="https://sk.wikipedia.org/wiki?curid=196801" title="Študentský domov">
Študentský domov

Študentský domov (iné názvy pozri nižšie) je zariadenie na kolektívne ubytovanie študentov dennej formy štúdia (prípadne aj interných ašpirantov) vysokej školy, ktoré často študentom poskytuje aj stravovanie a služby v oblasti výchovy, regenerácie, športu, kultúry a podobne.
Názvy.
V právnych predpisoch sa od 60. rokov 20. storočia sústavne používa názov študentský domov (v českých zneniach tých istých predpisov počas existencie Česko-Slovenska sa používal výraz kolej). Bežný je ale aj názov vysokoškolský internát. Do 50. rokov 20. stor. sa okrem názvu (vysokoškolský) internát pod vplyvom češtiny používal aj názov kolej (ktorý sa následne neudomácnil a dnes sa považuje za nesprávny) a (študentské) kolégium. Výraz kolégium sa v tomto význame občas používa dodnes. O slove kolej pozri aj kolej.
Súčasné slangové názvy sú intrák, inťák, staršie aj inťoš (ide však o ekvivalenty slova internát, t.j. nie len výrazu vysokoškolský internát) J. Košecká v roku 1982 uvádzala, že vysokoškoláci a personál na vysokej škole v Žiline používajú aj výraz koľaj, a to ako (chybný) ekvivalent českého slova kolej pod vplyvom českých študentov študujúcich na tej istej vysokej škole. Autorka tiež dodáva, že používali aj odvodený výraz koľajka (v češtine kolejka, t.j. spisovne kolejní legitimace; v slovenčine spisovne internátny preukaz). Výraz koľaj ani koľajka však nie je uvedený ani v jednom zo slovníkov slovenského slangu.
Dejiny.
O jednej forme predchodcu študentských domovov pozri v článku kolégium (stredoveký internát).

</doc>
<doc id="196803" url="https://sk.wikipedia.org/wiki?curid=196803" title="Expanzívnosť">
Expanzívnosť

Expanzívnosť alebo expanzivita môže byť:

</doc>
<doc id="196804" url="https://sk.wikipedia.org/wiki?curid=196804" title="Expedítor">
Expedítor



</doc>
<doc id="196805" url="https://sk.wikipedia.org/wiki?curid=196805" title="Krížový experiment">
Krížový experiment



</doc>
<doc id="196806" url="https://sk.wikipedia.org/wiki?curid=196806" title="Krížový pokus">
Krížový pokus



</doc>
<doc id="196807" url="https://sk.wikipedia.org/wiki?curid=196807" title="Federálna rezervná sústava">
Federálna rezervná sústava



</doc>
<doc id="196808" url="https://sk.wikipedia.org/wiki?curid=196808" title="Federálny rezervný systém">
Federálny rezervný systém



</doc>
<doc id="196809" url="https://sk.wikipedia.org/wiki?curid=196809" title="Heptatonia prima">
Heptatonia prima



</doc>
<doc id="196810" url="https://sk.wikipedia.org/wiki?curid=196810" title="Billboard 200">
Billboard 200

Billboard 200 je prehľad umiestnenia 200 najlepšie predávaných hudobných albumov a EP v USA, ktorý týždenne publikuje časopis Billboard. Je to často používaný spôsob prezentácie popularity hudobného umelca, alebo skupiny. Porovnáva sa ním úspešnosť vydanej nahrávky oproti ďalším súbežne vydávaným hudobným nosičom.
Tento rebríček je formálne založený na predaji albumov, v súčasnosti fyzicky vydávaných v maloobchode (CD, MC, LP...), či cez internetové formáty (mp3...) v USA.
Sledovanie predaja prebieha od pondelka do nedele. Nový publikovaný štvrtkový prehľad ohlasuje pozíciu albumu do nasledujúcej soboty.
Príklad: 
Pondelok 1. január — začiatok sledovania predaja 
Nedeľa 7 január — koniec sledovania predaja
Štvrtok 11 január — publikovanie rebríčku, ktorý platí do soboty 20. januára. 
Nový album na americký trh je za normálnej situácie vydávaný v utorok. Súbory na digitálne stiahnutie na internete sú k dispozícii vo chvíli, keď sú albumy prístupné v maloobchode. Albumy, ktoré nie sú licencované pre maloobchodný predaj v USA (nie sú registrované ako oficiálne importované) nie sú obsadzované do sledovaného rebríčka.
"Note that totals are for the main albums chart only, catalog chart totals are not factored in.
Poznámka": podľa počtu certifikácií RIAA, nie podľa počtu predaných albumov."

</doc>
<doc id="196819" url="https://sk.wikipedia.org/wiki?curid=196819" title="Ján Sabol">
Ján Sabol

Dr. h. c. prof. PhDr. Ján Sabol, DrSc. (* 25. január 1939, Sokoľ) je slovenský jazykovedec a vysokoškolský pedagóg, prodekan pre vedeckovýskumnú činnosť a doktorandské štúdium na Filozofickej fakulte UPJŠ v Košiciach. 

</doc>
<doc id="196821" url="https://sk.wikipedia.org/wiki?curid=196821" title="Entirely Good">
Entirely Good

Entirely Good je debutový štúdiový album slovenskej speváčky Zuzany Smatanovej, ktorý v roku 2003 vydalo hudobné vydavateľstvo Epic Records. 
Na albume sa nachádza trinásť skladieb spievaných v anglickom a v slovenskom jazyku. Za predaných vyše 25 000 nosičov tento album dostal na Slovensku multi-platinovú platňu.

</doc>
<doc id="196823" url="https://sk.wikipedia.org/wiki?curid=196823" title="Želju Želev">
Želju Želev



</doc>
<doc id="196824" url="https://sk.wikipedia.org/wiki?curid=196824" title="Polopúšť">
Polopúšť

Polopúšť je suchá oblasť na okraji púští, kde pre nedostatok vlahy pokrýva rastlinstvo menej ako 1/4 (približne) celkovej plochy a netvorí súvislý porast.
Charakteristika.
V porovnaní s púšťou je polopúšť viac rozšírená a je aj oveľa biologicky produktívnejšia. 
Polopúšte sa nachádzajú na každom kontinente, aj v oblastiach ďaleko od trópov. Slabé a nespoľahlivé zrážky polopúští výrazne ovplyvňujú celkový ráz krajiny a typy živočíchov v nich žijúce.
Rastliny tam často tvoria spletité húštiny vegetácie s množstvom úkrytov. Drevité druhy uskladňujú väčšinu vody v koreňoch. Šťavnaté sukulenty ju hromadia nad povrchom, v stonkách alebo listoch. Veľa z týchto rastlín je dobre chránených pred požieračmi - napríklad kaktusy: majú ostré tŕne, zatiaľ čo mliečniky pri poškodení vylučujú jedovatú šťavu, no pre živočíchy schopné prekonať tieto zábrany sú dôležitým zdrojom výživy.
V polopúšťach sa vyskytujú rastlinné efeméry, ktoré s príchodom dažďa prudko rastú, kvitnú, produkujú semená a potom hynú. Tento krátky životný cyklus ponúka živočíchom sviežu potravu a obohacuje množstvo semien rozptýlených po povrchu púšte. 
Niektoré polopúšte sú teplé alebo horúce počas celého roka, iné bývajú prekvapivo chladné, najmä v zime. V púšťach strednej Ázie a v severných častiach americkej Veľkej panvy s púštnymi regiónmi medzi Skalnatými vrchmi a pobrežnými horstvami ďalej na západe teploty klesajú aj na -30 stupňov Celzia. 
Najvýraznejšie rozdiely medzi zimnými a letnými teplotami sa vyskytujú v polopúšťach a púšťach strednej Ázie, čo je spôsobené ich vnútrokontinentálnou polohou. V týchto oblastiach potrebujú živočíchy ochranu proti zimnému chladu rovnako ako proti letným horúčavám: malé živočíchy, ako hmyz, obyčajne v zime ustrnú a veľa hrabavých cicavcov hibernuje až do jari.

</doc>
<doc id="196826" url="https://sk.wikipedia.org/wiki?curid=196826" title="Blackwater (Munster)">
Blackwater (Munster)

Blackwater (angl. "River Blackwater" alebo "Munster Blackwater", ír. "An Abhainn Mhór" - doslovne Veľká rieka) je rieka v južnom Írsku. Meria približne .
Pramení na južných svahoch vrchu Knockanefune () v pohorí Mullaghareirk Mountains v County Kerry, východne od mesta Castleisland. Odtiaľ tečie najprv severojužným smerom (pričom vytvára hranicu medzi správnymi jednotkami Kerry a Cork, pri 
obci Duncannon Bridge sa stáča smerom na východ. Pokračuje územím County Cork, pričom preteká mestami Mallow a Fermoy. Následne vstupuje na územie County Waterford, preteká mestom Lismore a pri meste Cappoquin sa stáča na juh. Do Keltského mora ústi estuárom (tzv. Youghal Bay) pri meste Youghal. Rieka je známym rybárskym revírom, loví sa prevažne losos.
Najvýznamnejšími prítokmi sú Allow, Awbeg, Ahaphuca, Monavugga, Finisk a Licky zľava, Glen, Clyda a Bride sprava.

</doc>
<doc id="196827" url="https://sk.wikipedia.org/wiki?curid=196827" title="Blackwater (prítok Boyne, Navan)">
Blackwater (prítok Boyne, Navan)

Blackwater (angl. "River Blackwater", ír. "An Abhainn Dubh") je rieka vo východnom Írsku. Je to ľavostranný prítok rieky Boyne.
Pramení v grófstve Cavan, západne od mesta Kingscourt. Najprv tečie na juh, preteká mestom Virginia a južne od neho sa vlieva do jazera Lough Ramar. Z jazera vyteká na juhovýchod, vstupuje na územie grófstva Meath, kde preteká mestom Kells. Napokon sa v meste Navan vlieva do Boyne.

</doc>
<doc id="196829" url="https://sk.wikipedia.org/wiki?curid=196829" title="Lapidárium">
Lapidárium

Lapidárium (z neskorolat. "lapidarium", od ) je zbierka kamenných starožitností (plastík a ich zlomkov, architektonických fragmentov z výkopov či poškodených historických stavieb), alebo priestor na úschovu takejto zbierky. Lapidáriá vznikajú pri múzeách alebo pri významných pamiatkach s dlhým stavebným vývojom.

</doc>
<doc id="196833" url="https://sk.wikipedia.org/wiki?curid=196833" title="Bandon">
Bandon

Bandon môže byť:

</doc>
<doc id="196834" url="https://sk.wikipedia.org/wiki?curid=196834" title="Shannon">
Shannon

Shannon môže byť:

</doc>
<doc id="196848" url="https://sk.wikipedia.org/wiki?curid=196848" title="Nomenklatúra IUPAC pre organickú chémiu">
Nomenklatúra IUPAC pre organickú chémiu

Nomenklatúra IUPAC pre organickú chémiu je systematická metóda pomenovania organických zlúčenín, ktorá je odporúčaná Medzinárodným zväzom pre čistú a aplikovanú chémiu (IUPAC). Ideálne by každá zlúčenina mala dostať názov, z ktorého sa dá odvodiť jednoznačným spôsobom jej štruktúrny vzorec. Podobne existuje aj Nomenklatúra IUPAC pre anorganickú chémiu.
V bežnej komunikácii však nie sú kvôli šetreniu miesta vždy používané oficiálne odporúčania IUPAC, okrem prípadov, keď je potrebné udať stručnú definíciu zlúčeniny alebo ak je IUPAC názov jednoduchší (napr. etanol vs. etylalkohol). V ostatných prípadoch sa môže použiť triviálny názov, často odvodený od zdroja, z ktorého sa zlúčenina izolovala.
Základné princípy.
V nomenklatúre IUPAC sa na popis druhu a pozície funkčných skupín v rámci zlúčeniny používajú rôzne prefixy (predpony), sufixy (prípony) a infixy.
Pomenovanie pre mnoho zlúčenín začína určením názvu rodičovského uhľovodíka a identifikáciu prítomných funkčných skupín v molekule, ktoré ju odlišujú od rodičovského uhľovodíka. Používa sa číslovanie rodičovského alkánu, ktoré je v prípade potreby modifikované po aplikácii Cahnových-Ingoldových-Prelogových prioritných pravidiel ("CIP") v prípade, že by mohla vzniknú nejaká nejednoznačnosť kvôli štruktúre rodičovského uhľovodíka samotného. Názov rodičovského uhľovodíka sa upraví pridaním sufixu (prípony) funkčnej skupiny s najvyššou prioritou a zvyšné funkčné skupiny sa uvedú ako číslované prefixy (predpony) v abecednom poradí od prvého po posledný.
Vo väčšine prípadov mierna voľnosť pri uplatňovaní niektorých pravidiel nebude na prekážku jednoznačného a zrozumiteľného pomenovania — cieľom je, pravdaže, odstrániť každú nejednoznačnosť, z ktorej by mohlo vzniknúť nedorozumenie ohľadom zlúčeniny, o ktorej sa pojednáva.
Napríklad, striktná aplikácia pravidiel priority CIP pre pomenovanie zlúčeniny
NH2CH2CH2OH
by nám dala názov 2-aminoetanol (ktorý preferujeme). Avšak názov 2-hydroxyetanamín takisto jednoznačne označuje tú istú zlúčeninu.
Uvádzame, ako sme k názvu dospeli:

</doc>
<doc id="196850" url="https://sk.wikipedia.org/wiki?curid=196850" title="Karlsruhe (mesto)">
Karlsruhe (mesto)

Karlsruhe je mesto na brehu rieky Rýn na juhozápade Nemecka v spolkovej krajine Bádensko-Württembersko blízko nemecko-francúzskych hraníc. Mesto má približne 313 000 obyvateľov. Karlsruhe je sídlom dvoch najvyšších súdov v Nemecku. Sídlia tu od roku 1951 Spolkový ústavný súd Nemecka () a od roku 1950 Spolkový súdny dvor Nemecka (), najvyšší odvolávací súd v záležitostiach občianskeho práva a trestného práva. Preto má mesto prezývku "Rezidencia práva" ().
Dejiny.
Mesto založil v roku 1775 markgróf Karol III., ktorý sa rozhodol presídliť zo svojej stredovekej, stiesnenej rezidencie "Durlach" (dnes najväčšej časti mesta Karlsruhe) do novo postaveného otvoreného moderného mesta, ktorého ulice sa budú vejárovite rozbiehať od jeho zámku. V pláne bolo 32 ulíc, väčšina z nich prežila dodnes.
Geografia.
Karlsruhe je po Stuttgarte (80 kilometrov východne) druhým najväčším mestom Bádenska-Württemberska. Mestom prechádza 49. rovnobežka. Je symbolicky vyznačená bielou čiarou a kamenným obeliskom v mestskom parku.
Ekonomika.
Na brehu Rýna sa nachádza najväčšia ropná rafinéria v Nemecku a dva prístavy. Mesto je tiež významným dopravným uzlom.
Šport.
V meste pôsobí futbalový klub Karlsruher SC – zakladajúci člen bundesligy. V sezóne 2007/08 klub hral v prvej nemeckej bundeslige (Fußball-Bundesliga) a má svoj domov na štadióne Wildparkstadion. Najväčšie úspechy klub dosiahol keď získal v roku 1909 titul nemeckého majstra, ešte pod názvom "Phonix Karlsruhe", ako aj keď získal dvakrát nemecký pohár v roku 1955/56.

</doc>
<doc id="196851" url="https://sk.wikipedia.org/wiki?curid=196851" title="Juraj Briškár">
Juraj Briškár

Juraj Briškár (* 1964, Košice) je slovenský literárny vedec a spisovateľ. 

</doc>
<doc id="196894" url="https://sk.wikipedia.org/wiki?curid=196894" title="Zlomené krídla (Chalíl Džibrán)">
Zlomené krídla (Chalíl Džibrán)

Zlomené krídla je novela Chalíla Džibrána, ktorú vydal v roku 1912 v arabčine. Text však neustále vylepšoval, až napokon celý príbeh napísal odznova v angličtine.
Úryvok z knihy
"Ľudia si občas naivne myslia, že láska je plodom dlhého zväzku muža a ženy a dlhodobého dvorenia. Láska je však skôr dcérou duševného súladu. Ak sa dve blízke duše stretnú, vzniká láska v jednom okamihu. Ak láska nevznikne odrazu a nečakane, nevznikne ani po rokoch, ba ani po stáročiach."

</doc>
<doc id="196896" url="https://sk.wikipedia.org/wiki?curid=196896" title="Zoznam riek Írska">
Zoznam riek Írska

Zoznam riek Írska zahŕňa zoznam riek tečúcich na ostrove, teda na území Írskej republiky, ako aj v Severnom Írsku.
Podľa úmorí a povodí.
Severný prieliv
Írske more
Prieliv svätého Juraja
Keltské more
Atlantický oceán

</doc>
<doc id="196901" url="https://sk.wikipedia.org/wiki?curid=196901" title="Sicko">
Sicko

Sicko (alebo SiCKO) je film amerického režiséra Michaela Moora z roku 2007, ktorý sa zaoberá americkým zdravotníckym systémom, predovšetkým ziskovými poisťovacími spoločnosťami a medicínskym priemyslom. Porovnáva tento systém so všeobecným neziskovým zdravotníckym systémom v Kanade, Spojenom kráľovstve, Francúzsku a na Kube.

</doc>
<doc id="196902" url="https://sk.wikipedia.org/wiki?curid=196902" title="SiCKO">
SiCKO



</doc>
<doc id="196903" url="https://sk.wikipedia.org/wiki?curid=196903" title="Figovník">
Figovník

"Slovo figovník môže mimo taxonómie označovať aj len figovník obyčajný, pozri figovník obyčajný."
Figovník alebo fikus (zastarano: "fík"; lat. "Ficus") je rod rastlín z čeľade morušovité (Moraceae).
Slovenským názvom fikus sa v užšom zmysle označujú len ozdobné (najmä ozdobné izbové) druhy z tohto rodu, a to najmä tie, ktoré majú tvrdé lesklé tmavozelené elipsovité listy.
Do rodu figovník patrí viac ako 800 druhov tropických i subtropických drevín. Figovníky vytvárajú druhotné kmene zo vzdušných koreňov. V našich podmienkach sa tropické druhy pestujú ako okrasné rastliny. Figovník obyčajný ("Ficus carica") je subtropický druh z okolia Stredozemného mora (pestovaný ale aj na Slovensku), ktorého plody (figy) sa k nám dovážajú.

</doc>
<doc id="196904" url="https://sk.wikipedia.org/wiki?curid=196904" title="Stredná dĺžka života">
Stredná dĺžka života

Stredná dĺžka života (vo veku x) alebo nádej dožitia (vo veku x) je priemerný počet rokov, ktorý pravdepodobne prežije osoba vo veku x za predpokladu, že sa úmrtnostné pomery nezmenia. Najčastejšie sa používa ukazovateľ stredná dĺžka života pri narodení (nádej dožitia pri narodení), teda stredná dĺžka života vo veku 0. 
Rozlišuje sa pritom pohlavie. Ženy sa dožívajú obyčajne o desatinu vyššieho veku. Hodnoty ovplyvňuje stav ekonomiky, zdravotníctva, úroveň kriminality, vojenský stav štátu, životné prostredie a veľa ďalších faktorov. 
Očakávaná dĺžka života pri narodení na Slovensku bola od roku 2014 pre ženy viac ako 80 rokov a pre mužov okolo 73 rokov, čo však znamenalo po prvýkrát nárast nad priemerné očakávanie 77,0 roku. Tento priemer (77 rokov) sa odvtedy u nás udržiaval až do roku 2020. Očakávaná dĺžka života pri narodení na Slovensku od roku 1960 do roku 2020 tak narástla o asi 10 rokov. Údaje Eurostatu z roku 2022 však naznačujú, že nárast strednej dĺžka života sa vo viacerých členských štátoch EÚ zastavil alebo dokonca klesal.
Pandémia COVID-19, ktorá začala v roku 2020, skrátila v priebehu roka 2021 strednú dĺžku života pri narodení takmer v polovici členských štátov EÚ. Najhoršie sú na tom z celej EÚ Slovensko a Bulharsko, kde sa predpokladaná dĺžka života skrátila o 2,2 roka v porovnaní s rokom 2020. Slovensko tak kleslo zo 77,0 v roku 2020 na 74,8 roka (71,3 muži a 78,3 ženy) v roku 2021. 

</doc>
<doc id="196905" url="https://sk.wikipedia.org/wiki?curid=196905" title="Rebeka (román)">
Rebeka (román)

Rebeka je jeden z najvýznamnejších románov od britskej autorky Daphne du Maurier. Bol vydaný v roku 1938.
Je písaný v prvej osobe a odohráva sa sčasti v Monte Carle a sčasti v Británii v oblasti Cornwallu. Príbeh obsahuje veľa záhadných prvkov a drží v napätí čitateľa, ktorý spolu s hlavnou hrdinkou prežíva takmer detektívne pátranie po stopách mŕtvej prvej ženy svojho muža. Zároveň je to príbeh s romantickou zápletkou. 
Obsah.
Mladé anglické dievča pracuje ako spoločníčka staršej bohatej Američanky, pani Van Hopperovej. Svoju prácu nemá práve v láske, ale ako chudobnej sirote jej veľa možností neostáva. Sprevádza svoju zamestnávateľku na cestách. Pri návšteve Monte Carla sa nenápadné dvadsaťjedenročné dievča zoznámi s Angličanom Maximom de Winterom. Pani Van Hopperová, ktorá sa vyzná v klebetách, prezrádza, že Maxim prednedávnom prišiel o svoju manželku Rebeku. Rebeka, hoci bola skvelou jachtárkou, zahynula za búrky, keď sa vydala na more v noci so svojím člnom. Maxim pôsobí utrápene, ale napriek tomu je od prvej chvíle hlavnej hrdinke sympatický.
Hrdinka sa počas niekoľkých dní s Maximom zblíži a on ju požiada, aby sa za neho vydala. Keďže sa do neho dievčina zaľúbila, pristane a vezmú sa.
Mladá pani de Winterová sa ocitá na manželovom rodinnom sídle Manderley. Zoznamuje sa s Maximovou sestrou Beatrice, s jej manželom Gilesom, tajomníkom Frankom Crawleym. Títo ľudia stoja na jej strane. Ale v Manderley pôsobí aj tajomná pani Danversová, domáca, ktorá naďalej ostáva verná Rebeke a znepríjemňuje život novej panej. Odťažité správanie samotného Maxima a všadeprítomné porovnávanie s dokonalou Rebekou privádzajú mladú ženu k myšlienkam, prečo si ju Maxim vlastne vzal za ženu. Pochybuje o jeho láske a verí, že on ešte stále miluje svoju mŕtvu manželku. 
V ťaživej atmosfére more vyvrhne vrak lode a policajné vyšetrovanie ukáže, že Rebeka nezahynula náhodou, ale že jej smrť niekto spôsobil. A možným vrahom je jediný človek - Maxim de Winter. Následné vypočúvanie, súd a vyšetrovanie vyplaví na svetlo sveta prekvapivé rozuzlenie.
Až do poslednej strany sa čitateľ nedozvie meno hlavnej hrdinky. Je rozprávačkou príbehu a postavy k nej prehovárajú bez toho, aby ju oslovili. Sama svoje meno nikdy nespomína, preto nám jej meno ostáva záhadou.
Adaptácie.
Romám bol niekoľko ráz sfilmovaný, najúspešnejšia je verzia Alfreda Hitchcocka, film Rebecca s Laurencom Olivierom v úlohe Maxima de Wintera z roku 1944.

</doc>
<doc id="196906" url="https://sk.wikipedia.org/wiki?curid=196906" title="Levy a čipka">
Levy a čipka

Levy a čipka (v origináli Lions and lace) je román úspešnej americkej autorky ľúbostných romancí Meagann McKinney. Vyšiel v roku 1988.
Dej sa odohráva v New Yorku v 70.rokoch 19. storočia. V centre pozornosti stojí jemná mladá dáma z najvyššej spoločnosti a írsky zbohatlík. Ich vzájomný vzťah prejde mnohými peripetiami, kým konečne dospejú k spoločnému šťastiu. 

</doc>
<doc id="196913" url="https://sk.wikipedia.org/wiki?curid=196913" title="Tachyglossus">
Tachyglossus

Tachyglossus, po slovensky ježura, je rod z čeľade ježurovité. Jeho jediným zástupcom je ježura krátkonosá (iné názvy: ježura austrálska, ježura krátkonohá, ježura pichľavá; lat. "Tachyglossus aculeatus", "Tachyglossus setosus", "Echidna aculeata", "Myrmecophaga aculeata").
Telo ježury krátkonosej je pokryté srsťou, cez ktorú prečnievajú pichliače. Ježura má charakteristicky pretiahnutý pysk a jazyk, ktorý je špecializovaný na lov termitov a mravcov. Tak ako ďalšie živočíchy z taxónu vtákozobcov ("Monotremata"), sú ježury krátkonosé cicavcami, ktoré kladú vajcia. 
Areálom rozšírenia tejto ježury je celý kontinent Austrálie, Tasmánia a Nová Guinea.

</doc>
<doc id="196916" url="https://sk.wikipedia.org/wiki?curid=196916" title="Husľový koncert č. 2 (Bartók)">
Husľový koncert č. 2 (Bartók)

Husľový koncert č. 2, Sz. 112 je dielo maďarského skladateľa Bélu Bartóka. 
Vznik.
Skladateľ začal s prácou na diele v auguste 1937. Dielo bolo komponované pre popredného huslistu Zoltána Székelyho, ktorý bol zároveň jeho osobným priateľom a propagátorom jeho hudby. Kompozícia bola dokončená v záverečný deň roku 1938. Verejnosť a ani sám Székely vtedy netušil, že Bartók už jeden husľový koncert skomponoval a to v roku 1907. Rukopis tohto jeho raného diela bol objavený až v 50. rokoch. Szekely však novšie dielo odpremiéroval ako jediný Bartókov husľový koncert v marci 1939 s Kráľovským orchestrom Concertgebouw pod vedením Willema Mengelberga. 
Bartók chcel svoj druhý husľový koncert napísať ako koncertné variácie na určitú tému, Székely sa však prihováral za tradičnú trojvetú stavbu koncertu. Bartók mu ustúpil, myšlienky na variačnú techniku sa však nevzdal a uplatnil ich hlavne v druhej, ale tiež tretej vete koncertu. Sólistovi vyhovel ešte v jednej požiadavke. Dielo povodne uzatvárala 26-taktová orchestrálna dohra bez účastí huslí, skladateľ však nakoniec vytvoril novú verziu záveru, pretože Székely si želal aby sa dielo "končilo ako koncert a nie ako symfónia". Napriek tomu že sám Bartók nebol huslista, vytvoril skvostné a v rámci žánru originálne dielo, ktoré zaujme aj rafinovanou orchestráciou. Veľký efekt husľového partu sa preniesol aj do jeho technickej a výrazovej náročnosti - dielo patrí medzi interpretačné vrcholy najlepších husľových virtuózov. 
Analýza diela.
Prvá veta má v základných rysoch sonátovú formu, ktorá je však dosť nezreteľná. Veta má skôr charakter rapsódie, čo sposobujú najmä časté zmeny tempa a improvizačný charakter husľového partu. Dielo začína krátkým a tichým úvodom - akési melodické torzo v pizzicate sláčikov s opakovanými arpeggiom akordu harfy v pozadí. Tento magický úvod napriek svojej nenápadnosti tvorí základ hlavného tematického materiálu vety. Husle ho rozvíjajú už pri svojom entuziastickom nástupe. Aj v ďalšom priebehu si veta udržuje viac-menej optimistický a vášnivý charakter s expanzívnymi figuráciami huslí. Po rozvedení sú témy zreprízované v značne pozmenenom tvare. Kódu na záver tvorí netradične umiestnená a mimoriadne náročná husľová kadencia s prerušovaným orchestrálným sprievodom. 
Druhá veta "Andante tranquillo" je skomponovaná vo variačnej forme. Téma exponovaná husľami je jemná a výrazne folklórne zafarbená. Nasleduje šesť variácií, z ktorých najmä štvrtá a piata sa svojou náladou výrazne líšia od povodného charakteru témy. 
Energická záverečná veta začína ostrými sláčikovými frázami. Sebaistý nástup huslí pripomína začiatok ich sóla v prvej vete a naznačuje tak, že celá veta je akousi variáciou tematického materiálu prvej vety. Tak ako je tomu zvykom u iných koncertov, tretia veta si aj tu udržuje tanečný charakter, nápadný napríklad v jemnej valčíkovej pasáži krátko pred záverom. Ten začína rezolutnými rytmickými frázami huslí a náročným sólom. To preruší orchester v plnej sile s fanfárovým zvolaním trúbiek, po ňom sa však k slovu dostanú znovu husle, ktoré podľa Szekelyho želania zaznievajú až do posledného taktu.

</doc>
<doc id="196920" url="https://sk.wikipedia.org/wiki?curid=196920" title="Kittsee">
Kittsee

Kittsee (v minulosti aj "Kittsee bei Pressburg", ; ; ) je obec v Rakúsku v okrese Neusiedl am See, v bezprostrednej blízkosti bratislavských mestských častí Petržalka a Jarovce.
Žije tu 3 727 obyvateľov (1. január 2024).
Kittsee je známe hlavne vďaka rozsiahlemu počtu odrôd marhúľ. Vhodná klíma a vlastnosti pôdy dávajú tomuto ovociu výnimočnú arómu nielen na pálenie v obci, ale aj na predaj. V obci je rozvinuté aj vinárstvo na , na hlinitej piesočnatej a štrkovej pôde sa darí najmä bielym odrodám viniča. 
Historické územie obce Kittsee bolo väčšie než dnes. Po prvej svetovej vojne (začiatkom 20. rokov 20. storočia) bolo územie obce rozdelené medzi Rakúsko (t. j. dnešné Kittsee), Česko-Slovensko (dnešná južná Petržalka) a Maďarsko (dnešné západné Jarovce), pričom spomenutá maďarská časť po druhej svetovej vojne pripadla Česko-Slovensku – pozri o tom aj v článku Kopčany (Bratislava).
Historický vzťah k Bratislave.
Obec Köpcsény (nem. Kittsee, slov. Kopčany) pôvodne patrila do Uhorska (resp. od jesene roku 1918 Maďarska), kde tvorila časť severných hraníc Mošonskej stolice (župy). Rakúsko si územie tejto obce nárokovalo (a malo ho mocnosťami schválené) už najneskôr v auguste roku 1919, ale spočiatku ho neobsadilo; naopak Česko-Slovensko, po schválení mocnosťami, obsadilo okrajové časti severovýchodného Kittsee už v auguste 1919 v rámci obsadzovania tzv. bratislavského predmostia (podrobnosti pozri v článku Bratislava-mestská časť Petržalka v kapitole Dejiny). Podľa Saintgermainskej zmluvy, ktorá bola účinná od júla 1920, sa územie obce Köpcsény/Kittsee rozdelilo medzi Rakúsko (západná časť obce a vlastné sídlo), Česko-Slovensko (severná a severovýchodná časť obce) a Maďarsko (malé územie v juhovýchodnej časti obce). V oblasti dnešnej Bratislavy konkrétne nová hranica Kittsee (čo bola vtedy zároveň štátna hranica Rakúska s Česko-Slovenskom a Maďarskom) prebiehala približne tam, kde je dnes diaľnica D2 v Petržalke (čiže trochu severnejšie než dnes), až po bod 1 km západne od sídla Janíkov dvor (Antonienhof), odkiaľ pokračovala približne zvislo na juh. Treba však poznamenať, že až do novembra 1921 Maďarsko protiprávne odmietalo vzdať sa Burgenlandu, takže vyššie spomínaná celá rakúska časť Kittsee de facto do novembra 1921 patrila k Maďarsku. 
V roku 1923 boli v inkriminovanej oblasti vykonané hraničné úpravy, ktorými vznikli medzi Česko-Slovenskom, Rakúskom a Maďarskom hranice prebiehajúce už tam, kde prebieha aj súčasná hranica medzi Rakúskom a Slovenskom a súčasná hranica medzi mestskými časťami Bratislava-Petržalka a Bratislava-Jarovce. Podľa tejto novej hranice z roku 1923 sa teda územie historickej uhorskej obce Köpcsény definitívne rozdelilo medzi Rakúsko (západná časť obce a vlastné sídlo), Česko-Slovensko (dnešná juhozápadná a južná Petržalka) a Maďarsko (dnešné západné Jarovce; od roku 1947 súčasť Česko-Slovenska a od roku 1972 aj priamo súčasť Bratislavy). Konkrétne do Česko-Slovenska/Slovenska od roku 1923 patria z územia historickej uhorskej obce Köpcsény tieto územia:
Do roku 1850 pod Kittsee/Köpcsény (a teda aj do Mošonskej župy) patril aj majer Flantschendorf, čiže územie dnešných petržalských lokalít Kapitulské pole, Kapitulský dvor a južná časť dnešnej miestnej časti Pečniansky les (územie po Pečnianske rameno). V roku 1850 sa toto územie stalo súčasťou vtedajšej obce Petržalka (a teda aj Bratislavskej župy). 
Demografia.
Podľa sčítania obyvateľov v roku 2001 v obci žilo 94,7 % Rakúšanov a 5,3 % iných národností. Majoritným rodným jazykom bola nemčina (89,8 %) nasledovaná chorvátskym jazykom (2,2 %), maďarčinou (1,5 %) a srbčinou (1,2 %). Podľa vierovyznania sa väčšina obyvateľov (88,6 %) hlásila k rímskokatolíckemu vierovyznaniu, 3,4 % boli evanjelici a. v., 1,5 % pravoslávni kresťania a 1,4 % obyvateľov sa hlásilo k islamu.
Obec je, podľa článku z februára 2018, najrýchlejšie rastúca v Rakúsku. Aj vďaka 1350 Slovákom. Od roku 2011 sa počet obyvateľov zvýšil z 2200 na 3000.
Pamiatky.
Starý zámok/Hrad Kopčany (Altes Schloss).
Pôvodný kopčiansky hrad na vyvýšenine (kopec – odtiaľ pravdepodobne pochádza aj slovenský názov Kopčany) na okraji starého ramena Dunaja pochádza z 12. storočia, trojposchodová štvorkrídlová stavba s pravouhlým dvorom bola pravdepodobne postavená posledným Arpádom ako hraničné opevnenie proti Rakúsku. Z novostavby zámku v 16. a 17. storočí sa zachovali rôzne pozostatky; točité schody s erbom na nádvorí a osemuholníková veža. Za zámkom sa nachádza dobre udržiavaný židovský cintorín.
Nový zámok/Kaštieľ Kopčany (Neues Schloss).
Johann Listy dal v roku 1668 postaviť zámok Neues Schloss zo starého veľkostatku. Renesančná budova bola za kniežaťa Esterházyho (1730 – 1740) prestavaná v barokovom štýle. Zámok neskôr patril rodu Batthyány (Baťáň), ich rodový erb sa nachádza na mreži nad hlavným vstupom, na mreži balkóna a na strope vstupnej haly. V zámku sa konali svadby dcér Jozefa Batthyánya (1836 – 1897) – v roku 1882 sa tu vydávala Antónia za Fridricha Pongrácza, v roku 1886 Ludovika za Teodora Batthyána, v roku 1891 Blanka za Vojtecha Pálffyho z červenokamenskej línie rodu a v roku 1894 Alžbeta za Alexandra Pálffyho (Vojtechovho druhostupňového bratranca). V zámku žil aj Jozefov syn – blahoslavený Ladislav knieža Batthyány-Strattmann (1870 – 1931), lekár, ktorého pomník sa nachádza na ulici oproti hlavnému vchodu do parku. Po získaní obcou v r. 1969 bol zámok od základov zrenovovaný a zatarasené arkády čestného dvora boli sprístupnené. V roku 1973 tu bolo otvorené etnografické múzeum, rozsiahla výstavná zbierka ľudovej kultúry z východnej a južnej Európy. Hlavný vchod do parku so železnými mrežami zdobil pôvodne rakúsko-francúzsky pavilón na parížskej svetovej výstave v roku 1900. Pri juhovýchodnom nároží zámku sa nachádza kamenný oblúk, majúci na severnom preklade vytesaný čiastočne deštaurovaný text, ktorý možno prepísať takto: „COMES IOAN ... PETVS IN KOPCZEN S C R ... CONS CAMER // SVB AVSPICIO DEI SANCTI TVTELA PII PRINCIPIS LEOPOLDI AVGVSTI VNGARIAE AERE // NON EXIGVO ET INGENIO LISTIANO HAEC ERECTA FVEREL“.
Modrý kríž (Blaues Kreuz).
Štíhly, hladký stĺp s bohato zdobenou hlavicou a pietou sa nachádza na ceste smerom do Bratislavy. Na podstavci sa nachádzajú erb rodu Batthyány (Baťáň) a rok 1752. Prícestný kríž pripomína dávnu tragédiu, ktorá sa udiala na ceste do Bratislavy. V roku 1948 bol stĺp zrenovovaný.
Stĺp Svätej Trojice (Dreifaltigkeitssäule).
Stĺp Svätej Trojice je morový stĺp na trávniku s postavami sv. Rocha a Sebastiána, pochádzajúci z r. 1727. Na prednej strane sa nachádza reliéf Madony a Sv. Trojice. V rokoch 1998 – 1999 bol stĺp kompletne zrekonštruovaný.
Pohanská veža (Heidenturm/Öder Turm).
Pohanská veža je pozostatkom Kostola svätého Michala zo zaniknutého stredovekého osídlenia "Lebern" a ako jediná stavba prežila turecké nájazdy v r. 1529.
Katolícky farský Kostol Povýšenia svätého Kríža (Katholische Pfarrkirche Zur Kreuzerhöhung).
V Kittsee sa už pred rokom 1250 nachádzal románsky kostol v strede obce. Starý Kostol sv. Pankráca bol počas tureckých nájazdov (1529) úplne zničený, v r. 1548 znovu postavený. V rokoch 1735 – 1736 sa začala stavba nového kostola na konci obce, ktorý úplne zhorel v r. 1795. Kostol postavený v roku 1808 bol počas 2. svetovej vojny vyhodený do vzduchu, takže v r. 1948 – 1952 musel byť postavený úplne nový kostol. Vysoký, trojloďový kostol s vstavanou západnou vežou bol postavený podľa štýlu baziliky. Na hlavnom oltári sa nachádza baroková drevené súsošie Ukrižovaného z 18. storočia.
Ekológia.
V Kittsee sa kladie veľký dôraz na ekológiu, a to najmä na triedenie odpadu. Približne 80 % odpadu sa vytriedi priamo v domácnostiach (ľahké plastové obaly, bioodpad, papier, sklo, plechové obaly). Tento vytriedený odpad je následne druhotne spracovávaný.

</doc>
<doc id="196921" url="https://sk.wikipedia.org/wiki?curid=196921" title="Messerschmitt Me 262">
Messerschmitt Me 262

Messerschmitt Me 262 "Schwalbe" („Lastovička“) bolo nemecké lietadlo firmy Messerschmitt vyrábané na konci druhej svetovej vojny. Bolo to prvé sériovo vyrábané prúdové lietadlo, ktoré sa dostalo do boja. Stroj bol po vojne ďalej vyrábaný v Česko-Slovensku pod označením Avia S-92.
Vznik a vývoj.
Vývoj Me 262 začal už pred druhou svetovou vojnou v roku 1938. V roku 1941 prebehli prvé skúšky ešte bez prúdových motorov. Miesto nich bol do lietadla namontovaný jeden piestový motor Jumo 210. Táto verzia mala označenie Me 262V1. Druhá verzia Me 262V2 bola už vybavená prúdovými motormi, ale z bezpečnostných dôvodov konštruktéri nechali v lietadle aj piestový motor. Vyplatilo sa to potom, čo obidva prúdové motory zlyhali a lietadlo pristálo s piestovým motorom. Tretí prototyp V3 mal už len prúdové motory BMW 003 a vzlietol 18. júla 1942 v Leipheime neďaleko Günzburgu. Pilotoval ho Fritz Wendel. Nespoľahlivé motory BMW 003 boli vymenené motormi Jumo 004. Verzia V5 už nemala ostrohové koleso. Skúšobné lety trvali ďalší rok, ale boli problémy s motormi a potom aj s Hitlerom, ktorý svojhlavo a nereálne trval na skonštruovaní rýchleho bombardéra (Blitzbomber).
Prvé motory mali predpísanú životnosť 50 hodín, mnohé však skončili už pri 12 hodinách nasadenia. Hlavným problémom boli lopatky turbín. Konštruktéri nemali žiadne skúsenosti s chovaním materiálov pri takých vysokých teplotách. Dochádzalo k ich takzvanému roztekaniu, čiže deformáciám. Tým ovplyvňovali celkovú životnosť motora. Nevýhodou bola aj malá rýchlosť pri nižšom ťahu, ktorá pri pristávaní robila lietadlo veľmi zraniteľným. Problémy boli aj s podvozkom a výzbrojou.
Významnejší pokrok prišiel v roku 1943, keď lietadlo pilotovalo eso Luftwaffe Adolf Galland, ktorý ihneď začal s Luftwaffe vyjednávať o sériovej výrobe. Táto prvá sériová verzia A-1 sa začala vyrábať 30. júla 1943 v Regensburgu, ale kvôli spojeneckým náletom na Regensburg sa výroba musela presunúť do Bavorska. Znovu sa začal vyrábať 30. novembra 1943.
Bojové nasadenie.
Do služby bol Me 262 zaradený až v lete 1944 a v októbri bola založená letka Kommando Nowotny zložená len z Me 262. Velil jej skúsený letec Walter Nowotny. Tieto stroje boli nasadené hlavne proti bombardérom. V súbojoch s piestovými stíhačkami P-51 Mustang a Supermarine Spitfire nevychádzal najlepšie. Bolo to kvôli menšej obratnosti a akcelerácii. Oproti britskej prúdovej stíhačke Gloster Meteor mal Me 262 väčšiu rýchlosť a teoreticky ho prekonával aj vo výzbroji. Me 262 mal štyri kanóny MK 108 kalibru 30 mm a Gloster Meteor mal kanóny British Hispano kalibru 20 mm, lenže kanóny MK 108 mali menšiu kadenciu a dostrel, hodili sa preto skôr na útoky na bombardéry. Gloster Meteor prekonával Me 262 aj v lepšej obratnosti a použití aerodynamických bŕzd. Tieto dva stroje sa vo vzdušnom súboji nikdy nestretli. Kanóny MK 108 boli u neskorších verzií nahradené kanónom BK 5 alebo MK 214 kalibru 50 mm. 
Do konca vojny Luftwaffe oficiálne prevzalo 1 433 strojov, ale do boja sa dostala menej než polovica. Najväčšia akcia Me 262 bol boj so spojeneckým bombardovacím zväzom, pri ktorom bolo použitých 55 strojov. Útok bol vedený proti strojom americkej 8. leteckej armády. Me 262 zaútočili na 1317 štvormotorových bombardérov B-17 a B-24, ktoré mali sprievod 905 stíhačiek. Me 262 zostrelili najskôr 10 bombardérov, ale Luftwatorffe stratila 27 stíhačiek, 5 pilotov a ďalší 14 boli nezvestní. Len Nowotnyho jednotka však do konca vojny zostrelila 427 lietadiel, z toho viac než 300 spojeneckých štvormotorových bombardérov. Spojenci považovali Schwalbe za potenciálne veľké nebezpečenstvo a na letiská, na ktorých boli umiestnené ich jednotky, podnikali neustále útoky. Väčšina Me 262 stratených pri bojových akciách bola zničená pri pristávaní, kedy bola najzraniteľnejšia.
V apríli 1945 zaútočili zopárkrát na bombardéry. Vtedy bolo nasadených až niekoľko desiatok Me 262. Lenže bolo už neskoro. Po vojne boli stroje intenzívne skúšané vo viacerých krajinách, k jeho ďalšej modernizácii však nikto neprikročil. V dobe veľmi rýchleho vývoja stroj neuveriteľne rýchlo zastarával. V povojnovom období boli stroje vyrábané jedine v Česko-Slovensku ako Avia S-92 a CS-92. Výroba sa začala potom, čo bolo na letiskách a v leteckých závodoch nájdených niekoľko poškodených drakov týchto strojov. Prvá S-92 vzlietla v auguste 1946 v sedadle so skúšobným pilotom Antonínom Krausom. Tieto verzie sú vystavené v Leteckom múzeu Kbely.
Varianty.
Japonský návrh inšpirovaný správami o Me 262:
Povojnové varianty:

</doc>
<doc id="196927" url="https://sk.wikipedia.org/wiki?curid=196927" title="Arturo Pérez-Reverte">
Arturo Pérez-Reverte

Arturo Pérez-Reverte (* 25. november 1951, Cartagena, Španielsko) je španielsky novinár, jeden z najvýznamnejších a najprekladanejších súčasných spisovateľov Španielska. V rokoch 1973 - 1994 sa ako vojnový reportér zúčastnil na mnohých vojnových konfliktoch.
Dielo.
Jeho prvý román "El húsar" vyšiel v roku 1986 a o dva roky (1988) nasledoval román "El maestro de esgrima". V roku 1999 nakrútil režisér Roman Polański podľa jeho románu Dumasov klub film s názvom "Deviata brána" ("The Ninth Gate").

</doc>
<doc id="196930" url="https://sk.wikipedia.org/wiki?curid=196930" title="Had (symbol)">
Had (symbol)

Had bol v starovekej mytológii kultovná materializácia božstiev či démonických síl, posvätné zviera uctievane v rôznych súvislostiach, náboženský symbol s veľa významami a podobne.
V hadovi sa jedinečným spôsobom prelínajú protichodné symbolické významy života a smrti. Svoju úlohu tu hrá fakt, že had sa pohybuje bez nôh, liahne sa z vajíčok ako vták a je schopný usmrtiť jedovatým uhryznutím. Zrejme na základe svojho skrytého spôsobu života v podzemných dierach, ale aj pre svoje zdanlivé omladnutie po zvlečení kože bol had v mnohých archaických kultúrach symbolom podsvetia a ríše mŕtvych. Azda neexistuje kultúra, v ktorej by had nehral istú symbolickú úlohu.

</doc>
<doc id="196931" url="https://sk.wikipedia.org/wiki?curid=196931" title="Hadoblížne">
Hadoblížne



</doc>
<doc id="196937" url="https://sk.wikipedia.org/wiki?curid=196937" title="Jorge Andrade">
Jorge Andrade

Jorge Manuel Almeida Gomes de Andrade známejší pod menom Jorge Andrade (* 9. apríl 1978, Lisabon, Portugalsko), je portugalský futbalista hrajúci za klub Juventus Turín a za Portugalské národné futbalové mužstvo.
Za Portugalsko debutoval v apríli 2001. Reprezentoval Portugalsko na Eure 2004 a na Majstrovstvách sveta 2002.

</doc>
<doc id="196946" url="https://sk.wikipedia.org/wiki?curid=196946" title="Hangül">
Hangül



</doc>
<doc id="196952" url="https://sk.wikipedia.org/wiki?curid=196952" title="Bitka pri Pyramídach">
Bitka pri Pyramídach

Bitka pri Pyramídach alebo prvá bitka s Mamelukmi sa odohrala 20. júla 1798. Napoleon mal k dispozícii približne 10 000 mužov. Väčšina pešiakov, ktorých sústredil do takticky vytvorených štvorcov (carré). Vytvoril päť carré o sile približne 2 000 mužov, pričom tri carré boli mobilné a dve statické.
Proti Francúzom stálo približne 40 000 mameluckých vojakov (prevažne jazdcov). Viedol ich mamelucký emir Murad Bej a jeho brat Ibrahim Bej.
Murad na odporúčanie svojho brata sústredil svojich jazdcov na priamy útok proti francúzskym carré. Budúci prvý konzul pred týmto ťažením dobre študoval spôsob boja mameluckých vojsk. Jeho statické a mobilné carré sa vzájomne doplňovalo pri streľbe a nabíjaní muškiet a pri podpore delostrelectva, ktoré Napoleon umiestnil na neďalekú vyvýšeninu, pôsobila francúzska streľba ako dážď. Mamelucký jazdci prichádzali do tesnej blízkosti carré, kde boli kosení po stovkách. Jazdecké oddiely sa vracali späť do tyla mameluckého vojsk, kde ich k novým útokom formoval a vysielal Ibrahim Bej. Ten ani nespozoroval, že z juhu sa k tylu nepriateľa blíži jazdecká divízia generála Desaixa.
Víťazstvo napoleonských vojsk bolo úplné. Dokonca, tak zdrvujúce, že Napoleon mohol slávnostne vstúpiť do Káhiry a Murad Bej už nikdy nebol schopný postaviť proti Napoleonovi, takú armádu, ktorá by mu mohla konkurovať. Uchýlil sa len k drobným vojenským akciám a napádaniu osamotených francúzskych jednotiek.
Napoleonove straty v tejto bitke boli asi 40 mŕtvych a 300 ranených. Mameluci Murada Beja počítali 20 000 mŕtvych a 10 000 ranených. 
Niekoľko dní po tomto víťazstve rozstrieľal francúzske republikánske loďstvo admirál Horatio Nelson pri Abukíre.
Zaujímavosť.
V tejto bitke vyslovil Napoleon nezabudnuteľnú vetu "Oslov a učencov do stredu" (štvorca vojakov). Síce veta znie neúctivo (voči vedcom), ale snaha o strohé vyjadrenie, nutné počas vedenia bitky viedlo k nezabudnuteľnému vetnému spojeniu, ktoré pretrvá ešte asi dlho. Aj navzdory neúctivosti však táto veta znamenala úctu, a vyjadrenie nenahraditeľnosti, ako oslov, tak aj vedcov. Oslov ako zvierat potrebných pre transport zásob a učencov ako zdroja poznania.

</doc>
<doc id="196953" url="https://sk.wikipedia.org/wiki?curid=196953" title="Humbert de Silva Candida">
Humbert de Silva Candida

Humbert de Silva Candida (* medzi 1010 a 1015 – † 5. máj 1061, Rím) bol francúzsky kardinál.
Životopis.
Pochádzal z Burgundska. Už ako päťročného ho rodičia poslali do benediktínskeho kláštora v Moyenmoutier. V roku 1049 prišiel do Ríma, kde pôsobil ako poradca pápeža Leva IX. a spolu s ním bojoval proti simónii a laickej investitúre. Bol zástancom clunyjského reformného hnutia za upevnenie cirkvi a pápežskej moci, ktorého iniciátorom bol benediktínsky kláštor v Cluny. V roku 1050 sa stal arcibiskupom Sicílie a rok nato biskupom zo Silva Candida a zároveň kardinálom. Roku 1054 ho pápež vymenoval na čelo legátov a spolu s Fridrichom Lotrinským a arcibiskupom Petrom z Amalfi poslal do Konštantínopolu. Tam hrubým spôsobom exkomunikoval patriarchu Michala Kerullaria a jeho stúpencov, hoci v tom čase už bol Lev IX. mŕtvy a Humbert teda prestal byť právoplatným legátom rímskeho pápeža. Synoda v Konštantínopole mu exkomunikáciu opätovala, čím bola tzv. východná schizma spečatená. Keď sa Humbert a jeho spoločníci vrátili späť do Ríma, čakal ich už nový pápež Viktor II. Humbert potom vstúpil do služby nového pápeža. V roku 1057 mohol zabrániť zvrhnutiu abbého Petra z Monte Cassino. Po smrti Viktora II. v roku 1057 bol hneď navrhnutý kardinálom Fridrichom za jeho nástupcu. Fridrich však bol sám vymenovaný za pápeža a prijal meno Štefan IX. 
Humbert obsadil miesto knihovníka v Sanctae Romanae et Apostolicae Sedis. Zostal v Ríme aj potom, ako Henrich III. vymenoval Gregora VI. za pápeža. Ešte počas pôsobenia Štefana vznikli v roku 1058 jeho tri knihy proti Simonistom, v ktorých sa obracia priamo proti spisu "Liber gratissimus" od Petra Damianiho, ktorý z teologického hľadiska vyhlásil simonistické svätenie za platné. "3 adversus simoniacos " sú plne preniknuté duchom reformného hnutia a patria k teoretickým podkladom odlúčenia neskorších gregoriánskych strán počas boja o investitúru.
Zaujímavé je, že názory na Humberta z hľadiska Západu a Východu sa až tak nelíšia. Pravoslávni o ňom síce tvrdia, že to bol človek energický, rozhodný, pyšný, násilnícky a všetkého schopný, ale ani rímskokatolícki historici sa o ňom nevyjadrujú pochvalne a jeho prehnane sebavedomé a rázne vystupovanie v Carihrade odsudzujú.

</doc>
<doc id="196960" url="https://sk.wikipedia.org/wiki?curid=196960" title="Umsong">
Umsong



</doc>
<doc id="196966" url="https://sk.wikipedia.org/wiki?curid=196966" title="Nástenkárka">
Nástenkárka



</doc>
<doc id="196967" url="https://sk.wikipedia.org/wiki?curid=196967" title="Nástenkár">
Nástenkár

"Nástenkár môže byť aj hoblík na rozširovanie žliabkov, pozri nástenkár (hoblík)."
Nástenkár je osoba majúca na starosti aktualizáciu násteniek.
V organizáciách, dobrovoľných združeniach, školách či verejných budovách lepí, pripína, pripevňuje magnetkami informačné dokumenty, letáky, plagáty, dekoratívne a tematické ozdoby, na nemu zverené nástenky.

</doc>
<doc id="196968" url="https://sk.wikipedia.org/wiki?curid=196968" title="Výkon (mechanický)">
Výkon (mechanický)

Výkon je fyzikálna veličina, ktorá udáva množstvo vykonanej práce za určitý čas. Používa sa hlavne pri porovnávaní viacerých strojov alebo spôsobov. Označujeme ho "P" a základnou jednotkou výkonu podľa sústavy SI je 1 watt. Ďalšími jednotkami (zastaranými) sú napríklad 1 k (kôň; 1k = 735,5 W) a potom odvodené jednotky ako napríklad kW - kilowatt. 
Výkon je priamoúmerný práci, čiže čím väčšia práca, tým väčší výkon. Je nepriamo úmerný času, teda čím väčšia doba, tým menší výkon. Z toho vyplýva, že výkon od času a práce závisí.
Výkon sa dá vypočítať ako formula_1 , pričom formula_2 je práca v jouloch a formula_3 je čas v sekundách. Fyzikálne korektný výpočet okamžitého výkonu je formula_4, čiže ako zmena energie za čas, kde formula_2 nemusí byť len konaná práca, ale celková energia systému a formula_6 je prvá časová derivácia.

</doc>
<doc id="196970" url="https://sk.wikipedia.org/wiki?curid=196970" title="Boleslav I. (Čechy)">
Boleslav I. (Čechy)

Boleslav I., zv. Ukrutný (* asi 915 – † 15. júl 967) bol (od 929) českým kniežaťom z rodu Přemyslovcov.
Údelník v stredných Čechách.
Ako druhorodený syn českého kniežaťa Vratislava I. a Drahomíry dostal už v mladom veku údel v stredných Čechách, kde si postavil hrad, ktorý nazval po sebe Boleslav.
Bratovrah.
Boleslav bol veľmi ambiciózny. Zrejme pod vplyvom svojej matky sa stal rozhodným odporcom spôsobu vlády svojho staršieho brata Václava. To ho priviedlo až k zosnovaniu sprisahania proti nemu, ktoré vyústilo do Václavovo zavraždenia na Boleslavovom hrade. Nasledovalo obsadenie Pražského hradu a mocenský prevrat v krajine, po ktorom boli prenasledovaní Václavovi najbližší radcovia a dôverníci. Bolo vyhnaných tiež množstvo kňazov.
V "Proložní legendě o svatém Václavu" sa o zavraždení Boleslavovho brata píše: "„Krev pak jeho nemohli setříti po tři dni se stěn chrámových, neboť volala k Bohu jako Abelova proti Boleslavovi.“"
Vzostup Čiech za Boleslava.
Na druhej strane to bol práve Boleslav, kto dal previezť bratovo telo do Prahy a uložiť ho do kostola sv. Víta. "„Po několika letech byly přeneseny ostatky jeho do slavného města Prahy a položeny byly u svatého Víta.“" ("Proložní legenda o svatém Václavu").
Ako české knieža si Boleslav počínal veľmi zdatne, historikmi je považovaný za jedného z najúspešnejších českých panovníkov. Značné úsilie vynaložil na posilnenie panovníckej moci. Stal sa skutočným tvorcom českého štátu. Za vlády Boleslava I. boli k přemyslovskému štátu pripojené Morava, Sliezsko, Krakovsko a Červené Hrady a v krajine sa pri správe krajov začala uplatňovať hradská sústava.
Svoje sídlo na Pražskom hrade dal novo postaviť z kameňa, rovnako ako dal prestavať svoj hrad v Boleslavi. Ako prvý z českých panovníkov dal raziť strieborné mince – denáre.
Zaviedol „daň z mieru“ ako povinný poplatok odvádzaný panovníkovi. Všetky tieto kroky smerovali k nezávislosti českého kniežatstva na rímsko-nemeckej ríši. V roku 950 sa však cisár Otto I. vypravil do Čiech a obliehaním boleslavského hradu obnovil lénnu závislosť českých kniežat.
Na cisárovej strane sa Boleslav zúčastnil v roku 955 slávnej bitky s Maďarmi na rieke Lech. Otvoril si tak – ako vtedy jediný kresťanský panovník na východ od ríšskej hranice cestu k expanzii na východ, v politických tradíciách Veľkomoravskej ríše. Položil základy vnútornej správy krajiny a zaslúžil sa o cirkevné osamostatnenie Čiech. S podporou pápeža Benedikta IV. a cisára Otta I. dal podnet k vzniku samostatnej cirkevnej provincie – pražskému biskupstvu. To bolo založené za vlády jeho syna Boleslava v r. 973. Jeho hranice boli totožné s hranicami vtedajšej ríše českých vojvodov a zahrňovali časť Sliezska, Krakovsko, Moravu a západné Slovensko. V kontinuite s cirkevným osamostatnením dal budovať kláštory. Najstarším na českej pôde sa stal kláštor benediktíniek pri Bazilike sv. Juraja na Pražskom hrade, založený v roku 970 jeho dcérou Mladou, kým najstarším mužským kláštorom bol v roku 993 založený kláštor v Břevnove pri Prahe.
Rodinné pomery.
Boleslav bol ženatý s bližšie neznámou Biagotou (*?, †?), o existencii ktorej svedčí iba jej meno vyrazené na rubovej strane Boleslavových denárov (BIAGOTACOIIIIX alebo BIAGOTACOVIIX), čo znamená manželka Biagota. Spolu mali štyri deti:

</doc>
<doc id="196985" url="https://sk.wikipedia.org/wiki?curid=196985" title="Pavol Rankov">
Pavol Rankov

Pavel Rankov (* 16. september 1964, Poprad) je slovenský spisovateľ. Študoval na Filozofickej fakulte UK v Bratislave, kde aj pracuje na Katedre knižničnej a informačnej vedy.
Debutoval zbierkou poviedok "S odstupom času" (1995), ktorá sa vyznačuje nadväznosťou na tradície svetového i domáceho fantastického realizmu (Borges, Cortázar, Grendel, Mitana), časovou a priestorovou neukotvenosťou, resp. využitím exotických prostredí, redukovaným sujetom, dramatickým dejom, narábaním s prvkami tajomna, mystifikácie, iracionality a dôrazom na prekvapujúcu pointu.
V roku 1995 sa stal laureátom Ceny Ivana Kraska, a v roku 1997 mu talianske ministerstvo kultúry udelilo medzinárodnú literárnu cenu "Premio Letterario Internazionale „Jean Monnet“". V literárnej súťaži Poviedka 2001 získal Cenu denníka SME.
V lete 2001 vydal svoju druhú zbierku poviedok s názvom "My a oni" / "Oni a my".
Poviedky Pavla Rankova boli uverejnené v časopisoch (v abecednom poradí) Dotyky, Infoknihy, Kalligram (preklad do maďarčiny), Kankán, Knižná revue, Kultúrny život, Maternica, Nové slovo, Orol tatranský, Pulz, RAK – Revue aktuálnej kultúry, Romboid, Slovak Literary Review (preklad do angličtiny), Slovenské pohľady, SME, Studium (preklad do poľštiny) a Tvorba T.
Prózy uverejnil aj v zborníkoch "Den slovakiska novellen" (preklad do švédčiny), "Dúšok jedu", "Pontes" ’96 (preklad do angličtiny), "Poviedka 2001" a "Úpätím času".
Na jar roku 2003 mu v Bulharsku vyšiel knižný výber z poviedok v preklade Nikolaja Fenerského.
Venuje sa aj publikovaniu odborných textov a vydal v roku 2002 knihu s názvom "Masová komunikácia, masmédiá a informačná spoločnosť". Analytický a pritom čitateľsky pútavý pohľad na súvislosti medzi informáciami a vývojom spoločnosti poskytuje kniha vydaná v roku 2006 "Informačná spoločnosť - perspektívy, paradoxy, problémy". 
V roku 2014 sa stal laureátom udelené vo Vroclave Poľsko literárne ceny "Nagroda Literacka Europy Środkowej" „Angelus” (Literárna Cena Strednej Európy „Angelus”) za román "Stalo sa prvého septembra (alebo inokedy)" (v poľskom preklade "Zdarzyło się pierwszego września (albo kiedy indziej))".

</doc>
<doc id="196989" url="https://sk.wikipedia.org/wiki?curid=196989" title="Bebop">
Bebop

Bebop je jazzový smer, ktorý vznikol v 40tych rokoch 20. storočia. Po predchádzajúcej melodickej swingovej ére prináša bebop výrazný kontrast. Oproti veľkým tanečným swingovým orchestrom, aké viedli Benny Goodman alebo Glenn Miller, vracia sa bebop k menším kapelovým zoskupeniam. Bebop prichádza s rýchlymi, až veľmi rýchlymi tempami, asymetrickým frázovaním, zložitou harmóniou a spletitými melodickými linkami. Ťažisko je v improvizácii, ktorá niekedy citovala úryvky hlavnej témy, no zväčša sa odvíjala úplne slobodne. Pre uši poslucháča zvyknutého na swing vyznieval bebop nervózne až drásajúco, každopádne si rýchlo našiel širokú škálu priaznivcov. 
Forma bebopových kompozícií bola uvoľnenejšia v porovnaní s bigbandovými úpravami swingových orchestrov. V zásade však platilo, že sa na začiatku predstavila hlavná téma hraná v unisone, nasledovali improvizácie a skladbu ukončila opäť hlavná téma.
Po harmonickej stránke predstavuje bebop druh jazzovej revolúcie. Prináša alterované akordy a akordické substitúcie (užitie iného akordu pre zvýšenie napätia), rýchle sledy harmonických postupov, použitie bebopových, celotónových, alterovaných a zmenšených stupníc. Vďaka týmto prostriedkom vyznieva bebop harmonicky pestrejšie a bohatšie, takisto však prináša vysokú technickú náročnosť. 
Medzi hlavných predstaviteľov bebopu patrí saxofonista Charlie Parker, trubkár Dizzy Gillespie a klavirista Thelonius Monk.

</doc>
<doc id="196990" url="https://sk.wikipedia.org/wiki?curid=196990" title="Rinčák">
Rinčák



</doc>
<doc id="196992" url="https://sk.wikipedia.org/wiki?curid=196992" title="Řemdich">
Řemdich



</doc>
<doc id="197010" url="https://sk.wikipedia.org/wiki?curid=197010" title="Funkčná skupina">
Funkčná skupina

V organickej chémii je funkčná skupina špecifická skupina atómov v molekule zodpovedajúca za charakteristické chemické reakcie takýchto molekúl. Rovnaká funkčná skupina sa podrobuje rovnakým alebo podobným chemickým reakciám nezávisle od veľkosti molekuly, ktorej je súčasťou.
Kombináciou názvov funkčných skupín s názvami rodičovských alkánov tvorí silnú systematickú nomenklatúru na pomenovanie organických zlúčenín.
Nevodíkové atómy funkčných skupín sú vždy viazané spolu alebo so zvyškom molekuly kovalentnou väzbou. Keď je skupina atómov viazaná so zvyškom molekuly predovšetkým iónovými silami, správnejšie pomenovanie pre ňu je polyatomický ión alebo komplexný ión. Nezávisle od väzby však všetkým takýmto skupinám hovoríme radikály.
Prvý uhlíkový atóm po uhlíku, na ktorom je pripojená funkčná skupina, sa nazýva alfa uhlík.
Funkčné skupiny sú pripojené k uhlíkovej kostre organických molekúl. Určujú charakteristiku a chemickú reaktivitu molekúl. Funkčné skupiny sú ďaleko menej stabilné ako uhlíková kostra a je veľmi pravdepodobné, že sa zúčastnia v chemickej reakcii.
Prehľad častých funkčných skupín.
Nasledujúce tabuľky sú prehľadom často sa vyskytujúcich funkčných skupín. Vo vzorcoch symboly R a R' zvyčajne označujú vodíky alebo uhľovodíkové bočné reťazce ľubovoľnej dĺžky, i keď niekedy môžu označovať ľubovoľnú skupinu atómov.
Uhľovodíkové funkčné skupiny.
Funkčné skupiny, ktoré sa líšia počtom a rádom π väzieb poskytujú iné chemické vlastnosti. Každá funkčná skupina uvedená nižšie obsahuje väzby vodíka s uhlíkom, ale líši sa v reaktivite.
Skupiny obsahujúce halogény.
Halogénalkány predstavujú triedu molekúl definovanú uhlíkovo-halogénovou väzbou. Táto väzba môže byť relatívne slabá (v prípade jódoalkánov), ale i celkom stabilná (ako v prípade fluóroalkánov). Vo všeobecnosti s výnimkou fluorovaných zlúčenín sa halogénalkány ochotne podrobujú nukleofilným substitúciam alebo eliminačným reakciám. Substitúcia na uhlíku, kyslosť priľahlého protónu, rozpúšťacie podmienky a pod. môžu všetky ovplyvniť výsledok reakcie.

</doc>
<doc id="197011" url="https://sk.wikipedia.org/wiki?curid=197011" title="Kolenchým">
Kolenchým

Kolenchým je rastlinné pletivo zložené z pretiahnutých živých buniek so zašpicatenými alebo zrezanými koncami. Vďaka jeho pevnosti a pružnosti je jeho hlavná funkcia spevňovacia. Popri tom môže vykonávať aj asimilačnú funkciu, obsahuje chloroplasty. Jeho charakteristickým znakom sú nerovnomerne zhrubnuté bunkové steny.
Kolenchým vzniká v rastline veľmi skoro v mladých steblách a listoch. Jeho bunkové steny obsahujú veľa pektínov a hemicelulózy. Nikdy v nich neprebieha lignifikácia, čiže nedrevnatejú. Svoju mechanickú funkciu môžu bunky kolenchýmu vykonávať len vtedy, keď majú dostatočný turgor. 
Rozoznávame niekoľko druhov kolenchýmu, ktoré sa od seba líšia spôsobom hrubnutia bunkových stien, tvarom buniek a vzájomným spojením buniek:

</doc>
<doc id="197015" url="https://sk.wikipedia.org/wiki?curid=197015" title="Anorganická zlúčenina">
Anorganická zlúčenina

Anorganická zlúčenina označuje zlučeninu minerálneho, nebiologického, pôvodu. Komplementárne, na väčšinu organických zlúčenín sa nazerá ako na zlúčeniny biologického pôvodu. Počas minulého storočia toto delenie na anorganické a organické zlúčeniny strácalo na význame, primárne z dôvodu, že medzi nimi nie je žiaden fundamentálny chemický ani fyzikálny rozdiel a tak či tak väčšina známych zlúčenín je syntetických a nie prírodnej povahy. Navyše väčšina zlúčenín skúmaných v rámci modernej anorganickej chémie obsahuje organické ligandy. Poddisciplíny ako organometalická chémia a bioanorganická chémia sa explicitne zameriavajú na priestor medzi biochémiou, organickou a anorganickou chémiou. 
Anorganické zlúčeniny sa formálne definujú ako zlúčeniny, ktoré nie sú organické. Organické zlúčeniny sú zlúčeniny uhlíka, aj keď niektoré jeho zlúčeniny sa tradične považujú za anorganické (pozri článok Organická zlúčenina). V súvislosti s anorganickou chémiou a živými systémami je hodné poznamenať, že väčšina druhov v prírode nie sú zlúčeniny ako také, ale ióny. Sodíkové, chloridové a fosforečné ióny sú esenciálne pre život, podobne ako aj niektoré anorganické molekuly ako napríklad kyselina uhličitá, dusík, oxid uhličitý, voda a kyslík. Okrem týchto jednoduchých iónov a molekúl takmer všetky druhy pokryté bioanorganickou chémiou obsahujú aj uhlík a dajú sa považovať za organické alebo organometalické.

</doc>
<doc id="197019" url="https://sk.wikipedia.org/wiki?curid=197019" title="Arén">
Arén

Arén (alebo staršie aromatický uhľovodík) je uhľovodík, ktorého molekulárna štruktúra obsahuje jednu alebo viac planárnych skupín šiestich uhlíkových atómov spojených delokalizovanými elektrónmi.
Vlastnosti.
Prídavné meno "„aromatický“" im bolo dané pred tým, ako bol odhalený fyzikálny mechanizmus, ktorý ich odlišoval, a je odvodený zo skutočnosti, že väčšina z nich má silnú vôňu a bola prvýkrát extrahovaná zo silne aromatických prírodných zdrojov. Konfigurácia šiestich uhlíkových atómov v aromatických zlúčeninách sa označuje ako benzénové jadro, pomenované podľa najjednoduchšieho arénu, benzénu. Arény môžu byť "monocyklické" alebo "polycyklické".
Typy zlúčenín.
Niektoré zlúčeniny nezaložené na benzéne dodržiavace Hückelovo pravidlo, ktoré sa nazývajú heteroarény, sú tiež aromatické zlúčeniny. V týchto zlúčeninách je aspoň jeden uhlíkový atóm nahradený heteroatómami kyslíka, dusíka alebo síry. Príkladmi nebenzénových zlúčenín s aromatickými vlastnosťami sú furány, heterocyklické zlúčeniny s päťčlennými kruhmi obsahujúcimi kyslík, a pyridín, heterocyklická zlúčenina so šesťčlenným kruhom obsahujúcim jeden dusíkový atóm. Benzénové jadro sa podľa nových pravidiel kreslí ako dvojitá väzba na každú druhú stranu šesťuhoľníka.
Vznik a príprava.
Pripravujú sa väčšinou frakčnou destiláciou z uhoľného dechtu, ale aj reakciami iných uhľovodíkov.

</doc>
<doc id="197022" url="https://sk.wikipedia.org/wiki?curid=197022" title="Haley Bennettová">
Haley Bennettová

Haley Bennettová (* 7. január 1988, Naples, Florida, USA) je americká speváčka a herečka.
Narodila sa a vyrástla v meste Naples na Floride. Strednú školu začala na Stow-Munroe Falls High School v štáte Ohio, neskôr študovala hudbu a herectvo počas štúdia na Barron Collier High School. Neskôr sa s matkou presťahovala do Los Angeles v Kalifornii na pokračovanie jej kariéry v lete 
počas jej posledného roka na škole. 
Jej prvá filmová úloha bola vo filme Music and Lyrics z roku 2007 ako speváčka Cora Corman spolu s Hughom Grantom a Drew Barrymore. Naspievala niekoľko piesní v tomto filme. Jej pieseň "Invincible" bolo možné počuť iba pri záverečných titulkoch a trvá iba minútu a pol.
Podpísala zmluvu s Warner Brothers Pictures na natočenie 3 filmov a natočila druhý film "College". Bude hrať aj vo filme "She Lived" v úlohe dieťaťa, ktoré bude chcieť zavraždiť vlastná matka.
V roku 2007 podpísala zmluvu s 550 Music/NuSound Records (časť Epic Records) a začala pracovať na svojom prvom albume pod taktovkou speváka a textára menom Shaley Scott.

</doc>
<doc id="197023" url="https://sk.wikipedia.org/wiki?curid=197023" title="Haley Bennett">
Haley Bennett



</doc>
<doc id="197024" url="https://sk.wikipedia.org/wiki?curid=197024" title="Armatúra (potrubie)">
Armatúra (potrubie)

Armatúra je v súvislosti s potrubiami (aj plynovými či parnými) súbor potrubných dielov na rozdvojenie či zmenu smeru prúdu a na riadenie prietoku tekutiny. Sú to najmä tvarovky, spojky, príruby, odbočky, rozdeľovače, kompenzátory, ventily a pod. 

</doc>
<doc id="197027" url="https://sk.wikipedia.org/wiki?curid=197027" title="Rás al-Chajmá (emirát)">
Rás al-Chajmá (emirát)

Rás al-Chajmá (slovenský normovaný názov) alebo Ra’s al-Chajma ( – "Ra’s al-Chajma", doslovne „hlava stanu“) je jeden z emirátov štátu Spojené arabské emiráty.
Je to najsevernejší emirát, leží najbližšie k Hormuzskému prieplavu. Má bohatú námornú históriu.
Emirát zaberá 2,2 % z rozlohy SAE a má približne 400 000 obyvateľov (odhad 2023). Na severe hraničí so Sultanátom Omán. Z časti je hornatý a zvyšok je svetlý piesok. Príjmy má predovšetkým z poľnohospodárstva a chovu hydiny, zásobuje aj ostatné emiráty. Na území sa nachádza aj cementáreň a je tu aj najväčšia výrobňa keramických obkladačiek. V horách sa ťaží mramor. V emiráte prší častejšie ako v iných oblastiach, sú tu významné pramene pitnej vody, ktorou zásobujú aj ostatné emiráty.

</doc>
<doc id="197030" url="https://sk.wikipedia.org/wiki?curid=197030" title="Armatúra">
Armatúra

Armatúra môže byť:

</doc>
