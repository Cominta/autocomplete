<doc id="300402" url="https://sk.wikipedia.org/wiki?curid=300402" title="Vojsko v meste Prešov">
Vojsko v meste Prešov

Stručné dejiny.
Prešov mal už v stredoveku významné geografické postavenie, lebo sa rozprestieral na križovatke obchodných ciest a zároveň patril aj do dôležitého obranného systému vznikajúceho uhorského štátu. A až tu niekde siahajú počiatky vojenstva v Prešove, lebo do týchto oblastí prišli maďarské kmene a ich spojenci, ktorými boli vojensko-strážne družiny ázijských etník aby zakladali strážne osady a pevnosti na obranu vznikajúceho Uhorska pred útokmi nepriateľov. Dodnes sa po nich zachovali mená blízkych kopcov Veľká a Lysá stráž.
Mesto malo vlastnú posádku pravdepodobne už od roku 1374, kedy dostalo právo na vybudovanie obranných múrov s baštami a vežami od kráľa Ľudovíta I. Význam vojenskej posádky určite vzrástol aj preto, že mesto Prešov sa v 14. storočí stalo slobodným kráľovským mestom. Na konci 16. storočia počas 15 ročnej vojny s Tureckom muselo mesto vydržiavať početné cisárske vojsko. Od roku 1604 kedy vypuklo prvé z celého radu protihabsburských povstaní uhorských stavov až do roku 1710, kedy mesto kapitulovalo pred silným habsburským vojskom, bolo mesto Prešov mnohokrát obliehané rôznymi vojskami povstalcov ba aj cisárskymi vojskami. Napríklad: Bočkajovi povstalci, vojska generála Basta, povstalci Juraja I. Rákociho, Vešeléniho sprisahanie, kuruckí povstalci, Tököliho povstanie, Prešovské jatky generála Caraffu a povstalci vedení Františkom II. Rákocim. Prešov potom až do roku 1848 rozkvital, lebo nezažil žiadnu vojnu.
Revolučné roky 1848/49 stiahli do víru udalostí nielen slobodné kráľovské mesto Prešov, ale celú krajinu. Mesto vytvorilo národnú gardu a vyzbrojilo aj niekoľko desiatok dobrovoľníkov. Vzhľadom na svoju strategickú polohu zažil Prešov počas tohto obdobia niekoľkokrát striedanie vojenských síl. Napríklad: cisárske vojsko generála Schlicka vystriedala Görgeyho uhorská armáda, túto zakrátko vystriedali rakúske a slovenské dobrovoľnícke jednotky, aby ich zasa vystriedali cisárski vojaci spolu s ruskou armádou. O tom, že vojenský význam Prešova naďalej vzrastal svedčí aj údaj zo sčítania ľudí z roku 1900 kedy zo 14 447 obyvateľov Prešova bolo až 1349 vojakov. Tunajšia vojenská posádka pozostávala z niekoľkých jednotiek spoločnej armády a domobrany, z ktorých najväčší bol 67. cisársky a kráľovský peší pluk. Útrapy prvej svetovej vojny a najmä jej koniec veľmi tragicky zasiahli do života Prešova, lebo 1. novembra 1918 pod vplyvom revolúcie v Budapešti, odopreli vojaci 67. pluku a niektorých ďalších menších prešovských útvarov poslušnosť svojim veliteľom. V noci z 31.10. na 1.11.1918 ozbrojení vojaci a civilisti rabovali vojenské sklady a obchody. Po príchode vojenských posíl boli vzbúrenci pozatýkaní a napriek tomu, že počas nepokojov nedošlo k žiadnym stratám na životoch, odsúdil účastníkov vzbury štatariálny súd na trest smrti. Ten istý deň 1. novembra 1918 v popoludňajších hodinách bolo na námestí popravených 41 vojakov a 2 civilisti. Táto udalosť je známa aj ako Prešovská vzbura. Bola to najkrvavejšia udalosť od Prešovských jatiek (1687). Touto udalosťou sa zavŕšila jedna z dôležitých etáp vojenstva v meste Prešov. Udalosť pripomína aj pamätná tabuľa, ktorá bola umiestnená na severnom múre konkatedrály svätého Mikuláša a je na nej napísaný tento text: "Pri tomto kostolnom múre zastrelili 1. novembra 1918 34 vojakov a občanov odsúdených na smrť podľa stanného práva za účasť na vzbure 31.októbra 1918, ktorá vznikla pod vplyvom VOSR." Poznámka: zrejme pre chyby v texte bola v roku 1990 pamätná tabuľa sňatá a uložená do depozitu farského úradu v Prešove. Podľa "Evidencia národných kultúrnych pamiatok na Slovensku" je "Pamätný priestor" pri severnej strane konkatedrály vedený ako NKP číslo 707-1443/0 a "Pamätná tabuľa" na vzburu vojakov je vedená ako NKP číslo 707-3301/2
V medzivojnovom období 1918 – 1939 sídlili v Prešove tieto vojenské útvary : posádkové veliteľstvo, posádková nemocnica, 67. peší pluk – náhradný prápor, delostrelecký pluk č.111 – náhradná batéria, horský delostrelecký pluk č.202 – náhradná batéria a doplňovacie okresné veliteľstvo.
Začiatky vojenského letectva v Prešove siahajú do roku 1939. Do vzdušných zbraní vtedy zaradili rotu VGPL 3, ktorej vyššie veliteľstvo bolo v Spišskej Novej Vsi. 9. septembra už existovalo aj poľné letisko Išľa pri Prešove. Od 1.1.1940 bolo zriadené Veliteľstvo divíznej oblasti 3 (VDO 3) Prešov, ktorému bola podriadená letecká Peruť II zo Spišskej Novej Vsi. 
Dôležité vojenské útvary a zväzky sídliace v Prešove.
Od 4. júla 1945, krátko po skončení druhej svetovej vojny, boli na území Československa vojenské útvary reorganizované podľa vzoru Červenej armády. Od tejto doby sídlili v meste Prešov nasledujúce vojenské veliteľstva:
Velitelia vojenskej posádky Prešov.
Od roku 1960 kedy sa z Košíc do Prešova presťahovalo vojenské veliteľstvo 18. streleckej divízie vojenskej posádke v meste Prešov velili:
Generáli – prešovskí rodáci.
Od roku 1918 boli do generálskych hodností vymenovaní títo vojaci, ktorí sa narodili v meste Prešov 

</doc>
<doc id="300403" url="https://sk.wikipedia.org/wiki?curid=300403" title="DIV">
DIV

Divadelný festival DIV (Divadelne Inšpiratívne Vystúpenia) sa koná každoročne už od roku 1988 v Divadle Jána Palárika v Trnave. Organizuje ho mesto Trnava. Diváci v rámci jeho programu môžu navštíviť predstavenie mnohých profesionálnych i amatérskych divadiel. Jeho súčasťou sú i tvorivé dielne pre študentov vysokých škôl.
Mesto Trnava uvažuje, že od roku 2010 by sa festival konal len každé dva roky. Definitívne rozhodnutie ešte nebolo oznámené.

</doc>
<doc id="300404" url="https://sk.wikipedia.org/wiki?curid=300404" title="Kontaktný rohovec">
Kontaktný rohovec

Kontaktný rohovec (iné názvy: rohovcová bridlica, keralit, keratit) je skupina premenených hornín, ktoré vznikli v dôsledku pôsobenia kontaktnej metamorfózy na usadené horniny. Kontaktné rohovce sú horniny rozmanitého minerálneho zloženia a vzhľadu. Vyznačujú sa pomerne veľkou húževnatosťou a ostrohranným rozpadom, ktorý im dal i meno.
Termín rohovec (nem. "Hornfels") zaviedol pre tento typ hornín v roku 1823 K. von Leonhardt. Názov má pôvod v označení najvyšších štítov v Alpách, ktoré sú tvorené týmito horninami výrazne odolnými voči erózii.
Minerálne zloženie.
Môžu mať variabilné zloženie. Väčšinou je základná hmota tvorená silikátmi ako kremeň, živce (ortoklas, sanidín, albit a iné) a sľudy (hlavne biotit), s výrazným zastúpením aluminosilikátov – epidotu, andaluzitu alebo kordieritu. Vo veľkom množstve môžu byť prítomné i minerály vyššieteplotných podmienok ako granát (hlavne grosulár) a hyperstén. Ak boli v pôvodnom sedimente prítomné i karbonáty, býva prítomný i wollastonit.
Horniny môžu mať celkom zastretú pôvodnú sedimentárnu štruktúru a granoblastickú – všesmerne vyvinutú textúru. V niektorých prípadoch však možno sledovať pôvodnú sedimentárnu vrstvovitosť, ktorú môže prestupovať kliváž.
Vznik.
Kontaktné rohovce vznikajú účinkom kontaktnej metamorfózy intruzívnych telies, obvykle granitoidov, na usadené horniny, v tzv. kontaktných aureolách. Teplotný účinok bázickejších magiem je síce silnejší, svojim priestorovým rozsahom však bývajú významnejšie granitoidné intrúzie. Ide väčšinou o vysokoteplotnú, ale nízkotlakovú metamorfózu. Usadené horniny, z ktorých sa kontaktné rohovce vytvorili mohli mať rôzne zloženie od slieňov, cez ílovce až po pieskovce. Kontaktné rohovce pôvodom zo slienitých až karbonátových hornín môžu byť označované aj ako erlány. Kontaktne premenené ílovité horniny sú často nazývané ako porcelanity.
Vyčleňuje sa niekoľko kontaktne metamorfných fácií: 
Výskyt.
Sú známe zo mnohých pohorí Európy ako Harz, Eifel, Fichtelgebirge alebo Vogézy.
V Českom masíve sú kontaktné rohovce hojné na kontaktoch stredočeského plutónu s okolitými sedimenatmi, napr. pri Sedlčanoch alebo Říčanoch. Známe sú i z Železných hor.
V Západných Karpatoch sú známe predovšetkým zo Spišsko-gemerského rudohoria, napr. z Veľkého Hnilca, kde sú viazané na gemerické granitoidy.

</doc>
<doc id="300405" url="https://sk.wikipedia.org/wiki?curid=300405" title="Kontaktné rohovce">
Kontaktné rohovce



</doc>
<doc id="300406" url="https://sk.wikipedia.org/wiki?curid=300406" title="Rohovcová bridlica">
Rohovcová bridlica



</doc>
<doc id="300413" url="https://sk.wikipedia.org/wiki?curid=300413" title="Erlán">
Erlán

Erlán, iné názvy: pyroxenická rula, taktit, vápenato-silikátový rohovec je premenená hornina, ktorá vzniká pri metamorfóze karbonatických hornín s vyšším obsahom silikátov. Patrí medzi kontaktné rohovce, i keď v strednej Európe sa takto označujú i regionálne premenené horniny. 
Názov erlán po prvýkrát použili A. Breithaupt a Ch. Gmelin v roku 1823. Odvodili ho podľa názvu lokality Erla pri Cransdorfe v Nemeckom Sasku. Vo svete sa takéto označenie kontaktných rohovcov používa zriedkavo.
Vznik.
Vznikajú účinkom kontaktnej termálnej premeny pri prieniku horúcich magmatických telies do karbonátov, najčastejšie vápencov, dolomitov alebo slieňovcov.
Zloženie a vlastnosti.
V erlánoch majú na rozdiel od ostatných kontaktných rohovcov väčší význam silikáty Ca a mafické minerály. Tvorí ich hlavne diopsid a plagioklas s prímesou kremeňa, kalcitu, epidotu a vesuviánu.
Výskyt.
V Českom masíve je známy z Krásnej Hory, Hazlova, Bludova (odtiaľ i regionálny názov bludovit) a Bechyně.
Erlány boli v Západných Karpatoch nájdené v Malých Karpatoch a pri Hodruši v Štiavnických vrchoch.
Použitie.
Niekedy sa používa ako dekoračný kameň.

</doc>
<doc id="300414" url="https://sk.wikipedia.org/wiki?curid=300414" title="Taktit">
Taktit



</doc>
<doc id="300415" url="https://sk.wikipedia.org/wiki?curid=300415" title="Vápenato-silikátový rohovec">
Vápenato-silikátový rohovec



</doc>
<doc id="300418" url="https://sk.wikipedia.org/wiki?curid=300418" title="Stabilizátor">
Stabilizátor

Stabilizátor môže byť:

</doc>
<doc id="300422" url="https://sk.wikipedia.org/wiki?curid=300422" title="Motonari Móri">
Motonari Móri

 Motonari Móri () bol významný daimjó na západe regiónu Čúgoku v období Sengoku, ktorý žil v 16. storočí (16. apríl 1497 - 6. júl 1571).
Detstvo.
Móri sa narodil ako Šodžumaru na malom panstve v provincii Aki v roku 1497. Traduje sa, že sa narodil na hrade Suzuo, z ktorého pochádzala jeho matka. Jeho otec Hiromoto Móri sa vzdal vedenia klanu v roku 1500 a presunul sa do hradu Tadžihi-Sarugake spolu s Motonarim. Motonariho starší brat Okimoto Móri sa stal jeho následníkom.
V roku 1506 Hiromoto zomrel v dôsledku nadmerného pitia. Šodžumaru zostal na hrade Sarugake. V roku 1511 sa Šodžumaru stáva oficiálne dospelým a prijíma meno Motonari.
Následníctvo v klane.
V roku 1516 Okimoto zomiera. Okimotov syn Kómacumaru sa stáva jeho následníkom vo vedení klanu a Motonari sa stáva jeho ochrancom. Kómacumaru zomiera o osem rokov neskôr v roku 1523 a Motonari sa stáva jeho následníkom.
Rozšírenie územia.
Zovretie medzi silnými klanmi Amago a Óuči nútilo Motonariho vládnuť s nutnou dávkou diplomacie a šetrného využívania sily. Vďaka vynikajúcemu strategickému mysleniu dokázal obratne využiť svoje schopnosti a oba klany pokoriť. Keď sa k úspechom neskoršie pridala porážka klanu Ótomo z provincie Bungo, jeho západnej hegemónií v Čúgoku nestálo ceste už nič.
Motonari mal troch synov, ich mená sa zapísali do histórie. Takamoto Móri, Motoharu Kikkawa i Takakage Kobajakawa boli vychovávaní tak, aby dokázali spoločne udržať silné postavenie Móriov. Demonštroval túto filozofiu na svojom šípe. Každého syna donútil zlomiť jeden šíp. Potom to isté museli zopakovať s tromi šípmi naraz. V druhom prípade šípy nedokázali zlomiť, čím je vysvetlené, prečo je dôležité, aby všetci traja držali pri sebe.
Najstarší syn, Takamoto, bohužiaľ zomrel po rýchlo prebiehajúcej chorobe (alebo otrave), v priebehu svojho ťaženia proti klanu Amago. Kvôli tomu sa nestal Motonariho nástupcom a tento post pripadol Takamotovu synovi Terumotovi. Nahnevaný a rozhorčený Motonari nechal popraviť a zlynčovať všetkých, ktorí mohli byť za Takamotovu smrť zodpovední.
Motonari mal celkom deväť synov a dve dcéry. Štyri deti (včítane vyššie uvedených troch synov) mal so svojou ženou Мii-no-katou (niekedy tiež Mjókjú), tri deti so ženou z klanu Nomi a štyri so ženou z klanu Mijoši. 
Motonari Móri v beletrii.
Pozri Ľudia z obdobie Sengoku v populárnej kultúre.

</doc>
<doc id="300428" url="https://sk.wikipedia.org/wiki?curid=300428" title="Islamská architektúra">
Islamská architektúra

Islamská architektúra zahŕňa veľmi širokú oblasť architektúry, a to ako historicky, tak geograficky. Hoci sa o islamskej architektúre sa spravidla hovorí len v zmysle náboženských stavieb, zahŕňa aj svetské stavby.
Do islamskej architektúry sa tak radia stavby postavené po vzniku islamu (622) až do súčasnosti, na území ovládanom týmto náboženstvom. Miesta jej výskytu nemožno obmedziť na tradične moslimské oblasti, ako je Perzský záliv, severná Afriku alebo Predný východ, ale možno sa s ňou stretnúť napríklad aj v Španielsku, Francúzsku alebo v Indii. V súčasnej dobe sa moslimské náboženské budovy nachádzajú po celom svete. 
Z týchto dôvodov nemožno islamskú architektúru vnímať ako celok, ale je potrebné rozlišovať historické epochy a jednotlivé centrá. Vplyv regionálnych centier je navyše podčiarknutý skutočnosťou, že Korán na rozdiel od Biblie nikde neurčuje podobu ani pravidlá postavenia chrámu. Jednotlivé centrá tak mohli nadviazať na lokálne tradície, a to tak z hľadiska vhodného materiálu, ako aj z hľadiska stavebných techník. Napriek tomu možno nájsť viacero typických prvkov alebo spoločných čŕt, ktoré vyplývajú z potrieb a vkusu bežného moslima. Za najtypickejšie obľúbený prvok možno považovať kupolu a rôzne druhy oblúkov. Základnými typmi stavieb sú mešity, arabské domy s uzavretou dispozíciou, nádvorie má oddelenú ženskú a mužskú častí, ívány, pevnosti a mosty. Menej dôležitými, ale pre islamskú architektúru aj typickými stavbami, sú kúpele alebo vodotrysky.
Typické prvky islamskej architektúry.
Pre Európana je veľmi ťažké správne pochopiť islamskú architektúru, pretože vychádza z úplne iných tradícií ako európska architektúra, jej symbolika je vinou rozdielneho historického vývoja a malej znalosti islamu spravidla nepochopená, alebo sa jej výklad zužuje na konštatovanie, že stavby majú vyjadrovať nekonečnú moc Alaha. Skutočnosť neustále sa opakujúcich motívov, zákazu zobrazovania ľudskej podoby atď. tým býva zvyčajne považovaná za dostatočne vysvetlenú. V skutočnosti je interpretácia islamskej architektúry zložitejšia a jej symbolika je rovnako zložitá a rozsiahla ako kresťanská symbolika. Jej rozvoj a zákonitosti sprevádzala podobne široká polemika a jej rozvoj prebiehal podobne zložito ako rozvoj európskej architektúry.
Všeobecne sa v tejto architektúre vyvinulo niekoľko charakteristických prvkov. Najtypickejším prvkom pre stavby náboženské pochybnosti sa stala kopula, ktorej architektonické riešenie je rôzne a prešlo pomerne zložitým vývojom, počas ktorého vznikla rada problémov ako rozniesť váhu. Vyriešenie týchto problémov umožnilo stavať väčšie kopuly. Druhým typickým prvkom je využitie kýlovej klenby.
Od ostatných architektonických čŕt možno vždy nájde rad výnimiek, napriek tomu je možné považovať za typické pre túto architektúru ako celok. Takto je možné hodnotiť snahu spojiť konštrukčnú funkciu s funkciou dekoratívnou, pričom dekoratívna funkcia nezriedka získala prevahu. Typickým príkladom tohto javu je oblúk, ktorého konštrukčné využitie sa objavuje v islamskej architektúre veľmi skoro. Oblúk umožnil stavať veľké zasklené okná a spojiť nesúrodé plochy vnútri mešít. Neskoršie zašpicatené oblúky sú prejavom snahy po dekoratívnosti, zašpicatení, ktorého si možno všimnúť na mnohých prestupov alebo dverí, nemá žiaden konštrukčný význam. Snaha o monumentálnosť a vzdušnosť viedla k veľkému používanie štíhlych stĺpov, ktoré spravidla mali kruhový prierez, zdobených až od pätky. Objemnejšie stĺpy boli zdobené tak, aby pôsobili dojmom, že vyrastajú zo stavby. Tento pojem má svoj počiatok v antike a v islamskej architektúre je časté zdobenie pomocou zvislých pruhov, vznikajúcich síce inou technikou ako v antike, ale konečný efekt je veľmi podobný.
Čoskoro získala dôležitosť práce s priestorom, ktorá viedla k vytváraniu rôznych nádvorí, a to nielen pri náboženských či honosných budov, ale aj u bežného svetského staviteľstva. Nádvoria sú vždy dláždené a majú za cieľ umocniť dojem z budovy, plocha väčších nádvorí býva rozbitá buď terénnym rozčlenením, alebo stavbou altánku, nikdy sa neobjavuje snaha rozbiť plochu zeleňou.
Zdobenie stavieb pomocou tzv. arabskej kaligrafie samotnú architektúru nijako nerušilo, pretože sa stavba prispôsobila plánu výzdoby, ale naopak výzdoba plánu stavby. Fakt, že islam zakázal zobrazovať osoby, viedol k eliminácii sôch, čo architektúre umožnilo využívať všetkých stien (európska architektúra musela počítať s týmto druhom výzdoby), čo viedlo k väčšej otvorenosti budov. Tento zákaz tiež viedol k geometrickej výzdobe budov – tzv. arabesky, ktoré spočívali v opakovaní rovnakého motívu; pre architektúru je takéto poňatie výhodné, pretože stavba nie je viazaná na neskoršie plány výzdoby a osvetlenie jednotlivých miest je obmedzené len konštrukčnými možnosťami.
Osobitnou a veľmi dôležitou oblasťou architektúry v islame je záhradná architektúra, ktorá patrí k najrozpracovanejším v tomto odbore.
História.
Sledovať histórii islamskej architektúry je pomerne problematické, pretože v islamskej architektúre nevznikli žiadne nadregionálne stavebné slohy. Miestne slohy sú spojené s vládnúcou dynastiou a súvisia s regionálnou históriou a vkusom. Z tohto dôvodu sa často sleduje skôr vývoj jednotlivých typov stavieb ako islamskej architektúry ako celku.
Počiatky islamskej architektúry.
Potom, čo bol roku 622 prorokovi Mohamedovi odovzdaný od Boha islam, získaval prívržencov a počas desiatich rokov dobyli jeho prívrženci Mekku, kde prestavali sväté útočisko – Kába. Z tejto stavby možno ťažko usudzovať na úroveň predislámskej architektúry; keďže sa okrem tejto stavby nezachovala žiadna pamiatka, sú názory na architektonickú úroveň rôzne. Samotná Kába je stavba, ktorú islamská architektúra nikdy neopakovala, čo dokazuje jej jedinečnosť, z architektonického hľadiska je ale táto stavba nevýznamná a ukazuje na nízku úroveň staviteľstva. V tejto dobe však žiadna islamská architektúra nevznikala a jej prejavy boli len pokračovaním predislamskej architektúry.
Po smrti Mohameda (632) došlo k prvej expanzii islamu, už v tomto čase sa objavujú prvé mešity, ktoré vychádzali z myšlienky, že sa musí pojať moslimami danej oblasti, okrem toho musela mešita mať sedadlo pre imáma, ktorý prednášal kázeň. Šírenie islamu však v rokoch 634 – 661 prebiehalo živelne a chaoticky a neexistoval tak dôvod na vznik rozsiahlejších architektonických diel. V tomto období sa moslimovia zhromažďovali v už existujúcich budovách dobytých miest, stavebné činnosti sa vyvíjali iba pri zakladaní miest.
Umajjovské obdobie.
Roku 661 preniesol kalif Mu'áwija politické centrum z Mediny do Damasku a začal organizovať politický život ríše. Túto ríšu sa podarilo stabilizovať až jeho tretiemu nástupcovi Abdumalikovi, za ktorého vlády sa umenie a architektúra stali neoddeliteľnou súčasťou života v ríši. Zaujímavosťou tohto obdobia je, že sa pokúsilo vytvoriť islamskú ikonografiu, hoci sa v islame od začiatku objavovali silné tendencie k nezobrazovaniu ľudských bytostí. Ako zákaz sa však presadila až po roku 750 počas abbásovského obdobia.
Prvou veľkou stavbou islamského sveta je Skalný dóm v Jeruzaleme, dokončený roku 692. Táto stavba vychádza z byzantských a rímskych vzorov, ale jej centrálnej kopuly je umiestnená vysoko nad stĺpovou chodbou. Cieľom tejto stavby bolo demonštrovať moc nad Jeruzalemom.
Mešity tohto obdobia majú rôzny charakter, spravidla ide o malé stavby alebo prestavby iných starších budov. Spočiatku nebola mešita nijako štandardizovaná a bola obmedzená iba náboženskými potrebami. Na príkaz kalifa Valida vznikli tri mešity, ktoré sa stali najvýznamnejšími stavbami tohto typu v tomto období. Mešity v Jeruzaleme a Medine boli zničené a možno ich len čiastočne rekonštruovať z dobových nákresov a archeologických vykopávok. Mešita v Damasku, však zostala zachovaná a umožňuje nám tak urobiť si pomerne presnú predstavu o architektonických možnostiach doby. Damaská mešita je síce tiež ovplyvnená antickými vzormi, ale prináša aj novú prácu s priestorom, ktorá ovplyvnila ďalšie stavby islamského sveta. Okolo nádvoria je z troch strán stĺporadie, zatiaľ čo k južnej strane sú pripojené tri lode. Stĺpy aj ich hlavice pochádzajú zo zbúraných antických stavieb, čo urýchlilo a zlacnilo práce a umocňovalo antický vplyv. Pri stavbe tejto mešity bol pravdepodobne prvýkrát použitý minaret.
Nájdené svetské stavby sú známe ako umajjovské zámky a sú výrazne ovplyvnené rímskymi vilami. Tento vplyv je však doplnený z iránskej architektúry, drvivá väčšina geometrických vedomostí a predstáv pochádzala z rímskych a byzantských vedomostí.
Pokračovanie tejto architektúry je v španielskej Andalúzii, kde sa udržala umajjovská dynastia aj po strate moci vo zvyšku ríše. Architektúra sa tu postupne spojila s architektúrou predislamského Španielska, aj keď islamská bola dominantná. Vrcholné dielo možno nájsť v sídelnom meste Córdobe: v Córdobskej mešite, postavené v 8. storočí, sa napríklad prvýkrát objavuje riešenie pomocou systému nad sebou stojacich oblúkov.
Abbásovské obdobie.
Po roku 740 vypuklo niekoľko občianskych vojen, ktoré skončili zmenou vládnucej dynastie a presunom politického centra do Iraku k Abbásovcom. Táto dynastia vládla do konca 10. storočia, ale už od jeho polovice začala strácať na význame a začiatkom 11. storočia už mala len moc na úrovni irackých sultánov.
Centrom ríše sa stal Bagdad, v ktorom sa však z tejto doby nezachovalo vôbec nič. Architektonické pamiatky tohto obdobia sa najlepšie zachovali v Samarre, kde Abbásovci z politických dôvodov sídlili v druhej polovici 9. storočia. Hoci je Samarra preskúmaná len čiastočne, možno tvrdiť, že v tomto období vyvrcholil hypostyl. Nedošlo prakticky k žiadnym významnejším objavom, ktoré by zmenili mešitu. Tie sa ale stali skutočným zastávkou pre veriacich. Boli budované bez zbytočných ozdôb, ako materiál sa používali tehly. V Samarre bola postavená najväčšia mešita všetkých čias tzv. Veľká mešita, novinkou vymyslenou na území Iraku, ktorá sa uplatnila aj tu, je točiť minaret. Ďalšou známou mešitou v Samarre je Abú Dulafova mešita, ktorá je taktiež vo veľmi strohom štýle. Mešita sa tak stala základným stavebným typom, ktorého riešenie sa postupne premietlo aj do ostatných stavieb.
V Samarre možno okrem náboženských nájsť aj civilné stavby, najvýznamnejší je palác al-Džausak al-chákání, svojím spôsobom mesto v meste, kde žili všetci členovia vládnuceho rodu.
Čo sa týka mestských stavieb, tak možno rozlišovať niekoľko štýlov, ktoré sa skôr líšia v miere zdobnosti ako vo výrazných rozdieloch v samotnej architektúre alebo urbanizmu.
Provinčné centrá abbásovskej dynastie.
Keďže neexistoval jednotný názor na umenie, vznikla rada provinčných centier, ktorých architektonické výsledky sa veľmi líšili, a to nie vždy v priamej súvislosti s ich politickou nezávislosťou. Napr. Egypt bol politicky úplne nezávislý od Bagdadu, ale jeho architektúra bola abbásovsovcami veľmi ovplyvnená, o čom svedčí aj Ibn Tulunova mešita, prakticky jediná zachovaná stavba v Egypte z tohto obdobia. Architektonicky úplne nezávislú oblasť tvorila Andalúzia, kde prakticky pokračovalo umajjovské obdobie, pretože táto oblasť zostala pod kontrolou Umajjovcov.
Druhou viac-menej nezávislou islamskou provinciou bol Tunis, kde sa však nezávislosť prejavila aj na architektúre a iránska architektúra bola obohatená o miestne vplyvy. Tie sa prejavili najmä na menších stavbách svetského rázu. Organizácia týchto stavieb totiž podliehala správcom, ktorí boli spojení s pôvodnou kultúrou tejto oblasti.
Najviac sa miestne zákonitosti prejavili v severovýchodnom Iráne, kde sa vystriedalo niekoľko dynastií, vďaka ktorým vznikla architektúra spájajúca tunajšie predislamské prvky s islamskou architektúrou. Takmer všetky architektonické diela z tejto oblasti však poznáme iba z opisov, pretože bola neskôr zničená a archeologický výskum tejto lokality je veľmi komplikovaný. Ako stavebný materiál sa používali takmer výlučne tehly. Prakticky jediná významná zachovalá ukážka tejto architektúry je mauzóleum Sásánovcov, ktoré dokazuje skutočnosť, že v islamskej architektúre sa postupne rozvinul trend spojiť nosné a grafické prvky.
Islamská architektúra v 11. až 13. storočia.
V tomto období došlo k prudkému zvýšeniu počtu moslimov. Keďže k nemu dochádzalo na celom nimi ovládanom území, začal byť problém udržiavať jednotu. Postupný rozpad jednoty je zrejmý v celom islamskom umení, aj v politike tohto obdobia. Vďaka presadzovaniu regionálnych záujmov došlo v niektorých oblastiach k prudkému rozvoju, zatiaľ čo iné stagnovali. Pre architektúru je typická snaha oddeliť od seba jednotlivé funkcie budovy. Tieto tendencie sú zrejmé predovšetkým u stavieb slúžiacich na náboženské účely, kde sa postupne vyvinulo niekoľko nových typov budov.
Hoci sa k stavbe stále používal hlavne lokálne dostupný materiál, začali sa pozvoľna presadzovať tehly, ktoré mali oproti iným stavebným materiálom množstvo výhod. V tomto období islamskej architektúry sa objavilo niekoľko konštrukčne dôležitých prvkov, z ktorých najdôležitejšie boli zvládnutie valivé klenby s viacerými ohniskami a konštrukčné úlohy spojené so zvládnutím kopuly. Architektúra tohto obdobia chce byť príťažlivá, moslimovia pomocou stavieb cielene menili ráz mesta, čo im umožnilo lepšie presadiť svoje náboženstvo a svoju vládu. V tomto období už islam definitívne dospel k zákazu zobrazovať osoby, z čoho vyplynula nutnosť hľadať motívy pre výzdobu inde, najčastejšie sa presadila geometrická výzdoba, z ktorej sa vyvinuli mukarnasy.
Základným druhom sakrálne zameranej architektúry zostala mešita, ktorá sa stále stavala v hypostyle, a to predovšetkým na novo získaných územiach. V severnej Afrike sa možno stretnúť s niekoľkými inováciami, ktorých význam bol skôr regionálneho charakteru. Významnou zmenou však bolo využitie ívánov, ktoré sa objavili začiatkom 12. storočia v západnom Iráne, odkiaľ sa rozšírilo po veľkej časti moslimského sveta. Táto inovácia postupne zmenila rozloženie priestor pre veriacich, stredové preddverie tak začala určovať vzhľad budovy.
Nové typy budov vznikli z potreby zabrániť pôsobeniu rôznych sektárskych hnutí pomocou náboženskej a právnickej výchovy kontrolovanej štátom. Tento trend začal už v 11. storočí, pre tento účel boli stavané špeciálne budovy tzv. madrasy. O podobe prvých madras neexistujú žiadne pramene, od polovice 12. storočia získavajú madrasy niektoré spoločné črty, hoci sa zďaleka nešlo o nejaký vyrovnaná vzhľad. To platí aj o ďalších nových budovách, ako boli ribaty a chánkáhy.
Zaujímavou kapitolou islamskej architektúry sú mauzólea, tieto stavby nemajú žiadny predislamský vzor a ich funkcia smeruje proti pôvodným ideálom islamu. Vďaka tomu, že neexistovala žiadna predloha ani náboženské obmedzenia, existuje celý rad diametrálne rozličných mauzóleí, hoci aj v tomto množstve možno nájsť niekoľko základných typov.
Na pomedzí civilných a náboženských stavieb stojí veže, ktoré totiž neslúžili iba na zvolávanie veriacich k modlitbe, ale slúžili aj ako orientačné body či ako víťazný pamätník, ktorý oznámil nástup islamu do novej oblasti.
Civilná architektúra zahŕňa veľa druhov stavieb, z ktorých sú architektonicky zaujímavé predovšetkým paláce a kúpele. Paláce boli spravidla komplexom mnohých budov, pričom hlavný palác mával niekoľko dvorov, kupolovitých siení a íván. Múry bývali zdobené výjavmi z dvorského života.
V tomto období vznikol aj systém vojenskej architektúry. Prakticky v každom meste bola citadela slúžiaca k armádnym účelom. Uskutočnenie takejto stavby bolo spravidla spojené s rekonštrukciou alebo stavbou hradieb. Boli situované tak, aby armáda mohla bez najmenších problémov ovládať mesto a zároveň nebola odrezaná od diania za hradbami. Naznačuje to, že posádky plánovane slúžili ako pre prípad útoku, tak pre prípad vzbury.
Islamská architektúra od 13. storočia.
Vo 13. storočí došlo k mongolskej expanzii, ktorá rozbila jednotný moslimský štát na niekoľko častí, ktoré žili politicky aj architektonicky rozdielnym životom. V tomto období tak možno hovoriť len o islamskej architektúre týchto rôznych ríš, pretože tieto architektúry len nadväzujú na predchádzajúci vývoj, ale ďalej nie sú vo vzájomnom kontakte.
Architektúra osmanskej ríše.
Osmanskú ríšu vytvorili Turci, ktorí sa na začiatku 14. storočia usadili na hraniciach s Byzantskou ríšou a postupne ovládli rozsiahle územia. Súčasťou ich politiky bola aktívna stavebná činnosť, spočívajúca nielen vo výstavbe strategicky dôležitých miest, ale aj v investíciách do architektonicky jedinečných diel.
Osmanská architektúra bola ovplyvnená architektúrou Byzantskej ríše, predovšetkým chrámom Hagia Sofia v Istanbule. Napriek tomu nemožno povedať, že by v chráme Osmania rozvíjali byzantskú architektúru. Premenili totiž kresťanskú baziliku na mešitu a začlenili tak zaujímavé prvky byzantskej architektúry do svojej.
Hoci architektúra tejto ríše prešla niekoľkými výraznými obdobiami, možno tvrdiť, že jej základným znakom je dôraz na kopulu, ktorá sa pre ich architektúru stala typickým znakom. Vývojovo možno sledovať, ako v jednotlivých obdobiach zvládali techniky, ktoré im umožnili stavať rôzne technicky náročné kopuly. Osmania prakticky v každom meste postavili mešitu s centrálnou kopulou, tá bola často doplnená polokopulami či menšími kopulami. Najvýraznejšou stavbou tohto typu je mešita sultána Süleymana.
Ostatné druhy stavieb a stavebnej techniky boli pre osmanskú architektúru menej typické, svetská architektúra nadväzuje na predchádzajúce skúsenosti, ale dosť často sa prispôsobovala potrebám staviteľa alebo jeho finančnej situácii. Dôležitým znakom osmanskej architektúry je jej začlenenie do terénu, ktorému bola venovaná značná pozornosť a ktoré je na svoju dobu veľmi prepracované. Naopak, oproti iným islamským architektúram, klásť menší dôraz na záhradnú architektúru.
Architektúra Iránu.
Architektúra Iránu je veľmi ovplyvnená jeho históriou, ktorá prešla niekoľkými zvratmi. Po roku 1250 obsadil územie Iránu mongolský chán Hulaghu. Po roku 1336 bol Irán rozdelený do viacerých štátov, ktoré nemali veľkú moc a ich stavebná činnosť bola prakticky nulová. Architektúra tohto obdobia je takmer nepreskúmaná, pretože sa nachádza v oblastiach pre archeológmi ťažko prístupné a veľká časť stavieb bola niekoľkokrát prestavovaná, čím sa zmenil ich vzhľad aj účel. Najväčšími vynálezmi tejto doby sú zdvojené kopule a odľahčované murivá slabými priezormi. Prvýkrát boli tieto novinky aplikované na veľkú stavbu na mauzóleu chána Öldžejtü, ktoré je najvýznamnejšou stavbou 14. storočia. Neskôr tieto vynálezy umožnili rozvinúť pôvodnú architektúru do monumentálnej podoby. Ešte v tomto období bol na islamskej architektúre v Iráne viditeľný vplyv perzskej architektúry.
Roku 1395 obsadil a znova zjednotil Irán Timur, ktorý založil dynastiu Timurovcov, ktorí ovládali Irán až do roku 1501. Architektúra tohto obdobia rozvinula predchádzajúce skúsenosti, rozvinul sa najmä na systém geometrickej výzdoby, dôraz bol kladený na farbu, a to ako celku, tak detailu.
Roku 1501 sa vlády zmocnili Safíjovci, ktorí propagovali šiitské poňatie islamu. Ich stavebná činnosť bola veľmi rozsiahla, technicky však len rozvíjali výdobytky predchádzajúcich období. Objavom tejto doby je skôr dôraz na budovanie parkov a okrasných záhrad, ktoré dotvárali celkový dojem. Civilná architektúra nie je príliš známa a pravdepodobne sa rozvíjal klasický arabský dom. Významným prvkom architektúry tohto obdobia je budovanie hraničných pevností, ktoré majú nielen vojenskú, ale aj estetickú rovinu.
V tomto období bola vybudovaná či výrazne prebudovaná celá rada miest, v ktorých vzniklo mnoho monumentálnych stavieb spravidla náboženského charakteru. Pre tieto stavby je typická kopula, značné využívanie zlata a spájanie konštrukčných a ozdobných prvkov. Za najvýznamnejšiu stavbu sa považuje Kráľovské námestie v Isfaháne, okolo ktorého vznikla celá rada budov. U väčšiny komplexov nie je známe, či boli stavané podľa celkového plánu, alebo či sa stavby usporiadavali podľa okamžitej potreby.
Po páde tejto dynastie (1722) architektúra pozvoľna upadla.
Mughalská architektúra.
V 16. storočí vznikla vzájomným ovplyvnením islamskej, hinduistickej a perzskej architektúry v Indii v mughalskej ríši jedinečná architektúra. Prevzatím iných typických prvkov došlo k vytvoreniu osobitného štýlu. Tento štýl nepriniesol žiadne nové konštrukčné riešenia. Do islamskej architektúry však vďaka tomuto stretnutiu architektonických prúdov prenikla práca s vodou alebo snaha o symetriu. Stavby mali vyjadrovať krásu a majestátnosť.
Prvou stavbou, na ktorej sa začal táto architektúra rodiť, je zrejme mešita Kiláekuhna, ktorá vznikla v Starej pevnosti v Dillí postavené v Dillískom štýle. Všeobecne možno túto stavbu zaradiť do perzskej architektúry, napriek tomu sa v nej objavujú islamskej prvky, ako je spracovanie kupoly. Viditeľný je aj vplyv indických stúp, viditeľná je aj väčšia úloha mramoru a snaha o využitie svetla, ktorá sa stala v mughalskej architektúre dôležitá. Táto architektúra sa však výraznejšie rozvinula až za vlády Akbara (1556 – 1605), ktorý sa v ríši pokúsil zlúčiť tradície všetkých obyvateľov. V náboženských otázkach sa síce nestretol s úspechom, napriek tomu sa táto snaha mohutne odrazila v architektúre. Sídelným miestom Akbara bola Ágra, v ktorej prebiehala čulá stavebná aktivita. Roku 1569 sa rozhodol vybudovať nové sídelné mesto Fatéhpur Síkrí, ktoré je najväčšou ukážkou tejto architektúry a urbanizmu. V celom meste je zrejmý plán, ktorý počítal s využívaním priestoru tak, aby ho bolo medzi jednotlivými komplexy toľko, aby nebolo potrebné budovať ulice. Každý komplex má hlavnú budovu, pričom ich osi smerujú k ďalším hlavným budovám. Jednotlivé komplexy sa skladajú z monumentálnych budov, využívajú sa kontrasty použitých materiálov, záhrady. Veľmi starostlivo sú rozpracované prvky dokresľujúcich ráz stavby ako napríklad schodisko, okná atď. Veľká pozornosť je venovaná aj celkovému využitiu terénu.
Najznámejším a zrejme aj najhonosnejším príkladom tejto architektúry je Tádž Mahal, ktorý dal v Ágre vybudovať Šáhdžahán ako mauzóleum pre svoju manželku. Táto stavba reprezentuje vrchol islamskej architektúry v Indii a patrí medzi vrcholné ukážky architektúry vôbec. Tádž Mahal bol dokončený v roku 1648, stavba bola tak nákladná, že ohrozila ekonomiku celej Mughali. Stavba je dokonale symetrická, jedinou výnimkou je sarkofág, ktorý je umiestnený v krypte. Monumentálnosť je umocnená štyrmi minaretmi a tým, že nie je umiestnená uprostred parku, ale až na jeho konci, aby sa odrážala vo vodnom kanáli.
Potom už mughalská architektúra postupne upadala a po roku 1700 už prakticky neexistovala, napriek tomu táto architektúra ovplyvnila islamskú architektúru nielen v Indii a Pakistane, ale aj v Afganistane a niektoré jej myšlienky sa dostali do Číny.
Islamská architektúra v Španielsku.
V Španielsku prebehla v 13. storočí reconquista, po ktorej sa vplyv islamu obmedzil na malé územie neďaleko Granady. Na tomto území potom vlastne pokračoval vývoj, ktorý bol začatý v umajjovskom období, pretrvali tu aj klasické rysy, ako je značné množstvo stĺpov, veľké kupoly a veľmi prepracované dekorácie. Na tomto území takto vznikol jedinečný komplex Alhambra, ktorý aj vďaka svojmu geometrii patrí medzi vrcholné diela svetovej architektúry. Aj v tejto oblasti sa prejavila snaha budovať záhrady, ktoré boli spojené s využívaním vodných plôch.
Na konci 15. storočia bolo toto územie ovládnuté kresťanmi, napriek tomu možno povedať, že vplyv islamskej architektúry sa vo španielskej architektúre naďalej uplatňoval a niektoré prvky možno nájsť ešte v španielskych barokových stavbách, záhradná architektúra potom bola v Španielsku ovplyvnená islamom ešte v 19. storočií.
Moderná islamská architektúra.
O modernej islamskej architektúre sa hovorí v súvislosti s architektúrou po druhej svetovej vojne. V druhej polovici 20. storočia sa vytvorili dva základné prúdy, z ktorých jeden sa snaží obnoviť tradície a vlastne tak iba kopíruje minulé myšlienky a druhý prúd sa nechal ovplyvniť myšlienkami populárnymi v Európe a Spojených štátoch. Existuje ešte tretí prúd, ktorý však opúšťa hranice tradícií islamskej architektúry a snaží sa nájsť vlastnú cestu, ktorá už pravdepodobne nepatrí do islamského umenia, ale tvorí samostatnú kapitolu moderny a postmoderny. Smery, ktoré vyšli z islamských tradícií, boli spočiatku v zložitej situácii, pretože islam bol v mnohých štátoch vinou kolonizácie vytlačený na periférii a medzi vzdelancami sa prakticky nevyskytoval. Takýto vývoj samozrejme spôsobil utlmenie islamskej architektúry. Keď sa opätovne stal islam štátnym náboženstvom, nastal v architektúre problém, pretože jej chýbali nové nosné myšlienky. Napriek tomu mimo tradičné stavby, ako sú mešity, vzniká celá rada nových, výstavných budov, ktoré nesú inak poňaté typické znaky islamskej architektúry, práca s novými materiálmi umožňuje vytvárať stavby, ktoré zapadajú do typicky moslimského sveta, a napriek tomu posúvajú architektúru do nových oblastí.
V Európe a USA vznikajú predovšetkým nové, malé mešity, ktoré slúžia menšinovej moslimskej komunite, tieto stavby v drvivej väčšine prípadov napodobňujú káhirské alebo turecké mešity za použitia moderných technológií, niektoré mešity však vznikajú v budovách európskeho rázu.
Okrajové prúdy islamskej architektúry.
Vzhľadom na masívne šírenie islamu sa mimo hlavné prúdy v tejto architektúre vyskytli aj tendencie, ktoré nemali príliš veľký vplyv na architektúru a ani v nich nevznikli príliš monumentálne stavby. Spravidla ide o oblasti, kde nebol islam dominantným náboženstvom, alebo o chudobné oblasti, ktoré sa veľmi skoro oddelili od centra. Často ide tiež o regióny, kde islam prakticky neexistoval, ale v oblasti pôsobilo niekoľko islamských obchodníkov (napr. stredná Afrika, kde vznikla séria menších mešít, ktoré spravidla kopírujú stavby z oblastí s väčším islamským vplyvom).
Islamská architektúra v saharskej Afrike.
Po ovládnutí Egypta a severnej Afriky začali islamskí obchodníci prenikať ďalej na západ a niesli so sebou aj svoju kultúru. Týka sa to predovšetkým územie Ghanskej ríše, kde sa stal touto cestou islam pomerne významným náboženstvom. Podľa niektorých údajov bývali obchodníci v Kumba Saleh vo štvrti s kamennými domy, štvrť mala mať dvanásť mešít. Architektúra tejto oblasti však neponúkla žiadne nové riešenia a nijako výrazne neovplyvnila miestne staviteľstvo. Raritou je hlinená mešita Sankore v Timbuktu, ktorá kopíruje Veľkú mešitu v Djenné.
Islamská architektúra v Číne.
V Číne bol islam vždy menšinové náboženstvo, napriek tomu jej územie ovplyvnil, keď na jej územie prenikla rad islamských obchodníkov a boli proti nej zamerané aj niektoré výpady islamských vojsk. V čínskej islamskej architektúre sa stretli dva pomerne odlišné štýly, čo bola čínska architektúra a islamská architektúra. Spojenie nadviazalo na niektoré styčné prvky – predovšetkým na snahu o majestátnosť, zmysel pre symetriu a záujem o záhradnú architektúru.
Prvá známa mešita v Číne bola postavená v 7. storočí, ale skutočný prienik islamu do Číny nastal až za dynastie Tchang, keď bola postavená aj najväčšia čínska mešita – Veľká Mešita Si'an. Ostatné stavby, ktoré postavili v Číne moslimovia, prakticky patria do architektúry Číny, pretože preberajú minimum prvkov typických pre islamskú architektúru.

</doc>
<doc id="300429" url="https://sk.wikipedia.org/wiki?curid=300429" title="Vkladná knižka">
Vkladná knižka

Vkladná knižka je cenný papier, ktorý potvrdzuje existenciu vkladu a jeho výšky a zároveň vzťah medzi vkladateľom a bankou. Vkladná knižka má fyzickú podobu a jej predloženie je nevyhnutné pri výbere z vkladnej knižky (na rozdiel napríklad od termínovaného vkladu. Číslo vkladnej knižky je číslom vkladového účtu. Vkladná knižka je vedená bezplatne, na jej otvorenie sa však vyžaduje minimálny vklad. Minimálny vklad stanovuje banka a je obvykle vo výške 5 - 20 €. Peniaze na vkladnú knižku možno vkladať v hotovosti alebo bezhotovostným prevodom (z bežného účtu, zrážkou zo mzdy a pod.). 
Vkladné knižky možno rozdeliť z viacerých hľadísk:
1) Podľa meny, v ktorej je vkladná knižka vedená (vkladná knižka vedená v EUR, USD, CZK a pod.).
2) Podľa dĺžky výpovednej lehoty:
a) vkladná knižka bez výpovednej lehoty - výber z vkladnej knižky možno realizovať kedykoľvek, bez nutnosti predom ho banke ohlásiť, 
b) vkladná knižka s výpovednou lehotou - výber možno realizovať až po uplynutí výpovednej lehoty (čas od nahlásenia výberu banke po realizáciu výberu), pričom výpovedná lehota sa môže pohybovať od niekoľkých dní až do niekoľkých rokov. Obvykle je v ponuke bánk výpovedná lehota v trvaní 7 dní, 14 dní, 1, 2, 3, 6, 9, 12 a 24 mesiacov. Výpovednú lehotu si klient volí pri zriaďovaní vkladnej knižky. 
3) Podľa dĺžky viazanosti - tzv. termínované vkladné knižky, pri ktorých si klient volí čas, počas ktorého nebude z vkladnej knižky vyberať peniaze. Tento typ vkladných knižiek je veľmi podobný termínovaným vkladom.
4) Špeciálne typy vkladných knižiek:
a) devízová vkladná knižka - určené pre výber a vklad prostriedkov vo voľne zameniteľných menách (CZK, USD a pod.),
b) detská vkladná knižka - určená pre dieťa, zriadená rodičom,
c) výherné vkladné knižky - zväčša neúročené, pričom v pravidelných intervaloch dochádza k žrebovaniu výhry, ktorá je následne vyplatená v prospech vkladnej knižky.
Úročenie vkladných knižiek závisí od dĺžky výpovednej lehoty (alebo viazanosti). Čím je výpovedná lehota vyššia, tým je úrok na vkladnej knižke vyšší. Pri nedodržaní výpovednej lehoty a predčasnom výbere z vkladnej knižky dochádza k zrážke z úroku v zmysle platného cenníka banky.

</doc>
<doc id="300431" url="https://sk.wikipedia.org/wiki?curid=300431" title="Bežecké lyžovanie">
Bežecké lyžovanie

Bežecké lyžovanie alebo beh na lyžiach alebo hovorovo bežkovanie je vytrvalostný druh lyžovania za pomoci bežeckých lyží. Zimný olympijský šport. 
Rekreačne sú rozšírené tri typy bežkovania: klasické, voľnou technikou (ang. skating, korčuľovanie) a turistika. Klasické bežkovanie je lyžovanie vo vyfrézovanej stope. Turisti využívajú rovnakú techniku, no zväčša bez stopy a vo voľnej prírode. Korčuľovanie je pravidelné striedanie sklzu na jednej a druhej lyži na rovnom upravenom povrchu (podobné korčuľovaniu). Pri klasickej a korčuliarskej technike sa používajú rozdielne lyže i palice.
Bežkovanie je pomerne lacný šport, za využitie trás sa zväčša platí len symbolický poplatok. Zároveň ide o veľmi zdraviu prospešný šport, pri ktorom sú zapojené takmer všetky svalové partie a kĺby sú namáhané minimálne. Tento šport je preto vhodný ako doplnkový šport v zimnom období a taktiež na chudnutie.
Najznámejšie bežkárske stredisko na Slovensku je Skalka v Kremnických vrchoch. Nachádza sa v ňom viac ako 50 kilometrov upravovaných trás a konajú sa tam najznámejšie slovenské bežecké preteky Biela stopa. 

</doc>
<doc id="300434" url="https://sk.wikipedia.org/wiki?curid=300434" title="Incident úniku dát z Climatic Research Unit">
Incident úniku dát z Climatic Research Unit

Incident úniku dát z Climatic Research Unit, je bezpečnostný incident, ktorý sa odohral v novembri 2009, keď došlo k úniku osobnej elektronickej pošty a dokumentov z inštitúcie Climatic Research Unit (CRU) zaoberajúcej sa výskumom klimatických zmien na University of East Anglia.
Následné šírenie dokumentov vyvolalo kontroverziu menom Climategate. Podľa klimatoskeptikov je podstatou celej aféry silnejúce podozrenie, že hlavná časť teórie antropogénnej klimatickej zmeny (spôsobenej človekom), ktorá za jedinú príčinu globálneho otepľovania označuje priemyselné emisie CO2, je v lepšom prípade omyl a masmediálny podvod, v horšom prípade dokonca vedecký podvod. Nezávislé vyšetrovanie týchto obvinení, momentálne prebieha.

</doc>
<doc id="300437" url="https://sk.wikipedia.org/wiki?curid=300437" title="CNY">
CNY



</doc>
<doc id="300440" url="https://sk.wikipedia.org/wiki?curid=300440" title="Helmut Schmidt">
Helmut Schmidt

Helmut Heinrich Waldemar Schmidt (* 23. december 1918, Hamburg, Nemecko – † 10. november 2015, tamže) bol nemecký politik, predseda SPD a západonemecký kancelár v rokoch 19741982. 
Bol tiež činný vo vládach Západného Nemecka ako minister obrany a minister financií. Bol najstarším kancelárom západného Nemecka, pretože jeho nástupca Helmut Kohl bol kancelárom ako Západného Nemecka, tak novo zjednotenej NSR.

</doc>
<doc id="300448" url="https://sk.wikipedia.org/wiki?curid=300448" title="Majstrovstvá sveta vo futbale 2010 – Skupina B">
Majstrovstvá sveta vo futbale 2010 – Skupina B

Zápasy Skupiny B Majstrovstiev sveta vo futbale 2010 sa budú hrať od 12. do 22. júna na šiestich štadiónoch. V Skupine B sú štyri tímy: (8),  (22),  (52) a  (12). V zátvorke je umiestnenie v rebríčku FIFA. 
Víťaz skupiny sa stretne s druhým zo Skupiny A, a druhý zo skupiny sa stretne s víťazom Skupiny A. 
Všetky časy sú (UTC+2)

</doc>
<doc id="300461" url="https://sk.wikipedia.org/wiki?curid=300461" title="HCl">
HCl



</doc>
<doc id="300468" url="https://sk.wikipedia.org/wiki?curid=300468" title="Uhličitan železnatý">
Uhličitan železnatý

Uhličitan železnatý (FeCO3) je železnatá soľ kyseliny uhličitej. V prírode sa vyskytuje ako minerál siderit. Laboratórne sa dá pripraviť zrážaním síranu alebo chloridu železnatého s uhličitanom sodným.
 FeSO4 + Na2CO3 → FeCO3↓ + Na2SO4
 FeCl2 + Na2CO3 → FeCO3↓ + 2 NaCl

</doc>
<doc id="300469" url="https://sk.wikipedia.org/wiki?curid=300469" title="Síran zinočnatý">
Síran zinočnatý

Síran zinočnatý (ZnSO4) je zinočnatá soľ kyseliny sírovej. 
Goslarit.
Síran zinočnatý z vodného roztoku kryštalizuje ako heptahydrát, ktorý sa ako minerál volá goslarit alebo biela skalica (staršie: biely vitriol). Biela skalica sa používa na konzervovanie kože a dreva a v očnom lekárstve. Po požití vyvoláva zvracanie.
Príprava.
Laboratórne sa síran zinočnatý pripravuje reakciou zinku (prípadne oxidu zinočnatého) s kyselinou sírovou za tepla.
 Zn + H2SO4 → ZnO + H2O + SO2
 ZnO + H2SO4 → ZnSO4 + H2O

</doc>
<doc id="300473" url="https://sk.wikipedia.org/wiki?curid=300473" title="Oxid manganistý">
Oxid manganistý

Oxid manganistý je oxid mangánu s chemickým vzorcom Mn2O7 a s oxidačným číslom 7. Je vysoko výbušný.
Príprava.
Laboratórne sa pripravuje dehydratáciou manganistanu draselného s kyselinou sírovou:
2 H2SO4 + 2 KMnO4 → Mn2O7 + H2O + 2 KHSO4

</doc>
<doc id="300478" url="https://sk.wikipedia.org/wiki?curid=300478" title="Ján Navrátil">
Ján Navrátil

Ján Navrátil (* 13. máj 1935, Sereď – † 19. február 2024, Galanta) bol slovenský básnik a spisovateľ. 
Životopis.
Pochádzal z rodiny lodníka. Základnú školu vychodil v Seredi (19411949), gymnázium v Galante (19491953). V roku 19531955 učil na ZDŠ vo Vinohradoch nad Váhom a v roku 19551959 študoval na Vysokej škole pedagogickej v Bratislave slovenčinu a nemčinu. Učil na stredných školách v Šuranoch (19591961) a v Galante (19631971). Od roku 1971 sa venoval len literárnej tvorbe. Prvé verše pre deti uverejnil v časopisoch Ohník a Zornička, neskoršie prispieval do tých časopisov, ako aj do Včielky a Slniečka poéziou i prózou.
Knižne debutoval zbierkou veršov "V záhradke a za záhradkou" (1963), v ktorej spontánne reagoval na svoje čitateľské zážitky z tradičnej poézie pre deti.

</doc>
<doc id="300481" url="https://sk.wikipedia.org/wiki?curid=300481" title="Tonkinský incident">
Tonkinský incident

Incident v Tonkinskom zálive alebo jednoducho Tonkinský incident je názov pre dva rôzne ozbrojené incidenty medzi USA a Vietnamskou demokratickou republikou počas Vietnamskej vojny. 2. augusta 1964 sa americký torpédoborec zaplietol do prestrelky s troma hliadkujúcimi severovietnamskými torpédovými člnmi, pričom jeden potopil a jeden ťažko poškodili.
Druhý konflikt sa mal odohrať o dva dni neskôr, 4. augusta, kedy údajne severovietnamské lode bez príčiny zaútočili na americké plavidlá v medzinárodných vodách Tonkinského zálivu. Až v roku 2005 boli americkým Národným bezpečnostným úradom odtajnené materiály z vyšetrovania tohto druhého konfliktu z ktorých vyplynulo, že išlo o omyl samotných Američanov a severovietnamské námorníctvo 4. augusta na nich vôbec nezaútočilo.
Zatiaľ čo prvý incident americký prezident Lyndon B. Johnson odsúdil a varoval Severovietnamcov pred nevyvolanými útokmi, druhý falošný konflikt mal za následok schválenie Rezolúcie o Tonkijskom zálive, ktorá sa stala právnym podkladom pre vstup USA do vojny proti Vietnamskej demokratickej republike a zároveň dala americkému prezidentovi plnú moc asistovať ktorejkoľvek krajine juhozápadnéj Ázie v boji proti "komunistickej agresii".
Pozadie.
Hoci sa Spojené štáty v roku 1954 zúčastnili Ženevskej konferencie, ktorá mala ukončiť vojnový stav medzi Francúzskom a Vietnamom na konci Indočínskej vojny, odmietli podpísať zmluvu z tejto konferencie. Tá okrem iného určovala dočasné demilitarizované pásmo, ktoré malo oddeliť znepriatelené armády a nariaďovala tiež voľby, ktoré mali rozhodnúť o politickej budúcnosti Vietnamu. Taktiež zakazovala akékoľvek politické zasahovanie iných krajín, vytváranie nových vlád bez riadnych volieb a prítomnosť zahraničných vojsk.
Od roku 1961 čelil juhovietnamský prezident Ngô Đình Diệm rastúcej nespokojnosti niektorých častí populácie, vrátane budhistov, ktorí sa stavali na odpor proti jeho katolíckej vláde. Po potlačení hnutia Viet Minh, ktoré korektne bojovalo za prisľúbené voľby v rokoch 1955 a 1959, čelil Diem rastúcemu povstaniu vedenému komunistami, ktoré sa vystupňovalo od roku 1961. Na jeho čele stál Národný front za oslobodenie Južného Vietnamu (Viet Cong). Spojené štáty začali poskytovať priamu podporu juhovietnamskej vláde vo forme vojenskej a finančnej pomoci, ale aj vysielaním vojenských poradcov, ktorých počet stúpol zo 600 v roku 1961 na 16 000 koncom vlády prezidenta Kennedyho v roku 1963.
Incident v Tonkinskom zálive sa stal v prvom roku úradovania Johnsona. Zatiaľ čo prezident Kennedy zastával politiku posielania podpory a vojenských poradcov do Vietnamu, Johnson nariadil mobilizáciu amerických jednotiek. Obával sa, aby aj v iných štátoch juhovýchodnej Ázie nezvíťazil socializmus, ktorého šírenie, ako veril, je dôsledkom expanzívnej politiky Sovietskeho zväzu. Po zavraždení Kennedyho nariadil prezident Johnson vyslanie ďalších jednotiek na podporu vlády v Saigone a prítomnosť amerických vojsk sa začala predlžovať. Neochota, respektíve neschopnosť juhovietnamskej vlády udržať poriadok napokon viedla k prevratu, ktorý v tichosti podporovala CIA, a zavraždeniu diktátora Diema 2. novembra 1963.
V roku 1961 začal vysoko utajovaný program skrytých akcií proti Severnému Vietnamu, známymi ako Operačný plán 34-Alfa pod vedením CIA. V roku 1964 prešiel program pod Ministerstvo obrany USA. Pre účely námorných operácií boli tajne zakúpené hliadkové lode triedy "Tjeld" z Nórska a boli vyslané do Južného Vietnamu. Posádku týchto lodí síce tvorili juhovietnamskí námorníci, ale príkazy na misie dával priamo americký admirál U.S. Grant Sharp, Jr., ktorý dostával rozkazy z Bieleho domu. Po tom, ako začali útoky na severovietnamské pobrežie, Hanoi vzniesol sťažnosť na Medzinárodnú komisiu pre dohľad a kontrolu vo Vietname, ktorá bola ustanovená v roku 1954, aby dohliadala na plnenie podmienok určených Ženevskou konferenciou. Spojené štáty odmietli akúkoľvek zodpovednosť. O štyri roky neskôr minister obrany Robert S. McNamara priznal, že americké lode spolupracovali na juhovietnamských útokoch proti Severnému Vietnamu.
Vtedajší americkí politici a neskôr historici však nebrali do úvahy aj ďalšie akcie pod programom Operačného plánu 34-Alfa, ktoré Tonkinskému incidentu priamo predchádzali. Noc pred útokom na severovietnamské zariadenia na ostrovoch Hon Me a Hon Ngu, boli do Severného Vietnamu vyslaní tajní agenti, ktorých však odhalili. Ďalšiu noc zaútočili dva bombardéry na pohraničné základne severovietnamskej armády. Hanojská vláda sa preto pravdepodobne domnievala, že išlo o vzájomne koordinované akcie, ktoré mali vystupňovať vojenský tlak proti Severnému Vietnamu.
Incident.
Daniel Ellsberg, ktorý mal službu v Pentagone v noci 4. augusta, dostal z Maddoxu správy o tom, že loď je na tajnej špionážnej misií s krycím názvom "Desoto" blízko severovietnamských teritoriálnych vôd. Túto misiu začala USS Maddox 31. júla 1964 a operácii velil zo svojej vlajkovej lode USS Bon Homme Richard admirál George Stephen Morrison. Maddox mala príkazy nepribližovať sa ku severovietnamskému pobrežiu viac ako na osem míľ () a od pobrežiu ostrova Hon Nieu sa mala držať vo vzdialenosti minimálne štyroch míľ ().
Prvý útok.
2. augusta Maddox hlásil, že bol napadnutý tromi severovietnamskými torpédovými člnmi 28 míľ () do pobrežia v medzinárodných vodách. Maddox vyhlásil, že sa musel vyhnúť útoku torpéda a začať paľbu svojimi 127 milimetrovými kanónmi, aby zatlačil hliadkujúce člny na ústup. Americké letectvo reagovalo útokom z lietadlovej lode USS Ticonderoga a jeden zo severovietnamských člnov potopilo, druhý ťažko poškodilo. Maddox nemal takmer nijaké vážne poškodenie a vrátil sa do juhovietnamských vôd, kde sa pripojil ku torpédoborcu "C. Turner Joy". Severovietnamci zase tvrdili, že zasiahli Maddox jedným torpédom a jedno americké lietadlo zostrelili.
Tieto tvrdenia sú však v rozpore so správou NSA , kde sa píše:
O 15:00 prikázal kapitán Herrick (veliteľ USS Maddox) zahájiť varovnú paľbu, ak by sa severovietnamské plavidlá priblížili na desať tisíc yardov. O 15:05 Maddox vypálil tri salvy na výstrahu komunistickým člnom. Táto počiatočná akcia nebola nikdy zmienená Johnsnovou administratívou, ktorá trvala na tom, že vietnamské lode strieľali ako prvé.
Aj pred týmito odhaleniami však existovali názory, že akcie Maddoxu museli byť pre Severovietnamcov provokáciou, pretože sa kryli s tajnými Juhovietnamskými prepadmi. Hliadkové lode akcie "Desoto" mali totižto príkaz zhromažďovať informácie práve o tých radaroch a elektronických zariadeniach pri pobreží Severného Vietnamu, ktoré mali odhaľovať činnosť operácie 34-Alfa. Preto bolo pre armádu Severného Vietnamu logickým záverom, že tieto dve akcie spolu súvisia.
Iní zasa, ako napríklad admirál Sharp, trvali na tom, že americké akcie nevyprovokovali incident 2. augusta. Sharp tvrdil, že severovietnamský radar sledoval "Maddox" pozdĺž pobrežia a preto vedel, že "Maddox" v skutočnosti nenapadol vietnamské lode a že Hanoi (alebo miestny veliteľ) nariadil svojim lodiam zaútočiť naň. Sharp takisto tvrdil, že rozkazy dané Maddoxu, aby sa držal 8 míľ od pobrežia Severného Vietnamu znamenali, že loď bola stále v medzinárodných vodách. Navyše, v dejinách sa už uskutočnilo veľa podobných akcií a žiadna nevyvolala podobný incident. 
Údajný druhý útok.
4. augusta bola do oblasti vyslaná ďalšia hliadka operácie "Desoto" pozostávajúca z USS Maddox a lietadlovej lode "C. Turner Joy". Tentoraz sa mali lode držať vo vzdialenosti jedenástich míľ od severovietnamského pobrežia. Počas silnej nočnej búrky lode údajne videli na radare objekty o ktorých sa domnievali, že predstavujú ďalší útok severovietnamského námorníctva. Asi tak dve hodiny lode strieľali na objekty, ktoré videli na radare a prudko manévrovali medzi údajnými nepriateľmi. Napriek tvrdeniam, že potopili dva nepriateľské torpédové člny, na mori sa nenašla žiadna stopa po vrakoch či telách vietnamských námorníkov ani žiaden iný fyzický dôkaz o domnelom boji.
O 01:27 washingtonského času telegrafoval Herrik do Washingtonu, že útok sa možno vôbec nestal a že v oblasti nemuseli byť žiadne vietnamské plavidlá: "Po prehodnotení akcie sa ukazuje, že mnoho hlásených kontaktov bolo nepravdepodobných. Mimoriadne výkyvy počasia a prehnané reakcie posádky pri sonaroch mohli spôsobiť veľa takýchto hlásení. "Maddox" nemal nijaký vizuálny kontakt. Navrhujem celkové zváženie situácie pred akýmikoľvek ďalšími opatreniami."
O hodinu neskôr zaslal Herrick ďalší telegram: "„Celá akcia zanecháva veľa pochybností, okrem možnosti, že od začiatku išlo o pascu. Navrhujem dôkladný letecký prieskum za denného svetla.“" Potom telegrafoval ešte raz a napokon o 18:00 (05:00 v Zálive) hlásil: "Prvý čln pravdepodobne vypálil torpédo na "Maddox", ktoré sme počuli, ale nevideli. Všetky ďalšie správy Maddoxu o torpédach sú pochybné, pretože existuje podozrenie, že muž pri sonari počul hluk lodnej skrutky vlastného plavidla." (sic!)
Reakcia Spojených štátov.
O 11:34 vystúpil prezident Johnson naživo s prejavom, v ktorom popisoval útok severovietnamských plavidiel na dve americké vojenské lode "USS Maddox" a "USS Turner Joy", pričom sa dožadoval možnosti prevziať na seba oprávnenie na vojenskú odplatu.
Prvý útok (2. augusta 1964) na USS Maddox mal byť podľa neho vyvolaný Severovietnamcami. 4. augusta bol hlásený ďalší útok a po leteckom protiútoku Američanov bol riadený prezidentom. Američania mali napadnúť Severovietnamcov ako odplatu, pričom podľa Johnsona potopili dva vietnamské člny. Johnsonov prejav vykresľoval udalosť, ktorá "ukazovala Hanoi, resp. Ho Či Mina ako agresora a ktorá stavala Spojené štáty do akceptovateľnej roly brániaceho sa."
Johnson zdôraznil záväzok amerického ľudu a juhovietnamskej vlády. Američanom tiež pripomenul, že Spojené štáty nechceli ísť do vojny. "Pri bližšom preskúmaní Johnsnových verejných vyhlásení…nevidieť žiadnu zmienku o príprave na otvorenú vojnu a žiaden náznak tajných pozemných a leteckých akcií, ktoré už v tom čase prebiehali." Johnsonove vyjadrenia sa obmedzovali na "minimalizovanie úlohy Spojených štátov v konflikte; jasná rozporuplnosť medzi Johnsnovým konaním a jeho verejným vystupovaním."
Zatiaľ čo sa pripravovala konečná podoba rezolúcie prezidenta Johnsona, senátor Wayne Morse sa pokúšal viesť kampaň, ktorej úlohou bolo upozorňovať na možné omyly v hláseniach, ktoré zatiahli "USS Maddox" do incidentu. Morse vraj mal anonymný telefonát, ktorý ho žiadal o prešetrenie oficiálnych hlásení "Maddoxu". Tieto hlásenia však neboli k dispozícii pred tým, ako bola Kongresu predložená Johnsonova kontroverzná Rezolúcia. Morse upozornil Kongres, že by mal byť ostražitý ohľadom budúcich pokusov prezidenta presvedčiť Kongres, aby schválil jeho rezolúciu. Nezískal však dostatočnú podporu od svojich kolegov. Ihneď po prečítaní Rezolúcie začal proti nej senátor Morse v Kongrese bojovať. Tvrdil, že akcie Spojených štátov boli protiústavné a boli "skôr akciami vojny, ako akciami obrany." Morseove snahy sa však nestretli s pochopením, hlavne preto, že neudával žiadne zdroje a pracoval s obmedzenými informáciami. Tak to bolo až do doby, kedy začali byť Spojené štáty viac angažované vo vojne, kedy jeho snahy získavali podporu u americkej vlády.
Prekrútenie udalosti v USA.
Hoci Johnson už predniesol Američanom prejav, v ktorom obviňoval komunistov z dvoch útokov, stále neboli k dispozícií žiadne dôkazy o tom, či sa druhý útok vôbec odohral. Správy z toho dňa naznačujú, že ani Johnson ani minister obrany McNamara si neboli druhým konfliktom istí.
Rôzne mediálne zdroje, vrátane Time, Life a Newsweek uverejňovali v auguste rôzne články týkajúce sa incidentu. Time napríklad napísal: "Skrz temnotu, zo západu a juhu… votrelci opovážlivo vpadli… najmenej šesť z nich… začali strieľať na torpédoborce automatickými zbraňami, tentoraz zo vzdialenosti 2 000 yardov." Time ďalej písal, že "nie je pochýb o názore admirála Sharpa, že Spojené štáty budú musieť na útok odpovedať," a že v prezidentovej administratíve nebol žiaden spor alebo pochybnosti týkajúce sa incidentu.
Séria incidentov ako zámienka na zatiahnutie USA do vojny sledovala popudenie verejnosti proti Severnému Vietnamu, ako aj amerických politikov, ktorí mali volať po vystupňovaní vojny. V máji 1964 člen CIA a poradca prezidenta pre zahraničnú politiku William Bundy presviedčal Spojené štáty, že majú "vyhnať komunistov z Južného Vietnamu", hoci to znamenalo útok nielen proti Severnému Vietnamu, ale aj Číne. Napriek tomu sa Johnsnova administratíva v druhej polovici roka zameriavala na presviedčanie americkej verejnosti, že nie je šanca na vojnu medzi USA a Severným Vietnamom.
Severovietnamský generál Vo Nguyen Giap vyhlásil, že hliadky "Desoto" boli poslané do Zálivu, aby vyprovokovali Severný Vietnam k zámienke na vystupňovanie vojny. Viacerí vládni úradníci zastávali podobný názor. Americkí politici a stratégovia plánovali provokačné akcie proti Severnému Vietnamu už dlhšiu dobu. Po vojne povedal americký diplomat George Ball britskému novinárovi, že "v tom čase veľa ľudí hľadalo zámienku na začatie bombardovania." Sú dôkazy, že tieto plány existovali ešte pred Incidentom v Tonkinskom zálive.
Následky.
Americký minister obrany Robert McNamara neinformoval prezidenta o neskorších hláseniach kapitána Herricka, v ktorých vyjadroval pochybnosti o druhom útoku toho dňa. Herrick hlásil hlavnému tichomorskému veliteľovi na Honolulu, že kvôli "zvláštnym výkyvom počasia", ktoré zachytával ich radar, sú pochybnosti o druhom útoku. O 1:27 washingtonského času Harrick poslal správu, že v skutočnosti nemali vizuálny kontakt so žiadnymi severovietnamskými člnmi. Odporúčal "zváženie situácie pred akýmikoľvek ďalšími opatreniami."
Ak by McNamara informoval prezidenta o týchto správach, Johnson by možno prehodnotil situáciu pred rozdúchaním ešte väčšej vojny. Ale ako neskôr svedčil, Johnson štyrikrát odsunul odporúčania McNamaru a ďalších poradcov, odkedy sa stal prezidentom.
Lyndon B. Johnson, ktorý bol po vražde Kennedyho do úradu prezidenta zvolený iba v tomto roku, nariadil odvetné letecké úroky. Napriek tomu, že Maddox bol zapletený do špionáže, ktorá mala podporovať juhovietnamské útoky na ostrovy Hon Me a Hon Ngu, Johnson vo svojej výpovedi pred Kongresom odmietol, že by Spojené štáty podporovali juhovietnamské operácie v Zálive. Konflikty označil za "nevyprovokované" útoky, žatiaľ čo sa Maddox nachádzal v medzinárodných vodách. Na základe tejto výpovede schválil Kongres Rezolúciu o Tonkinskom zálive s názvom Rezolúcia Juhovýchodnej Ázie, ktorá oprávnila Johnsona vykonávať vojenské operácie v Juhovýchodnej Ázii bez potreby vyhlásiť vojnu. Dala mu právo "uskutočniť všetky potrebné kroky, vrátane použitia ozbrojených síl, na asistenciu ktorémukoľvek členovi Spoločnej obrannej zmluvy Juhovýchodnej Ázie požadujúcemu pomoc v obrane jeho slobody." Táto rezolúcia slúžila Spojeným štátom ako legálne ospravedlnenie vystupňovania americkej účasti vo Vietnamskej vojne.
5. augusta nasledovala operácia Pierce Arrow nariadená Johnsonom, v ktorej Spojené štáty letecky zaútočili na severovietnamské vojenské prístavy a petrochemickú továreň v meste Vinh.

</doc>
<doc id="300483" url="https://sk.wikipedia.org/wiki?curid=300483" title="Internet relay chat">
Internet relay chat



</doc>
<doc id="300484" url="https://sk.wikipedia.org/wiki?curid=300484" title="PalmOS">
PalmOS

PalmOS ™ je operačný systém s grafickým rozhraním a intuitívnym ovládaním určený pre PDA a komunikátory. Ponúka dotykový displej, podporu multimédií, prácu s pamäťovou kartou a konektivitu pre IrDA, Bluetooth™ a Wifi. Jeho výhodou sú nízke nároky na výkon, pamäť a rýchlosť, pretože v jednom okamihu môže bežať len jedna aplikácia. Pri prepínaní medzi aplikáciami si aplikácia uloží posledný stav, takže používateľ nespozná, že sa aplikácia spúšťa znova. Od verzie 5 umožňuje PalmOS spustiť jednu až dve aplikácie ako rezidentný, čo umožňuje napríklad prehrávanie mp3 na pozadí.
Súčasnosť.
Súčasné modely týchto PDA majú výkonný mikroprocesor firmy Intel XScale s minimálnou frekvenciou 200 MHz.
Štandardom sa stal farebný display s rozlíšením (320x480 alebo 320x320 bodov / 65 536 farieb). Veľkosť pamäte RAM začína pri low-end modelov na 32MB a končí použitím pevného disku s kapacitou 4GB - model LiveDrive. Väčšine modelov umožňuje so svetom komunikovať vstavané IrDA, Bluetooth™ rozhrania, u vyšších modelov potom ešte Wifi. Existujú aj zariadenia kombinujúce PDA s mobilným telefónom inak nazývané Smartphone (Treo 270/600/650/680), ktoré majú veľmi intuitívne ovládanie. 

</doc>
<doc id="300485" url="https://sk.wikipedia.org/wiki?curid=300485" title="John McCarthy">
John McCarthy

John McCarthy (* 4. september 1927, Boston, Massachusetts, USA – † 24. október 2011, Stanford, Kalifornia, USA) bol americký informatik, kognitívny vedec a výskumník v oblasti umelej inteligencie. Za svoj prínos v oblasti umelej inteligencie dostal v roku 1971 Turingovu cenu.
McCarthy je známy ako človek, ktorý údajne zaviedol pojem umelá inteligencia a tiež ako autor programovacieho jazyka Lisp. 

</doc>
<doc id="300487" url="https://sk.wikipedia.org/wiki?curid=300487" title="Numerická analýza">
Numerická analýza



</doc>
<doc id="300488" url="https://sk.wikipedia.org/wiki?curid=300488" title="James Hardy Wilkinson">
James Hardy Wilkinson

James Hardy Wilkinson (* 27. september 1919, Strood, Kent, Anglicko, Spojené kráľovstvo - † 5. október 1986, Teddington, Londýn) bol britský matematik a informatik - osobnosť numerickej analýzy, v ktorej objavil viacero významných algoritmov.
V roku 1970 dostal Turingovu cenu za jeho výskum v oblasti numerickej analýzy, ktorý umožnil efektívnejšie použitie počítačov pri riešení numerických úloh a jeho prácu v oblasti numerických metód lineárnej algebry a spätného odhaľovania chýb. Je po ňom pomenovaná Wilkinsonova cena, ktorá sa udeľuje každé štyri roky za výskum v oblasti numerického softvéru.

</doc>
<doc id="300492" url="https://sk.wikipedia.org/wiki?curid=300492" title="James H. Wilkinson">
James H. Wilkinson



</doc>
<doc id="300493" url="https://sk.wikipedia.org/wiki?curid=300493" title="James Wilkinson">
James Wilkinson



</doc>
<doc id="300502" url="https://sk.wikipedia.org/wiki?curid=300502" title="Majstrovstvá sveta vo futbale 2010 – Skupina C">
Majstrovstvá sveta vo futbale 2010 – Skupina C

Zápasy Skupiny C Majstrovstiev sveta vo futbale 2010 sa budú hrať od 12. do 23. júna na šiestich štadiónoch. V Skupine C sú štyri tímy: (9),  (14),  (28) a  (33). V zátvorke je umiestnenie v rebríčku FIFA.
Víťaz skupiny sa stretne s druhým zo Skupiny D, a druhý zo skupiny sa stretne s víťazom Skupiny D. 
Všetky časy sú (UTC+2)

</doc>
<doc id="300503" url="https://sk.wikipedia.org/wiki?curid=300503" title="Majstrovstvá sveta vo futbale 2010 – Skupina F">
Majstrovstvá sveta vo futbale 2010 – Skupina F

Zápasy Skupiny F Majstrovstiev sveta vo futbale 2010 sa budú hrať od 14. do 24. júna na šiestich štadiónoch. V Skupine F sú štyri tímy: (4),  (30),  (77) a  (34). V zátvorke je umiestnenie v rebríčku FIFA.
Víťaz skupiny sa stretne s druhým zo Skupiny E, a druhý zo skupiny sa stretne s víťazom Skupiny E. 
Všetky časy sú (UTC+2)

</doc>
<doc id="300506" url="https://sk.wikipedia.org/wiki?curid=300506" title="Arabeska">
Arabeska

Arabeska môže byť:

</doc>
<doc id="300508" url="https://sk.wikipedia.org/wiki?curid=300508" title="Der Ochsenkrieg">
Der Ochsenkrieg



</doc>
<doc id="300511" url="https://sk.wikipedia.org/wiki?curid=300511" title="Tímúr Kutluk">
Tímúr Kutluk

Kutluk (približne *1370 - †1399) bol chán Zlatej hordy v rokoch 1397 – 1399. Zúčastnil sa aj na bitke na Vorskli. Bol usmrtený pri konflikte s Tochtamišovým synom.

</doc>
<doc id="300512" url="https://sk.wikipedia.org/wiki?curid=300512" title="Baldachýn">
Baldachýn

Baldachýn alebo podnebie (tal. "baldacchino"; vlastne v "Baldach"-u, teda v stredovekom Bagdade zhotovený zlatý brokát) je ozdobná strieška trónov, postelí, kazateľníc, pomníkov a iného, ktorá bola vyrobená pôvodne z brokátu.

</doc>
<doc id="300514" url="https://sk.wikipedia.org/wiki?curid=300514" title="Beh na lyžiach">
Beh na lyžiach



</doc>
<doc id="300516" url="https://sk.wikipedia.org/wiki?curid=300516" title="Raclette">
Raclette

Raclette je značka syru a názov pokrmu, ktorý sa z tohto syru vyrába.
Syr.
Raclette je polotvrdý slaný syr vyrábaný z kravského mlieka. Pochádza zo Švajčiarska. Vyrába sa ako veľký guľatý bochník s váhou asi 6 kg.
Jedlo.
Raclette je tradičné švajčiarske jedlo a pri jeho príprave hrá dôležitú rolu rovnomenný syr. Syr sa pri ohni alebo s pomocou špeciálneho stroja zahrieva. Zmäknutý sa potom servíruje na tanier. Spolu so syrom sa podávajú rôzne tradičné prílohy - zemiaky, uhorky, nakladané cibuľky, sušené alebo údené mäso, paprika, cibuľa, rajčina, šampiňóny a pod.

</doc>
<doc id="300522" url="https://sk.wikipedia.org/wiki?curid=300522" title="Kutluk">
Kutluk



</doc>
<doc id="300523" url="https://sk.wikipedia.org/wiki?curid=300523" title="Chloristan">
Chloristan

Chloristan alebo perchlorát je pomenovanie pre soli odvodené od kyseliny chloristej so všeobecným chemickým vzorcom M+IClO4.
Chloristany alkalických kovov sa pripravujú z príslušných chlorečnanov, ktoré sa pri zahrievaní disproporcionujú - napr.:
 4 KClO3 → 3 KClO4 + KCl
alebo sa vo vodnom roztoku elektrolyticky oxidujú.
Ostatné chloristany sa obyčajne pripravujú rozpúšťaním príslušných kovov, hydroxidov alebo uhličitanov vo vodnom roztoku kyseliny chloristej.
Chloristany sú najstálejšie zlúčeniny chlóru, ktoré obsahujú kyslík. V žiare sa rozkladajú a vzniká chlorid a kyslík. Väčšina chloristanov je vo vode dobre rozpustná. Chloristany pôsobia na rastliny ako silný jed a používajuú sa aj v priemysle výbušnín.

</doc>
<doc id="300525" url="https://sk.wikipedia.org/wiki?curid=300525" title="Tochtamyš">
Tochtamyš



</doc>
<doc id="300527" url="https://sk.wikipedia.org/wiki?curid=300527" title="Kypčacký chanát">
Kypčacký chanát

Kypčacký chanát alebo chanát Kypčak môže byť:

</doc>
<doc id="300528" url="https://sk.wikipedia.org/wiki?curid=300528" title="Chanát Kypčak">
Chanát Kypčak



</doc>
<doc id="300529" url="https://sk.wikipedia.org/wiki?curid=300529" title="Ulus Džuci">
Ulus Džuci



</doc>
<doc id="300533" url="https://sk.wikipedia.org/wiki?curid=300533" title="Gibibajt">
Gibibajt

Gibibajt (skratka "GiB", ) je jednotka kapacity pamäťových médií. 
Definícia.
Jeden gibibajt je 230 bajtov.
Väčšina používateľov namiesto gibibajt používa zaužívaný, ale technicky nesprávny termín gigabajt, ktorý je podľa SI definovaný ako 109 bajtov.
Jeden gibibajt zodpovedá 1024 MiB.

</doc>
<doc id="300537" url="https://sk.wikipedia.org/wiki?curid=300537" title="Tvrtko Vujity">
Tvrtko Vujity

Tvrtko Vujity (* 24. september 1972, Pécs, Maďarsko) je maďarský reportér a spisovateľ.
Život.
Otec bol baník a matka dedinská učiteľka. Vďaka náhode sa ako 19-ročný stal vojnovým spravodajcom, keď sa ocitol obkľúčený v meste Osijek v čase juhoslovanskej vojny. Žurnalistiku vyštudoval v Miami v USA. 
Za svoju neúnavnú a často nebezpečnú prácu získal množstvo ocenení, okrem iných i maďarskú Pulitzerovu cenu a štátne vyznamenanie Kríž za zásluhy. Jeho videozáznamy z miest, pre bežného človeka často nedostupných, preberajú aj medzinárodné televízne stanice, ako sú CNN a BBC. Prednáša na univerzitách v Maďarsku i v zahraničí. Založil nadáciu "Každodenný hrdina" a cenu tejto nadácie udeľujú každý rok hrdinom všedných dní: obyčajným ľuďom i deťom.
Je ženatý, má synov Benjamína, Barnabáša a Bendegúza. Istý čas bol na "materskej dovolenke", aby sa manželka opäť mohla venovať basketbalu v ktorom patrila medzi domácu špičku. Bol veľvyslancom mesta Pécs, Európskeho hlavného mesta kultúry v roku 2010.
Knihy Trvtka Vujitya sa vo veľmi krátkom čase stali v Maďarsku bestsellermi. Boli preložené do viacerých jazykov, vrátane slovenčiny.

</doc>
<doc id="300538" url="https://sk.wikipedia.org/wiki?curid=300538" title="Teória zdôvodnenia">
Teória zdôvodnenia

Teória zdôvodnenia ako súčasť epistemológie je teória, ktorej cieľom je pochopiť zdôvodnenie (justifikáciu) výrokov a presvedčení. Zdôvodnenie je teda: 
Ak „A“ vysloví o nejakej veci tvrdenie a „B“ toto tvrdenie spochybní, ďalším krokom subjektu „A“ je zvyčajne snaha svoje tvrdenie zdôvodniť. Zdôvodnenie sa môže opierať napríklad o skúsenosť (teda o evidenciu získanú zmyslami), svedectvo autority alebo logickú dedukciu. Teórie zdôvodnenia poznania môžeme rozdeliť do dvoch základných skupín: iracionalistické, odvolávajúce sa na iracionálne kritériá (pocity, viera) a autority a racionalistické, ktoré sa odvolávajú na racionálne kritériá a autority.

</doc>
<doc id="300539" url="https://sk.wikipedia.org/wiki?curid=300539" title="Chloristany">
Chloristany



</doc>
<doc id="300540" url="https://sk.wikipedia.org/wiki?curid=300540" title="Perchlorát">
Perchlorát



</doc>
<doc id="300541" url="https://sk.wikipedia.org/wiki?curid=300541" title="Fundacionalistická teória">
Fundacionalistická teória

Fundacionalistická teória je v epistemológii teória zdôvodnenia, podľa ktorej existujú tzv. základné presvedčenia, ktoré sú základom pre zdôvodňovanie všetkých ostatných presvedčení. Základné presvedčenia sú sebaevidentné, nepotrebujú podporu od iných presvedčení; sú základom, na ktorom je vystavaná epistemická budova poznania. Spolu s koherenčnou teóriou patrí k internalistickým teóriám zdôvodnenia.
Potreba formulovať takúto teóriu vyplýva z nasledujúceho uvažovania: 
Podľa prvých dvoch prípadov je poznanie nemožné a vedú preto ku skepticizmu. Tretí bod zdôvodňuje formuláciu fundacionalistickej teórie.

</doc>
<doc id="300549" url="https://sk.wikipedia.org/wiki?curid=300549" title="Jišuv">
Jišuv

Jišuv (hebrejsky: ישוב, doslova „obyvateľstvo, osídlenie“ alebo „miesto kultúry a civilizovaných spôsobov“, celým názvom הישוב היהודי בארץ ישראל; ha-Jišuv ha-Jehudi be-Erec Jisra'el „Židovské osídlenie v zemi Izraelskej“) je termín sionistického hnutia, ktorý pred vytvorením štátu Izrael v roku 1948 označoval obyvateľstvo na území Palestíny. Obyvatelia a noví osadníci boli kolektívne označovaní ako „jišuv“. Tento termín začal byť používaný v 80. rokoch 19.storočia, kedy na území Palestíny žilo zhruba 25 000 Židov. Bol používaný až do roku 1948, kedy sa na území Palestíny nachádzalo pred založením štátu Izrael približne 700 000 Židov.
Jišuv možno rozdeliť na „starý jišuv“ a „nový jišuv“.

</doc>
<doc id="300550" url="https://sk.wikipedia.org/wiki?curid=300550" title="Zubačka">
Zubačka

Zubačka môže byť:

</doc>
<doc id="300551" url="https://sk.wikipedia.org/wiki?curid=300551" title="Moravica">
Moravica



</doc>
<doc id="300552" url="https://sk.wikipedia.org/wiki?curid=300552" title="Michal Puškár">
Michal Puškár

Doc. Ing. Michal Puškár, PhD. (* 30. apríl 1982) je slovenský motocyklový pretekár, víťaz európskeho šampionátu UEM AA road racing championship, majster Slovenska a vedec, laureát ceny za vedu a techniku pre rok 2014. S deviatimi titulmi majstra Slovenska mu patrí prvenstvo v počte majstrovských titulov v histórii slovenského šampionátu.
Začiatky v motoristickom športe.
V ranom detstve často sprevádzal svojho otca na pretekoch, ktorý získal titul majstra ČSFR v roku 1990, v triede 250 ccm. V roku 1993 sa prvýkrát zúčastnil pretekov v Poprade za volantom motokáry. Po troch sezónach v motokárach si vyskúšal pretekársky motocykel, Apriliu Futuru 50 s ktorou absolvoval závod v Hričove 1996.
MP Furtom racing team (1998 – 2007).
V roku 1998 sa prvýkrát objavil v Majstrovstvách Slovenska ako stály jazdec na motocykli Gilera pod hlavičkou vlastného rodinného tímu MP Furtom. Zo začiatku zbieral potrebné skúsenosti a v roku 2000, už na Aprilii, sa mu podarilo obsadiť celkové druhé miesto v M SR. O rok neskôr to už bol titul majstra SR. Vďaka tomu, že sa M SR jazdili spolu s českými majstrovstvami a alpsko-jadranským pohárom, mohol sa začať porovnávať aj so zahraničnými pretekármi. Na úvod sezóny 2003 sa mu podarilo zvíťaziť v Trenčíne, kde porazil celú českú elitu a odniesol si prvé veľké víťazstvo. A o rok neskôr (2004) už štartoval na novej Aprilii a bojoval o celkové víťazstvo v medzinárodnom seriáli Alpe Adria Cup. Počas sezóny sa mu podarilo získať niekoľko pódiových umiestnení, niekoľkokrát ale v závode havaroval z čelných pozícii, ako napr. na Pannonia ringu či v Brne. Aj napriek tomu obsadil v Alpe Adria Cup 2004 celkové 4. miesto zo 43 jazdcov.
Pred sezónou 2005 prišlo niekoľko závažných zmien. Z Alpe Adria Cupu sa stal UEM Alpe Adria Championship, čiže šampionát pod hlavičkou európskej motocyklovej federácie, ktorý aj vďaka vstupu silných sponzorov získal na kvalite a prestíži. S bilanciou štyroch víťazstiev a niekoľkých ďalších pódií sa stal novým víťazom európskeho šampionátu UEM AA road racing championship 2005. Okrem toho sa stal medzinárodným majstrom Maďarska a majstrom Slovenska.
V sezóne 2006 čelil Puškár prevahe jazdcov z Talianska, ktorí boli vyzbrojení špeciálnymi dielmi, ktoré pre nich pripravila Aprilia s cieľom vrátiť titul na Apeninský polostrov. Počas sezóny dvakrát zvíťazil a získal niekoľko ďalších pódií. O majstrovi UEM AA sa rozhodovalo medzi Michalom Puškárom a Giovannim Altomontem na záverečnom závode v Brne. Taliani nič nenechali na náhodu aj napriek veľkej snahe sa Puškárovi nepodarilo obhájiť titul UEM AA Champion. V celkovom hodnotení tohto šampionátu skončil na druhom mieste, čo však pri veľkej konkurencii bol tiež výrazný úspech.
Sezóna 2007 bola poznačená množstvom zranení a v celkovom hodnotení UEM AA šampionátu skončil  až na 8. mieste. Náplasťou bol zisk 5.titulu majstra Slovenska a dôležité víťazstvo v Pirelli Cupe.
SG FIX racing team (2008 – 2012).
Team SG FIX racing vznikol na začiatku roka 2008, keď sa firma SG FIX a.s. rozhodla vstúpiť do motocyklového športu. Počas jednej sezóny tento team získal kredit najprestížnejšieho na celej slovenskej motocyklovej scéne a taktiež sa zaradil na absolútnu európsku špičku nielen výkonmi svojich jazdcov, ale aj finančným a odborným zabezpečením.Posledný titul UEM Alpe Adria champion zo slovenskej reprezentácie Michal Puškár dosiahol v roku 2005. Očakávania pred sezónou 2008 boli získať opäť tento titul, ktorý putoval na dva roky na juh Európy, do Talianska.  Profesionálna podpora SG FIX racing znamenala tie najlepšie podmienky na dosiahnutie tohto cieľa. Nanešťastie dva výpadky (na úvodnom podujatí v Chorvátsku a záverečnom na Hungaroringu) spôsobili, že sa titul získať nepodarilo, ale Puškár obsadil pekné 3.miesto zo 64 jazdcov z 12 krajín.
V sezóne 2009 získal celkové druhé miesto v klasifikácii UEM AA šampionátu, za víťazným Chorvátom Nervom a pred Alexom Radmanom. V záverečnej tabuľke figurovalo 60 jazdcov.
Ročník 2010 bol rekordný. Puškár dosiahol rekordný počet bodov (196), získal najvyšší počet víťazstiev (6), keď prekonal Chorváta Nerva o jeden triumf. V jednej sezóne mu tiež patrí aj prvenstvo v počte pol position (7). Po piatich rokoch zásluhou týchto výsledkov putoval opäť prestížny titul UEM AA šampióna na Slovensko. Vo finálnej tabuľke figurovalo 45 jazdcov z 8 krajín. Úspech sa medzinárodnom poli zvýrazňoval aj zisk už siedmeho titulu majstra Slovenska. Najväčšou novinkou seriálu bolo podujatie na novopostavenom slovenskom okruhu Slovakiaringu, kde Puškár taktiež zvíťazil.
V sezóne 2011 znovu dominoval na Veľkej Cene Slovenska.Po štarte z pol position, ktoré získal v sobotňajšej kvalifikácií sa ujal vedenia a až po cieľovú čiaru pred seba nikoho nepustil. Veľký boj sa odohrával o druhú priečku medzi Chorvátom Novoselom a vedúcim jazdcom šampionátu UEM AA Stefanom Schillacim (I), ktorý vo svoj prospech rozhodol v poslednom kole Chorvátsky reprezentant. V celkovom hodnotení šampionátu UEM AA obsadil 2.miesto, práve za Schillacim (I).
V roku 2012 sa podarilo dosiahnuť dve víťazstva na Cene Slovenska, 9. titul majstra SR a titul vicešampióna v UEM AA. Po sezóne došlo k ukončeniu spolupráce s tímom SG FIX, keďže sa Puškár rozhodol vybrať si pretekárske voľno a venovať sa naplno projektom vo vedeckej oblasti.
Športové výsledky.
1996: MSR prvé preteky v Hričove, 4.miesto
1998: MSR, 13.miesto
1999: MSR, 9.miesto
2000: MSR, 2.miesto
2001: MSR, 1.miesto – Majster Slovenska; Alpe Adria cup, 11.miesto
2002: Alpe Adria cup, 10.miesto
2003: Alpe Adria cup, 9.miesto
2004: MSR, 1.miesto – Majster Slovenska; Alpe Adria cup, 4.miesto
2005: MSR, 1.miesto – Majster Slovenska; UEM Alpe Adria championship, 1.miesto – UEM AA champion; International Hungarian Champion
2006: MSR, 1.miesto – Majster Slovenska; UEM Alpe Adria championship, 2.miesto
2007: MSR, 1.miesto – Majster Slovenska; UEM Alpe Adria championship, 8.miesto
2008: MSR, 2.miesto; UEM Alpe Adria championship, 3.miesto
2009: MSR, 1.miesto – Majster Slovenska; UEM Alpe Adria championship, 2.miesto
2010: MSR, 1.miesto – Majster Slovenska; UEM Alpe Adria championship, 1.miesto – UEM AA champion, Víťaz Ceny Slovenska na Slovakiaringu
2011: MSR, 1.miesto – Majster Slovenska; UEM Alpe Adria championship, 2.miesto, Víťaz Ceny Slovenska na Slovakiaringu
2012: MSR, 1.miesto – Majster Slovenska; UEM Alpe Adria championship, 2.miesto, Víťaz Ceny Slovenska na Slovakiaringu
Vedecká činnosť.
V roku 2005 získal červený inžiniersky diplom na Katedre Konštruovania dopravy a logistiky, SjF TU v Košiciach a hneď nastúpil na doktorandské štúdium na tejto katedre. Už predtým intenzívne pracoval na vývoji pretekárskeho motocykla. Zámerom bolo preniesť tieto informácie aj do oblasti vedy aby mali širšie využitie. V roku 2008 obhájil doktorandskú dizertačnú a získal titul PhD. Na začiatku roku 2014 zaknihoval ďalší veľký úspech, keď mu bol vo veku len 31 rokov po úspešnom habilitačnom konaní na vedeckej rade Technickej Univerzity v Košiciach menovacím dekrétom udelený titul Docent.
V súčasnosti pôsobí ako docent na Katedre konštrukčného, automobilového a dopravného inžinierstva, Strojníckej fakulte TU v Košiciach. Oblasť jeho pôsobenia je zameraná na problematiku emisií spaľovacích motorov, ktorá je v súčasnosti veľmi aktuálna najmä s ohľadom na automobilový priemysel na Slovensku. Je hlavným autorom 7 patentových prihlášok na vynálezy, ktoré sú prijaté a zverejnené, jeden patent bol už udelený. Okrem toho je hlavným autorom 7 úžitkových vzorov, ktoré sú zapísané a platné. Medzi jeho najvýznamnejšie výstupy patrí aj 17 článkov uverejnených v zahraničných karentovaných časopisoch (CC),v 8 z nich figuruje ako hlavný autor. Ohlas na jeho prácu je vyjadrený aj 36 citáciami v zahraničných publikáciách, z toho 23 citáciami v indexovaných časopisoch (SCOPUS) a 17 citáciami v domácich časopisoch.
Cena za vedu a techniku 2014.
Jedným z najvýznamnejších podujatí Týždňa vedy a techniky na Slovensku je udeľovanie ocenení za výsledky v oblasti vedy a techniky. Cieľom podujatia je oceniť prácu vedeckovýskumných pracovníkov za dosiahnuté úspechy a ich prínos v oblasti vedy, techniky či inovácií. Udelené ocenenia za vedu a techniku sú vyjadrením morálneho uznania za prácu vedcov a výskumníkov a za ich mimoriadne výsledky, ktoré sú prínosom nielen pre rozvoj hospodárstva, ale aj pre rozvoj spoločnosti.
Cena za vedu a techniku bola udelená v nasledujúcich kategóriách:
Osobnosťou vedy a techniky do 35 rokov sa stal doc. Ing. Michal Puškár, PhD. zo Strojníckej fakulty Technickej univerzity v Košiciach. Ocenenie získal za prínos v oblasti výskumu nových metód a inovačných konštrukčných riešení pre zvýšenie účinnosti a redukciu emisií spaľovacích motorov.

</doc>
<doc id="300553" url="https://sk.wikipedia.org/wiki?curid=300553" title="Pozemná lanová dráha Starý Smokovec – Hrebienok">
Pozemná lanová dráha Starý Smokovec – Hrebienok

Pozemná lanová dráha Starý Smokovec – Hrebienok je pozemná lanová dráha, ktorá spája osadu Starý Smokovec a vrch Hrebienok vo Vysokých Tatrách. Je to jediná pozemná lanovka na Slovensku. Jej prevádzka sa začala 17. decembra 1908, rekonštrukciami prešla v rokoch 19501951, 19671970 a 20072008. Prevádzkovateľom dráhy je Tatry mountain resorts, a.s. a prevádzkovateľom dopravy na dráhe je tiež Tatry mountain resorts, a.s.
Jej rýchlosť je , údolná stanica je vo výške , vrcholová stanica vo výške Šikmá dĺžka dráhy je , priemerný sklon 13,1%. Prepravná kapacita bola 1600 osôb za hodinu.
Dejiny.
1908.
V dobe budovania Tatranskej elektrickej železnice existovali úvahy o ozubnicovej železnici s rozchodom 700 mm zo Starého Smokovca na Hrebienok, avšak technické a ekonomické aspekty predurčili pre túto trasu pozemnú kyvadlovú lanovku. Stavba lanovky prebehla v roku 1908 a bola skolaudovaná 16. decembra 1908. Vďaka priaznivému terénu bola stavba pomerne jednoduchá (neboli potrebné rozsiahle zemné práce ani mostné stavby). Stanice boli jednoduchej konštrukcie, pohon bol tradične umiestnený v hornej stanici. Strojné a elektrické zariadenie dodala firma AEG.
1970.
V rokoch 19671970 prešla lanovka rekonštrukciou. Naprojektovaná bola v rokoch 1965 a 1966, postavená v rokoch 19671970 a do prevádzky uvedená 12. februára 1970. Prepravná kapacita bola 900 osôb za hodinu.

</doc>
<doc id="300555" url="https://sk.wikipedia.org/wiki?curid=300555" title="CD Numancia">
CD Numancia

Club Deportivo Numancia de Soria, S.A.D. je španielsky futbalový klub zo Sorie, ktorý bol založený 9. apríla 1945. V súčasnosti hrá druhú najvyššiu španielsku futbalovú súťaž, "Segunda División", keďže na konci sezóny 2008/09 zostúpil z "Primera División".
Káder mužstva.
 
 
 
 
 
 
 

</doc>
<doc id="300556" url="https://sk.wikipedia.org/wiki?curid=300556" title="Osadníci z Katanu">
Osadníci z Katanu

Osadníci z Katanu je moderná spoločenská hra pre 3 – 4 hráčov (s rozšíreniami pre 3 – 6 hráčov, so zapracovaním variantu aj pre 2 hráčov), ktorá sa po prvýkrát objavila na trhu v roku 1995 pod názvom "Die Siedler von Catan". Jej autorom je známy tvorca hier Klaus Teuber z Nemecka. Hra získala niekoľko ocenení, z ktorých najvýznamnejšie je ocenenie "Spiel des Jahres", ktoré jej bolo udelené v roku 1995. Je považovaná za "Hru spoločenských hier". V roku 2000 bola v Nemecku vyhlásena za hru storočia.
Osadníci z Katanu bola jedna z prvých moderných spoločenských hier, ktorá si získala vysokú popularitu aj mimo Európy. Z hry sa predalo viac ako 15 miliónov kusov a preložila sa do 30 jazykov. Českú a slovenskú verziu (ale zatiaľ nie všetky rozšírenia) vydáva od roku 2004 pod názvom "Osadníci z Katanu" české vydavateľstvo Albi. 

</doc>
<doc id="300559" url="https://sk.wikipedia.org/wiki?curid=300559" title="Sporting Gijón">
Sporting Gijón



</doc>
<doc id="300561" url="https://sk.wikipedia.org/wiki?curid=300561" title="Málaga CF">
Málaga CF

Málaga Club de Fútbol, S.A.D. je španielsky futbalový klub so sídlom v Malage, Andalúzia. V súčasnosti hrá v Segunda División, druhej najvyššej španielskej futbalovej súťaži.
Medzi najväčšie úspechy klubu patrí víťazstvo v Pohári Intertoto v roku 2002, čím sa klub kvalifikoval do Pohára UEFA pre nasledujúci ročník, kde vypadol až v štvrťfinále. Málaga sa taktiež kvalifikovala do Ligy Majstrov 2012/13, kde vyhrala svoju skupinu a vypadla až v štvrťfinále.

</doc>
<doc id="300562" url="https://sk.wikipedia.org/wiki?curid=300562" title="RCD Mallorca">
RCD Mallorca

Real Club Deportivo Mallorca, S.A.D. je španielsky futbalový klub so sídlom v Palma de Mallorca, Baleáry. V súčasnosti hrá v Primera División, najvyššej španielskej futbalovej súťaži. Domovským stánkom klubu je štadión Estadi Mallorca Son Moix s kapacitou 23 142 miest. 
Klub založil v roku 1916 republikán Adolfo Vázquez, ktorý ho pôvodne nazval po vtedajšom kráľovi, 
"Junta Directiva del Alfonso XIII FBC", o rok neskôr bol klub premenovaný na 
"Real Sociedad Alfonso XIII" a tento názov zostal až do roku 1931, keď bol s politických dôvodov premenovaný na "Club Deportivo Mallorca". V roku 1949 bola k názvu priradená predpona Real (slovensky: kráľovský) a tento názov nakoniec pretrval až do súčasnosti. Prvý štadión klubu mal názov "Buenos Aires" a bol slávnostne otvorený 25. marca 1916, zápasom proti FC Barcelona, ktorý Barcelona vyhrala .
Historickým rokom pre klub bol rok 2003, keď po prvýkrát vyhral Copa del Rey. Počas svojej histórie klub odohral 30 sezón v Primera División, 37 v Segunda División, 3 v Segunda División B a 12 v Tercera División.

</doc>
<doc id="300564" url="https://sk.wikipedia.org/wiki?curid=300564" title="Charles Bachman">
Charles Bachman

Charles William Bachman (* 11. december 1924, Manhattan, Kansas, USA – † 13. júl 2017, Lexington, Massachusetts) bol americký informatik a softvérový inžinier. Je známy predovšetkým pre svoju prácu v oblasti databázových systémov, za ktorú v roku 1973 dostal Turingovu cenu. Je autorom databázového systému "Integrated Data Store" (IDS), ktorý vyvinul v 60. rokoch 20. storočia počas svojho pôsobenia v General Electric.

</doc>
<doc id="300565" url="https://sk.wikipedia.org/wiki?curid=300565" title="Charles William Bachman">
Charles William Bachman



</doc>
<doc id="300566" url="https://sk.wikipedia.org/wiki?curid=300566" title="Charles W. Bachman">
Charles W. Bachman



</doc>
<doc id="300567" url="https://sk.wikipedia.org/wiki?curid=300567" title="Michael Oser Rabin">
Michael Oser Rabin

Michael Oser Rabin (* 1. september 1931, Vroclav, Poľsko, vtedy Nemecko) je izraelský informatik. 
Spoločne s Danom Scottom v roku 1959 zaviedol koncept nedeterministického konečného automatu, ktorý sa stal mimoriadne dôležitým konceptom najmä vo výpočtovej zložitosti. Upravil tiež algoritmus Garyho Millera na testovanie prvočíselnosti - tento test prvočíselnosti je dnes známy ako Millerov-Rabinov test prvočíselnosti (1975). Rabin je tiež autorom tzv. Rabinovho kryptosystému (1979), asymetrickej kryptografickej techniky, ktorej bezpečnosť závisí, podobne ako bezpečnosť algoritmu RSA, na výpočtovej zložitosti problému rozkladu na prvočísla. V roku 1987 spolu s Richardom Karpom objavil tzv. Rabinov-Karpov algoritmus, jeden z najznámejších efektívnych algoritmov na vyhľadávanie v texte.
Za článok z roku 1959, v ktorom bol zavedený koncept nedeterministického konečného automatu, dostal v roku 1976, spolu s Danom Scottom, Turingovu cenu.

</doc>
<doc id="300568" url="https://sk.wikipedia.org/wiki?curid=300568" title="Michael O. Rabin">
Michael O. Rabin



</doc>
<doc id="300569" url="https://sk.wikipedia.org/wiki?curid=300569" title="Michael Rabin">
Michael Rabin



</doc>
<doc id="300572" url="https://sk.wikipedia.org/wiki?curid=300572" title="Náhradníci">
Náhradníci

Náhradníci () je americký animovaný seriál, ktorý v USA vysiela Disney Channel, na Slovensku Slovenská televízia. Niektoré epizódy z 1.série boli na Slovensku odvysielané skôr než na českom Disney Channel.

</doc>
<doc id="300574" url="https://sk.wikipedia.org/wiki?curid=300574" title="KiB">
KiB



</doc>
<doc id="300575" url="https://sk.wikipedia.org/wiki?curid=300575" title="Bázická hornina">
Bázická hornina

Bázické horniny sú vyvreté horniny, ktoré neobsahujú kremeň, majú vysoký obsah živcov (hlavne vápnitých) a môžu obsahovať tiež pyroxény a olivíny a v malom množstve i amfiboly a biotit. Horniny ako také kremeň buď neobsahujú, alebo je prítomný iba ako akcesória. SiO2 je však zastúpené v mnohých iných mineráloch a tvorí 52-44% objemu horniny. Typickým predstaviteľom bázických hornín sú bazalt (výlevná hornina), gabro (plutonická hornina) a dolerit (subvulkanická hornina).
Pri zvýšenom obsahu sodíku v živcoch možno pozorovať prechod do intermediárnych hornín, ktoré majú i celkovo vyšší obsah SiO2. Pri poklese obsahu živcov a prevládaní mafických minerálov ako sú olivíny a pyroxény (kde je obsah SiO2 nižší ako 44%) sa takéto horniny nazývajú ultrabázické.
Napriek tomu, že termín možno považovať za zastaraný, v geologickej reči sa naďalej bežne používa. Termín bázický nie je totožný s termínom mafický, i keď sú významovo veľmi blízke.
V počiatkoch petrológie sa vedci domnievali, že kremík sa v magme spája s vodou a vytvára kyselinu kremičitú a preto sa horniny bohaté na kremeň označovali ako kyslé, zatiaľ čo horniny bohaté na MgO a FeO mali vytvárať zásady (bázy) a horniny, ktoré vytvárali sa označovali ako bázické.

</doc>
<doc id="300577" url="https://sk.wikipedia.org/wiki?curid=300577" title="Zoznam epizód seriálu Náhradníci">
Zoznam epizód seriálu Náhradníci

Zoznam epizód seriálu Náhradníci, ktorý na Slovensku vysiela stanica Slovenská televízia.

</doc>
<doc id="300578" url="https://sk.wikipedia.org/wiki?curid=300578" title="Kibibajt">
Kibibajt

Kibibajt (skratka "KiB", ) je jednotka kapacity pamäťových médií. 
Definícia.
Jeden kibibajt je 210 bajtov.
Väčšina používateľov namiesto kibibajt používa zaužívaný, ale technicky nesprávny termín kilobajt, ktorý je podľa SI definovaný ako 103 bajtov.
Jeden kibibajt zodpovedá 1024 B.
Pozri aj.
Binárny prefix

</doc>
<doc id="300579" url="https://sk.wikipedia.org/wiki?curid=300579" title="Kibibyte">
Kibibyte



</doc>
<doc id="300580" url="https://sk.wikipedia.org/wiki?curid=300580" title="Gibibyte">
Gibibyte



</doc>
<doc id="300581" url="https://sk.wikipedia.org/wiki?curid=300581" title="GiB">
GiB



</doc>
<doc id="300582" url="https://sk.wikipedia.org/wiki?curid=300582" title="Kleombrotos I.">
Kleombrotos I.

Kleombrotos I. () bol kráľ Sparty od roku 380 pred Kr. do roku 371 pred Kr. Pochádzal z kráľovskej rodiny Agiovcov. Spolukráľom mu bol Agésilaos II. z kráľovskej rodiny Eurypontovcov.
Bol synom kráľa Pausania, ktorý kvôli obvineniam z korupcie (v roku 395 pred Kr.) strávil zvyšok života v exile. Na trón nastúpil po svojom bratovi Agésipolisovi, keďže ten bol bezdetný.
V roku 379 pred Kr. zvrhli pod vedenín Pelopida v Tébach oligarchickú vládu, ktorá sa opierala o spartskú posádku v Kadmei a prijali demokratickú ústavu. Sparta sa vytlačením svojich vojakov cítila potupená a vzrastom demokracie v Bojótii znepokojená. S protiakciou dlho neotáľala, už zime 378 pred Kr. z poverenia eforov viedol proti nim kráľ Kleombrotos svoju prvú vojenskú výpravu. Tá ale skončila fiaskom. Na území nepriateľa strávil s vojskom šestnásť dní bez toho aby došlo k zrážke a vrátil sa domov. Efori ho zbavili velenia a ďalšie vojenské výpravy viedol jeho spolukráľ Agésilaos. 
Agésilaos v roku 376 pred Kr. ochorel a Kleombrotos opäť dostal príležitosť veliť spartskému vojsku. Jeho úlohou bolo dobyť pevnosti v horskom pásme Kithairon medzi Tébami a Aténami, ktoré boli strategickým miestom. Po strate niekoľkých vojakov sa situácia opakovala. Kleombrotos sa s vojskom vrátil späť do Sparty. Rozhodlo sa, že nasledujúca akcia bude vedená po mori. V roku 374 pred Kr. sa Kleombrotos s flotilou lodí preplavil korintským zálivom a vo Fokide dobyl prístavnú pevnosť Kreusis. Korisťou spartského voska sa stalo aj dvanásť tébskych vojnových lodí. Túto pozíciu si Sparta udržala až do roku 371 pred Kr., keď v lete tohto roku vpadlo vojsko peloponézskeho spolku vedené spartským kráľom Kleombrotom do Bojótie. K bitke došlo na pláni pri dedine Leuktry, necelých dvadsať kilometrov od Téb. V početnej prevahe bolo vojsko peloponézskeho spolku, ktoré malo približne desaťtisíc vojakov, kým Tébania iba šesťtisicpäťsto a napriek tomu tu Sparta utrpela totálnu porážku. Vojsko Tébanov pod vedením Epameinónda tu po prvý raz vo vojenskej histórii použili v boji taktiku tzv. kosého šíku. Na bojisku ostalo štyritisíc Sparťanov, medzi nimi aj kráľ. Z tejto porážky sa Sparta už nikdy nespamätala a prestala byť hegemónom v gréckom svete. Následníkom Kleombrota sa stal jeho syn Agésipolis.

</doc>
<doc id="300583" url="https://sk.wikipedia.org/wiki?curid=300583" title="Mebibajt">
Mebibajt

Mebibajt (skratka "MiB", ) je jednotka kapacity pamäťových médií. 
Definícia.
Jeden mebibajt je 220 bajtov.
Väčšina používateľov namiesto mebibajt používa zaužívaný, ale technicky nesprávny termín megabajt, ktorý je podľa SI definovaný ako 106 bajtov.
Jeden mebibajt zodpovedá 1024 KiB.
Pozri aj.
Binárny prefix

</doc>
<doc id="300584" url="https://sk.wikipedia.org/wiki?curid=300584" title="Club Atlético Osasuna">
Club Atlético Osasuna

Club Atlético Osasuna je španielsky futbalový klub so sídlom v Pamplone, Navarra. V súčasnosti hrá v najvyššej španielskej futbalovej súťaži, Primera División. 
Klub bol založený v roku 1920, do "Segunda Division" (druhej ligy) sa prebojoval v roku 1932. O tri sezóny neskôr už klub hral v "La Lige". V roku 2005 bol klub finalistom Španielskeho pohára.
Osasuna v európskych pohároch.
zdroj: kassiesa.net

</doc>
<doc id="300585" url="https://sk.wikipedia.org/wiki?curid=300585" title="Racing Club de Santander">
Racing Club de Santander

Real Racing Club de Santander, S.A.D. je španielsky futbalový klub so sídlom v Santanderi, Kantábria. V súčasnosti hrá 2. španielsku najvyššiu futbalovú súťaž, "Segunda División".

</doc>
<doc id="300586" url="https://sk.wikipedia.org/wiki?curid=300586" title="Anu">
Anu

Anu bol v sumerskej a neskôr aj v asýrskej a babylonskej mytológií boh nebies. Pán bohov, najvyššie postavený zo všetkých Sumerských bohov. Jeho číslo je 60, najväčšie, aké mohli mať bohovia (Enlil 50, Enki 40...)
Anu je vládcom na planéte Nibiru (môžeme sa stretnúť aj s názvom "Marduk" podľa jedného syna Ea), na Zemi rozdelil vládu medzi svojho prvorodeného syna Enkiho a Enlila. Anu sa vlády na Nibiru zmocnil násilne od Alalua, ktorý musel ujsť na temnú zem (našu planétu Zem (planéta)).
Chetitský text z Anuš (úryvok):
"Porazil ho, Alala"
"on pred nim utiekol"
"dole na temnú zem"
Históriu opisujú texty, ktorých chetitská verzia sa nazýva "„Kráľovstvo nebies“".

</doc>
<doc id="300592" url="https://sk.wikipedia.org/wiki?curid=300592" title="Boiling Lake">
Boiling Lake

Boiling Lake je jazero (zaplavená fumarola), ktoré sa nachádza na území Národného parku Morne Trois Pitons v štáte Dominika. Je to vriace jazero, vzdialené cca od hlavného mesta Roseau. Má približne kruhový tvar s priemerom , hĺbka je v súčasnosti neznáma. Vzhľad je pitoreskný – sivo-modrá variaca sa voda, bubliny na hladine sú zahalené do oblaku pary – len pri silnejších poryvoch vetra sa hladina odkryje. 
Výlet k jazeru je pomerne náročná túra s výraznými výškovými rozdielmi – jedným smerom je potrebné prekonať približne 2000 drevených schodov. Úvod túry prechádza okolo Titou Gorge. Na výlet je potrebné rezervovať si celý deň. Nástup je v Laudat, trasa dnes už pravidelne upravovaná turistickými sprievodcami, vedie cez neporušenú prírodu dažďových pralesov, cez sopečný kráter Valley of Desolation s množstvom horúcich prameňov až k jazeru. Koniec túry je cca 40 metrov nad samotnou hladinou jazera.

</doc>
<doc id="300593" url="https://sk.wikipedia.org/wiki?curid=300593" title="James Cameron">
James Cameron

James Francis Cameron (* 16. august 1954, Kapuskasing, Ontário, Kanada) je kanadský filmový režisér, producent, scenárista a podmorský výskumník. Jeho scenáre a réžie zahŕňajú filmy ako "Terminátor" (1984), "Votrelci" (1986), "" (1991), "Pravdivé lži" (1994), "Titanic" (1997) a "Avatar" (2009). Do dnešného dňa mu jeho režijné snahy vyniesli 1,2 mld. $ v Severnej Amerike a takmer 3,7 mld. $ celosvetovo. Po niekoľkých hlavných filmoch sa Cameron zameral na dokumentárnu kinematografiu a spoluvyvýjanie digitálneho 3D Fusion Camera System. K hlavným filmom sa vrátil so snímkou "Avatar", pri ktorej taktiež využil technológiu Fusion Camera System. 25. marca 2012 sa stal tretím človekom v histórii, ktorý dosiahol dno Mariánskej priekopy, pričom ako prvý tam zostúpil samostatne. 
Filmografia.
 I umelecký režisér
 II režisér druhej jednotky a produkčný dizajnér
 III herec
 IV dotazovaný
 V účastník
 VI strihač
 VII umelec matnosti a režisér špeciálnych efektov
 VIII dizajnový konzultant
 IX postava, ktorú sám vytvoril

</doc>
<doc id="300594" url="https://sk.wikipedia.org/wiki?curid=300594" title="Peer review">
Peer review

Peer review (z angl. „kontrola/revízia seberovnými“), recenzné hodnotenie alebo recenzné konanie je kontrola práce (činnosti) alebo diela tretími osobami (spravidla odborníkmi) činnými v rovnakej oblasti, napríklad:
Recenzia vedeckej práce.
Najčastejšie sa pojem vzťahuje na recenziu vedeckého tlačeného diela, vo forme jeho odborného posúdenia nezávislými odborníkmi z rovnakej oblasti (expertné posudzovanie článku) pred jeho vydaním. Recenziu vykonáva osoba, ktorá je odborníkom v rovnakej oblasti ako autor vedeckej práce, čo sa v oblasti viacodborových vedeckých disciplín, ktorým sa nevenujú jednotlivci, ale rozsiahle vedecké tímy, môže stať predmetom sporov. Recenzentov (spravidla 2 - 3 na článok) vyberá zvyčajne redakčná rada vedeckého časopisu z osôb, ktoré zvyčajne nie sú jej členmi.
Odborné vedecké časopisy si ako podmienku publikovania vedeckej práce, vyžadujú preskúmania tejto práce, vlastnými alebo externými recenzentmi. Recenzenti by mali byť renomovanými výskumníkmi. Kvôli konfliktu záujmov by sa malo jednať o pracovníkov z iného pracoviska ako je autor alebo autori recenzovanej práce a zároveň zároveň osoby, ktoré nie sú spoluautormi alebo editormi príslušnej publikácie. Spravidla sa pri tom jedná o hodnotenie rukopisov určených na publikovanie (tzv. pre-publication review), aj keď v súčasnosti sa vyskytuje aj tzv. otvorené recenzné konanie, kde je možné recenzovať už vydané práce. Recenzia môže byť aj „zaslepená“ (tzv. single blind peer review), keď recenzent nevie, kto je autorom diela, ktoré recenzuje. Tento prístup má teoreticky za cieľ minimalizovať zaujatosť a zabezpečiť objektívnejšie hodnotenie na základe samotného obsahu. Rovnako je možné anonymizovať meno recenzenta, v prípade že si ten neželá zverejniť svoju totožnosť pre možné negatívne reakcie autora, či spoluautorov recenzovanej práce. Niektoré časopisy umožňujú aj dvojité zaslepenie (tzv. double blind peer review), kedy nie sú vzájomne známe ani mená autorov recenzentovi a zároveň meno recenzenta autorom. Konkrétny správny postup recenzného konania nie je striktne stanovený a odlišuje sa podľa zvyklostí toho-ktorého časopisu a vedného odboru.
Rozsah recenzného konania môže siahať od jednoduchého schválenia redaktorom až po žiadosť o úplné sprístupnenie napríklad surových dát a metodiky, ktorou boli tieto dáta spracované, aby bolo možné vykonať úplnú verifikáciu alebo znovu zopakovať objav, o ktorom vedecký článok pojednáva. 
Napriek tomu, že metodika recenzného konania býva často kritizovaná ako pomalá (či naopak unáhlená), neefektívna alebo nepochopená, vedecká verejnosť ju často - spolu s princípom falzifikácie - chápe ako to, čo odlišuje vedu, od náboženských dogiem a kvalitné vedecké časopisy od pseudovedy.

</doc>
<doc id="300595" url="https://sk.wikipedia.org/wiki?curid=300595" title="Porfyroid">
Porfyroid

Porfyroid je premenená hornina, ktorá vzniká metamorfózou z kyslých vulkanitov a ich pyroklastík.
Termín zaviedol J. C. Delamétherie v roku 1795.
Zloženie a vlastnosti.
Porfyroidy vznikli premenou kyslých vyliatych hornín ryolitov (kremenných porfýrov), ryodacitov, a ich tufov alebo aj zo žulových porfýrov. Makroskopicky sa porfýroidy vyznačujú zreteľnou jemnou bridličnatosťou. Najčastejšie sú svetlo sfarbené - biele, svetložlté, sivobiele a žltkasté. Majú reliktnú porfyrickú štruktúru. Základná hmota je obyčajne zložená zo sericitu, kremeňa a živcov. Výrastlice (porfyroblasty) tvoria najčastejšie kremeň a živce. V niektorých typoch porfyroblasty kremeňa majú pretiahly tvar.
Výskyt.
Porfyroidy sú bežné v oblasti veporika (okolie Ľubietovej), Slovenské rudohorie. Najvýznamnejšie výskyty porfýroidov sú vo Volovských vrchoch, najmä v strednej časti gemeridného kryštalinika, hlavne jeho najstaršiu kambricko-spodnodevónsku gelnickú skupinu (Gelnica, Rožňava, Dobšiná), ktorá bola v minulosti nazývaná aj porfyroidová séria.
Použitie.
Zvršky, ako kamenivo, do betónov.

</doc>
<doc id="300597" url="https://sk.wikipedia.org/wiki?curid=300597" title="Recenzia">
Recenzia

Recenzia (z lat. recensio; vykonávanie recenzie je recenzovanie) alebo v mnohých kontextoch aj kritika môže byť:
Odborná recenzia je recenzia vykonaná/vytvorená odborne alebo odborníkom, pozri peer review

</doc>
<doc id="300601" url="https://sk.wikipedia.org/wiki?curid=300601" title="Recenzovanie">
Recenzovanie



</doc>
<doc id="300602" url="https://sk.wikipedia.org/wiki?curid=300602" title="48 Orionis">
48 Orionis



</doc>
<doc id="300603" url="https://sk.wikipedia.org/wiki?curid=300603" title="Odborná recenzia">
Odborná recenzia



</doc>
<doc id="300606" url="https://sk.wikipedia.org/wiki?curid=300606" title="Inovať">
Inovať

Inovať (iné názvy: kryštalická námraza, inovatka, srieň, osuheľ, mráz, zriedkavo osuhlina, nárečovo hŕňava) je zamrznutá vodná para v tvare ihličiek, kyprá, biela kryštalická štruktúra vody, vznikajúca pri silných mrazoch a zároveň vysokej vlhkosti vzduchu až hmle. Vzniká pri odparovaní sa vody z predmetov, ktoré boli pôvodne teplejšie ako prudko sa ochladzujúce okolie.

</doc>
<doc id="300610" url="https://sk.wikipedia.org/wiki?curid=300610" title="Incident v Tonkinskom zálive">
Incident v Tonkinskom zálive



</doc>
<doc id="300614" url="https://sk.wikipedia.org/wiki?curid=300614" title="Margaret Woodrow Wilsonová">
Margaret Woodrow Wilsonová

Margaret Woodrow Wilsonová (* 16. apríl 1886, Gainesville, Georgia, USA – † 12. február 1944, Putučéri, India) bola dcéra prezidenta Woodrowa Wilsona a jeho manželky Ellen. Mala dve sestry, Jessie a Eleanor. Po smrti svojej matky vykonávala funkciu prvej dámy USA až do otcovho druhého sobáša.
Naspievala a vydala niekoľko nahrávok okolo roku 1918. V roku 1938 sa presťahovala do ašrámu Sri Aurobindoa v Putučéri v Indii, kde žila až do konca života. Šesť rokov nato zomrela na infekciu obličky. Margaret Woodrow Wilson bola neskôr v Sri Aurobindovom ašráme známa, ako 'Nistha'. Meno jej dal Sri Aurobindov Ašram po tom čo sa stala jeho chovankou. Slovo 'Nistha' znamená v sanskrite "úprimná".

</doc>
<doc id="300616" url="https://sk.wikipedia.org/wiki?curid=300616" title="Ralph Woods">
Ralph Woods

Ralph Woods (* 2. máj 1986, Quebec, Kanada) je kanadský pornoherec. Patrí medzi najznámejšie hviezdy bratislavského produkčného štúdia pre homosexuálne pornofilmy produkujúceho pod ochrannou známkou Bel Ami. Ralph Woods je jedným z mála hercov v Bel Ami, ktorí nepochádzajú zo Slovenska a ktorí vystupujú otvorene ako homosexuáli. Ralph Woods meria 173 centimetrov a váži 57 kilogramov. Vyznačuje ho nadrozmerný penis, ktorý je jeho výrobnou značkou známou v homosexuálnom pornopriemysle.
Kariéra.
V 18-tich rokoch sa R. Woods presťahoval do Montrealu a začal kariéru v sexpriemysle ako striptér. Následne začal pracovať pre produkčné štúdio Falcon Entertainment a neskôr pre Bel Ami (avšak nie exkluzívne).

</doc>
<doc id="300617" url="https://sk.wikipedia.org/wiki?curid=300617" title="Pečať štátu Washington">
Pečať štátu Washington

Pečať štátu Washington bola navrhnutá a nakreslená, ešte pred prijatím Washingtonu do Únie v roku 1889, Charlesom Talcottom a Gilbertom Stuartom.
Opis.
Pečať zobrazuje portrét prezidenta Georga Washingtona na modrom kruhovom pozadí. Okolo modrého poľa je žlté medzikružie nesúce nápis: "The Seal of the State of Washington" (slovensky:"Pečať štátu Washington 1889"). Rok 1889 je rokom vstupu štátu do Únie. 
Pečať je taktiež v strede vlajky štátu Washington. 
História.
Pôvodná pečať štátu mala zobrazovať prístav Tacoma, horu Mount Rainier, pšeničné pole a pasenie oviec. Zlatník Charles Talcott argumentovali tým, že návrh je príliš zložitý a rozhodol sa vytvoriť inú pečať. Nakreslil dva kruhy (prví podľa atramentovej fľaše, druhý podľa strieborného dolára) a do medzikružia vložil text "The Seal of the State of Washington". Do stredu nalepil poštovnú známku nesúcu obraz Georga Washingtona. Oficiálnu kresbu podľa toho návrhu následne urobil Gilbert Stuart a pečať bola zákonodarcami prijatá.

</doc>
<doc id="300618" url="https://sk.wikipedia.org/wiki?curid=300618" title="Pečať štátu New York">
Pečať štátu New York

 
Veľká pečať štátu New York bola v súčasnej podobe prijatá v roku 1882, ale jej prvá podoba sa objavila už v roku 1777.
Popis.
Pečať tvorí modré kruhové pole, v ktorom je umiestnený štátny znak štátu New York. Štátny znak má zlato lemovaný štít, ktorý zobrazuje dve lode plávajúce po Hudson River pod pohorím Hudson Highland, nad ktorým vychádza zlaté slnce. Nad štítom je žlto-modrá točenica, z ktorej vystupuje Zemeguľa ukazujúca Atlantický oceán. Nad Zemeguľou je symbol Spojených štátov – Orliak bielohlavý. Štítonosičmy sú dve ženy, heraldicky vpravo je to Bohyňa slobody, dražiaca kopiju s čiapkou slobody a šlapajúca na vrchol britskej kráľovskej koruny, ktorá symbolizuje slobodu po Americkej vojne za nezávislosť. Druhý štítonos (heraldicky vľavo) je Bohyňa spravodlivosti, ktorá má oči previazané šatkou a v ruke drží váhy spravodlivosti. Obe postavy stoja na bielej stuhe s latinským heslom: EXCELSIOR 
(slovensky "Stále nahor"), čo je motto štátu New York. Modrý kruh prechádza, v smere od stredu von, do modrého medzikružia so svetlo modrým nápisom The Great Seal of the State of New York ("Veľká pečať štátu New York").
Štátny znak z pečati je taktiež súčasťou vlajky štátu New York.

</doc>
<doc id="300619" url="https://sk.wikipedia.org/wiki?curid=300619" title="CA Osasuna">
CA Osasuna



</doc>
<doc id="300621" url="https://sk.wikipedia.org/wiki?curid=300621" title="Pečať štátu Montana">
Pečať štátu Montana

Pečať štátu Montana bola prijatá v roku 1889.
Opis.
Pečať zobrazuje les a vodopády Great Falls na rieke Missouri v lúčoch vychádzajúceho slnka. Na pravom brehu rieky je pluh a lopata, symbolizujúce baníctvo a poľnohospodárstvo. V popredí sa nachádza stuha so štátnym mottom v španielčine: "Oro y plata" (slovensky: "Zlato a striebro"). Vonkajšia strana kruhu nesie nápis: THE GREAT SEAL OF THE STATE OF MONTANA. (slovensky: "Veľká pečať štátu Montana").

</doc>
<doc id="300622" url="https://sk.wikipedia.org/wiki?curid=300622" title="Pečať štátu Michigan">
Pečať štátu Michigan

 
Veľká pečať štátu Michigan bola prijatá dňa 2. júna 1835.
Popis.
Veľkú pečať tvorí svetlo modré kruhové pole, v ktorého strede je modrý štít, s nápisom TUEBOR („"Budem obhajovať"“), zobrazujúci muža zo zbraňou v ruke stojaceho na zelenom brehu jazera pri východe slnka. Muž symbolizuje stranu a mieru a schopnosť brániť svoje práva. Štítonsičom tohoto erbu je heraldicky vpravo Wappity a vľavo Los europský. Obaja sú typickým symbolom Michiganu. 
Nad štítom je heraldicky vpravo hladiaci Orol bielohlavý, ktorý v pazúroch drží zväzok šípov a olivovú ratolesť. Nad ním je červená stuha s bielo napísaným heslom v latinčine: E PLURIBUS UNUM („"Z mnohých jeden"“). Obe tieto prvky symbolizujú Spojené štáty americké. (Sú prevzaté z veľkej štátnej pečati Spojených štátov). Pod štítom je biela stuha opäť s latinským heslom: SI QUAERIS PENINSULAM AMOENAM CIRCUMSPICE („"Pokiaľ hľadáte príjemný polostrov, dívajte sa okolo seba"“). Modrý kruh prechádza, v smere od stredu von, do červeného medzikružia s čiernym nápisom: THE GREAT SEAL OF THE STATE OF MICHIGAN A.D. MDCCCXXXV ("Veľká pečať štátu Michigan"). 
Tato pečať bola prijatá dňa 2. júna 1835 a vytvoril ju samotný druhý guvernér tohoto štátu - Lewis Cass. Pečať je taktiež súčasťou Michiganskej vlajky. Znak (modrý štít uprostred) môže byť, na rozdiel od pečati, vytlačený na dokumenty bez dizajnu alebo slov.

</doc>
<doc id="300623" url="https://sk.wikipedia.org/wiki?curid=300623" title="Sľubica">
Sľubica

Sľubica môže byť:

</doc>
<doc id="300625" url="https://sk.wikipedia.org/wiki?curid=300625" title="Branisko (pohorie)">
Branisko (pohorie)

Branisko je samostatný geomorfologický celok Fatransko-tatranskej oblasti na východnom Slovensku. Jeho najvyšším bodom je vrch Smrekovica s výškou 
Poloha.
Pohorie tvorí morfologicky výrazný horský chrbát smeru S-J s dĺžkou asi . Na severe hraničí s Bachurňou, na východe so Šarišskou vrchovinou. Na juhu je oddelený tokom Hornádu, Dolinského a Kluknavského potoka od masívu Čiernej hory. Na juhozápade susedí Hornádska kotlina a na západe Levočské vrchy.
Prírodné podmienky.
Geomorfológia.
Z geomorfologického hľadiska je pohorie súčasťou Fatransko-tatranskej oblasti. Sedlo Chvalabohu v priesmyku Branisko rozdeľuje pohorie na dva podcelky. Severnejšia a masívnejšia Smrekovica s najvyšším vrchom Smrekovica () a južnejšia Sľubica s najvyšším vrchom Sľubica ().
Až tri štvrtiny pohoria sa nachádzajú vo výške od 700 do . Značné rozdiely v nadmorskej výške mali za následok spätnú eróziu stráňových tokov, ktoré spôsobili zarezanie vodných tokov a vznik systému rázsoch.
Geológia.
Geologicky možno pohorie rozčleniť na severnú zónu Smrekovice a južnú zónu Sľubice. Na západe ju od paleogénnych sedimentov oddeľuje poľanovský zlom, na východe je to šindliarsky zlom. Kvôli výraznému zlomovému obmedzeniu a hrasťovitej stavbe v minulosti pokladali severnú časť Braniska za jadrové pohorie. Až novšie poznatky nadobudnuté pri stavbe tunela Branisko napovedajú, že celé pohorie je zrejme súčasťou veporika. Nad ním sa v reliktoch zachovali i horniny gemerika.
Smrekovická zóna je analógom ľubietovskej zóny veporika, tvoria ju migmatity a granitoidy označované ako komplex Patrie. Nad nimi ležia mezozoické vápence a dolomity hronika. Zóna Sľubice má podobnú geologickú stavbu ako blízky celok Čierna hora. Na severe ho tvoria najmä granitoidy bujanovského komplexu. V jeho nadloží sa nachádza slabo metamorfovaný sedimentárny obalový komplex označovaný ako ružínska jednotka. Tvoria ho horniny vrchného paleozoika až triasu, lokálne i jury, prevažne pieskovce, karbonáty a bridlice. Južnú časť Sľubice buduje tzv. miklušovský komplex pozostávajúci z migmatitov, rúl a amfibolitov. Jeho sedimentárny obal tvorí hrabkovská jednotka, ktorá má vlastnosti vrchného paleozoika až strednej jury.
Vodstvo.
Pohorie patrí k povodiu Hornádu. Najvýznamenším tokom je Veľká Svinka. Maximálny prietok vodných tokov tejto oblasti je na jar počas topenia snehu, hlavne v apríli. Okrajové zlomy pohoria sprevádzajú pramene minerálnych vôd. Najvýznamnejším a hospodársky využívaným je prameň Salvator.
Podnebie.
Oblasti s menšou nadmorskou výškou možno zaradiť do mierne teplej klimatickej oblasti, vyššie oblasti naopak do chladnej. Priemerné teploty sa v januári pohybujú okolo -6 až -7 °C, zatiaľ čo v júli od 15,5 do 17 °C. Priemerný úhrn zrážok je ročne 650. S najvýdatnejšími zrážkami v júli a najnižšími vo februári. Snehová pokrývka sa v pohorí drží od 80 do 120 dní v roku.
Rastlinstvo a živočíšstvo.
Pohorie pokrývajú vo vyšších polohách hlavne ihličnaté, predovšetkým borovicové lesy, s bežnými smrekmi a smrekovcami. V nižších polohách je viditeľný prechod k zmiešaným lipovo-dubovým a dubovo-hrabovým porastom.
Turistika.
Naprieč celým pohorím vedie zeleno značkovaná turistická trasa z Krompách až do Sabinova. Turisticky zaujímavé sú oblasti ako napr. Lipovský kras pri Lipovciach.
Doprava.
Pohorie pretína dosiaľ najdlhší diaľničný tunel na území Slovenska.

</doc>
<doc id="300628" url="https://sk.wikipedia.org/wiki?curid=300628" title="Peugeot 309">
Peugeot 309

Peugeot 309 je osobný automobil nižšej strednej triedy francúzskej autombilky Peugeot (koncern PSA). Peugeot 309 sa vyrábal medzi rokmi 1985-1993, potom bol v licencii vyrábaný tiež v Indii (1994-1997).
Model 309 bol pôvodne zamýšlaný ako nový model značky Talbot pod názvom Arizona a mal nahradiť modelovú radu Horizon. Bohužial pre Talbot sa koncern PSA v priebehu roka 1985 rozhodol ukončiť predaj vozov značky Talbot a voz bol premenovaný a predávaný pod značkou Peugeot. Prvá 309 zišla z výrobného pásu v Rytonu v októbri 1985, samotný predaj začal začiatkom nasledujucého roku. Model 309 nemal za úlohu nahradiť Peugeot 305 a preto bol pomenovaný 309 (náhrada za 305 mala byť logicky 306), naďalej mala číslovka poukázať na pôvod vozu (Talbot). Peugeot 309 sa vyrábal v päťdverovej verzii, od roku 1987 aj v trojdverovej.
Facelift a nástup 306.
V roku 1989 prišiel Peugeot s upravenou verziou 309, ktorá mala pozmenené zadné svetlá, zníženú nákladovú hranu kufru, lepšiu antikoróznu ochranu (pozinkovanú), prevodovku (spätný chod pod piatym prevodovým stupňom namiesto vedľa prvého prevodového stupňa), ďalej upravený interiér a väčšou ponukou motorov. Model 309 bol dodávaný s naozaj širokou paletou motorov, ako vznetových, tak aj zážihových od obsahu 1.1 až po 1.9, špecialitou bol potom motor XU9 o obsahu 1905 ccm s výkonom 115, 122, 130 konskými silami a 16v s výkonnom 160 hp, ktoré boli montované do rady 309 GTi. V roku 1993 Peugeot predstavil modelovú radu 306, s ktorej príchodom skončila výroba rady 309. Peugeot 306 v mnohých smeroch využíva odkaz svojho predka a do prvých radov boli montované motory, ktoré boli používané už v rade 309.

</doc>
<doc id="300632" url="https://sk.wikipedia.org/wiki?curid=300632" title="Jaroslava Maxová">
Jaroslava Maxová

Jaroslava Maxová (* 6. apríl 1957, Moravská Třebová; Jaroslava Horská, Jaroslava Horská-Maxová) je česká operná speváčka - mezzosopranistka a pedagogička spevu. 

</doc>
<doc id="300633" url="https://sk.wikipedia.org/wiki?curid=300633" title="Peugeot 405">
Peugeot 405

Peugeot 405 je osobný automobil strednej triedy, ktorý od júla 1987 vyrába francúzska automobilka Peugeot. Výroba modelu 405 pokračuje pod licenciou mimo Francúzska. V roku 1988 bol zvolený za Európske auto roka, pričom dostal najviac hlasov v celej histórii tejto súťaže až dodnes. Celosvetovo bolo predaných okolo 2,5 milióna automobilov vo verziách s volantom vľavo alebo vpravo ako "berline" (sedan) a "break" (kombi).
Jeho vzhľad je podobný automobilu Alfa Romeo 164, ktorý bol uvedený v rovnakom roku, a ktorý takisto dizajnovala spoločnosť Pininfarina. Peugeot 405 používal benzínové motory TU/XU a dieselové motory XUD.
405 MI 16.
Peugeot 405 MI 16 bola športová verzia typu 405 postavená na základe sedanu. Ako pohon slúžil štvordobý radový kvapalinou chladený šestnásťventilový štvorvalec s rozvodom 2x OHC. Bol uložený naprieč pred prednou nápravou a sklonený o 30° dozadu. Jeho objem bol 1905 cm³ a kompresný pomer 10,4:1. Motor poskytoval maximálny výkon 116 kW/158 koní a krútiaci moment 177 Nm. Automobil mal 5-rýchlostnú manuálnu prevodovku a pohon predných kolies. Predná náprava bola zavesená na priečnych trojuholníkových ramenách a vzperách typu McPherson odpružených vinutými pružinami a zadnéá na vlečných kľukách odpružených priečnymi skrutnými tyčami. Vpredu i vzadu boli teleskopické plynokvapalinové tlmiče a priečne skrutné stabilizátory. Automobil bol vybavený posilňovačom a systémom ABS od firmy Bendix. Automobil dosahoval maximálnu rýchlosť 220 km/h.
Do predného nárazníka bol integrovaný spojler. Automobil bol vybavený športovými sedadlami, centrálním zamykaním, elektrickým ovládaním okien a vyhrievaním spätných zrkadiel a zadného okna.
405 T16.
Pretekárska verzia Turbo 16 sa od civilného prevedenia veľmi líšila. Mala karosériu kupé s motorom umiestneným uprostred. Mala stály pohon všetkých kolies 4x4. Technický základ špeciálu bol prevzatý a vylepšený z typu 205 T16. Boli vyrobené iba 2 vozy pre Rely Dakar a ďalšie púštne maratóny. V roku 1988 vyhral Peugeot 405 T16 populárne americké preteky do vrchu Pikes Peak. V rovnakom roku sa Peugeot zúčastnil aj Dakaru s dvomi automobilmi 205 a dvomi automobilmi 405. Jedna 405 mala technické problémy a vedúci automobil Ari Vatanena bol po odcudzení a následnom nájdení penalizovaný za premeškanie časovéhu limitu nástupu na štart etapy. V rokoch 1989 a 1990 však už tieto automobily vyhrali.

</doc>
<doc id="300634" url="https://sk.wikipedia.org/wiki?curid=300634" title="Sparti">
Sparti

Sparti (gr., Σπάρτη - "Sparti") je mesto v kraji Lakónia na Peloponéze. Staroveká Sparta bola známa ako silný grécky štát, moderná Sparta bola založená v 19. storočí blízko starovekej lokality, z ktorej sa však skoro nič nezachovalo. Žije tu okolo 18 000 obyvateľov. Je to hlavné mesto kraja Lakónia (Lakedemonía).
V okolí Sparti sa pestujú hlavne olivy a citrusy. V meste môžeme navštíviť archeologické múzeum, Akropolu, staroveké divadlo, chrám bohyne Atény, hrob kráľa Leonida a kostol sv. Nikóna z 10 storočia. Starosta mesta je Sarándos Antonákos.
Starovek.
Územie Sparty obývali od 15 stor. pred Kr. grécke kmene Achájcov a Sparta bolo jedno z najdôležitejších miest mykénskeho obdobiaspolu s Mykénami, Tirynsom a Aténami. Okolo 1100 pred Kr. sem však prišiel bojovný grécky kmeň Dórov, ktorí si podmanili pôvodné achájske obyvateľstvo a založili slávny staroveký štát Sparta, v ktorom boli utláčaní Achájci, teda Helóti a Perioikovia. Sparťania sa veľmi odlišovali od ostatných Grékov, čo sa týka usporiadania štátu a krutým zaobchádzaním. Mestu vládli dvaja králi (basileis), gerúzia, efori a apella. Za spartského zákonodarcu je považovaný Lykurgos. Sparťania vyhrali v peloponézskej vojne nad Aténčanmi, neskôr však boli porazení Tébami a Macedóniou. Od roku 146 pred Kr. Grécko pripadlo Rímu, no Sparta si určitú autonómiu uchovala. Počas rímskeho obdobia sa však postupne autonómia vytratila a Achájci aj Sparťania sa navzájom pomiešali. V 3. stor. Spartu dobyli Góti, v 4. stor. Vizigóti a v 5. stor. Huni. Podľa niektorých informácií však Sparťania dokázali Gótov odohnať, hoci už žiadna skutočná spartská armáda neexistovala. V tomto období už mnohí Sparťania boli kresťania.
Byzantské obdobie.
Sparta sa dokázala z útokov spamätať a existovala až do 7. stor., kedy na západný Peloponéz vtrhli Slovania, tí sa usadili neďaleko od Sparty v pohorí Taugetos a odtiaľto ovládali Grékov. Mnohí obyvatelia Lakónie, teda aj Sparty odišli, niektorí odišli na Sicíliu, iní na peloponézsky polostrov Mani, iní do mesta Monemvasia, ďalší do Tsakónie, teda na východný Peloponéz a tu si uchovali svoje dórske zvyky aj dialekt dodnes. Gréci z Mani sú známi ako výborní bojovníci. V 9. stor bola moc Slovanov definitívne zničená Byzanciou a na posilnenie miestneho gréckeho obyvateľstva bolo do Lakónie privedené grécke obyvateľstvo z južnej Itálie, Sicílie a Anatólie. Byzantská vláda na troskách Sparty vytvorila mesto Lakedemonía, podľa kraja Lakónia, ktorý sa tiež nazýval Lakedemonía. V tomto meste okrem Grékov žili aj Židia a Arméni. Mesto bolo dôležitým centrom Peloponézu a sídlo patriarchu. V 10 storočí tu pôsobil svätý Nikón. V 13. stor. mesto ovládli Benátčania. Benátski kupci sa tiež usadili v meste a neskôr sa s Grékmi pomiešali. V roku 1263 sa však obyvatelia presťahovali z Lakedemonie do nového mesta, do blízkej Mystry, ktorá sa stala dôležitým centrom. Mystru v 15. stor. dobyli Turci.
Moderné obdobie.
V roku 1834, teda tesne po oslobodení Grécka od Turkov, grécky kráľ Otho postavil nové mesto, Sparti, na mieste starovekej lokality a stredovekej Lakedemonie. Boli sem presídlení obyvatelia z neďalekej Mytstri, pretože pochádzali zo Sparty.

</doc>
<doc id="300635" url="https://sk.wikipedia.org/wiki?curid=300635" title="Falcon Entertainment">
Falcon Entertainment

Falcon Entertainment alebo Falcon Studios, skrátene Falcon je americký podnik zaoberajúci sa produkciou homosexuálnych pornofilmov zo sídlom v San Franciscu. Založil ho Chuck Holmes v roku 1971. Predsedajúcim firmy je momentálne Todd Montgomery. Falcon pod viacerými značkami nakrútil viac ako 400 homosexuálnych pornofilmov.Najznámejšie značky sú napríklad "Falcon Studios", "Jocks Studios", "Mustang Studios" alebo "Falcon International Collection".
Režiséri.
Viacerí dnes známi režiséri a vlastníci konkurenčných produkčných spoločností pracovali v začiatočnej fáze ako režiséri vo Falcon Entertainment. Sú to napríklad:

</doc>
<doc id="300636" url="https://sk.wikipedia.org/wiki?curid=300636" title="Zoznam piesní Karla Zicha">
Zoznam piesní Karla Zicha

Toto je zoznam písní, ktorého interpretom je spevák a skladateľ Karel Zich.
Zoznam.
poz.: Názov piesne (pôvodný názov prevzatej piesne) - duet - (autor hudby/autor textu piesne) 

</doc>
<doc id="300637" url="https://sk.wikipedia.org/wiki?curid=300637" title="Real Mallorca">
Real Mallorca



</doc>
<doc id="300638" url="https://sk.wikipedia.org/wiki?curid=300638" title="Citroën Xsara">
Citroën Xsara

Citroën Xsara je automobil nižšej strednej triedy, ktorý vyrábala francúzska automobilka Citroën v rokoch 1997 až 2006. Vyrábala sa ako päťdverový hatchback, päťdverové kombi a trojdverové kupé. Bola lacnejším a dostupnejším modelom popri modeli Citroën Xantia. Neskôr popri modeli Citroën C5 s ktorým zdieľala niektoré komponenty výbavy. Do roku 2004 bolo vyrobených 1 317 434 kusov, výroba pokračovala ďalej v Čínskej divízií DPCA (Dongfeng Peugeot Citroën Automobiles).
Popis.
Vychádza z koncernovej platformy svojho predchodcu Citroënu ZX a Peugeotu 306, vrátane elektrickej sústavy a motorizácie. Kombi pod označením break sa v predaji objavilo v roku 1998. V roku 2000 prešiel automobil prvým faceliftom a modernizáciou ktorá zmenila dizajn exteriéru a pribudli nové motorizácie. Faceliftom prešli tiež verzie Coupé. Druhý facelift priniesol 2003 malú úpravu exteriéru, zmenili sa nárazníky a pribudli otvory pre hmlové svetlomety. Novinkou bolo použitie multiplexnej siete podobne ako pri modeli C5. Xsara tak mala k dispozícií pokročilejšiu diagnostiku, väčšie možnosti programovania, palubný počítač z modelu C5 a mnoho iného. O rok neskôr začala výroba modelu C4, ale výroba Xsary bežala súbežne tri roky.
Bezpečnosť.
Ochrana posádky : 
Ochrana chodcov: (z 4 možných)
Šport.
Citroën sa po úspechoch s modelom BX 4x4 Turbo a Xantia 4x4 Turbo v šampionáte rallycross, a po úspechoch modelu ZX v Dakar rallye rozhodol použiť automobil rovnakého segmentu s konvenčným pružením v šampionáte World Rally Championship (WRC) miesto rallye Dakar. Sebastian Loeb získal s Xsarou WRC 3 tituly majstra sveta. Xsary WRC boli do šampionátu oficiálne nasadené až v roku 2003, ale už od roku 2001 ich automobilka príležitostne nasadzovala v rámci testovania. Okrem špecifikácie WRC sa na tratiach objavila i slabšia Xsara Kit-Car. Nahradila ju modernejšia a úspešná C4 WRC.
Xsara WRC.
Xsaru WRC poháňal zážihový štvorvalec s objemom 1998 cm3 preplňovaný turbodúchadlom Garett. Ten dosahuje výkonu 300 k. Prevodovka je šesťstupňová sekvenčná Xtrac. Automobil používa pneumatiky Michelin. Homologovaný bol v marci 2001 a prvýkrát sa objavil v rámci testovania v roku 2000 na Rally Lyon.
Motorizácie.
Xsara II.a III. (2000-2006).
Motorizácia SD je vznetový motor s nízkotlakým preplňovaním.

</doc>
<doc id="300639" url="https://sk.wikipedia.org/wiki?curid=300639" title="Citroën ZX">
Citroën ZX

Citroën ZX je automobil nižšej strednej triedy, francúzskej automobilky Citroën. Vyrábal sa od 16. marca 1991 až do roku 1998. Vyrábal sa v prevedení ako troj- alebo päťdverový hatchback. Model bol úspešný a celkovo sa vyrobilo 2 130 600 kusov. V roku 1994 prešiel faceliftom a na trh pribudla 5-dverová verzia Break (kombi). Výroba pokračovala v Číne až do roku 2012.
Popis.
Nahradil model Citroën GS až po piatich rokoch. Vyrábal sa popri modeli BX neskôr popri modeli Xantia. Jeho platforma je zhodná s Peugeotom 306. Zdieľal overené motorizácie z úspešného modelu BX a menšie motorizácie z modelu AX.
Facelift.
Po facelifte v roku 1994 bola zvýšená bezpečnosť pridaním airbagu neskôr aj airbagu spolujazdca. V roku 1997 ho nahradil model Citroën Xsara, ale jeho výroba trvala do roku 1998. Citroën ZX sa však ďalej vyrábal v Číne pre ázijský trh, pod názvom Citroën Fukang. V Číne prešiel faceliftom a vyrábal sa neskôr pod názvom Citroën C-Elysée.
Výbava.
Úrovne výbavy:
Podľa úrovne výbavy mal Citroën ZX - ABS (okrem 1.1i), klávesnicový imobilizér, delené a vyhrievané sedadlá, zadný stierač, hmlové svetlomety, strešné okno (elektrické ovládanie), hliníkové disky, airbag, klimatizáciu, audio systém Clarion 2022, elektrické okná, elektrické zrkadlá, centrálne zamykanie na diaľkové ovládanie, alarm a posilovač riadenia.
Podvozok.
ZX, podobne ako jeho platformový brat Peugeot 306, využíval zadnú nápravu so skrutnými tyčami. Zadná náprava sa tak v zákrutách natáčala podobne ako modernejšie viacprvkové nápravy. Zvyšovalo to komfort a stabilitu na ceste. Rovnaká náprava sa použila aj v nástupcovi v modele Xsara. Predné zavesenie bolo klasické typu McPherson.
Motory.
1991-1994
Zážihové
Vznetové
1994-1998
Zážihové
Vznetové
Šport.
Prvou pretekárskou verziou bol ZX Kit Car pre šampionát rallycross. Zvíťazil v roku 1992 na európskom pohári v 1. divízií, jazdil na ňom švédsky pilot Kenneth Hansen. Pre ZX však podla Citroënu nebolo v rallycrosse miesto, úspechy tam získaval vynovený BX 4x4 Turbo a neskôr Xantia 4x4 Turbo s pilotom J. P. Paillerom. Bola rozhodnuté že ZX bude pretekať v Dakar Rally. Vznikla tak prvá verzia ZX Rallye Raid (žltý). Ari Vatanen opustil víťaznú dakar verziu Pegueot 405 a presedlal na koncernová ZX. V roku 1991 vyhral so ZXom Paris-Tripoli-Dakar rally. V rokoch 92 a 93 sa ZX držal tesne za Mistubishi Pajero. Zvíťazila až novšia verzia ZX Rally Raid (červený). S pilotom Pierre Lartique tak zvíťazil na Dakar rally v rokoch 1994, 1995, 1996. ZX RR predstavil koncepciu dakar automobilu ktorá sa používa dodnes (VW Touareg Dakar).

</doc>
<doc id="300641" url="https://sk.wikipedia.org/wiki?curid=300641" title="Citroen ZX">
Citroen ZX



</doc>
<doc id="300646" url="https://sk.wikipedia.org/wiki?curid=300646" title="Annise Parkerová">
Annise Parkerová

Annise Parkerová (; * 17. máj 1956, Houston, Texas, USA) je americká politička a bývalá starostka mesta Houston. Je taktiež známa ako otvorená lesbička. Houston sa stal prvým z veľkých miest v Spojených štátoch, na ktorého radnici zasadnla lesbička. Parkerová získala 53 percent hlasov. Je demokratka a bola kontrolórkou mesta.

</doc>
<doc id="300652" url="https://sk.wikipedia.org/wiki?curid=300652" title="Ľudová architektúra v Česku">
Ľudová architektúra v Česku

Ľudová architektúra v Česku je špecifický prejav stavebnej ľudovej kultúry na území súčasného Česka. Do dnešných dní sa zachovalo veľa pamiatok ľudovej architektúry a to nielen jednotlivé objekty, ale často aj ucelené, štýlovo čisté sídelné štruktúry.
Delenie podľa oblastí.
Podobne ako na Slovensku, ani v Česku sa na šírenie ľudovej kultúry príliš nevzťahovali štátne alebo regionálne hranice. To spôsobilo prelínanie sa jednotlivých oblastí, ako aj veľa spoločných čŕt so slovenskou ľudovou architektúrou. Ide najmä o oblasť Moravy a Záhoria, ktoré sa vzájomne ovplyvňovali. Spôsobovali to najmä migrujúce skupiny, ktoré si na obidve územia prinášali často vlastnú kultúru bývania, ktorá sa zmiešala s pôvodným architektonickým tvaroslovím (napríklad Habáni, sedliacky barok, ...).
Hlavné regionálne oblasti na území Česka sú: západné Čechy, severozápadné Čechy, severné Čechy, stredné Čechy, východné Čechy, južné Čechy, južná Morava, stredná Morava, severná Morava a české Sliezsko.
Západné Čechy.
Západné Čechy sú tvorené mierne zvlnenou zalesnenou krajinou s nížinami pri riekach, prechádzajúcou až do pomerne členitého terénu Českého lesa. Ide o oblasti Plzeňsko (Plzeň a okolie), Chodsko (Domažlice) a Český les na hraniciach s Bavorskom. V tejto oblasti prevládajú pôvodné jednopodlažné drevené stavby, ktoré boli často omazávané hlinou. Zo západu sem tiež prenikala nemecká tradícia poschodových hrazdených konštrukcií (okrem Chodska).
Severozápadné Čechy.
Táto oblasť sa približne kryje s dnešným Karlovarským a Ústeckým krajom na severozápade Čiech. V týchto v minulosti bohatých poľnohospodárskych krajoch vidieť značný vplyv nemeckej kolonizácie a nemeckého staviteľstva. Nedostatok dreva spôsobil pomerne rýchly prechod od zrubového domu ku murovaným stavbám. Drevená zostala iba obytná miestnosť domu kvôli lepším tepelnoizolačným vlastnostiam dreva, no postupne sa aj tá začala murovať z tehál. Nemecká kolonizácia poznačila jednopodlažné domy hlavne hrazdenou konštrukciou nad úrovňou prízemia, postupne sa ale začali stavať poschodové domy, pričom prízemie bolo murované z tehál alebo z kameňa (krušnohorský dom) a poschodie hrazdené.
Veľmi zaujímavým je typ chebského domu, ktorý má poschodie hrazdené hustejšie ako ostatné domy, pričom hrazdená konštrukcia je v štíte zvýraznená s dôrazom na jej výtvarné prevedenie.
Severné Čechy.
Oblasť zaberá približne územie Libereckého kraja a severné časti Ústeckého kraja. Ako vo všetkých regiónoch, aj v oblasti severných Čiech sa vzhľadom na zalesnené aj nížinné územia prelína viacero stavebných typov tradičnej architektúry. Charakteristickým je tzv. "dom severných Čiech", v rámci ktorého rozoznávame ešte dva stavebné typy: pojizerský dom a turnovský dom.
Stredné Čechy.
Hlavná časť regiónu prináleží k tzv. starému sídelnému územiu – osídlenému už od raného stredoveku. Hlavným typom domu od stredoveku bol prízemný trojdielny dom, ktorý sa v chudobnejších a lesnatých oblastiach budoval až do začiatku 19. storočia. Tieto drevené domy bývali poschodové v oblasti Mělníku a Mladej Boleslavi. V južnej časti kvôli nedostatku lesov prevládali murované domy. Zo severozápadu sem zasahovali i (často poschodové) nemecké hrazdené konštrukcie.
Východné Čechy.
Oblasť východočeskej ľudovej architektúry sa kryje s Královohradeckým krajom, Pardubickým krajom a časti kraja Vysočina. Celý región sa dá rozdeliť ešte na tri podoblasti s typickou domovou zástavbou:
Južné Čechy.
V starších časoch v tejto oblasti prevládali zrubové konštrukcie domov, ktoré boli obkladané drevom, alebo omietané hlinou. S ubúdajúcimi lesmi sa začali domy viac budovať z hliny, prípadne z kameňa, ktorého tu bol dostatok. Táto oblasť by sa dala rozdeliť približne na štyri podoblasti.
Severná Morava a Sliezsko.
Tento región je vymedzený pohorím Jeseníky a Moravskosliezskymi Beskydami na hranici so Slovenskom. Tvorí ho najmä územie českého Sliezska s centrálnou časťou okolo Ostravy a povodia rieky Odra. Terén je prevažne hornatý, s výnimkou okolia Ostravy, ktoré bolo zasiahnuté priemyslom (ťažba uhlia) a preto sa tu tradičná architektúra takmer nezachovala. Región možno rozdeliť na tri základné oblasti:
Stredná Morava.
Oblasť Strednej Moravy je geograficky vymedzená Jeseníkmi, Brnianskou vrchovinou a severnou časťou Karpát. V súčasnosti sa približne kryje so Zlínskym a čiastočne s Olomouckým a Juhomoravským krajom. Delí sa na tri základné oblasti:
Južná Morava.
Geograficky je ľudová architektúra Južnej Moravy ohraničená približne Českomoravskou vrchovinou, Brnianskou vrchovinou a južnou časťou Bielych Karpát. Dá sa rozdeliť na viacero oblastí, najvýraznejšie sú však dve:
Skanzeny ľudovej architektúry v Česku.
Prehľad skanzenov v Česku

</doc>
<doc id="300658" url="https://sk.wikipedia.org/wiki?curid=300658" title="Ľudová architektúra v Českej republike">
Ľudová architektúra v Českej republike



</doc>
<doc id="300665" url="https://sk.wikipedia.org/wiki?curid=300665" title="Peugeot 206">
Peugeot 206

Peugeot 206 je osobný malý automobil francúzskeho výrobcu automobilov Peugeot. Vyrába sa od roku 1998 v prevedení hatchback 3 a 5 - dverí. Neskôr prišlo kombi s označením SW a sedan, ktorý sa, ale na Slovensku nepredával. Aj keď v roku 2006 bola spustená výroba nástupcu – typu 207, spoločnosť Peugeot zamýšľa s výrobou 206 pokračovať až do roku 2010 pod označením 206+. Predchodca Peugeotu 206 bol Peugeot 205.
Motory.
Zážihové
Vznetové
V športe.
V kategórii JWRC súťažili vozy Peugeot 206 S 1600.
206 WRC.
Od roku 1999 do roku 2003 vozy Peugeot 206 WRC reprezentovali automobilku v majstrovstvách sveta automobilových súťaží. Kvalitní jazdci (napr. Marcus Grönholm, Richard Burns) s nimi získali mnoho víťazstiev. Od roku 2001 patril k hlavným sponzorom továrenského tímu ropný gigant Total. Model 206 WRC poháňa štvorvalec s objemom 1 997 cm3 s rozvodom DOHC. Voz má šesťstupňovú sekvenčnú prevodovku. Automobil jazdí na pneumatikách Michelin. Vonkajšie rozmery automobilu, konkrétne dĺžka, museli byť upravené tak, aby voz spĺňal minimálne normy súťaže. Prvýkrát bol homologizovaný 1. mája 1999 a v rovnakom roku bol prvýkrát nasadený do súťaže Tour de Corse - Rally de France.

</doc>
<doc id="300670" url="https://sk.wikipedia.org/wiki?curid=300670" title="Peugeot 205">
Peugeot 205

Peugeot 205 je malý osobný automobil, ktorý v rokoch 1983 až 1997 vyrábala francúzska automobilka Peugeot. Celkom bolo vyrobených 5,3 miliónov vozov vo verziách troj- alebo pätdverový hatchback alebo dvojdverový kabriolet. Jeho predchodcom bol Peugeot 104 a jeho nástupcom Peugeot 206. Model bol úspešný aj v rally a získal tiež titul Auto osemdesiatych rokov od časopisu Car Magazine. 
História.
Vďaka typu 205 mala automobilka preniknúť do segmentu malých áut. Pôvodne preberal motory od svojho predchodcu. V roku 1994 sa objavila verzia 205D Turbo. Tú poháňal preplňovaný motor. Už po roku ale bola zastavená výroba a tento typ bol nahradený modelom GTI. Model 205 nikdy neprešiel faceliftom. Obmieňané boli iba drobné časti alebo vzhľad interiéru. Výroba bola zastavená až po nástupe typu 206. Dizajn kabrioletu navrhol Pininfarina.
205 GTI.
Pri športovej verzii boli na výber pohonné jednotky s objemami 1,6 (77,83 kW) a 1,9 l (75,88,94 kW). Vo výbave boli športové sedadlá, kotúčové brzdy na všetkých kolesách, ktoré boli štrnásť- alebo pätnásťpalcové z ľahkých zliatin. Niekoľko modelov GTI sa objavilo aj s karosériou kabriolet. V rámci série GTI sa objavilo niekoľko špeciálnych edícií slúžiacich ako homologačné série pre rally.
205 Rally.
Ďalšie športové verzie sa vyrábali v rokoch 1989 až 1992. Výroba prebiehala v spolupráci s Peugeot-Talbot sport. Hlavný dôraz bol kladený na čo najmenšiu hmotnosť vozu, ktorá bola nakoniec iba 794 kg. Bolo vyrobených okolo 30 000 vozov, ktoré sa predávali len vo Francúzku, Belgicku, Holandsku a Španielsku.U rally verzie boli na výber pohonné jednotky o objemoch 1,3 (72 kW) a 1,9 l (75 kW).
205 Turbo 16.
Špeciál postavený pre preteky v skupine B. Pre homologizáciu musela byť postavená dvestokusová séria. Motor bol umiestnený za prednými sedadlami a vozidlo malo pohon všetkých kolies. T bolo označenie pre turbodúchadlo a číslica 16 znamenala šesťnásťventilový motor. Tím pod vedením Jeana Todta získal v rokoch 1985 a 1986 pohár konštruktérov a tituly majstra sveta jazdcov získali piloti Timo Salonen a Juha Kankkunen.

</doc>
<doc id="300671" url="https://sk.wikipedia.org/wiki?curid=300671" title="Ladislav Čarný">
Ladislav Čarný

Prof. Ladislav Čarný, akademický maliar (* 24. december 1949, Žilina), je významný slovenský výtvarník, predstaviteľ konceptuálneho a procesuálneho umenia. Od roku 1992 pôsobí ako pedagóg na Vysokej škole výtvarných umení v Bratislave na Katedre teórie a dejín umenia. Jeho profesionálne aktivity majú široký záber od výtvarného umenia cez teóriu umenia, organizovanie výstav, sympózií, workshopov až po pedagogiku, didaktiku a publikačnú činnosť. Žije v Bratislave, je ženatý a má tri deti.
Životopis.
Narodil sa v Žiline v rodine lekárnika. Počas stredoškolského štúdia navštevoval Základnú výtvarnú školu v Žiline. Po ukončení gymnázia (1968) bol prijatý na VŠVU v Bratislave, odbor maľba, kde v roku 1974 absolvoval u prof. P. Matejku (diplomová práca venovaná komunikácii vo výtvarnom diele, nástenná maľba v detskom mestečku v Zlatovciach).
Po štvorročnom pobyte v Poprade sa v roku 1979 vrátil do Bratislavy. Pre svoju kresťanskú a filozofickú orientáciu a nesúhlas so štátom presadzovanou dogmou socialistického realizmu nesmel pôsobiť na oficiálnej výtvarnej scéne, preto sa profesionálne realizoval väčšinou v rámci alternatívnej kultúry (výstavy v negalerijných priestoroch, súkromných bytoch a pod.). Začal spolupracovať s okruhom výtvarníkov analytických tendencií neskoršej skupiny A-R (K. Bočkayová, M. Bočkay, D. Fischer, V. Kordoš, O. Laubert, M. Meško, I. Minárik, M. Mudroch, D. Tóth), ktorej bol členom a na alternatívnych výstavách v priestoroch SAV, ktoré spoluorganizoval František Mikloško (Ústav technickej kybernetiky, 1978; Smolenice, 1978; foyer SAV, 1979).
V roku 1987 podpísal "Vyhlásenie k deportáciám židov na Slovensku", v ktorom spolu s ďalšími významnými osobnosťami slovenskej umeleckej a intelektuálnej komunity (Dominik Tatarka, Ján Čarnogurský, František Mikloško, Vladimír Jukl, Hana Ponická, Ján Chryzostom Korec, Ján Langoš, Martin M. Šimečka, Milan Rúfus, Eugen Suchoň) vyjadril hlbokú ľútosť nad transportmi Židov do koncentračných táborov v roku 1942. Dva dni po novembrových udalostiach na Národní třídě sa v byte výtvarníka Miroslava Cipára spolu s 10 umelcami podieľal na koncipovaní protestnej rezolúcie proti zásahu polície voči demonštrácii študentov v Prahe. Po roku 1989 sa zúčastnil významných prezentácii výtvarného umenia v Paríži, Dortmunde, Seville, Ulme, Pittsburghu, na Benátskom Bienále a i. Pravidelne vystavuje doma i v zahraničí, jeho tvorba je zastúpená v zbierkach Slovenskej národnej galérie, Galérie mesta Bratislavy, Považskej galérie umenia v Žiline, Galérie Jána Koniarka v Trnave, Tatranskej galérie v Poprade, v zbierke Prvej slovenskej investičnej skupiny, Galerie U Bílého Jednorožce v Klatovách (Česko), v Mattress Factory v Pittsburghu (USA) a v súkromných zbierkach.
Tvorba.
V začiatkoch svojej tvorby sa venoval analytickej maľbe a kresbe, iluzívnej maľbe (séria "Mimikri"), práci so svetlom a tieňom ("Svetelný kríž" 1987; "Pasca na svetlo I" a "II"). V jeho diele je očividná postupujúca minimalizácia a konceptualizácia. Po definitívnom odklone od techniky maľby ("Posledné plátno" 1989) nastúpilo obdobie intenzívneho zaujatia ilúziou a zrkadlom, do ktorého začleňoval fragmenty reality (výstava "Zrkadlové obrazy" v Marianke pri Bratislave v r. 1990 – "Salvator Mundi"; "Mystické zrkadlo"; séria "Masky"). Už tu sa prejavil prechod k tvorbe inštalácií, kde do popredia vystupuje komunikácia s prostredím ("Svetelná línia" 1990; "Maľba svetlom" 1992). 
Dominantnou témou analyzovanou v tvorbe Ladislava Čarného sa stalo skúmanie reality, prejavujúce sa ako dialóg so špecifickým výstavným, ale aj nevýstavným priestorom (inštalácia in-situ) a umeleckými dielami iných autorov (apropriácia, pocta, interpretácia), pričom spoločným menovateľom je vždy snaha o vytvorenie priestoru pre zmysluplnú komunikáciu s divákom. Väčšmi ho zaujíma pozícia tvorcu ako „pozorovateľa“, nie „stvoriteľa“. V súvislosti s ideami konceptuálneho umenia mu nejde o vytváranie konečného umeleckého diela (artefaktu), ale najmä o samotnú myšlienku, ktorú dielo sprostredkúva počas svojej premeny ("Transsubstantácia" 1995; "Putrefactio est omnium rerum mater" 1995). Po roku 2000 programovo skúma transformáciu významov, (ne)možnosť porozumenia textu v zmysle vizuálneho a konceptuálneho diela a jeho kontextov v oblasti nových médií – v podobe TV-objektov, video-skulptúr či interaktívnych inštalácií.
Pedagogická a didaktická činnosť.
Od roku 1975 pôsobil ako pedagóg na ľudovej škole umenia, najskôr vo Svite, od roku 1979 v Bratislave v Petržalke. Od začiatku sa aktívne zaoberal aj teoretickou a metodickou reflexiou učebných procesov a spolupracoval s Metodickým ústavom. Jeho pedagogické aktivity vyvrcholili roku 1992 založením pedagogického štúdia na Vysokej škole výtvarných umení v Bratislave a v spolupráci s Ministerstvom kultúry SR pri príprave nových učebných osnov pre Základné umelecké školy. Je autorom učebníc výtvarnej výchovy pre základné školy. Ako člen prípravného výboru sa podieľal na porevolučnej transformácii VŠVU a na príprave koncepcie Katedry teórie umenia Trnavskej univerzity. 
Od roku 1992 pôsobí ako učiteľ na Katedre teórie a dejín umenia VŠVU a neskôr aj ako externý učiteľ Katedry dejín umenia a kultúry Filozofickej fakulty TU v Trnave. V rokoch 20002002 zastával funkciu "prorektor"a pre štúdium VŠVU. V roku 1995 sa habilitoval na umelecko-pedagogický titul docent, v roku 2007 bol menovaný za profesora výtvarných umení (Karlova univerzita v Prahe, odbor intermediálna tvorba). Od roku 1991 pravidelne publikuje v časopise Profil, je členom redakčnej rady.

</doc>
<doc id="300673" url="https://sk.wikipedia.org/wiki?curid=300673" title="Peugeot 605">
Peugeot 605

Peugeot 605 bol nástupcom najúspešnejšieho modelu 604 a predchodca súčasného modelu 607. Ide o voz vyššej strednej triedy francúzskej automobilky Peugeot, vyrábaný medzi rokmi 1989 a 1999.
Peugeot 605 mal mnoho spoločných dielov s vozom Citroën XM (motor, prevodovka, a pod.), ale stál oproti XM na bežnom podvozku. Spolu s modelom Peugeot 405 mal na trhu nahradiť populárnu Peugeot 505. Peugeot 605 sa vyznačoval vysokou úrovňou výbavy, luxusným interiérom, hladkou jazdou a mimoriadne presným ovládaním vozu, ale mimo Francúzska mal problém konkurovať, lebo mu bol vyčítaný príliš podobný vzhľad ako mal menší a lacnejší Peugeot 405 a na vyššiu triedu príliš nevýrazný vzhľad interiéru. Rovnako ako Citroën XM mal Peugeot 605 zo začiatku problém s kvalitou prevedenia, a to hlavne elektroinštaláciou, ktorá vozu vážne poškodila povesť. Tieto problémy Citroën i Peugeot odstránili až po 3 rokoch. Vozy Citroën XM a 605 sa dočkali ľahkého faceliftuv roku 1994, ale konkurencia bola aj tak silnejšia a Peugeot 605 nebol nikdy dostatočne úspešný.
Automobily postavené po roku 1992 majú všeobecne dobrú kvalitu spracovania a kvôli horšej povesti je ich cena veľmi nízka. Nástupca 605, Peugeot 607, šiel do výroby koncom roku 1999 a bol mierne úspešnejší na domácich i vývozných trhoch.
Dostupné motory.
Peugeot ponúkal v priebehu výroby niekoľko motorov, z nich najčastejšie boli tieto:
Zážihové
Vznetové
Motory boli veľmi spoľahlivé. Najspoľahlivejšími boli benzínový 2.0i a naftový 2.1 D12.

</doc>
<doc id="300675" url="https://sk.wikipedia.org/wiki?curid=300675" title="Rayveness">
Rayveness

Rayveness, vlastným menom Karen M. Swaim (* 19. jún 1972, Jamestown, Severná Karolína, USA) je americká pornoherečka. 
Životopis.
Rayveness vyrastala vo kvakerskej viere a vydala sa už rok pred ukončením strednej školy. Po svojich predkoch je spolovice Írka a spolovice Nemka. Už od pätnástich rokov si zarábala ako servírka v rýchlych občerstveniach. Po tom, čo s manželom uvideli v TV reláciu, kde nabádali ľudí, aby si natočili vlastné porno-video, rozhodli sa, že to skúsia. Svoje video poslali produkčnej spoločnosti. 
Kariéra.
S pornom začala Rayveness ako osemnásťročná. Najprv účinkovala v rôznych nízkorozpočtových pornofilmoch a aj to len so svojim manželom (ktorý je v pornopriemysle známy pod pseudonymom Red Bone) alebo so ženami. Popritom pracovala v striptízových kluboch. Až do rozvodu (v roku 1997) tak bol jej filmový partner jedine jej manžel. Po rozvode sa objavovala v scénach s novým partnerom, čiernej pleti Seanom Michaelom (s ktorým mala údajne len pracovný vzťah). V roku 2004 podala kongresmanovi Bradovi Shermanovi petíciu, kde žiadala, aby sa vek na legálne účinkovanie v pornofilmoch zvýšil z 18 na 21 rokov. Svoj postoj odôvodňovala tvrdením, že 18 roční nie sú ešte zrelí na rozhodnutie hrať v porne.
V roku 2006 bola organizáciou XRCO (Organizácia kritikov pornofilmov) nominovaná na cenu "MILFka roka". Okrem cien XRCO bola ešte nominovaná aj na ceny AVN. Rayveness natočila doposiaľ (august 2012) viac ako 390 pornofilmov.
Osobný život.
Po rozchode s prvým manželom sa vydala za ďalšieho pornoherca Dizzy Blonde-ho, s ktorým sa tiež rozviedla a to v roku 2001. Vo februári 2007 porodila svoje prvé dieťa. Meno otca však neprezradila. V súčasnosti žije v Kalifornii a pokračuje v natáčaní pornofilmov.

</doc>
<doc id="300676" url="https://sk.wikipedia.org/wiki?curid=300676" title="Modrá vlajka">
Modrá vlajka

Modrá vlajka je ocenenie pláží a prístavov, ktoré spĺňajú prísne štandardy. Týmto exkluzívnym „eko-označením“ sú každoročne oceňované pláže a prístavy po celom svete. 
Program modrej vlajky vlastní a riadi Nadácia pre environmentálne vzdelávanie ("Foundation for Environmental Education – FEE"), ktorá je mimovládnou neziskovou organizáciou vytvorenou z členov národných organizácii reprezentujúcich 59 krajín z Európy, Afriky, Oceánie, Ázie, Severnej a Južnej Ameriky.
Pre udelenie modrej vlajky FEE stanovilo prísne dodržiavanie kritérií v oblasti kvality vody, bezpečnosti, environmentálneho vzdelávania a informovanosti, vybavenosti službami a environmentálneho manažmentu. V Európskej únii sú kvalitatívne štandardy vody zakotvené direktívou Európskej komisie. 
Modrá vlajka vztýčená na pláži alebo v prístave je významným označením vysokých environmentálnych štandardov a je vyhľadávaným vyznamenaním po celom svete. Modré vlajky sú udeľované každoročne 5. júna pre Európu, Kanadu, Maroko, Tunisko a krajiny s podobnou geografickou polohou a 1. novembra pre Karibik, Nový Zéland, Južnú Afriku a pre iné krajiny na južnej pologuli.
2009 ocenenia.
Celkovo bolo v roku 2009 udelených 3458 modrých vlajok po celom svete. 2 808 pre pláže a 650 pre prístavy.
Top miesta 2009.
Najvyšší počet modrých vlajok v roku 2009 bolo udelených Španielsku s celkovým počtom 571, 493 pre pláže a 78 pre prístavy. Krajina s druhým najvyšším počtom modrých vlajok je Grécko. Grécku bolo celkovo udelených 427 modrých vlajok, z toho 419 pre pláže a 8 pre prístavy. Treťou krajinou v poradí je Turecko s celkovým počtom modrých vlajok 293 z toho 279 pre pláže a 14 pre prístavy.
Počet udelených modrých vlajok pre niektoré krajiny.

</doc>
<doc id="300681" url="https://sk.wikipedia.org/wiki?curid=300681" title="Smrť ministra">
Smrť ministra

Smrť ministra je slovenský životopisný televízny film založený na príbehu slovenského komunistického politika Vladimíra Clementisa, ktorý od apríla 1945 zastával funkciu štátneho tajomníka ministerstva zahraničných vecí Československej republiky (ČSR) a po februárovom prevrate (1948) bol ministrom zahraničných vecí, avšak v januári 1951 bol zbavený funkcie, zatknutý a neskôr začlenený do vykonštruovaného procesu s tzv. protištátnym sprisahaneckým centrom pod vedením Rudolfa Slánskeho, v ktorom bol v novembri 1952 odsúdený na smrť a 3. decembra 1952 popravený. Clementisa stvárnil Ján Kroner. Film vznikol v produkcii Slovenskej televízie (STV).
Príbeh.
Vladimír Clementis sa vo väzenskej cele, pred popravou, rozpamätáva na vlastnú minulosť a zhovára sa so svojím advokátom o rozhodujúcich chvíľach svojho politického i osobného života.
Premiéra.
Film mal premiéru 10. decembra 2009 o 21:15 na Jednotke. Podľa informácií slovenského časopisu "Trend" ho videlo 91 000 divákov 

</doc>
<doc id="300687" url="https://sk.wikipedia.org/wiki?curid=300687" title="Prehľad vlajok Baleárskych ostrovov">
Prehľad vlajok Baleárskych ostrovov

Španielske autonómne spoločenstvá Baleáry sa členia na 3 ostrovné oblasti (Eivissa a Formentera, Mallorca, Menorca) z nich každá má v čele „ostrovnú radu“. Každá z týchto ostrovných rád taktiež používa vlastnú vlajku a znak.

</doc>
<doc id="300688" url="https://sk.wikipedia.org/wiki?curid=300688" title="Benediktínske opátstvo Tyniec">
Benediktínske opátstvo Tyniec

Benediktínske opátstvo Tyniec (; ) je kláštor pri poľskom sídle Tyniec, ktoré je od roku 1973 mestskou časťou mesta Krakov.
Kláštor sa nachádza približne 13 kilometrov juhozápadne od Krakova, na strmom vápencovom brale, na pravom brehu rieky Visly. Tento v roku 1044 založený kláštor je jedným z najstarších a jedným z troch benediktínskych kláštorov v Poľsku.

</doc>
<doc id="300689" url="https://sk.wikipedia.org/wiki?curid=300689" title="Zoznam vlajok republík Sovietskeho zväzu">
Zoznam vlajok republík Sovietskeho zväzu

Vlajky zväzových republík Sovietskeho zväzu boli rozpracované verzie štátnej vlajky Sovietskeho zväzu. Všetky mali červený list, doplnený o pruhy alebo vlny s inými farbami, v ktorých hornom rohu bol skrížený zlatý kosák a kladivo, nad nimi bola zlato lemovaná päťramenná hviezda (rovnaké symboly ako na štátnom znaku). Červená farba symbolizuje októbrovú revolúciu, kosák a kladivo zväzok robotníkov a roľníkov v nezávislom štáte pod vedením komunistickej strany, päťramenná hviezda je znamením jednoty a medzinárodnej solidarity pracujúcich všetkých piatich kontinentov.
Zoznam vlajok.
Vlajky zväzových republík Sovietskeho zväzu platné v roku 1987:

</doc>
<doc id="300690" url="https://sk.wikipedia.org/wiki?curid=300690" title="Hrotokrídlovcovité">
Hrotokrídlovcovité

Hrotokrídlovcovité (lat.: Hepialidae) je čeľaď motýľov z taxónu uzdokrídle (Frenata). Sú to motýle, ktoré sú aktívne v noci, ale aj cez deň - zvyčajne večer pred zotmením. Priraďujeme ich k jednoduchším a vývojovo nižším skupinám motýľov. Na svete žije takmer 600 druhov tejto čeľade, ktoré sú systematicky zatriedené do cca. 60 rodov. S výnimkou Madagaskaru a západnej Afriky sú rozšírené po celom svete. Najviac druhov sa vyskytuje na území Austrálie.
Všeobecná charakteristika.
Ide o menšie až stredne veľké druhy motýľov. Vyskytujú sa takmer po celom svete. Motýle
sú zvyčajne nenápadne sfarbené. Majú malú hlavu a krátke tykadlá, ktoré bývajú u samčekov jemne zúbkované. Oči sú hladké a cuciak je zakrpatený a zvyčajne nefunkčný. Rozpätie krídel býva od 23 do 60 mm. Niektoré exotické druhy majú aj viac ako 10 cm. Oba páry krídel sú navzájom podobné veľkosťou a tvarom primitívnej žilnatiny. Na vnútornom okraji predných krídel je viditeľná uzdička - frenulum, z čoho pochádza aj odborný názov tejto časti motýľov - uzdokrídle (Frenata). Hepialidae sa vyznačujú pohlavným dimorfizmom. Samičky nekladú vajíčka na živné rastliny, ale ich vypúšťajú voľne za letu do vegetácie, preto ich počet býva niekedy obrovský - rádove viac ako 1000 kusov. Húsenice žijú na koreňoch, alebo priamo v koreňoch živných rastlín. Niektoré druhy môžu ojedinele pri svojom premnožení aj lokálne škodiť.
Systematika.
Hrotokrídlovcovité motýle patria do nadčeľade Hepialoidea. Delia sa na približne 60 rodov. U nás je táto čeľaď zastúpená šiestimi druhmi, ktoré všetky patria do rodu "Hepialus" Fabricius, 1775.
Zoznam druhov na území Slovenska:

</doc>
<doc id="300692" url="https://sk.wikipedia.org/wiki?curid=300692" title="Arménska SSR">
Arménska SSR



</doc>
<doc id="300694" url="https://sk.wikipedia.org/wiki?curid=300694" title="Zoznam vlajok subjektov Ruskej federácie">
Zoznam vlajok subjektov Ruskej federácie

Tento článok je zoznam všetkých vlajok 83 federálnych subjektov Ruskej federácie – republík, krajov, oblastí, federálnych miest, autonómnej oblasti a autonómnych okruhov. Každý z nich má svoju vlastnú vlajku a znak. 
Republiky.
Vlajky republík Ruskej federácie:
Kraje.
Vlajky krajov Ruskej federácie:
Oblasti.
Vlajky oblastí Ruskej federácie:
Federálne mestá.
Vlajky federálnych miest Ruskej federácie:
Autonómna oblasť.
Vlajky autonómnych oblastí Ruskej federácie:
Autonómne okruhy.
Vlajky autonómnych okruhov Ruskej federácie:

</doc>
<doc id="300695" url="https://sk.wikipedia.org/wiki?curid=300695" title="Hviezda typu B hlavnej postupnosti">
Hviezda typu B hlavnej postupnosti



</doc>
<doc id="300696" url="https://sk.wikipedia.org/wiki?curid=300696" title="Hviezda typu F hlavnej postupnosti">
Hviezda typu F hlavnej postupnosti



</doc>
<doc id="300698" url="https://sk.wikipedia.org/wiki?curid=300698" title="Hviezda typu G hlavnej postupnosti">
Hviezda typu G hlavnej postupnosti



</doc>
<doc id="300699" url="https://sk.wikipedia.org/wiki?curid=300699" title="Hviezda typu K hlavnej postupnosti">
Hviezda typu K hlavnej postupnosti



</doc>
<doc id="300700" url="https://sk.wikipedia.org/wiki?curid=300700" title="Hviezda typu M hlavnej postupnosti">
Hviezda typu M hlavnej postupnosti



</doc>
<doc id="300701" url="https://sk.wikipedia.org/wiki?curid=300701" title="Scania">
Scania

Scania AB ("Scania Aktiebolag"), obyčajne označovaná ako Scania je popredná švédska automobilka vyrábajúca úžitkové vozidlá, predovšetkým ťažké nákladné automobily a autobusy. Takisto vyrába naftové motory pre ťažké vozidlá, lode a priemysel.
Spoločnosť vznikla v roku 1911 zlúčením spoločností Vabis so sídlom v Södertälje a Maskinfabriks-aktiebolaget Scania so sídlom v Malmö. Od roku 1912 bola spoločnosť po zlúčení opäť premiestnená do Södertälje. Dnes má Scania výrobné závody vo Švédsku, Francúzsku, Holandsku, Thajsku, Číne, Indii, Argentíne, Brazílii, Poľsku, Rusku a Fínsku. V roku 2022 spoločnosť zamestnávala približne 56 000 ľudí po celom svete.
Logo Scanie je gryf z erbu švédskeho kraja Skåne.
História.
Scania AB (Scania je latinský názov kraja Skåne) vznikla spojením dvoch spoločností; Vabis a Scania.
Vabis (Vagnsfabriksaktiebolaget i Södertälje) bola založená v roku 1892 v Södertälje.
Maskinfabriks-aktiebolaget Scania bola založená v roku 1900 v Malmö. Zaoberala sa tak výrobou nákladných vagónov pre švédske štátne železnice ("Statens Järnvägar"), ako aj výrobou valcovaného hutného materiálu. Produkcii nákladných automobilov sa Scania venuje od roku 1903. Po fúzii sa spoločnosť Vabis ("Vagn Aktie Bolaget I Södertälje" v roku 1911 a vzniku firmy Scania-Vabis bolo sídlo spoločnosti preložené do Södertälje.
V roku 1919 bola celá výroba orientovaná iba na nákladné automobily. V období po prvej svetovej vojne však dopyt po nich prudko klesol a aj kvôli silnej deflácii spoločnosť v roku 1921 zbankrotovala. Ešte v rovnakom roku však bola so zhodným názvom znovu založená.
Scania-Vabis ako úspešný podnik s rozvinutou sieťou obchodných zastúpení a opravárenských dielní pre autobusy a nákladné automobily bola od roku 1948 navyše aj generálnym importérom Volkswagenu vo Švédsku. V roku 1969 sa spoločnosť zlúčila s firmou Saab pod menom Saab-Scania.
Od roku 1991 je Scania znovu samostatnou spoločnosťou. V roku 2000 získala skupina Volkswagen AG za sumu okolo 3 miliardy mariek 18,7 % kapitálu a 34,0 % hlasov v správnej rade. 
V roku 2000 vyrobila Scania svoje miliónte vozidlo.
Od 1. januára 2015 je Scania AB 100 % vlastnená nemeckou automobilovou spoločnosťou Volkswagen Group a je súčasťou jej dcérskej spoločnosti pre ťažké úžitkové vozidlá, Traton, spolu s MAN Truck &amp; Bus a Navistar.

</doc>
<doc id="300706" url="https://sk.wikipedia.org/wiki?curid=300706" title="Blatský dom">
Blatský dom

Blatský dom je typickou pôvodnou stavbou ľudového staviteľstva centrálnych nížinatých oblastí Južných Čiech. Bol stavaný takmer výlučne z hlinených tehál, alebo z kameňa, ktorého je v tejto oblasti dostatok. Býval jednopodlažný, celý murovaný a uličná fasáda bola oblúkovo zakrivená a bohato zdobená štukovou výzdobou.
Oblasť blatského domu by sa dala rozdeliť na viacero podoblastí, pričom každá z nich má určité špecifické znaky, ktorými sa v nich architektúra odlišuje. Vo všeobecnosti sa ale rozlišujú iba dve oblasti:

</doc>
<doc id="300707" url="https://sk.wikipedia.org/wiki?curid=300707" title="Andreas Brehme">
Andreas Brehme

Andreas Brehme (* 9. november 1960, Hamburg, Západné Nemecko – † 20. február 2024) bol nemecký futbalový tréner a bývalý obranca. Bol známy pre jeho víťazný gól vo finále Majstrovstiev sveta 1990 proti Argentíne z pokutového kopu.

</doc>
<doc id="300709" url="https://sk.wikipedia.org/wiki?curid=300709" title="Hepialidae">
Hepialidae



</doc>
<doc id="300711" url="https://sk.wikipedia.org/wiki?curid=300711" title="Santorini (hra)">
Santorini (hra)

Santorini je abstraktná dosková hra pre dvoch alebo troch hráčov. Hra je inšpirovaná bohmi z gréckej mytológie.
Všetky zisky z hry Santorini pripadajú v prospech múzea The Museum of Cycladic Art (http://www.cycladic-m.gr) v Aténach a na matematické vzdelanie v Brazílii. 
Pravidlá.
Herný materiál obsahuje 72 drevených dielov v tvare štvorca, 10 drevených kopúl v tvare pologule, a 6 drevených figúriek. Každý z hráčov má k dispozícii dve figúrky rovnakého tvaru. Dve figúrky majú tvar kocky a ďalšie dve majú tvar valca a tretia dvojica figúriek má tvara trojuholníka. V prípade hry medzi dvomi hráčmi sa obvykle používajú figúrky v tvare kocky a valca, trojuholníkové figúrky sú rezervované pre hru troch hráčov.
Hracia plocha.
Hracia plocha sa skladá z 5x5 štvorcových dielov, ktoré sa na začiatku hry položia vedľa seba. Tieto diely tvoria hraciu plochu. Potom hráči umiestnia svoje dve figúrky na voľné miesta na hracej ploche. Najskôr umiestni svoje figúrky hráč, ktorý má figúrky v tvare kocky, potom hráč ktorý má figúrky v tvare valca. 
Počas hry sa na hracie diely ukadajú ďalšie hracie diely a tým sa zvyšuje "úroveň" hracích polí. 
Ťahy.
Po umiestnení svojich figúriek na hraciu plochu, hráči striedavo vykonávajú jednotlivé ťahy, pričom každý ťah sa skladá z dvoch krokov: 
Premiestnenie figúrky.
V prvom kroku každého ťahu, hráč presunie jednu zo svojich figúriek na ľubovolné susedné miesto na hracej ploche. Toto miesto nesmie byť obsadené inou figúrkou a tiež nesmie byť vyššie o viac ako jednu úroveň než bolo pôvodné miesto presúvanej figúrky. Ak hráč nemôže presunúť ani jednu zo svojich figúrok, prehráva hru. 
Umiestnenie dielu.
V druhom kroku každého ťahu, hráč umiestni na hraciu plochu ďalší štvorcový diel. Miesto na ktoré hráč diel umiestní nesmie byť obsadené figúrkou a musí susediť s figúrkou presúvanou v aktuálnom ťahu. 
Stavba kopuly.
Štvorcový diel, ktorý je umiestnený na úroveň 3 (4 diely na sebe), je okamžite nahradený kopulou. Kopulu už nie je možné presunúť ani pokladať na ňu figúrky. 
Cieľ hry.
Hra môže skončiť dvomi spôsobmi:
Bohovia a hrdinovia.
Základná hra môže byť rozšírená pridaním bohov a hrdinov, ktorí ovplyvňujú pravidlá hry. 

</doc>
<doc id="300722" url="https://sk.wikipedia.org/wiki?curid=300722" title="Monika Gibalová">
Monika Gibalová

PhDr. Mgr. Monika Gibalová, PhD. (* 1. máj 1960, Spišská Sobota) je slovenská politička a bývalá poslankyňa Národnej rady Slovenskej republiky. Vo voľbách do NRSR v marci 2012 kandidovala na kandidátke KDH.
Politická činnosť.
Monika Gibalová 
V parlamente sa venuje oblasti sociálnej politiky a zamestnanosti. Presadzuje zmenu podmienok pre vznik nároku na dávku a na výšku dávky v nezamestnanosti, presadzuje solidárnejší  spôsob valorizácie dôchodkových dávok pevnou sumou. Iniciovala a konala v mene skupiny poslancov, ktorí dali podanie na Ústavný súd SR k novele zákona č. 448/2008 Z. z. o sociálnych službách z októbra 2008. Novela neumožňovala slobodný výber poskytovateľa sociálnej služby. Ústavný súd SR na verejnom zasadnutí pléna dňa 18. mája 2010 podaniu vyhovel. Diskriminácia neverejných poskytovateľov sociálnych služieb bola zo zákona odstránená. Svojou činnosťou významne prispela k zrušeniu Vojenského obvodu Javorina.
Do 31. 8. 2012 podala v NR SR 61 interpelácií, 39 poslaneckých návrhov zákonov (z toho 10 individuálnych návrhov a 17 pozmeňujúcich návrhov k zákonom) a 1 návrh na prijatie uznesenia.
Súkromný život.
Monika Gibalová žije v súčasnosti vo Svite.

</doc>
<doc id="300724" url="https://sk.wikipedia.org/wiki?curid=300724" title="Kláštor Tyniec">
Kláštor Tyniec



</doc>
<doc id="300732" url="https://sk.wikipedia.org/wiki?curid=300732" title="Wien Hbf">
Wien Hbf



</doc>
<doc id="300736" url="https://sk.wikipedia.org/wiki?curid=300736" title="Skinija">
Skinija

Skinija je rieka na západe Litvy v Klaipedskom okrese, pramení od obce Brožiai, južne od obce Antkoptis. Tečie spočiatku západoseverozápadným smerom (vľavo od obce Girininkai) až do obce Vežaičiai; tesne pred ňou preteká Vežaičiajským rybníkom. V obci sa stáča prudko na juh, od Ežaičiou sa krúti postupne stále viac západným smerom, až naproti Gargždom pri obci Maciuičiai vteká do rieky Minija ako jej ľavý prítok od jej ústia.

</doc>
<doc id="300738" url="https://sk.wikipedia.org/wiki?curid=300738" title="Simonov Nekronomikon">
Simonov Nekronomikon

Simonov Nekronomikon () je pravdepodobne najznámejšou verziou fiktívneho grimoáru "Nekronomikon", ktorý sa prvýkrát objavil v príbehoch amerického spisovateľa hororového žánru Howarda Phillipsa Lovecrafta. Jeho skutočný autor nie je známy, existuje však často citovaná domnienka, že je dielom Petra Levendu. Niekedy sa jeho názov zjednodušuje na Simonomicon.
Simonov Nekronomikon sa nazýva podľa postavy, ktorá sa k autorstvu, presnejšie redaktorstvu v knihe hlási. Obsah je väčšinou postavený na sumerskej mytológii a v úvode prebieha pokus stotožniť vystupujúce entity (a ďalšie bytosti z Lovecraftových mýtov) s božstvami Sumeru. Príbeh, ktorý kniha podáva, je zmesou mezopotámskych mýtov (nielen sumerských, ale aj akkadských, babylónskych a asýrskych) a rozpráva príbeh neznámeho pôvodu o mužovi, ktorý je v nej nazývaný „šialeným Arabom“. Kniha vyšla roku 1977 v newyorskom vydavateľstve Schlangekraft najskôr v limitovanej edícii v koženej väzbe a počte 666 kusov výtlačkov, za ktorou nasledovala edícia v plátennej väzbe v počte 3 333 kusov. V roku 1980 bola vydaná brožúra vo vydavateľstve Avon. Od tohto roku je stále v tlači a do roku 2006 sa predalo okolo 800 000 výtlačkov, čo z nej robí najznámejšiu verziu povestného Nekronomikonu.
Simonov úvod.
Úvod knihy, ktorý zaberá približne 50 z 250 strán, je jediným miestom, v ktorom Simon spomína svoje autorstvo, resp. redaktorstvo. Píše v ňom o tom, ako sa on s ďalšími dostal ku kópii gréckeho Nekronomikonu prostredníctvom jedného tajomného mnícha. Obsahuje aj pokus o spojenie H. P. Lovecrafta, Aleistera Crowleyho so sumerskou mytológiou a vykresľuje paralely s ďalšími náboženstvami, ako je kresťanstvo, wicca alebo satanizmus. Niektoré z myšlienok sú založené na úvahách Kennetha Granta o mimozmyslovom prepojení Lovecrafta s Crowleym, ktorý sa touto témou zaoberal v niektorých svojich dielach.
Svedectvo šialeného Araba.
Okrem úvodného textu knižka obsahuje aj pilotný príbeh s názvom „Svedectvo šialeného Araba“ s prológom a epilógom. Autor sa v ňom predstavuje ako „šialený Arab“. Prológ objasňuje, ako sa dostal k temným tajomstvám, o ktorých píše, a ako sa stal náhodným svedkom tajomného rituálu vyznávačov Prastarých. V epilógu je šialený Arab prenasledovaný démonmi a netvormi kvôli nevedomky spáchanému hriechu. Nakoniec je ešte pred dopísaním knihy unesený démonmi, takže chýba jeho podpis, a tým jeho meno zostáva neznáme.
Prastarí.
Mená Prastarých, ktoré sa v knihe spomínajú:
Mágia.
Väčšina knihy je návod k magickým operáciám. Podáva určitý počet magických formúl, sigíl a rituálov s vysvetlením. Veľa z nich je určených na zažehnanie zla a privolanie Starších bohov na pomoc. Niektoré sú zaklínania nepriateľov. Formuly sú písané zmesou modernej angličtiny a starej sumerčiny, vyskytuje sa aj pár chýb v prepise sumerských slov.
Sigilum (magický znak, pečať) obyčajne patrí určitej konkrétnej entite a používa sa pri jej invokácii. V niektorých prípadoch kniha obsahuje špeciálne inštrukcie na ich zhotovenie, napr. aký materiál sa má použiť alebo ktorý časový (astrologický) moment je pre nich vhodný. V ostatných prípadoch je dané len sigilum. Pre niektoré uvádzané rituály kniha predpisuje obeť. V jednom prípade pri práci s mečom invokujúcim bohyňu Tiamat predpisuje ľudskú obeť jedenástich mužov. Úvod a marketing knihy sa snaží okolo knihy vytvárať senzačný dojem obrovskej magickej sily. Záložka obalu vyhlasuje, že kniha je "„najmocnejšia a potenciálne najnebezpečnejšia čierna kniha, ktorú západný svet pozná,“" a jej rituály dokážu privolať "„bytosti a netvorov“" do "„fyzického sveta“". V úvode je čitateľ často upozorňovaný na jej silu, ktorá je údajne životunebezpečná, a nutnosť mať pri nej úplné psychické zdravie. Obsahuje aj prekliatie pre toho, kto by sa podieľal na jej zverejnení a poznámku, že zažehnávanie entít magickými technikami Zlatého úsvitu je v tomto prípade neúčinné.
Dobro a zlo.
Hlavná téma knihy je boj medzi dobrom a zlom. Sily dobra sú Starší bohovia (), sily zla predstavujú Prastarí (). Tieto dve skupiny sú v knihe obsadené skutočnými mezopotámskymi božstvami a vymyslenými entitami. Prastarí sú staré božstvá a predstavujú sily prvotného chaosu. Ich vodcom je bohyňa Tiamat. Starší bohovia sú mladšie sily, potomkovia Prastarých, ktorí sa vzbúrili proti svojim rodičom a zvíťazili.
V Simonovom Nekronomikone je obsiahnutý variant babylonského stvoriteľského mýtu "Enúma eliš". Je o tom, ako Marduk (jeden zo Starších bohov) porazil Tiamat, rozsekol jej telo na dve časti, a tým stvoril nebo a zem. Starší bohovia podobne stvorili ľudstvo z krvi boha Kingua (jeden z Prastarých). Ďalší Prastarý bol uväznený pod zem, resp. za nebo. Ako tieto, tak aj ďalšie príbehy sú odvodené zo skutočných mýtov. Výnimkou sú termíny „Prastarí“ a „Starší bohovia“, ktoré ako prvý použil P. H. Lovecraft, a tvoria pravdepodobne jednu paralelu príbehu gréckej mytológie o boji mladého Dia s Titanmi.
Simonov úvod tvrdí, že lovecraftovské mýty, rovnako ako sumerská mytológia, sú príbehom o súboji dobra a zla, ktoré sú zosobnené Staršími bohmi a Prastarými. Toto je však omyl. Podobné „vesmírne vojny“ sa v skutočnosti objavili až v príspevku Augusta Derletha k mýtom Cthulhu, nie vo vlastných Lovecraftovych príbehoch. Skôr takáto „vesmírna vojna“ pochádza zo starozákonnej apokryfickej "Henochovej knihy", ktorú Lovecraft cituje vo svojej faktografickej eseji "Supernatural Horror in Literature".
Henochova kniha pracuje s časťou Starého zákona "Genesis" 6:1-4 a opisuje ako vzbúrení anjeli, známi ako Strážcovia alebo Egregori (), zostúpili na zem z nebies a zaniesli svoje vyspelé technológie medzi rodiace sa ľudstvo, vrátane umenia metalurgie a astronómie. V "Henochovej knihe" a aj v "Genéze" sa spomína, že Strážcovia sa zaujímali o ľudské dcéry a brali si ich za ženy. Tak sa zrodilo zvláštne potomstvo zvané Nefilim (). Túto „ohavnosť“ následne Potopa spláchla do mora.
Podľa Simona Prastarí teraz ležia "„nemŕtvi ale snívajúci“" a čakajú na deň, keď sa navrátia k životu. K tomu, aby sa tak stalo, treba správnej polohy hviezd a obetí ich smrteľných vyznávačov. Tieto konštrukcie sú viac či menej v paralele k príbehom mýtov Cthulhu a kritici tvrdia, že je to jasný pokus o prepojenie Simonovho Nekronomikonu s lovecraftovskými mýtmi, Armagedonom a Jánovym Zjavením židovsko-kresťanskej tradície. Za týmito udalosťami bude nasledovať už len veľký požiar konca sveta a na záver sa mäso porazeného Leviatana bude podávať víťazným pozostalým na večeru.
Rozporuplnosť.
Pravosť textu.
Autenticita Simonovho Nekronomikonu je sporná. Žiadny rukopis nebol zverejnený na preskúmanie a žiadny z uznávaných odborníkov na staroveké náboženstvá ho nepovažuje za autentický dokument z obdobia, kam sa snaží zaradiť. Aj to je príčinou širokej debaty okolo vlastného obsahu knihy.
Od roku 2006 nie je pochýb o kultúrnom vplyve na Simonov Nekronomikon, pretože sám Simon priznáva v knihe "Dead Names" gnostický a novoplatónsky materiál. Dnes so svojimi stúpencami pripúšťa už aj to, že Nekronomikon je staroveké dielo, ktoré sa časom stáročí poškodilo a zdegenerovalo. Oponenti zase zastávajú názor, že kniha je podvrh zo súčasnosti, ktorý kombinuje uverejnené mezopotámske materiály, lovecraftovskú fikciu a modernú magickú prax. Aj napriek zmene Simonovho stanoviska súčasné vydania knihy stále obsahujú tvrdenie, že text pochádza zo skutočného sumerského zdroja.
Podľa práce "The Necronomicon Files", ktorá sa témou Nekronomikonu zaoberá, niekoľko jeho častí nesie pozoruhodné podobnosti s ďalšími prácami, ako napr. "The Devils and Evil Spirits of Babylonia" R. Campbell Thompsona a "Ancient Near Eastern Texts Relating to the Old Testament" Jamesa Bennetta Pritcharda. Na dôvažok dvaja členovia magickej spoločnosti Hermana Slatera, známeho aj pod pseudonymom Magical Child, ilustrátor Nekronomikonu Khem Caigan a americký okultista Alan Cabal nezávisle od seba potvrdili, že kniha bola vždy známa ako mystifikácia v miestnej okultnej komunite.
Zásadnou otázkou autenticity Nekronomikonu ostáva, ako sa Lovecraft dozvedel o knihe pred rokom 1921 a prečo trval na tom, že ju vymyslel. Niektorí zástanci ako Kenneth Grant sú presvedčení, že Lovecraft bol nevedomé médium, ktoré si bralo informácie o skutočnej knihe zo snov, príp. hľadajú možné prepojenia medzi ním a Hermetickým rádom Zlatý úsvit, alebo inou podobnou spoločnosťou.
Užitočná alebo prekliata kniha.
Veľa tých, ktorí dnes praktikujú mágiu, tvrdia, že je jedno odkiaľ kniha pochádza, dôležité je to, že Simonov Nekronomikon poskytuje ucelený a funkčný systém pre osobnú cestu a rozvoj. Ďalší zase varujú pred jej nebezpečnosťou a časom poškodenými rituálnymi postupmi, ktoré sú nastraženou pascou a je nehodno ich pokúšania. Existuje niekoľko zdokumentovaných prípadov, v ktorých ľudia tvrdia, že boli zasiahnutí silou knihy tak, ako sama varuje.
Čierna mágia a spojitosť s vraždou.
Senzačné vyhlásenia o sile knihy a jej otvorené zaobchádzanie so silami zla sú dôvodom, prečo ju kresťanské skupiny označujú ako čiernomagickú. Príkladom je Patricia Pulling, ktorá vo svojej knihe "The Devil's Web: Who Is Stalking Your Children For Satan?" varuje pred Simonovym Nekronomikonom. Podľa nej totiž Simonov Nekronomikon pravidelne používali teenageri pri zábavách. Okrem toho určité časti knihy prinútili políciu zaradiť do zoznamu otázok používaných pri vypočúvaní mladých okultných delikventov aj otázku "„čítali ste Nekronomikon, alebo ho inak poznáte?“"
Kniha vystupovala aj ako dôkaz v súdnych procesoch s vrahmi Roderickom Ferrellom a Glenom Masonom, v ktorých sa predpokladalo, že hrala úlohu v zločinoch označených ako satanistické obetovania ľudí. Ferrell bral knihu veľmi vážne a používal ju ako súčasť rituálov svojho malého kultu.
Možné autorstvá.
Autorstvo Simonovho Nekronomikonu je pripisované rôznym postavám, od amerického spisovateľa a producenta Sandyho Pearlmana až po satanistu Antona Szandora LaVeya. Niektorí ju prepisujú okultnému autorovi Jamesovi Wassermanovi, chránencovi vydavateľa okultnej literatúry v Spojených štátoch amerických Samuela Weisera. Pravdepodobnejším autorom by mohol byť spisovateľ literatúry faktu Peter Levenda, ktorý buď úmyselne, alebo náhodou veľmi málo odmieta svoje stotožňovanie so „Simonom“ v prípade knihy "Dead Names". Levenda vo svojom spisovateľskom začiatku oficiálne nepublikoval žiadnu zo svojich raných prác. Urobil to až neskôr, a tak uzreli svetlo sveta faktografické práce s témami ovplyvnenými okultnými tajnými spoločnosťami a medzinárodnou politikou. Autorský úrad Spojených štátov pozná Levendu ako autora a držiteľa autorských práv diela "Gates of the Necronomicon".

</doc>
<doc id="300740" url="https://sk.wikipedia.org/wiki?curid=300740" title="Operácia Pierce Arrow">
Operácia Pierce Arrow

Operácia Pierce Arrow bola vojenská operácia Spojených štátov počas Vietnamskej vojny.
V reakcii na incident v Tonkinskom zálive, kedy sa dostali do vzájomného konfliktu americká USS Maddox so severovietnamskými torpédovými člnmi, pričom americká loď utrpela poškodenie od jedinej strely z guľometu po tom, čo vyprovokovala severovietnamské lode 2. augusta 1964 a údajne aj 4. augusta počas svojej špionážnej misie, nariadil americký prezident Lyndon B. Johnson "Operáciu Pierce Arrow" (v preklade "Prenikajúci šíp"), ktorá sa uskutočnila 5. augusta 1964.
Priebeh.
Operácia pozostávala zo 64 leteckých útokov z lietadlových lodí "Ticonderoga" a "Constellation" proti severovietnamským prístavom torpédových člnov na Hon Gai, Loc Chao, Quang Khe, a Ben Thuy, a petrochemickú továreň v pobrežnom meste Vinh.
Severovietnamská protilietadlová obrana pritom zostrelila dve americké lietadlá, pričom jeden z pilotov bol zabitý a druhý, Everett Alvarez bol prvým americkým zajatcom Severného Vietnamu. Americkí piloti tvrdili, že zničili 90 percent palivových zásob továrne vo Vinh a zničili alebo poškodili 25 torpédových člnov triedy P-4.
Následky.
Operácia Pierce Arrow znamenala začiatok amerických leteckých operácií nad Severným Vietnamom a Juhovýchodnou Áziou, ktoré mali za cieľ ničiť infraštruktúru, vojenský materiál a jednotky, ktoré Severný Vietnam a povstalci potrebovali na vedenie partizánskej vojny v južnom Vietname.
V reakcií na tento prepad povolala Vietnamská demokratická republika (Severný Vietnam) svojich stíhačov z Číny a 6. augusta sa na základňu Noi Bai presunul celý 921. stíhací pluk a okamžite bol uvedený do bojovej pohotovosti. Do ostrej pohotovosti boli postavené dva páry strojov MiG-17.

</doc>
<doc id="300744" url="https://sk.wikipedia.org/wiki?curid=300744" title="Stephenie Meyer">
Stephenie Meyer



</doc>
<doc id="300745" url="https://sk.wikipedia.org/wiki?curid=300745" title="Největší Čech">
Největší Čech

Největší Čech "(Najväčší Čech)" bola anketa usporiadaná Českou televíziou v roku 2005, v ktorej sa v sérii televíznych relácií volila „najväčšia osobnosť našej histórie i súčasnosti“, definovaná ako „ktokoľvek, kto sa narodil, žil alebo pôsobil na území Čiech, Moravy a Sliezska, a kto sa zaslúžil o spoločenstvo žijúce na tomto území a významne ovplyvnil jeho život“. Anketu ČT licencovala od televízie BBC podľa jej programu 100 Greatest Britons z roku 2002. Televízne programy uvádzal Marek Eben (ktorý by sa inak tiež umiestnil v prvej stovke, ale podľa pravidiel z nej bol vyradený bez uvedenia presného miesta).
V Česku sa bezprecedentne objavilo veľké množstvo hlasov pre nikdy neexistujúceho českého génia Jara Cimrmana; dokonca je možné, že Cimrman medzi nominovanými viedol. Po porade s BBC však Česká televízia účasť fiktívnej postavy zakázala (a údaje o počte hlasov nezverejnila). Tým vyvolala medzi časťou verejnosti odpor; objavila sa dokonca internetová petícia požadujúca povolenie Cimrmanovej účasti v súťaži. Za zmienku rozhodne stojí, že v britskej ankete sa do prvej stovky dostal kráľ Artuš, ktorý je súčasnou vedou považovaný za rýdzo fiktívnu postavu.
Poradie.
 
Najväčší zloduch.
V medziobdobí medzi januárovým zberom hlasov a májovým zverejnením výsledkov prebiehala aj anketa o najväčšieho zloducha , ktorá skončila takto: 

</doc>
<doc id="300746" url="https://sk.wikipedia.org/wiki?curid=300746" title="Najväčší Čech">
Najväčší Čech



</doc>
<doc id="300747" url="https://sk.wikipedia.org/wiki?curid=300747" title="NHL 1923/1924">
NHL 1923/1924

Sezóna 1923/1924 bola 7. sezóna NHL. Víťazom NHL sa stal tím Montreal Canadiens, ktorý v semifinále Stanley Cupu porazil víťaza PCHA Vancouver Maroons a vo finále víťaza WCHL Calgary Tigers.
Play-off o víťazstvo v NHL.
Montreal Canadiens vs. Ottawa Senators
"Montreal Canadiens zvíťazil celkovo 5:2 a stal sa tak zástupcom NHL v bojoch o Stanley Cup"
PCHA 1923/1924.
Sezóna 1923/1924 bola trinástou a zároveň poslednou sezónou Pacificko-pobrežnej hokejovej asociácie (Pacific Coast Hockey Association). Dva tímy z trojice účastníkov posledných sezón (Vancouver Maroons a Victoria Cougars) prestúpili v nasledujúcej sezóne do ďalšej kanadskej profesionálnej súťaže WCHL.
Základná časť.
Systém súťaže v tejto sezóne bol rovnaký ako v predchádzajúcej. V základnej časti sa každý s každým stretol jedenásťkrát, z toho päťkrát doma, päťkrát vonku a raz v neutrálnom prostredí na ľade tretieho účastníka súťaže. Okrem toho každý tím PCHA odohral po dva zápasy (raz doma, raz vonku) so štyrmi účastníkmi WCHL, pričom jednotlivé tímy si výsledky z týchto zápasov prenášali do tabuliek svojich súťaží.
Play-off.
Do finále play-off postúpili prvé dva tímy základnej časti, ktoré odohrali dva zápasy s týmito výsledkami:
Vancouver Maroons zvíťazil celkovým skóre a stal sa posledným víťazom PCHA. Bolo to jeho šieste víťazstvo v súťaži, z toho štvrté po sebe (1921 – 1924). Vancouver si tak opäť vybojoval právo štartu v play-off o Stanley Cup.
WCHL 1923/1924.
Play-off.
Calgary Tigers zvíťazili celkovým skóre a postúpili do play-off o Stanley Cup.
Stanley Cup 1924.
Séria o priamy postup do finále.
V tejto sezóne na rozdiel od minulých dvoch sa najprv stretli víťazi WCHL a PCHA v sérii troch zápasov na dva víťazné o priamy postup do finále Stanley Cupu. Porazený z tejto série nastúpil v semifinále proti víťazovi NHL Montrealu Canadiens.
Calgary Tigers zvíťazilo 2:1 na zápasy a postúpilo do finále.
Semifinále a finále.
Obidva semifinálové a prvý finálový zápas sa odohrali v Montreali, dejiskom druhého finále bola Ottawa.
Semifinále.
Vancouver Maroons vs. Montreal Canadiens
Montreal Canadiens zvíťazil 2:0 na zápasy a postúpil do finále.
Finále.
Calgary Tigers vs. Montreal Canadiens
Montreal Canadiens zvíťazil 2:0 na zápasy a získal Stanley Cup
Individuálne štatistiky.
Kanadské bodovanie.
"Note: GP = Odohrané zápasy; G = Góly; A = Asistencie; Pts = Body"
Brankári.
"Note: GP = Odohrané zápasy; GA = Inkasované góly; SO = Čisté konto; AVG = Priemerný počet inkasovaných gólov"

</doc>
<doc id="300748" url="https://sk.wikipedia.org/wiki?curid=300748" title="NHL 1924/1925">
NHL 1924/1925

Sezóna 1924/1925 bola 8. sezóna NHL. Víťazom NHL sa stal tím Montreal Canadiens, ktorý vo finále Stanley Cupu podľahol víťazovi WCHL Victorii Cougars.
Tejto sezóny sa zúčastnili dva nové tímy: Montreal Maroons a Boston Bruins. Vstupom amerického klubu Boston Bruins do súťaže sa NHL stala nadnárodnou súťažou.
Play-off o víťazstvo v NHL.
Montreal Canadiens vs. Toronto St. Patricks
"Tím Montreal Canadiens zvíťazil celkovo 5:2 a postúpil tak do finále Stanley Cupu."
WCHL 1924/1925.
Po skončení sezóny 1923/1924 zanikla Pacific Coast Hockey Association (PCHA) a v nasledujúcej sezóne o Stanley Cup bojovali už iba víťazi NHL a WCHL. Dvaja účastníci zaniknutej PCHA Victoria Cougars a Vancouver Maroons sa stali novými účastníkmi WCHL. 
Play-off.
Semifinále.
Victoria Cougars zvíťazila celkovým skóre a postúpila do finále.
Finále.
Victoria Cougars zvíťazila celkovým skóre a postúpila do finále Stanley Cupu.
Finále Stanley Cupu.
Zápasy.
Všetky zápasy boli odohrané v Patrick Aréne vo Victorii.
"Victoria Cougars zvíťazila 3:1 na zápasy a získala Stanley Cup"
Kanadské bodovanie.
"Note: GP = Odohrané zápasy; G = Góly; A = Asistencie; Pts = Body"
Brankári.
"GP = Odohrané zápasy, GA = Inkasované góly, SO = Čisté konto, GAA = Priemerný počet inkasovaných gólov

</doc>
<doc id="300749" url="https://sk.wikipedia.org/wiki?curid=300749" title="NHL 1925/1926">
NHL 1925/1926

Sezóna 1925/1926 bola 9. sezóna NHL. Víťazom NHL sa stal tím Montreal Maroons, ktorý vo finále Stanley Cupu porazil víťaza WHL (predtým WCHL) Victoriu Cougars a získal tak aj Stanley Cup.
Pred sezónou bol rozpustený tím Hamilton Tigers. V tejto sezóne sa po prvýkrát objavili tímy New York Americans a Pittsburgh Pirates.
WHL 1925/1926.
Play-off.
Semifinále.
Victoria Cougars zvíťazila celkovým skóre a postúpila do finále.
Finále.
Victoria Cougars zvíťazila celkovým skóre a postúpila do play-off o Stanley Cup.
Finále Stanley Cupu.
Zápasy.
Všetky stretnutia sa hrali na štadióne Montreal Forum.
Kanadské bodovanie.
"Note: GP = Odohrané zápasy; G = Góly; A = Asistencie; Pts = Body"
Brankári.
"GP = Odohrané zápasy, GA = Inkasované góly, SO = Čisté konto, GAA = Priemerný počet inkasovaných gólov

</doc>
<doc id="300750" url="https://sk.wikipedia.org/wiki?curid=300750" title="Gromovov-Wittenov invariant">
Gromovov-Wittenov invariant

Gromovove-Wittenove invarianty (GW) sú v matematike (konkrétne v sympletickej topológii a algebrickej geometrii) racionálne čísla, ktoré za istých situácií počítajú pseudohomologické krivky spĺňajúce predpísané podmienky za danej sympletickej priestorovosti. GW invarianty môžu byť zhrnuté ako homologická alebo kohomologická trieda vo vhodnom priestore, alebo ako deformovaný združený (cup) výsledok kvantovej kohomológie. Tieto invarianty sa používajú na rozlíšenie sympletických priestorovostí, ktoré boli predtým nerozlíšiteľné. Hrajú taktiež zásadnú úlohu v uzavretom type teórie strún IIA. Sú pomenované po Michailovi Gromovovi a Edwardovi Wittenovi. 
Rigorózna matematická definícia Gromovových-Wittenových invariantov je zdĺhavá a zložitá a tak bude predmetom samostatného článku s názvom stabilná mapa. Tento článok sa pokúsi o viac intuitívne vysvetlenie toho čo invarianty sú, ako sa počítajú a prečo sú dôležité. 
Definícia.
Majme uzavretú sympletickú priestorovosť formula_1 o rozmere formula_2. Nech formula_3 je dvojrozmerná homologická trieda v formula_1, a formula_5 a formula_6 akékoľvek prirodzené čísla (vrátane nuly). Nech formula_7 je Deligne-Mumfordov moduli priestor kriviek s génom formula_5 s formula_6 vyznačenými bodmi. Pre vybranú takmer komplexnú štruktúru "J" na "X" kompatibilnú s jej sympletickou formou, nech formula_10 je moduli priestor stabilných máp do formula_1 triedy formula_3. Elementy tohto priestoru majú formu formula_13, kde formula_14 je (nie nutne stabilná) krivka s "n" vyznačenými bodmi formula_15 a formula_16 je pseudoholomorfná. Moduli priestor má reálny rozmer 
formula_17
Nech
formula_18
označuje stabilizáciu krivky . Nech
formula_19
majúce reálny rozmer formula_20. Existuje evaluačná mapa 
formula_21
definovaná prostredníctvom
formula_22
Evaluačná mapa posiela fundamentálnu triedu formula_23 do formula_24-dimenzionálnej racionálnej homologickej triedy v formula_25, označovanom
formula_26
V istom zmysle je táto homologická trieda Gromovovým-Wittenovým invariantom formula_1 pre údaje formula_5, formula_6 a formula_3. . Je invariantom sympletickej izotopnej triedy sympletickej priestorovosti formula_1.
Pre geometrickú interpretáciu Gromovovho-Wittenovho invariantu, nech formula_32 je homologická trieda v formula_7 a formula_34 homologické triedy v formula_1 tak, že suma kodimenzií formula_36 rovná sa formula_24. Tieto uvádzajú homologické triedy v formula_25 podľa Künnethovho vzorca. Nech
formula_39
kde formula_40 označuje priesečníkový produkt v racionálnej homológii formula_25. Toto je racionálne číslo, Gromovov–Wittenov invariant pre dané triedy. Toto číslo dáva "virtuálny" počet preudohomologických kriviek (v triede formula_3 génu formula_5, s doménou v formula_32-časti Delignovho-Mumfordovho priestoru), ktorých formula_6 vyznačené body sú mapované na cykly reprezentujúce formula_46.
Povedané jednoduchou rečou, GW invariant ráta, koľko je kriviek, ktoré pretínajú formula_6 vybraných podmnožín priestorovosti formula_1. Avšak, v dôsledku "virtuálnej" povahy počtu, nemusí to byť prirodzené číslo ako by niekto očakával. Keďže priestor stabilných máp je mnohovrstvý (orbifoldný), ktorého izotropné body môžu poskytovať necelé hodnoty pre invarianciu.
Existuje mnoho variácií tejto konštrukcie, v ktorej sa namiesto homológie používa kohomológia, integrácia nahradzuje priesečník, Chernove triedy odvodené z Deligne-Mumfordovho priestoru sú taktiež integrované, atď.
Výpočtové techniky.
Gromovove-Wittenove invarianty sa vo všeobecnosti ťažko počítajú. Keďže sú definované pre akékoľvek vo všeobecnosti takmer komplexné štruktúry formula_49, pre ktoré je linearizácia formula_50 operátora 
formula_51 surjektívna, musia byť v skutočnosti počítané s ohľadom na špecifické vybraté formula_49. Najvhodnejšie je vybrať formula_49 so špeciálnymi charakteristikami, ako sú nevšeobecné symetrie alebo integrovateľnosť. Výpočty sa skutočne často vykonávajú na Kählerových priestorovostiachpoužívajúcich techniky algebrickej geometrie.
Avšak, špeciálne formula_49 môže indukovať nesurjektívne formula_50 a tým moduli priestor pseudoholomorfických kriviek, ktorý je väčší ako očakávaný. Voľne povedané, tento efekt sa koriguje formovaním z kokernelu formula_50vektorového zhluku nazývaného obštrukčný zhluk a následne realizáciou GW invariantu ako integrálu Eulerovej triedy obštrukčného zhluku. Vytvorenie presnej predstavy si vyžaduje značný technický argument za použitia Kuranishiho štruktúr polyzhlukov.
Hlavnou výpočtovou technikou je lokalizácia. Táto sa aplikuje,keď formula_1 je tórické, čo znamená, že sa s ním narába pomocou komplexného torusu alebo aspoň lokálne tóricky. Potom je možné použiť Atiyah-Bottovu teorému fixného bodu autorov Michael Atiyah, Raoul Botta na zredukovanie alebo lokalizáciu, výpočet GW invariantu pre integráciu na lokuse fixného bodu akcie.
Ďalší prístup je použiť sympletické rezy na vztiahnutie formula_1 na jeden alebo viacero priestorov, ktorých GW invarianty sa počítajú ľahšie. Samozrejme, je potrebné najskôr porozumieť tomu, ako sa invarianty v rezoch správajú. Pre takéto aplikácie sa často používajú rozvinutejšie relatívne GW invarianty, ktoré počítajú krivky s predpísanými podmienkami tangencie spolu so sympletickými podmnožinami priestorovostí formula_1 reálnej kodimenzie dva.
Príbuzné invarianty a ďalšie konštrukcie.
Gromovove-Wittenove invarianty sú úzko spojené s množstvom ostatných konceptov v geometrii, vrátane Donaldsonových invariantov a Seibergových-Wittenových invariantov. Pre kompaktnú sympletickú metódu štvorrozmanitosti Clifford Taubes ukázal, že varianty Gromov-Wittenových invariantov (pozri Taubes-Gromovov invariant) sú ekvivalentné Seiberg-Wittenovým invariantom. Ich priesečníky obsahujú rovnaké informácie ako Donaldson-Thomasove invarianty a Gopakumar-Vafove invarianty, ktoré sú vyčíslené v integer hodnotách.
GW invarianty môžu byť definované taktiež pomocou jazyka algebrickej geometrie. V niektorých prípadoch GW invarianty súhlasia s klasickými vypočítavanými invariantami algebrickej geometrie. Avšak, vo všeobecnosti majú GW invarianty omnoho väčšiu výhodu nad vypočítavanými invariantami a to v existencii kompozičného zákona, ktorý popisuje, ako sa krivky k sebe navzájom prilínajú. GW invarianty môžu byť zahrnuté do kruhu kvantovej kohomológie rozmanitosti formula_1, ktorá je deformáciou obyčajnej kohomologógie. Kompozičný zákon GW invariantov je to, čo spôsobuje asociatívnosť združeného (cup) produktu.
Kruh kvantovej kohomológie je známy ako izmorfný pre sympletickú Floerovu homológiu so svojím produktom typu pár.
Aplikácia vo fyzike.
Gromovove-Wittenove invarianty sú so záujmom prijímané v teórii strún, odvetví fyziky, ktoré sa pokúša zjednotiť všeobecnú relativitu a kvantovú mechaniku. Podľa tejto teórie, všetko vo vesmíre, počínajúc elementárnymi časticami, je vytvorené z drobných strún. Ako struna cestuje v časopriestore, sleduje povrch, zvaný strunová schránka sveta. Žiaľ moduli priestor takýchto parametrizovaných povrchov, prinajmenšom "a priori" má nekonečnú veľkosť; nie je známe žiadne vhodné meradlo tohto priestoru a tak integrály ciest teórie nemajú rigoróznu definíciu.
Situácia sa zlepší vo variáciách známych ako uzatvorený A model topologickej teórie strún. Tu je šesť časopriestorových rozmerov, ktoré ustanovujú sympletickú priestorovosť a ukazuje sa, že svetové obálky sú nevyhnutne parametrizované pseudohomologickými krivkami, ktorých moduli priestory majú len konečné dimenzie. Gromov-Wittenove invarianty, ako integrály nad týmito moduli priestormi, sú potom integrálmi ciest tejto teórie. Obzvlášť, voľná energia A modelu pri géne formula_5 je generujúcou funkciou génu formula_5 Gromov-Wittenových invariantov.

</doc>
<doc id="300752" url="https://sk.wikipedia.org/wiki?curid=300752" title="Majstrovstvá sveta v ľadovom hokeji hráčov do 20 rokov 2010">
Majstrovstvá sveta v ľadovom hokeji hráčov do 20 rokov 2010

Majstrovstvá sveta v ľadovom hokeji hráčov do 20 rokov 2010 boli 34. juniorským hokejovým svetovým šampionátom. Uskutočnili sa od 26. decembra 2009 do 5. januára 2010 v Saskatoone a Regine v Kanade.
Nižšie divízie.
I. divízia.
Skupina A.
Turnaj skupiny A v rámci I. divízie MS 2010 sa hral v Megève a Saint-Gervais-les-Bains vo Francúzsku od 14. do 20. decembra 2009.
Skupina B.
Turnaj skupiny B v rámci I. divízie MS 2010 sa hral v Gdansku v Poľsku od 14. do 20. decembra 2009.
II. divízia.
Skupina A.
Turnaj skupiny A v rámci II. divízie MS 2010 sa hral v Debrecíne v Maďarsku od 13. do 19. decembra 2009.
Skupina B.
Turnaj skupiny B v rámci II. divízie MS 2010 sa hral v Narve v Estónsku od 12. do 18. decembra 2009.
III. divízia.
Turnaj III. divízie MS 2010 sa hral v Istanbule v Turecku od 4. do 10. januára 2010.

</doc>
<doc id="300756" url="https://sk.wikipedia.org/wiki?curid=300756" title="Geografická šírka">
Geografická šírka



</doc>
<doc id="300757" url="https://sk.wikipedia.org/wiki?curid=300757" title="Geografická dĺžka">
Geografická dĺžka



</doc>
<doc id="300759" url="https://sk.wikipedia.org/wiki?curid=300759" title="Enter (album)">
Enter (album)

Enter je prvý štúdiový album holandskej metalovej skupiny Within Temptation vydaný vydavateľstvom DSFA Records v roku 1997. Z vokálneho hľadiska je pre hudbu charakteristický sopránový spev Sharon den Adel a death metalový growl gitaristu Roberta Westerholta. Lex Vogelaar, zakladateľ hudobnej skupiny Orphanage, okrem produkovania albumu, nahral gitarové partie v skladbe „Pearls of light“. George Oosthoek, takisto z Orphanage, spoluúčinkuje svojim spevom v skladbe „Deep Within“.
Nahrávanie.
Týždeň po tom, čo Within Temptation podpísali zmluvu s DSFA Records, začali nahrávať album "Enter". Skladby na albume sú prepracovanými verziami skladieb, ktoré sa nachádzali na predchádzajúcich demo nosičoch skupiny. Album bol nahraný v štúdiu Moskau v Ultrechte. Dokončený a zmixovaný bol v priebehu troch týždňov.
Robert Westerholt spomína, že "„to bolo neporovnateľné s prvými nahrávaniami, ktoré sme robili pred tým, toto bolo oveľa viac profesionálnejšie. Koniec koncov, bola to pekná, ale veľmi rýchla skúsenosť. "Enter" bolo nahrané v priebehu dvoch týždňov a zmixované za tri dni, takže to bolo veľmi ťažké, pretože sme si nemohli vziať viac času k rozvitiu skladieb. Ale bola to pekná skúsenosť - bol to náš prvý album!“" Vokalistka Sharon den Adel si spomína: „"Mala som len jeden a pol dňa na nahranie svojich partií a bolo to celkom hektické; len krátke zahriatie a potom 'Go'!"“
Štýl.
Štýl hudby na albume "Enter" je v porovnaní s neskoršími dielami skupiny inštrumentálnejší (mnohé skladby majú dlhé inštrumentálne časti). V niektorých skladbách počuť growling Roberta Westerholta (v neskorších dielach skupiny je použitý ojedinele). 
Texty skladieb sa zameriavajú na temnotu, duchov a vojny v protiklade s fantasy, láskou a prírodou, ktoré sú témou piesní na neskorších albumoch. "Enter" bol niektorými kritikmi označený ako gothic doom.
Úspešnosť albumu.
Album sa v roku svojho vydania nedostal do holandského rebríčka. V roku 2002 sa však dostal na 32. pozíciu a to hlavne vďaka úspechu albumu "Ice Queen".
Album "Enter" bol spolu s EP "The Dance" vydaný v USA vydavateľstvom Season of Mist 18. septembra 2007.

</doc>
<doc id="300764" url="https://sk.wikipedia.org/wiki?curid=300764" title="Klimatoskeptik">
Klimatoskeptik

Klimatoskeptik je osoba, vyslovujúca pochybnosti o teóriách antropogénnej klimatickej zmeny, alebo globálnom otepľovaní. Osoby majúce klimatoskeptické názory, sami seba klimatoskeptikmi nazývajú málokedy, alebo vôbec nie. Toto pomenovanie na ich označenie, používajú hlavne masmédiá, pri informovaní o nich, a ich názoroch.
Takzvaný "klimatoskeptici" bývajú označovaný, ako lobisti v službách energetickej spoločností, pričom tie isté spoločnosti ktoré majú financovať činnosť "klimatoskeptikov", preukázateľne prispievajú IPCC a snažia sa presadiť obchodovanie s emisnými povolenkami 
Spektrum názorov, označovaných ako klimatoskeptické.
Ako "klimatoskeptici" sú obvykle označované rôzne osoby a inštitúcie, s kritickým postojom ku záverom a správam IPCC. 
Klimatosceptici nepredstavujú jednotnú názorovú skupinu, naopak, je to skupina veľmi pestrá, a každý z nich má k správam a metodike IPCC spravidla vlastné odborné výhrady a postoje. 
Je potom pochopiteľné, že rôzny klimatosceptici vystupujú s protikladnými, i navzájom sa vylučujúcimi názormi. Tieto názory, siahajú od presvedčenia "Človek svojou činnosťou, nedokáže vyvolať žiadnu antropogénu klimatickú zmenu..", až po úplne opačný extrém, tvrdenie "Rozsah klimatickej zmeny, vyvolanej ľudskou činnosťou, je taký rozsiahly, že nevyhnutne dôjde k ekologickej apokalypse..". Ukážky ďalších názorových smerov, ktoré bývajú označované ako klimatoskeptické:
Používanie slova "klimatoskeptik" v médiách.
Typickým príkladom je situácia, v ktorej je zástanca myšlienky antropogénnej klimatickej zmeny v článku alebo reportáži, označený ako "proponent" názoru, alebo "klimatológ", a odporca namiesto toho, aby sa o ňom tvrdilo že je "oponent", a bez ohľadu na kvalitu jeho názoru, hoci by aj mal vedecký titul "klimatológ", je označený za "klimatoskeptika".
V širšom kontexte, použitia označenia "klimatoskeptik", tento pojem získava pejoratívny význam "táto osoba, neverí tomu, v čo veria "všetci", preto je smiešna.."
. V extrémnom prípade stavia tzv. "klimatoskeptika" do negatívnej pozície "popierača", evokujúcej popieranie holokaustu, pričom medzi zástancami antropogénnej klimatickej zmeny sa vyskytuje názor, že popieranie antropogénnej klimatickej zmeny, by malo byť trestné rovnako ako popieranie holokaustu.
Neprimerané používanie pojmu klimatoskeptik, pretože toto slovo nemá žiadny presne vymedzený význam, robí z neho pojem patriaci do newspeaku, a jeho nepatričné použitie, znižuje význam každého textu, v ktorom sa vyskytuje, hoci aj vedeckého pojednania, na bezobsažnú politickú propagandu.
Osoby označované ako klimatoskeptici.
Vedci.
Anthony Watts, Stephen McIntyre, Bjørn Lomborg, Luboš Motl, Henrik Svensmark, Guus Berkhout
Politici.
Václav Klaus, Christopher Monckton, Tony Abbott, Donald Trump
Žurnalisti.
Andrew Bolt, James Delingpole
Organizácie.
Climate Intelligence Foundation (skrátene Clintel)

</doc>
<doc id="300765" url="https://sk.wikipedia.org/wiki?curid=300765" title="Môj syn Jack">
Môj syn Jack

Môj syn Jack (angl. "My Boy Jack") je britský životopisný film založený na príbehu rovnomennej drámy z roku 1997, napísanej britským spisovateľom a hercom Davidom Haigom.
Príbeh.
Dej filmu sa začína v roku 1914 na sklonku prvej svetovej vojny. Rudyard Kipling je v britskej spoločnosti vnímaný nielen ako dobrý spisovateľ, ale taktiež ako aktívne vystupujúci iniciátor odporu voči nemeckej agresii. Jeho 17-ročný syn Jack Kipling je taktiež odhodlaný bojovať za krajinu a preto sa prihlási k námorníctvu, avšak nepríjmu ho kvôli zrakovej vade. Opakovane sa pokúsi narukovať do armády, avšak opäť zlyhá kvôli rovnakému problému. Až agitácia jeho otca u starého priateľa, bývalého vojenského dôstojníka a baróna, mu pomôže pridať sa k jednotkám Írskej gardy.
Jackovi najskôr spôsobuje slabý zrak problémy, avšak s pomocou kaprála O'Learyho a vlastným odhodlaním sa mu podarí úspešne zvládnuť výcvik a ako poručík si získa aj rešpekt u jednotky. O šesť mesiacov je vyslaný s jednotkou na francúzsky front a na svoje osemnáste narodeniny sa zúčastní bitky pri Loos. Po boji je vyhlásený za nezvestného.
Jeho rodina je zúfalá a okamžite sa púšťa do pátrania, ktoré trvá dva roky. Vypočúvajú vojakov, ktorý sa zúčastnili bitky, hľadajú v databáze zajatcov Červeného kríža. Napokon vďaka výpovedi jedného vojaka z Jackovej čaty zistia, že bol zabitý pri pokuse dobyť nemecké guľometné stanovisko. Otec, Rudyard Kipling, si vyčíta synovu smrť a film je zakončený jeho rozhovorom s britským kráľom Jurajom V., kde so slzami v očiach recituje verše ktoré napísal pri spomienke na syna.
Premiéra.
Film bol natočený v auguste 2007 a premiéru mal 11. novembra 2007, na 89. výročie ukončenia prvej svetovej vojny. Premiéra filmu prilákala okolo 5,7 miliónov divákov v Spojenom kráľovstve. V USA mal premiéru 20. apríla 2008. Slovenská televízna premiéra bola 30. októbra 2008 na STV 1.

</doc>
<doc id="300779" url="https://sk.wikipedia.org/wiki?curid=300779" title="Äänekoski">
Äänekoski

Äänekoski je mesto a samosprávna obec, nachádzajúca sa vo Fínsku v provincii Západné Fínsko v kraji Keski-Suomi. K 30. júnu 2009 malo 20 343 obyvateľov.

</doc>
<doc id="300783" url="https://sk.wikipedia.org/wiki?curid=300783" title="Ähtäri">
Ähtäri

Ähtäri je mesto a samosprávna obec vo Fínsku v provincii Západné Fínsko v regióne Etelä-Pohjanmaa. K 30. júnu 2009 malo 6 602 obyvateľov prevažne fínskej národnosti. V Ähtäri sa nachádza zoologická záhrada.

</doc>
<doc id="300787" url="https://sk.wikipedia.org/wiki?curid=300787" title="CD Tenerife">
CD Tenerife

Club Deportivo Tenerife, S.A.D. je španielsky futbalový klub so sídlom v Santa Cruz de Tenerife na ostrove Tenerife, ktorý je súčasťou Kanárskych ostrovov. Klub hrával španielsku najvyššiu futbalovú súťaž, "Primera División".

</doc>
<doc id="300788" url="https://sk.wikipedia.org/wiki?curid=300788" title="ATR 42">
ATR 42

ATR 42 je dvojmotorové turbovrtuľové dopravné lietadlo určené pre kratšie regionálne trate. Je výrobkom taliansko-francúzskej spoločnosti Aerei di Trasporto Regionale ("Avions de Transport Régional", ATR).
Prvý z dvoch prototypov ATR 42 vykonal svoj prvý let 16. augusta 1984, francúzska a talianska certifikácia nasledovala v septembri 1985 a prvý let s platiacimi pasažiermi v decembri 1985.
Verzie.
Lietadlo existuje v niekoľkých verziách. "ATR 42-300" bol štandardnou verziou až do roku 1996, "ATR 42-320" sa líšil len silnejšími motormi (výroba bola tiež zastavená v roku 1996), "ATR 42 Cargo" je nákladnou verziou ATR 42-300 s možnosťou operatívnej premeny na štandardnú (cestovnú) verziu.
"ATR 42-500" je výraznejšie modernizovaná verzia z roku 1995. Odlišuje sa od predchádzajúcich modelov prepracovaným interiérom, silnejšími motormi PW-127E (a vyššou cestovnou rýchlosťou 565 km/h), šesťlistými vrtuľami, maximálnym doletom 1850 km, EFIS kokpitom, krídelkami a kormidlom z väčšieho ATR 72, novými brzdami a podvozkom a spevnenou konštrukciou krídel a trupu.
Zaujímavosti.
Medzi letecké spoločnosti, ktoré používajú na svojich linkách ATR-42, patria aj České aerolinie. České aerolinie používajú jeden ATR 42-320 (OK-VFI) a sedem ATR 42-500 (OK-JFJ, OK-JFK, OK-JFL, OK-KFM, OK-KFN, OK-KFO, OK-KFP).

</doc>
<doc id="300790" url="https://sk.wikipedia.org/wiki?curid=300790" title="Imrich Turzo">
Imrich Turzo

Imrich Turzo z Betlanoviec („"de Betlenfalva"“) (* 11. september 1598, Bytča – † 19. október 1621, Mikulov) bol uhorský šľachtic, oravský župan, kráľovský tabulárny sudca. Bol synom grófky Alžbety Coborovej a Juraja Turza, ktorý bol v rokoch 16081616 uhorským palatínom.
Vzdelanie.
Vzdelanie získal najprv v Bytči (učitelia Eliáš Láni, Ján Nozicius, Ivan Turzo-Nosický, Ján Paludinus, Jeremiáš Špígel). Ako 17-ročný bol 27. júla 1615 zapísaný na univerzitu vo Wittenbergu; o tri mesiace neskôr, 18. októbra 1615 sa stal ako študent (čestným) rektorom univerzity. Štúdia i hodnosti rektora sa však čoskoro vzdal, 1. mája 1616 sa vrátil do Bytče k ťažko chorému otcovi. 
Život.
Po otcovej smrti (1616) prevzal starostlivosť o rozsiahle turzovské majetky. Stal sa titulárnym dedičom hradov a panstiev Orava, Bytča, Hričov, Lietava a Tokaj s tým, že o delení výnosov bude doživotne rozhodovať jeho matka Alžbeta Coborová.
Zastával hodnosť hlavného oravského župana a na bratislavskom krajinskom sneme (1620) ho zvolili za kráľovského tabulárneho sudcu.
V roku 1618 sa oženil so 14-ročnou Kristínou Ňáriovou, dcérou jágerského a vradínskeho kapitána Pavla Ňáriho (15701635) z Bodrogu. Kristína Ňáriová mu počas ich krátkeho manželstva povila dcéru Alžbetu Turzovú (1621) a druhá dcéra, Kristína Turzová, sa narodila 25. apríla 1622, po Imrichovej smrti.
Imrich Turzo sa proti rodinnej tradícii i vôli otca, priklonil na stranu odbojnej sedmohradskej, zväčša kalvínskej, šľachty proti habsburskej Viedni. Stal sa jedným z hlavných Betlenových mužov. Gabriel Betlen začal v novembri 1619 spoločne s vojskami českých a moravských stavov svoj pochod na Viedeň, ale do chrbta mu vpadol Žigmund Druget z Humenného. 25. marca 1620 uzavrel s Gašparom Ilešházim (svojím švagrom), Jurajom Sečianskym a s Jurajom Rákocim tajnú dohodu na podporu odbojného Betlena. O jeho významnom postavení svedčí fakt, že 25. apríla podpísal na Pražskom hrade dohodu o konfederácii medzi Betlenom a Fridrichom Falckým, namierenú proti cisárovi Ferdinandovi II.. V auguste 1620 na sneme v Banskej Bystrici podporil zvolenie Gabriela Betlena za uhorského kráľa. V decembri 1620 sa v Trnave stretol s viedenským splnomocnencom vyslanca francúzskeho kráľa Ľudovíta XIII.
Medzi 30. septembrom a 19. októbrom 1621 sa ocitol v úlohe vedúceho delegácie Gabriela Betlena na mierových rokovaniach so zástupcami Ferdinanda II. v Nikolsburgu (Mikulove) na Morave. Členom betlenovskej delegácie boli aj básnici a diplomati Ján Rimai a Ján Bocatius.
Cisársku delegáciu viedol Stanislav Turzo, vzdialený príbuzný, skôr menovec, neskorší palatín, ktorého manželka Anna Rozália Listiusová z Kopčian (Kittsee) bola druhou Alžbetou Bátoričkou: vraždila dievčatá, dojčence i stareny. V cisárskej delegácii bol aj Mikuláš Esterházi, tvorca bohatstva a slávy rodu Esterháziovcov, ktorý sa po predčasnej smrti Imricha Turza stal druhým manželom Kristíny Ňáriovej, vďaka čomu prišiel k rozsiahlym turzovským majetkom.
V piatok 19. októbra 1621 o piatej hodine ráno Imrich Turzo nečakane umrel v priebehu rokovaní v Mikulove. Ním vymrela bytčiansko-oravská vetva Turzovcov. Pochovali ho na Oravskom hrade 16. januára 1622. Jeho priateľ, Ján Bocatius, zomrel tiež v Mikulove, necelé dva týždne po ňom.
Dielo.
"Horae primae Exercitationum Oratorium ... Wittenbergae 1615 a Rectoratus Academicus, id est, Orationes, Quas ... Rector hactenus Academiae Wittenbergiensis ec officii causa publice habuit. Wittenbergse 1616." V rukopise zanechal "Iter Wittenbergense ... a Anno 1618. Memorabilia ex Diario Com. Emerici Thurzo." Viedol si denník, nadpísaný "In silentio et spe", ktorý je uložený v Štátnom archíve v Bytči. Jeho portrét sa nezachoval.

</doc>
<doc id="300791" url="https://sk.wikipedia.org/wiki?curid=300791" title="Citroën XM">
Citroën XM

Citroën XM je automobil vyššej strednej triedy, ktorý prišiel na trh v roku 1989 ako priamy nástupca modelu CX. Vyrábal sa ako päťdverový liftback alebo kombi. V roku 1990 získal medzinárodné ocenenie Car of the year. V roku 2000 bola výroba ukončená. Jeho nástupcom sa o 5 rokov neskôr stal model C6. Počas 11 rokov produkcie bolo vyrobených 333 405 kusov.
Opis.
Podarilo sa pri ňom, na rozdiel od novších modelov, zachovať výstrednosť tejto automobilky. Automobil je postavený na celkom odlišnom type podvozku od všetkých ostatných áut. Špeciálny elektronicky riadený hydropneumatický systém odpruženia s variabilnými režimami comfort a sport si zaslúži ocenenie, ktoré je mu, rovnako ako kritika pričítané zo všetkých strán. Automobil predstavil v štandardnej výbave nové prvky technológií ako multiplexná sieť, palubný počítač, palubný informátor. Informátor zobrazoval na displeji informácie ako závady, otvorené dvere, rozsvietenie svetiel. Vývoj technológií bol tajný a z obáv o okopírovanie konkurenciou, išiel XM do predaja skôr ako boli vychytané všetky jeho "detské choroby". Všetky tieto nové technológie so sebou prinášali aj rad komplikácií, a tak na počiatku výroby bola zaznamenaná vyššia poruchovosť. V reakcii na pošramotenú povesť bol uvedený faceliftový model XM II.(Y4).
Pri motorizácií 3.0 V6 bol použitý unikát a to hydraulický degresívny posilovač riadenia (DIRAVI), ktorý zabezpečoval stvrdnutie riadenia pri vyšších rýchlostiach. Tento model dlho slúžil predovšetkým pre príslušníkov vlády, ktorí nedali na komfort a luxus tohto vozu dopustiť ani po ukončení výroby v roku 2000 a bolo požiadané o dovýrobu niekoľko ďalších desiatok kusov tohto vozu. Tieto automobily nie sú všeobecne veľmi poruchové, ale vďaky obavám z hydropneumatického systému odpruženia sa ich tržná hodnota za posledné roky, aj keď to, čo ponúkajú, je unikátne, znížila na minimum. Automobil vyniká skvelým komfortom a jazdnými vlastnosťami.
Podvozok.
V Citroëne XM bolo použité v roku 1989 prvé elektronicky riadené hydropneumatické odpruženie označované ako Hydractive I. s dvomi hlavnými charakteristikami pruženia. Pruženie bolo vyvíjané v koncepte Citroën Activa 1988, ktorý mal pôvodne využívať hydropneumatiku na natáčanie všetkých kolies a vyrovnávanie náklonu karosérie. Systém bol vybavený riadiacou jednotkou so snímačmi náklonu karosérie, snímačom rýchlosti a detekciou brzdenia. Podľa informácií o jazde jednotka automaticky prepínala medzi režimami pruženia. V roku 1995 bolo pruženie nahradené modernejšou verziou Hydractive II.
História.
Dizajn vozu pôsobil vo svojej dobe veľmi prevratne. V roku uvedenia bol v ponuke iba trojlitrový šesťvalec s výkonom 123 kW. K rozšíreniu ponuky prišlo až o rok neskôr, kedy sa objavili aj vznetové agregáty. Od roku 1991 pribudlo k ponuke aj kombi s označením Break. V roku 1994 prešiel model faceliftom, ktorý so sebou priniesol i zvýšenie kvality. Model pred faceliftom sa označuje ako XM Y3 a po facelifte ako XM Y4. V roku 1995 bola uvedená prvá multiplexná sieť v automobile. Neskôr vznikla aj edícia XM Multimedia s integrovaným počítačom na zadných sedadlách s operačným systémom Windows.
Bezpečnosť.
Prvky bezpečnosti - 4x Airbag, ABS
Od roku 1998 s príchodom testov Euro NCAP pribudli bočné airbagy a výstuže dverí, XM však nikdy nebol v Euro NCAP testovaný. Podľa štatistiky reálnych nehôd Folksam má XM priemernú bezpečnosť na dnešné štandardy, ako príklad rovnaké hodnotenie má Mercedes E 1996-2002, Toyota Camry 1997-2001 Peugeot 605 a Ford Scorpio 1985-1998.
Motorizácie.
XM I. (Y3) 1989-1994.
-Motorizácie PRV majú označenie ES9, sú zo spoločného vývoja automobiliek Renault, Volvo, Peugeot a Citroën. Neskôr skupina PSA vyvinula vlastný V6 motor vychádzajúci z modelu PRV a zostalo mu preto aj označenie ES9.

</doc>
<doc id="300792" url="https://sk.wikipedia.org/wiki?curid=300792" title="Xerez Club Deportivo">
Xerez Club Deportivo

Xerez Club Deportivo, S.A.D. je španielsky futbalový klub so sídlom v Jerez de la Frontera, Andalúzia. Bol založený 24. septembra 1947 a v sezóne 2009/10 hrá po prvýkrát španielsku najvyššiu futbalovú súťaž, "Primera División".
Hráči klubu.
Súčasná zostava:
 

</doc>
<doc id="300793" url="https://sk.wikipedia.org/wiki?curid=300793" title="Xerez CD">
Xerez CD



</doc>
<doc id="300795" url="https://sk.wikipedia.org/wiki?curid=300795" title="William C. Westmoreland">
William C. Westmoreland



</doc>
<doc id="300796" url="https://sk.wikipedia.org/wiki?curid=300796" title="William Childs Westmoreland">
William Childs Westmoreland



</doc>
<doc id="300798" url="https://sk.wikipedia.org/wiki?curid=300798" title="Citroën C6">
Citroën C6

Citroën C6 bol vlajkovou loďou francúzskeho výrobcu automobilov, ktorý je súčasťou koncernu PSA Peugeot Citroën.
Model bol predstavený v roku 1999 na autosalóne v Ženeve. Predaj začal v roku 2005 s predpokladom ročného predaja 20 000 vozidiel. Za 7 rokov produkcie sa však predalo iba 23 384 kusov, výroba skončila v apríli 2012 a predaj v septembri 2012. Citroen C6 sa týmto stal veľmi neobvyklým a v budúcnosti vzácnym vozidlom. 
Opis.
Karoséria je charakteristická dlhým previsom vpredu v kombinácii s krátkou zadnou časťou. Zadné okno je kónicky zaoblené s odkazom na Citroen CX. Dvere sú bezrámové, pri každom otvorení a zavretí dverí sa okno vysúva a zasúva do tesnenia v karosérií. Vonkajšie spätné zrkadlá sú elektrochromatické, pri detekcií ostrého svetla ho pohlcujú a zabraňujú oslneniu vodiča, pri zamknutí vozidla sa sklopia ku karosérií podobne ako pri modeli C5. Vo veku kufra sa nachádza (okrem 2.2 HDi) elektronicky riadený deflektor prúdenia vzduchu "tzv. krídlo". Je riadený v závislosti od rýchlosti v troch polohách; prvá poloha do /h, druhá do /h a tretia nad /h. Jeho jedinečnosť je práve v jeho variabilite, nakoľko je prvým sériovým viacpolohovým riadeným deflektorm. Jednopolohový bol prvýkrát použitý v modeli Porsche Carrera. 
Výbava.
Výbavu bolo možno voliť v troch úrovniach výbavy – C6, C6 Lignage a C6 Exclusive (do 2009). Od roku 2009 bola k dispozícií len výbava Bussiness a Exclusive. Výbava interiéru zahrňuje nový systém 3 zónovej klimatizácie s nezávislým ovládaním teploty vľavo – vpravo a vpredu – vzadu. Objavili sa prvky výbavy ktoré boli premiérou v automobiloch ako: 
Facelift.
V roku 2009 prebehol malý facelift modelu, išlo o celkovú modernizáciu. Navigačný a audiosystém RT4 bol nahradený modernejším RT5 ktorý disponoval už aj funkciou Bluetooth. Zmenil sa vzhľad a veľkosť spätných zrkadiel, všetky motorizácie boli nahradené modernizovaným motorom 3.0 HDi 240 zo spoločnej dielne Jaguar, PSA, Range Rover. V exteriéri sa zmenilo vyústenie výfukového potrubia a hliníkové disky.
Podvozok.
Citroen C6 disponoval v tej dobe najmodernejším elektronicky riadeným podvozkom hydractivetretej generácie. 
Oproti modelu C5 je vylepšený v mnohých ohľadoch. Nezávislé zavesenie lichobežníkových ramien typu dvojité kosti. Pre každé rameno sú 2 hydropneumatické zásobníky, z toho jeden sa odpája podľa režimu Comfort- Sport. Nastaviteľná výška podvozku sa nastavuje ručne alebo automaticky podľa rýchlosti vozidla a stavu vozovky. Elektronický hydraulický blok BHI vyhodnocuje štýl jazdy, záťaž, chovanie podvozku 400-krát za sekundu. V hydraulickom okruhu je implementovaný systém AMVAR, ktorý slúži na reguláciu prietoku hydraulickej kvapaliny (16 úrovní tlmenia pre každú polonápravu samostatne), čím zabezpečuje optimalizáciu chovania podvozku v reálnom čase tak, aby bol komfortný, bezpečný a zvládal vysoké rýchlosti.
Bezpečnosť.
Euro NCAP: 2005

</doc>
<doc id="300799" url="https://sk.wikipedia.org/wiki?curid=300799" title="Leda (mytológia)">
Leda (mytológia)



</doc>
<doc id="300800" url="https://sk.wikipedia.org/wiki?curid=300800" title="Vyhnanie Heliodora z chrámu">
Vyhnanie Heliodora z chrámu

Vyhnanie Heliodora z chrámu (tal. "Cacciata di Eliodoro dal tempio") je názov fresky talianskeho renesančného umelca Raffaela z rokov 1511 – 1514. Nachádza sa v miestnosti zvanej "Stanza di Eliodoro" v Apoštolskom paláci vo Vatikáne.
"Vyhnanie Heliodora z chrámu" má jasný politicko-religiózny aspekt: obrana kresťanstva pred pohanskými dobyvateľmi. Námetom fresky je udalosť, líčená v deuterokánonickej Druhej knihe Makabejcov (3,21-28):
Zmieňovaným Heliodorom je radca vládcu Seleukovskej ríše Seleuka IV. Filopatóra. Heliodorus mal na pánov príkaz zhabať chrámovú pokladnicu v Jeruzalemskom chráme. S ozbrojeným sprievodom vtrhol do chrámu. Na scéne sa objavil veľkňaz Onias, ktorý svojimi modlitbami privolal na Heliodora Boží hnev v podobe jazdca v zlatej zbroji. Heliodorov pád pod konskými kopytami znamenal jeho obrátenie na kresťanskú vieru. Zľava udalosť sleduje pápež Július II.
Náboženská symbolika tkvie v postave jazdca, ktorý tu ako obranca chrámového pokladu zoslaný Bohom symbolizuje záštitu rímskeho pápežstva a kresťanskej viery. Tento akt je zrejmou narážkou na úspechy bojovného pontifika Júliusa II. pri rozširovaní pápežskej moci na území Talianska, kedy veril, že za jeho víťazstvami stála Božia pomoc.
Pozri aj.
Raffaelove siene

</doc>
<doc id="300801" url="https://sk.wikipedia.org/wiki?curid=300801" title="Ľubomír Luhový">
Ľubomír Luhový

Ľubomír Luhový (* 31. marec 1967, Považská Bystrica) je bývalý slovenský futbalista, reprezentant Česko-Slovenska a Slovenska.
Klubová kariéra.
Mladší brat Milana Luhového, obaja sú členmi Klubu ligových kanonierov. Jediný hráč, ktorý bol najlepším strelcom česko-slovenskej aj slovenskej futbalovej ligy. Hral za Gumárne Púchov v I. SNL v sezóne 1985/86, nasledovali dva roky vojenčiny v Dukle Banská Bystrica a potom sa upísal žlto-čiernym farbám Interu Bratislava, v drese ktorého sa v ročníku 1989/90 stal kráľom ligových strelcov s 20 gólmi. Dve sezóny hral vo Francúzsku v druholigovom FC Martigues spolu s bývalým spoluhráčom z Interu Stanislavom Moravcom. Po dvoch rokoch prijal ponuku z japonského klubu Urawa Red Diamonds, kde boli spolu s brankárom Miroslavom Mentelom prvými Slovákmi v J.League. Po návrate do samostatnej slovenskej ligy si druhý raz vystrieľal streleckú korunu, keď za Spartak Trnava strelil 17 gólov. V Rakúsku obliekal dres GAK Graz, hráčsku kariéru ukončil v drese Artmedia Petržalka.
Reprezentačná kariéra.
V reprezentácii Česko-Slovenska odohral dva zápasy, 1990 proti Egyptu a 1993 proti Walesu. V reprezentácii Slovenska debutoval 22. februára 1995 vo Fortaleze v prípravnom stretnutí s Brazíliou (0:5). Reprezentačnú kapitolu uzavrel deviatym zápasom o tri roky neskôr, 9. februára 1998 na medzinárodnom turnaji v cyperskej Larnake proti reprezentácii Fínska (2:0).
Úspechy.
Reprezentačné
Klubové
Individuálne

</doc>
<doc id="300802" url="https://sk.wikipedia.org/wiki?curid=300802" title="Oslobodenie svätého Petra">
Oslobodenie svätého Petra

Oslobodenie svätého Petra (tal. "La liberazione di San Pietro") je názov fresky namaľovanej renesančným umelcom Raffaelom v miestnosti zvanej "Stanza di Eliodoro" v Apoštolskom paláci vo Vatikáne.
V tejto sugestívne ladenej freske Raffael vyjavil svoju predstavu príbehu, ktorý zachytávajú Skutky apoštolov v 12. kapitole, veršoch 6 - 10: 
 
Zo stropu žalára, pred tvár starca prikovaného železnými reťazami medzi dvoma strážcami, zniesol sa v temnote noci anjel, svojim svetlom zalievajúci útroby kobky. Z Petrovej tváre sa zračia pochybnosti, či je to sen, či skutočnosť. Stráže, prebudené žiarou a hrmotom železných mreží, posmeľujú sa pri plnení strážnych povinností.
Udalosť sa podľa Skutkov apoštolov odohrala za vlády kráľa Agrippu I. Veľkého, ktorý Petra uväznil a odsúdil na smrť za šírenie kresťanstva. Freskou chcel Július II. osláviť vysvätenie baziliky San Pietro in Vincoli v roku 1512, svojho titulárneho kostola, kde ako svätú relikviu uchovávajú časť Petrových okovov. 
Svätý Peter má na freske portrétne črty Júliusa II. Jeho situácia ako väzňa symbolicky predstavuje pozíciu ohrozenej cirkvi, ktorú anjel ako Boží vyslanec zachraňuje.

</doc>
<doc id="300804" url="https://sk.wikipedia.org/wiki?curid=300804" title="La Belle Jardinière">
La Belle Jardinière

La Belle Jardinière () je názov obrazu talianskeho renesančného maliara Raffaela Santiho namaľovaného okolo roku 1507.
Obraz predstavuje Pannu Máriu sediacu na kamennej lavičke uprostred otvorenej krajiny. Oblečená je do červených šiat, splývajúcich po zem a modrého bohato riaseného plášťa. Za ruku drží malého Ježiška, ktorý opretý o jej nohy, díva sa do matkinej tváre. Ona mu pohľad, s láskavým výrazom, opätuje. V ich vzájomných dotykoch a pohľadoch sa odráža hĺbka materinskej nehy a synovskej lásky.
Pri Máriiných nohách kľačí malý Ján Krstiteľ oblečený podľa tradície v ťavej koži. V pravej rúčke zviera svoj atribút - kríž. Ten je v symbolom a súčasne predzvesťou Kristovho utrpenia.
Obraz, označovaný aj ako "Panna s Dieťaťom a svätým Jánom Krstiteľom", vznikol počas Raffaelovho pôsobenia vo Florencii. Je jedným z najpôvabnejších umelcových diel a ikonograficky nadväzuje na Leonardovu "Madonu v skalách".
Obraz je signovaný a datovaný na leme Máriinho plášťa. Nie je známe, kedy umelec obdržal na vytvorenie tohto diela objednávku, ani kedy sa hotové dostalo do zbierok francúzskeho kráľovského dvora.

</doc>
<doc id="300805" url="https://sk.wikipedia.org/wiki?curid=300805" title="Real Valladolid CF">
Real Valladolid CF

Fc Real Valladolid Club de Fútbol, S.A.D. je španielsky futbalový klub so sídlom v Valladolide, Kastília-León. V súčasnosti hrá v najvyššej španielskej futbalovej súťaži, Primera División. 

</doc>
<doc id="300806" url="https://sk.wikipedia.org/wiki?curid=300806" title="Giorgione">
Giorgione

Giorgione, vl. menom Giorgio Barbarelli da Castelfranco (* okolo 1477/1478, Castelfranco Veneto – † 1510, Benátky) bol taliansky renesančný maliar. Je považovaný za zakladateľa benátskeho maliarstva 16. storočia.
V dejinách umenia patrí Giorgioneho dielo k najproblematickejším. Vzniklo v rozpätí iba desiatich rokov (1500 – 1510), v čase veľkých zmien v benátskom maliarstve, kedy intenzívnel prílev nových maliarskych námetov a techník.
Život a dielo.
O jeho živote je veľmi málo poznatkov. Nie je bezpečne dokázaný dátum jeho narodenia ani pôvod. Do povedomia svetovej verejnosti sa dostal najmä vďaka svojim dielam. Spomína sa iba v dvoch dobových dokumentoch z rokov 1507 – 1508. Prvý potvrdzuje, že namaľoval obraz pre Dóžov palác v Benátkach (ten však pri požiari paláca v roku 1577 zhorel) a v druhom sa uvádza, že namaľoval fresky na fasádu sídla nemeckých obchodníkov v Benátkach (tie sú okrem nepatrných zvyškov rovnako zničené).
Jeho spolupracovníkom na spomínaných freskách bol jeho súčasník Tizian, s ktorým sa spolu učili pravdepodobne v dielni Giovanniho Belliniho. Veľký význam pre jeho ďalší rast malo dielo Leonarda da Vinci, do kontaktu s ktorým prišiel v roku 1500 pri Leonardovom pobyte v Benátkach.
Giorgoneho dielo je skromné, autorstvo mnohých obrazov, ktoré sa mu pripisujú, nie je isté. Znalec talianskeho umenia Marcantonio Michie vo svojich záznamoch z roku 1530 uvádza sedem Giorgioneho diel v benátskych súkromných zbierkach. O troch z nich existujú poznatky dodnes: ide o jeho najslávnejšie diela "Búrka", "Traja filozofi" a "Spiaca Venuša". Dva posledne spomínané obrazy pritom dokončili iní umelci – "Troch filozofov" Sebastiano del Piombo a "Venušu" Tizian. Niekedy pred rokom 1510 vznikol obraz "Koncert v prírode", dnes vystavený v parížskom Louvri.
I keď s Giorgioneho menom je spojené autorstvo iba niečo vyše dvadsiatich obrazov (z nich iba pri šiestich je jeho autorstvo bezpečne doložené), jeho výtvarný prejav bol taký silný, že i tento malý počet diel reprezentuje nástup obdobia vrcholnej renesancie v maliarstve nielen v Benátkach ale v celom Taliansku.
Presný dátum jeho smrti nie je známy. Zomrel predčasne na následky morovej nákazy. Od polovice 16. storočia už o Giorgionem chýbajú akékoľvek autentické záznamy.
Externé odkazy.
Giorgione na Web Gallery of Art

</doc>
<doc id="300807" url="https://sk.wikipedia.org/wiki?curid=300807" title="Montreal Wanderers">
Montreal Wanderers

Montreal Wanderers bol kanadský hokejový klub, ktorý hrával najčastejšie NHA. 

</doc>
<doc id="300808" url="https://sk.wikipedia.org/wiki?curid=300808" title="Majstrovstvá klubov FIFA 2010">
Majstrovstvá klubov FIFA 2010

Majstrovstvá klubov FIFA 2010 bol siedmy ročník majstrovstiev klubov FIFA a po druhýkrát bol v Spojených arabských emirátoch. Turnaj začal 8. decembra a skončil 18.decembra. Víťazom sa stal taliansky klub Inter Miláno, keď vo finále porazil konžský klub TP Mazembe 3 - 0. Najlepším strelcom sa stal Kolumbijčan Mauricio Molina s troma gólmi. Najužitočnejším hráčom turnaja sa stal Kamerunčan Samuel Eto’o. Zápas o tretie miesto vyhral brazílsky klub Internacional.

</doc>
<doc id="300809" url="https://sk.wikipedia.org/wiki?curid=300809" title="Toronto St. Patricks">
Toronto St. Patricks

Toronto St. Patricks bol kanadský profesionálny hokejový klub. V sezóne 1917/18 začal hrať pod názvom Toronto Arenas v novovzniknutej NHL a stal sa prvým víťazom Stanley Cupu po vzniku NHL. Od roku 1919 nesie názov Toronto St. Patricks, pod ktorým hral do roku 1927, keď sa premenoval na Toronto Maple Leafs. Klub v roku 1922 vyhral Stanley Cup. Svoje domáce zápasy hrával v Arena Gardens.

</doc>
<doc id="300811" url="https://sk.wikipedia.org/wiki?curid=300811" title="Hamilton Tigers">
Hamilton Tigers

Hamilton Tigers bol kanadský hokejový klub, ktorý hral NHL. Bol nástupcom klubu Quebec Bulldogs.

</doc>
<doc id="300812" url="https://sk.wikipedia.org/wiki?curid=300812" title="Giorgio Barbarelli da Castelfranco">
Giorgio Barbarelli da Castelfranco



</doc>
<doc id="300813" url="https://sk.wikipedia.org/wiki?curid=300813" title="Quebec Bulldogs">
Quebec Bulldogs

Quebec Bulldogs bol kanadský hokejový klub, ktorý hral NHL. V roku 1920 sa jeho nástupcom stal klub Hamilton Tigers. 

</doc>
<doc id="300814" url="https://sk.wikipedia.org/wiki?curid=300814" title="La Belle Ferronière">
La Belle Ferronière

La Belle Ferronière je názov portrétnej maľby Leonarda da Vinciho pochádzajúce z rokov 1495 – 1499.
Obraz sa radí k nemnohým Leonardovým portrétnym dielam. Nie je úplne jasné, koho obraz predstavuje. Existujú tri názory na to, kto je zobrazovanou osobou. 
Podľa jedného z nich ide Ceciliu Gallerani, milenku milánskeho vojvodu Lodovica Sforzu, ktorú Leonardo portrétoval už v rokoch 1483 – 1490 na obraze "Dáma s hranostajom". Podľa názorov druhých, zobrazovanou ženou je iná vojvodova milenka, Lucrezia Crivelli, prípadne jeho manželka Beatrice d'Este.
Nech je neprístupne až tajomne pôsobiaca žena na obraze hociktorá zo spomínaných dám, obraz sa stal známym pod úplne iným menom. Meno portrétovanej bolo totiž zamenené za jednu z favoritiek francúzskeho kráľa Františka I., manželky muža menom Le Ferron. K zámene mena mohol prispieť tiež šperk na jej čele, tzv. ferronière.

</doc>
<doc id="300815" url="https://sk.wikipedia.org/wiki?curid=300815" title="Operácia Flaming Dart">
Operácia Flaming Dart

Operácia Flaming Dart bola vojenská operácia Spojených štátov a Vietnamského letectva (Južný Vietnam) počas Vietnamskej vojny. Pozostávala z dvoch častí.
Americký prezident Lyndon B. Johnson nariadil vo februári 1965 sériu represívnych leteckých útokov proti Severnému Vietnamu ako odvetu za prepady amerických základní Vietkongom (konkrétne išlo o mínometné útoky na americkú leteckú základňu pri Pleiku). Tieto útoky mali byť pôvodne súčasťou trojfázového programu Američanov začínajúceho decembrovými útokmi v Laose (Operácia Barrel Roll) a vystupňovania tlaku na Severný Vietnam.
Priebeh.
Boje oficiálne začali ráno 31. januára 1965, keď boli vydané rozkazy presunúť 18. taktickú bojovú eskadru amerických strojov F-105 z Okinawy na leteckú základňu Da Nang, ktorá tu pristála popoludní. "Operácia Flaming Dart I" pozostávala zo 49 výpadov 7. februára 1965. Ako odvetu napadol Vietkong hotel, v ktorom bola ubytovaná americká posádka a to bolo zámienkou Američanov na "Operáciu Flaming Dart II" 11. februára, ktorá sa skladala z 99 útokov. Operácia Flaming Dart I bola zameraná na severovietnamské vojenské základne pri Dong Hoi, "Flaming Dart II" mala za cieľ zničiť komunikácie a logistiku Vietkongu pri vietnamskej Demilitarizovanej zóne. Medzi útočiacimi pilotmi bol aj maršal Nguyen Cao Ky, neskorší premiér Južného Vietnamu.
Severovietnamské letecké jednotky, povolané z Číny po Operácií Pierce Arrow, sa však do leteckých súbojov zatiaľ nezapájali, pretože operovali ďalej na severe. Okrem bombardovania nasadzovali Američania aj stíhacie jednotky. Prvýkrát boli nasadené 19. a najmä 24. februára. Mali za úlohu podporovať juhovietnamskú pechotu, ktorá, v druhom prípade, padla do pasce na Centrálnej Vysočine.
Letecké jednotky Severného Vietnamu sa do bojov zapojili až v marci počas Operácie Rolling Thunder.

</doc>
<doc id="300821" url="https://sk.wikipedia.org/wiki?curid=300821" title="Priestupný rok">
Priestupný rok

Priestupný rok je dlhší, ako obyčajný rok a vkladá sa v intervale podľa daného kalendára. Používa sa v slnečných (solárnych) (juliánskych, gregoriánskych) aj lunisolárnych kalendároch na vyrovnávanie rozdielov medzi dĺžkou kalendárneho a tropického roka. Dĺžka kalendárneho roka je daná istým počtom dní alebo mesiacov odvodených od dĺžky rotovania Zeme okolo svojej osi, resp. dĺžky rotovania Mesiaca okolo Zeme, kým tropický rok je daný dĺžkou obiehania Zeme okolo Slnka, ktorý ovplyvňuje striedanie sa ročných období.
V solárnych kalendároch máva priestupný rok namiesto 365 dní 366 dní, v lunisolárnych namiesto 12 mesiacov 13 mesiacov.
Kalendárny rok.
Kalendárny rok má 365 dní. No keďže jeden tropický rok je dlhý 365,24219 dní, musí po čase dôjsť k odchýlke jedného dňa. To nastane raz za štyri roky a práve vtedy sa vkladá jeden deň navyše, ktorý sa často nazýva priestupný deň (pozri juliánsky kalendár). Tým sa docieli hodnota 365,25 dňa na rok.
Ani to nie je dostatočne presná dĺžka tropického roka. Za tisíc rokov dôjde k posunu o 7,81 dní, ktoré budú nadbytočné oproti skutočnosti. Preto gregoriánsky kalendár spresnil, že roky deliteľné 100 sú priestupné iba vtedy, ak sú deliteľné 400. Priestupné boli napríklad roky 1600, 2000 a pod. Priestupné nie sú roky 1700, 1800, 1900, 2100 atď. Tým sa dosiahne priemerná hodnota 365,2425 dňa na rok. Odchýlka gregoriánskeho kalendára je teda oproti skutočnosti 31 dní, ktoré sa nahromadia za 10 tisíc rokov.
Priestupný deň.
Priestupný deň je mimoriadny deň, ktorý sa pridáva do kalendára, aby kalendárny rok svojou dĺžkou čo najviac zodpovedal tropickému roku. Rok s týmto dňom sa nazýva priestupný rok.
História priestupných dní siaha až do starovekého Egypta, keď sa v roku 238 pred Kr. zaviedol dodatočný deň každý štvrtý rok.
V roku 45 pred Kr. zaviedol Julius Caesar také isté počítanie do kalendára používaného v Ríme (preto označenie juliánsky kalendár). Chyba tohto systému je 1 deň na 128 rokov. Kvôli nakopeným rozdielom sa v roku 1582 dekrétom pápeža Gregora XIII. kalendár zreformoval. V tomto gregoriánskom kalendári sa priestupný deň vkladá každý rok, ktorý je deliteľný štyrmi, s výnimkou celých storočí, ktoré nie sú deliteľné 400 (roky 1600, 2000, 2400 sú priestupné, kým 1700, 1800, 1900, 2100 nie sú). V tomto kalendári sa priestupný deň vkladá do februára ako dodatočný deň a to tak, že 24. február sa ráta dvakrát, no keďže nasledujúce dni sa rátajú súvislo ďalej, navonok je to akoby dodatočný 29. február. Túto zmenu a pozadie číslovania vidno už len na cirkevnom kalendári podľa pripadajúcich sviatkov a predpísaných modlitieb na dané dni. 
Pred Caesarovou reformou sa používal kalendár, ktorý zaviedol kráľ Numa Pompilius v 7. storočí pred n.l. Podľa neho mal rok 355 dní a každý druhý rok sa do neho vkladal celý priestupný mesiac a to za sviatok Terminálií (sviatok skončenia sa roka), ktorý pripadal na 23. február. Caesar tento priestupný mesiac zrušil a namiesto neho zaviedol priestupný deň.
Priestupný mesiac.
V prípade lunisolárneho kalendára je dĺžka kalendárneho mesiaca daná obiehaním Mesiaca okolo Zeme. Obyčajný rok má 12 mesiacov, priestupný rok pridáva priestupný mesiac a má ich 13. Dĺžka obyčajného lunárneho roka je približne 354 dní, teda je asi o 11 dní kratší, ako trvá obeh Zeme okolo Slnka. Pri hrubom vyrovnaní posunu je priestupný každý tretí rok (11 dní je približne tretina mesiaca), presnejšie sú tri priestupné roky počas každých ôsmich rokov, k ďalšiemu upresneniu dôjde použitím siedmich priestupných rokov počas devätnásťročného cyklu. K tomuto vývoju došiel antický (aténsky) kalendár už v 5. storočí pred n.l.
Priestupné roky.
Zoznam priestupných rokov gregoriánskeho kalendára od roka 1904 do roka 2488.

</doc>
<doc id="300824" url="https://sk.wikipedia.org/wiki?curid=300824" title="Kanalizácia">
Kanalizácia

Kanalizácia je technické zdravotné zariadenie a ich sústava, slúžiaca na zachytávanie a odvádzanie odpadových vôd vrátane ich vyčistenia. Pomocou sústavy podzemných stôk a nadzemných objektov odvádza dažďové, domové (splašky) a priemyselné odpadové vody, ktoré následne čistí na požadovanú hodnotu.
Skladá sa zo stôk rôzneho prietokového profilu, ktoré sú zhotovené z rôznych stavebných materiálov (betón, PVC, kamenina, liatina a iné) a z kanalizačných objektov (napr. kanalizačná prípojka, vpust, šachta, spádovisko, žumpa, prečerpávacia stanica, čistiareň odpadových vôd a iné)

</doc>
<doc id="300837" url="https://sk.wikipedia.org/wiki?curid=300837" title="Althaea officinalis">
Althaea officinalis



</doc>
<doc id="300840" url="https://sk.wikipedia.org/wiki?curid=300840" title="Robert Floyd">
Robert Floyd

Robert W Floyd (* 8. jún 1936, New York, USA - † 25. september 2001, Stanford, Kalifornia) bol americký informatik. Svoje stredné meno si počas života nechal zmeniť na "W", ktoré sa vďaka tomu píše bez bodky. Floyd však pripúšťal, že je možné jeho meno "W" skracovať ako "W.".
V roku 1978 dostal Turingovu cenu za svoj všeobecný prínos v oblasti informatiky - v odôvodnení sa spomínajú oblasti ako syntaktická analýza, sémantika programovacích jazykov, verifikácia programov, či analýza algoritmov.
Je známy predovšetkým ako výrazná osobnosť v oblasti grafových algoritmov, kde je jedným z objaviteľov Floydovho-Warshallovho algoritmu.
Životopis.
Narodil a v New Yorku. Už ako štrnásťročný ukončil strednú školu a v roku 1953, ako sedemnásťročný, získal na Chicagskej univerzite titul bakalára slobodných umení. Ďalší titul bakalára získal v roku 1958, keď úspešne vyštudoval fyziku.
Začiatkom šesťdesiatych rokov 20. storočia začal pracovať ako informatik, pričom publikoval niekoľko povšimnutiahodných článkov. Ako dvadsaťsedemročný získal miesto na Carnegie Mellon University a už o šesť rokov neskôr sa stal profesorom na Stanfordovej univerzite, pričom toto miesto získal bez titulu PhD.
Floyd bol dvakrát ženatý a rozvedený, mal štyri deti. Bol aktívnym hráčom backgammonu a zapáleným turistom.
Práca.
Robert W Floyd je známy predovšetkým ako pôvodca Floydovho-Warshallovho algoritmu (niekedy známy aj ako "Royov-Floydov algoritmus", "Royov-Warshallov algoritmus", " WFI algoritmus" alebo len ako "Floydov algoritmus"), ktorý objavil v roku 1962. V podstate rovnaký algoritmus objavili nezávisle od seba aj Bernard Roy v roku 1959 a Stephen Warshall v roku 1962, čo je aj dôvodom rôznych názvov algoritmu. Najčastejšie sa však pripisuje práve Robertovi Floydovi. Ide o algoritmus na výpočet najkratších ciest medzi každými dvoma vrcholmi v orientovanom grafe. Využíva dynamické programovanie a jeho časová zložitosť je formula_1.
Významný je tiež Floydov prínos v oblasti verifikácie programov. Jeho článok "Assigning Meanings to Programs" (1967) bol významným príspevkom k teórii neskôr nazývanej Hoareova logika.
Spolupracoval s Donaldom Knuthom, bol hlavným recenzentom jeho svetoznámej knihy "The Art of Computer Programming". V tejto knihe bol tiež najcitovanejším autorom v zozname použitej literatúry.

</doc>
<doc id="300841" url="https://sk.wikipedia.org/wiki?curid=300841" title="Robert W Floyd">
Robert W Floyd



</doc>
<doc id="300842" url="https://sk.wikipedia.org/wiki?curid=300842" title="Robert W. Floyd">
Robert W. Floyd



</doc>
<doc id="300844" url="https://sk.wikipedia.org/wiki?curid=300844" title="Edgar F. Codd">
Edgar F. Codd



</doc>
<doc id="300845" url="https://sk.wikipedia.org/wiki?curid=300845" title="Edgar Codd">
Edgar Codd



</doc>
<doc id="300846" url="https://sk.wikipedia.org/wiki?curid=300846" title="Ted Codd">
Ted Codd



</doc>
<doc id="300847" url="https://sk.wikipedia.org/wiki?curid=300847" title="Amateur Hockey Association of Canada">
Amateur Hockey Association of Canada

The Amateur Hockey Association of Canada (AHAC) bola amatérska mužská hokejová liga založená 8. decembra 1886 a zanikla v roku 1898. Bola to v poradí druhá liga, ktorá bola organizovaná na území Kanady. Liga bola zorganizovaná predovšetkým preto, aby z dlhodobej súťaže vzišiel nový kanadský šampión. Prvým víťazom sa stal hokejový klub Montrealu.

</doc>
<doc id="300849" url="https://sk.wikipedia.org/wiki?curid=300849" title="NHL">
NHL



</doc>
<doc id="300850" url="https://sk.wikipedia.org/wiki?curid=300850" title="O’Brien Trophy">
O’Brien Trophy

O'Brien Trophy alebo aj O'Brien Cup bola trofej udeľovaná v NHA a v NHL v rokoch 1910 až 1950. Po prvýkrát bola udelená v NHA kanadským senátorom Michaelom Johnom O'Brienom na počesť svojho syna Ambrosa O'Briena.
V rokoch 1910 – 1917 bola udeľovaná víťazovi NHA. Po prechode do NHL bola udeľovaná víťazovi play-off, v roku 1923 bola udelená naposledy. Od roku 1927 sa opäť udeľovala víťazovi kanadskej divízie. V rokoch 1939 – 1950 porazenému finalistovi.

</doc>
<doc id="300856" url="https://sk.wikipedia.org/wiki?curid=300856" title="Prvá bitka na Marne">
Prvá bitka na Marne

Prvá bitka na Marne známa aj ako zázrak na Marne bolo ozbrojené stretnutie medzi nemeckými a spojenými francúzsko-britskými vojskami trvajúce od 5. do 12. septembra 1914 počas prvej svetovej vojny. Bitka sa skončila víťazstvom Francúzska, ktoré ukončilo nemeckú ofenzívu cez Belgicko a Luxembursko. Bola koncom nemeckých nádejí na rýchle ukončenie vojny a počiatkom rozsiahlej zákopovej vojny.
Nemecký plán.
Plán na bleskovú vojnu s Francúzskom vypracoval niekoľko rokov pred vojnou nemecký poľný maršal A. von Schlieffen. Keď v auguste 1914 dlho očakávaná vojna vypukla, bol už von Schlieffen rok po smrti. Realizácia pripadla novému šéfovi nemeckého generálneho štábu, generálovi Helmuthovi von Moltke. Nemecké vojská mali podľa stratégie generálneho štábu prekvapiť nepriateľa nečakaným prienikom cez Belgicko a Luxembursko, za 42 (6 týždňov) dní obkľúčiť francúzske vojská a obsadiť Paríž. Vojna by bola bleskovo rozhodnutá. Nemci si mali uvoľniť ruky na západe a všetky sily vrhnúť na východ proti Rusku. Nemci totiž predpokladali, že početná ruská cárska armáda sa bude mobilizovať výrazne dlhšiu dobu, než vojská Francúzska.
Spočiatku Moltkemu všetko vychádzalo. Prvého augusta bola nemecká armáda zmobilizovaná. Prešla Luxemburskom a vstúpila do neutrálneho Belgicka. Už 20. augusta bol Brusel napriek srdnatému odporu Belgičanov obsadený. O tri dni neskôr musel vydať hlavný veliteľ francúzskych vojsk, generál Joseph Joffre pred hrozbou obkľúčenia rozkaz na generálny ústup smerom k rieke Marna pred Parížom. Päť nemeckých armád v sile okolo 1 600 000 mužov totiž prekročilo belgické hranice a valilo sa do francúzskeho vnútrozemia.
Francúzsky plán.
Pri ústupových bojoch na hraniciach utrpeli Francúzi ale predovšetkým Briti veľké straty a veliteľ britských vojsk, maršal French, plánoval odchod celého britského expedičného zboru na odpočinok. Od tohto kroku ho nakoniec prehovoril britský minister vojny admirál Herbert Kitchener, ktorý skonštatoval, že takýto krok by mal katastrofálne následky nielen pre Francúzov ale i pre Britov.
Francúzi a Briti dúfali, že sa im podarí zachytiť sa na rieke Marne, poslednej prirodzenej prekážke pred Parížom. Nemci zatiaľ postupovali jednotkami 1. a 2. armády na juhovýchod od Paríža, aby mohli mesto napadnúť obchvatom. Týmto manévrom si však vystavili svoje pravé krídlo nebezpečenstvu francúzskych protiútokov. Túto taktickú chybu nemeckého velenia si 3. septembra všimol generál Joffre, ktorý v priebehu krátkej doby pripravil plán protiútoku. Jednotkami 5. (d'Esperey), 8. (Foch) a 4. armády (de Langle) usporiadanými zo západu na východ, s Britským expedičným zborom na ich ľavom krídle sa rozhodol blokovať postup nemeckej 1. (Kluck), 2. (Bülow), 3. (Hausen) a 4. armády (Vojvoda z Württembergu). Útok na slabo zaistené nemecké pravé krídlo mala zaistiť 6. armáda (Maunoury) o sile asi 150 000 mužov a časť britského expedičného zboru, ktorý mal dovedna 70 000 mužov. 6. armáda bola provizórne sformovaná z dvoch v boji ťažko opotrebovaných armád.
Bitka.
Pohyby na svojom pravom krídle spozoroval von Kluck už 5. septembra, keď sa predvoj francúzskych vojsk stretol s jednotkami IV. rezervného zboru v bitke pri Ourcq. Jej výsledok však už nebol dôležitý, pretože IV. rezervný zbor dostal príkaz ustúpiť a Francúzi navyše rýchlo posilnili svoje jednotky posilami privezenými pomocou parížskych taxíkov. Kluck následne nariadil urýchlene preskupiť svoju 1. armádu tak aby mohla odraziť útok zo západu. Na to však bolo neskoro a navyše pri tomto manévri vznikla medzi 1. a 2. nemeckou armádou asi medzera, ktorú dohodové jednotky odhalili leteckým prieskumom. Zatiaľ čo 6. armáda sa začala rozviňovať a zatláčať pravé krídlo 1. nemeckej armády na východ, vpadli i jednotky britského expedičného zboru a francúzskej 5. armády do priestoru medzi nemeckou 1. a 2. armádou v oblasti riek Grand Morin a Petit Morin.
Medzi 6. a 8. septembrom sa situácia na úseku 6. armády začínala vyhrocovať. Francúzi preto urýchlene posilnili armádu ďalšími jednotkami o sile asi 10 000 mužov, 2/3 ktorých na front doviezlo okolo 600 parížskych taxíkov, ktoré zaistil veliteľ francúzskeho hlavného mesta generál Joseph Gallieni. „Taxíky od Marny“ sa neskôr stali symbolom Francúzskej jednoty a solidarity.
Medzitým 8. septembra generál d’Esperey s jednotkami 6. armády začal nečakaný útok na nemeckú 2. armádu, čím ešte viac rozšíril medzeru medzi 1. a 2. nemeckou armádou.
Do 9. septembra začínala situácia naznačovať, že nemecká 1. a 2. armáda budú celkom obkľúčené a zničené. Generál von Moltke sa nervovo zrútil a velenie museli prebrať jeho podriadení. Tí okamžite nariadili nemeckým silám ústup k rieke Aisne asi , kde sa mali preskupiť do narýchlo budovaných obranných zariadení. Francúzsky a Britský postup bol pomerne pomalý okolo denne.
Na východnom úseku frontu (blízko Verdunu) od 6. septembra prebiehali ťažké boje medzi nemeckou 3., 4. a 5. armádou a brániacou sa francúzskou 3.,4. a 9. armádou. Najťažšie boje prebiehali pri dedine Revigny (bitka o Revigny) a od Vitry-le-François (bitka o Vitry) po Sézanne (bitka o Marais de Saint-Gond).
Dohra.
Nemecký ústup medzi 9. a 13. septembrom znamenal úplný krach pôvodného Schlieffenovho plánu a tým aj rýchleho víťazstva na západe. Nemecko bolo nútené bojovať na dvoch frontoch, navyše predpokladaná pomalá mobilizácia ruských síl nebola vôbec pomalá.
Vo Francúzsku sa začalo hovoriť o zázraku na Marne. Boje na Marne sa rozhoreli ešte v roku 1918, keď sa nemecké velenie znovu pokúsilo o ofenzívu.

</doc>
<doc id="300857" url="https://sk.wikipedia.org/wiki?curid=300857" title="Bitka na Marne">
Bitka na Marne

Bitka na Marne boli dve ozbrojené stretnutia počas prvej svetovej vojny:

</doc>
<doc id="300861" url="https://sk.wikipedia.org/wiki?curid=300861" title="Útok na základňu Holloway 7. februára 1965">
Útok na základňu Holloway 7. februára 1965

Útok na základňu Holloway 7. februára 1965 bola vojenská operácia Vietkongu proti americkej leteckej základni pri meste Pleiku počas Vietnamskej vojny, ktorá sa uskutočnila v noci 6. februára 1965. Viac ako 200 komunistických povstalcov v nej mínometným útokom zabilo osem amerických vojakov a 128 zranilo. Ako odpoveď na útok začali Spojené štáty Operáciu Flaming Dart proti Severnému Vietnamu.
Útok bol tiež zámienkou Johnonovej administratívy na vyslanie ďalších bojových jednotiek do Južného Vietnamu, údajne na zabezpečenie amerických základní.

</doc>
<doc id="300862" url="https://sk.wikipedia.org/wiki?curid=300862" title="Britský expedičný zbor">
Britský expedičný zbor

Britský expedičný zbor (, skrátene BEF) je označenie britskej armády nasadenej v dvoch rôznych vojnách:

</doc>
<doc id="300863" url="https://sk.wikipedia.org/wiki?curid=300863" title="Miikka Kiprusoff">
Miikka Kiprusoff

 
Miika Kiprusoff (* 26. október 1976, Turku) je bývalý fínsky profesionálny hokejový brankár ktorý odohral najväčšiu časť svojej kariéry v NHL za tím Calgary Flames.
Miika Kiprusoff začal svoju profesionálnu kariéru v roku 1995 v tíme fínskej ligy TPS Turku, nasledoval angažmán v švédskej lige v AIK Solna a v severoamerickej AHL v tíme Kentucky Thoroughblades. V rokoch 2001 až 2004 hral Kiprusoff za tím San Jose Sharks v NHL, bol ale brankárskou dvojkou a za štyri sezóny odchytal iba 48 zápasov. Situácia sa zmenila až po prestupe do Calgary, kde sa vypracoval na brankára číslo 1 a v sezóne 2005 – 06 získal ocenenie Vezina Trophy pre najlepšieho brankára celej NHL.
Je mladším bratom bývalého reprezentačného obrancu Marka Kiprusoffa.

</doc>
<doc id="300864" url="https://sk.wikipedia.org/wiki?curid=300864" title="Marc-André Fleury">
Marc-André Fleury

Marc-André Fleury (* 28. november 1984, Sorel-Tracy, Quebec, Kanada) je kanadský hokejový brankár. Hrá za Minnesotu Wild v NHL. Stal sa iba tretím brankárom, ktorý sa stal jednotkou draftu v NHL. Pred ním to boli iba Michel Plasse a Rick DiPietro.
Kariéra.
Fleury bol vybratý ako jednotka v drafte NHL tímom Pittsburgh Penguins v roku 2003 a zákonite tak bol označovaný ako jeden z najväčších talentov NHL.
Debutoval v sezóne 2003-2004, odohral v nej 21 zápasov. Bol trojkou Penguins za Jeanom-Sebastianom Aubinm a Sebastien Caron
Dňa 1. marca 2007 sa stal po Tomovi Barrassovi prvým gólmanom Penguins, ktorý prekonal hranicu 30 výhier v sezóne a o niekoľko dní neskôr dosiahol aj na 40. výhru. 
Dňa 25.januára 2008 jeho juniorský tým Cape Breton Screaming Eagles vyradil jeho číslo 29.
Osobný život.
Narodil sa v Sorel-Tracy, malom meste neďaleko Montrealu otcovi Andrému a matke France.
Má sestru Marylene a brata Martina.

</doc>
<doc id="300865" url="https://sk.wikipedia.org/wiki?curid=300865" title="Windows 1.0">
Windows 1.0

Windows 1.0 bol 16-bitová nadstavba operačného systému uvoľnený 20. novembra 1985 spoločnosťou Microsoft. Išlo o prvý pokus o implementáciu viacúlohového graficky orientovaného operačného systému na platforme PC. Windows 1.0 boli skôr front-end prostredie pre MS-DOS. Obsahovali veľké množstvo vlastných ovládačov pre rôzne zariadenia (hlavne grafických), ale aj pre myši, klávesnice, tlačiarne atď, ktoré neboli spravované DOSom. Zvláštnosťou tohto systému bolo, že okná sa nemohli prekrývať, ale boli zaradené do radu. Jedinou výnimkou boli dialógové okná. Prvá verzia Microsoft Windows, ktorá bola uvoľnená v roku 1985, obsahovala program pre vytváranie shellu nazývaný "MS-DOS Executive". 
Vývoj Windows 1.0 bol zastavený v novembri 1987, kedy bolo oznámené vydanie Windows 2.0. 

</doc>
<doc id="300866" url="https://sk.wikipedia.org/wiki?curid=300866" title="Citroën C5">
Citroën C5

Citroën C5 je osobný automobil strednej triedy francúzskej automobilky Citroën vyrábaný od roku 2001 v prevedeniach sedan/liftback a kombi (pod označením Break). V roku 2004 prešiel model celkovou modernizáciou a faceliftom, v roku 2008 bola uvedená na trh jeho druhá generácia. Celkovo bolo vyrobených 720 120 kusov modelu C5 I.
Prvá generácia (X3) a (X4).
Opis.
C5 I. (X4) (2001 – 2004).
Vývoj nového nadčasového modelu stál 1,05 bilióna eur. Model sa vyrábal od roku 2001 kedy nahradil nielen model Xantia ale aj model XM a dočasne sa tak stal vlajkovou loďou značky. Priniesol prvky výbavy ako pokovené čelné sklo, elektrochromatické spätné zrkadlá, 2 zónovú automatickú klimatizáciu, systém farebnej navigácie spolu s DVD prehrávačom. Využíval vylepšenú multiplexnú elektrickú sieť VAN Bus (Vehicle Area Network) a centrálnu riadiacu jednotku BSI. Oproti predchodziemu modelu XM výrazne zjednodušenú.Najvyššia motorizácia bola 2.2 HDi (133k) a 3.0 V6 24V (210k). Model C5 je charakteristický veľkým vnútorným priestorom, ergonómiou a komfortom. Podla stupňa výbavy mal model halogénové alebo xenónové svetlomety. Zaujímavosťou je že automobil nemal hmlové svetlomety, pribudli len v limitovanej edícií vozidla upravenej firmou Carlsson. Z dôvodu oslňovania ostatných účastníkov premávky sa xenónové svetlomety nedajú použiť ako diaľkové, pri režime diaľkových svetiel sa rozsvieti dvojica prídavných halogénových svetlometov. Multiplexná sieť umožnovala pridať rôzne automatické akcie, napríklad zavretie okien v prípade dažďa, automatické zapnutie svetlometov a iné. Model prešiel v roku 2003 drobnými úpravami v technike aj v interiéri. Pribudli nové typy čalúnenia a do ponuky pribudol navigačný systém RT3, ktorý nahrádzal starší systém VDO (RT2).
C5 II. (X3) (2004 – 2008).
V roku 2004 prišiel facelift prvej generácie. Popri drobných dizajnových zmenách, pribudli natáčacie xenónové svetlomety a MP3 prehrávač. Elektronika prešla modernizáciou na CAN Bus (Controller Area Network). Pribudli nové motorizácie 2.2 HDi (175k) a 2.0 HDi novej generácie.
Podvozky.
Model C5 bol nástupcom v sérií automobilov s hydropneumatickým odpružením. Tento druh pruženia nevyužíva pružiny a tlmiče ale kombináciu vlastností oleja a stlačeného plynu. Nezávisle od hmotnosti nákladu a batožiny si automobil udržuje stabilnú svetlú výšku, a je tak možné mať zároveň komfortné mäkké pruženie a kontakt s vozovkou zároveň.
Nový systém má servisný interval alebo 10 rokov.
C5 I. (2001 – 2004).
Mala dve verzie podvozku, Hydractive H3 a H3+.
Hydractive HIII je počítačom riadený aktívny podvozok ktorý udržuje stabilnú výšku nezávisle od záťaže a mení ju podľa rýchlosti a stavu vozovky. Zabezpečuje veľmi komfortnú jazdu a možnosť zmeny svetlej výšky vozidla ovládačom na stredovom paneli.
Hydractive HIII+ je druhá verzia podvozku, použitá v drahších modeloch a pre výbavu Exclusive. Táto verzia je doplnená dvomi hydropneumatickými zásobníkmi ("guľami") ktoré sa pripájajú alebo odpájajú k systému podľa požiadaviek. Systém tak volí z 4 možných charakteristík pre každé koleso. Jednotka BHI (Block hydraulique integree) vyhodnocuje jazdný štýl, rýchlosť a vozovoku a tým mení nastavenie podvozku medzi komfortným a aktívnym SPORT (tuhším o 80% s rýchlejšou odozvou nie tvrdým). Tento režim je možné zvoliť aj ručne. Na stredovom paneli sa nachádza ručné ovládanie výšky, ktoré je však obmedzené rýchlostným limitom. Po jeho prekročení sa automobil vráti do jazdnej výšky. Pri modeli Break (kombi) je možné spustiť automobil ovládaním v batožinovom priestore vozidla a znížiť tak výšku nakladacej hrany. V roku 2003 prešla zadná náprava úpravou uchytenia kvôli lepšiemu akustickému komfortu.
C5 II. (2004 – 2008).
Mala totožné podvozky s C5 I. ale zmodernizované,pruženie dostalo iné odladenie frekvencie, komfortnejšie a viac podobné modelu XM. Jednotka BHI dostala novú verziu riadiaceho počítača s novými pravidlami volenia režimov. Tieto zmeny prispeli k zvýšeniu komfortu a stability.
Bezpečnostné prvky.
Hodnotenie bezpečnosti euro NCAP:
Úrovne výbavy.
Príplátková výbava – NaviDrive s farebným displejom, vyhrievané sedadlá, strešné okno
C5 III. (X7).
C5 III. alebo aj (X7) prišiel na trh v roku 2008. Vyrábal sa v prevedeniach sedan alebo kombi. Na rozdiel od predchodcov ktorý boli koncepcie liftback a kombi. V roku 2010 prešiel model prvým faceliftom a v roku 2013 druhým. Do roku 2011 bolo vyrobených 1 120 615 kusov. Model bol na trhu len s malými zmenami celých 9 rokov, čo sa negatívne podpísalo na jeho klesajúcej predajnosti. V posledných rokoch výroby. Výroba bola ukončená v roku 2017. Model nedostal priameho nástupcu, a preto sa stal posledným veľkým Citroenom s hydropneumatickým odpružením. Názov bol použitý v crossoveri Citroen C5 Aircross.
V roku 2007 bola predstavená nová C5 v koncepte Airscape spolu s novou tvárou a logom automobilky. Nový marketing však vyvolal negatívne ohlasy fanúšikov značky, hlavne reklama so sloganom "Nový Citroen C5, nemecky dokonalý, francúzsky elegantný. Účelom bolo prilákať zákazníkov z nemecky orientovaného automobilového trhu. C5 prevzala dizajnové črty nemeckých automobiliek ako napríklad tvary blatníkov, lemov kolies, ostré tvary svetlometov a nečalúnené materiály v interiéri v nižších výbavách. C5 bola kritizovaná oproti predchodzím verziám za komplikovaný multifunkčný volant, zmenšenie otvoru pre nastupovanie osôb, ergonómiu v interiéri a praktickosť kvôli karosérií sedan a malému kombi podľa vzoru automobilky Audi a VW. Tieto zmeny ale neznamenali nárast predajnosti, naopak C5 III. sa stala najslabšie predávaným modelom strednej triedy s hydropneumatickým odpružením v histórií. Model bol tiež prvým v ponuke Citroenu s konvenčným aj hydropneumatickým pružením.
V roku 2010 prišiel prvý facelift. Pribudli LED denné svietidlá vpredu a v zadných svetlometoch. Zadné svetlomety tiež dostali číre prekrytie cúvacích svetiel. Hlavná zmena sa týkala motorizácií a prechodu na nové normy emisií, motor 2.7HDi skončil výrobu a bol nahradený novým 3.0 HDi s technológiou ECCS (Extreme Conventional Combustion Systeme). Pribudla zážihová motorizácia 1.6THP zo spolupráce s automobilkou BMW.
V roku 2013 prešiel model ďalším faceliftom, mierne sa zmenila predná maska, ktorá dostala oblejšie logo. Model tiež zmenil úrovne výbavy, pribudli nové hliníkové disky a pribudla parkovacia kamera pre verziu kombi (Break). 
Podvozok.
Všetky C5 okrem verzie Metalique, používali elektronicky riadené hydropneumatické odpruženie. 
Hydractive HIII plus je podobne ako jeho predchodca počítačom riadený hydropneumatický podvozok ale s inováciami. Namiesto zavesenia McPherson boli použité dvojité kosti. Na zadnej náprave taktiež čo prispelo k lepšiemu akustickému komfortu oproti predchodzím verziám s jednoduchšou nápravou. Podobné zavesenie má aj Citroën C6 ale s komplikovanejším a prepracovanejším systémom Hydractive. Výrobcom pružiacich komponentov je KAYABA japonský špecialista na podvozky.
Pri odpružení Metalique sú použité konvenčné tlmiče a pružiny s degresívnym účinkom. Použité v lacnejších verziách výbavy.
Bezpečnostné prvky.
Systémy ABS,BAS, REF, AFU, ESP, ASR, 9 airbagov, samonatáčacie svetlomety, systém AFIL oznamujúci neúmyselné prejdenie deliace čiary.Head up displej – premietanie informácií na čelné sklo
Hodnotenie bezpečnosti C5 II. euro NCAP z roku 2009:
Predajnosť a koniec výroby.
Nová rada C5 nadviazala na predajné úspechy predchodzích hydropneumatických modelov strednej triedy Citroen BX a Citroen Xantia. Nový model prišiel na základe úplne novej koncepcie, zvýšenia komfortu, bezpečnosti, technologickej vyspelosti a spoľahlivosti. 
Všeobecné hlavné dôvody poklesu predaja modelu C5 boli hlavne závislé na ekonomickej situácií v európe, kedy kríza a nevhodná cenová politika značky zapríčinila pokles predaja modelov vyšších tried. Ale rovnako boli zapríčinené zmenou vedenia a chybnými marketingovými krokmi. Vedenie nedokázalo pružne a včas reagovať na spätnú odozvu trhu, a ignorovalo situáciu po príliš dlhú dobu.
Model neponúkal žiadnu verziu s náhonom všetkých kolies ako napríklad nemecká konkurencia. Citroen sa preto orientoval pre viac žiadaný segment SUV. Výroba hydropneumatického odpruženia bola nahradená výrobou progresívnych tlmičov s hydraulickým dorazom pod názvom Citroen Advanced Comfort. Model nedostal priameho nástupcu, ale názov C5 sa použil pre nastávajúci crossover Citroen C5 Aircross. Posledná európska C5 opustila továreň 2.6.2017, výroba pokračovala už len v Číne pre Dong-Feng.

</doc>
<doc id="300868" url="https://sk.wikipedia.org/wiki?curid=300868" title="Jaroslav Moučka">
Jaroslav Moučka

Jaroslav Moučka (* 9. november 1923, Studená – † 26. december 2009, Praha) bol český herec.

</doc>
<doc id="300870" url="https://sk.wikipedia.org/wiki?curid=300870" title="Nationalpark Donau-Auen">
Nationalpark Donau-Auen



</doc>
<doc id="300875" url="https://sk.wikipedia.org/wiki?curid=300875" title="Šafran siaty">
Šafran siaty

Šafran siaty (pers. za'farán زعفران, "buď žltý"; vedecký názov "Crocus sativus") je rastlina z čelade kosatcovité (Iridaceae). Na jeseň má fialové kvety, z čneliek kvetu sa získava rovnomenná korenina šafrán, ktorá patrí medzi najdrahšie koreniny sveta. Pestuje sa hlavne v Iráne a v oblasti Stredozemného mora. Šafran sa používal aj ako farbivo, napríklad na imitáciu zlatých nápisov. Je vysoký 8-30 cm.
História.
V gréckej mytológii sa v povesti spomína, že Zeus spával na posteli zo šafranu. Už Feničania používali šafran ako koreninu a liečivo. Šafran spoznali pravdepodobne od Indov. Aj za čias antiky bol šafran luxusným tovarom a za jeho falšovanie alebo nesprávne miešanie boli vysoké pokuty. Bohatí Rimania zvykli posýpať v svadobnú noc posteľ šafranovými bliznami. V mnohých kultúrach bolo zvykom farbiť svadobný závoj na žlto práve šafranom.

</doc>
<doc id="300876" url="https://sk.wikipedia.org/wiki?curid=300876" title="Graféma">
Graféma

Graféma môže byť:
Termín je myslený ako jazyková a (najmä v užšom zmysle slova graféma aj) obsahová analógia k termínu fonéma. V širšom zmysle je pojem graféma odchylný od vzorového pojmu fonéma v tom zmysle, že sa nevzťahuje len na písma zamerané na zápis "zvukov", v užšom zmysle je pojem graféma naopak závislý od pojmu fonéma.
V jazykovede sa grafémy spravidla píšu do špicatých zátvoriek (teda &lt; &gt;).

</doc>
<doc id="300880" url="https://sk.wikipedia.org/wiki?curid=300880" title="Šafran">
Šafran

Šafran ("Crocus" L.) alebo skôr ľudovo krókus je rod rastlín z čeľade kosatcovité ("Iridaceae"). 
Systematika (po latinsky).
1. podrod Crocus
A. časť Crocus
séria Kotschyani 
 "Crocus autranii"
 "Crocus gilanicus" 
 "Crocus karduchorum"
 "Crocus kotschyanus" 
 "Crocus ochroleucus"
 "Crocus scharojanii"
 "Crocus vallicola"
séria Longiflori
 "Crocus goulimyi"
 "Crocus longiflorus"
 "Crocus medius"
 "Crocus niveus"
 "Crocus serotinus" 
séria Scardici 
 "Crocus pelistericus"
 "Crocus scardicus"
séria Verni 
 "Crocus baytopiorum"
 "Crocus etruscus"
 "Crocus kosaninii"
 "Crocus tommasinianus" 
 "Crocus vernus" (Šafran jarný)
séria Versicolores 
 "Crocus cambessedesii"
 "Crocus corsicus"
 "Crocus imperati"
 "Crocus malyi"
 "Crocus minimus"
 "Crocus versicolor" 
séria Crocus 
 "Crocus asumaniae"
 "Crocus cartwrightianus"
 "Crocus sativus" (Šafran siaty)
 "Crocus hadriaticus"
 "Crocus mathewii" 
 "Crocus moabiticus"
 "Crocus oreocreticus"
 "Crocus pallasii"
 "Crocus thomasii"
B. časť Nudiscapus
séria Aleppici 
 "Crocus aleppicus"
 "Crocus boulosii"
 "Crocus veneris"
 "Crocus saris"
séria Biflori 
 "Crocus adanensis"
 "Crocus aerius"
 "Crocus almehensis"
 "Crocus biflorus"
 "Crocus caspius"
 "Crocus chrysanthus"
 "Crocus cyprius"
 "Crocus danfordiae"
 "Crocus hartmannianus"
 "Crocus kerndorffiorum"
 "Crocus leichtlinii" 
 "Crocus paschei"
 "Crocus pestalozzae"
 "Crocus wattiorum"
séria Carpetani 
 "Crocus carpetanus"
 "Crocus nevadensis"
séria Flavi 
 "Crocus antalyensis"
 "Crocus candidus"
 "Crocus flavus"
 "Crocus graveolens"
 "Crocus hyemalis"
 "Crocus olivieri"
 "Crocus vitellinus"
séria Intertexti 
 "Crocus fleischeri"
séria Laevigatae 
 "Crocus boryi"
 "Crocus laevigatus"
 "Crocus tournefortii"
séria Orientales 
 "Crocus alatavicus"
 "Crocus korolkowii" 
 "Crocus michelsonii"
séria Reticulati
 "Crocus abantensis"
 "Crocus ancyrensis"
 "Crocus angustifolius"
 "Crocus cancellatus"
 "Crocus cvijicii"
 "Crocus dalmaticus"
 "Crocus gargaricus"
 "Crocus hermoneus"
 "Crocus reticulatus"
 "Crocus robertianus"
 "Crocus rujanensis"
 "Crocus sieberi" 
 "Crocus sieheanus"
séria Speciosi 
 "Crocus speciosus" 
 "Crocus pulchellus" 
2. podrod Crociris 
 "Crocus banaticus"

</doc>
<doc id="300882" url="https://sk.wikipedia.org/wiki?curid=300882" title="Crocus sativus">
Crocus sativus



</doc>
<doc id="300883" url="https://sk.wikipedia.org/wiki?curid=300883" title="Česko-slovenská hokejová liga 1978/1979">
Česko-slovenská hokejová liga 1978/1979

Hokejová sezóna 1978/1979 bola 36. ročníkom Česko-slovenskej hokejovej ligy, ktorá sa hrala pod názvom I.liga. Štartovalo 12 účastníkov, hralo sa štvorkolovo, každý tím teda odohral 44 zápasov. Prvýkrát v histórii česko-slovenského hokeja získalo titul mužstvo zo Slovenska. Vypadol tím TJ Gottwaldov, ktorý po roku vystriedala opäť Škoda Plzeň.
Nejproduktívnejší hráči sezóny.
Poznámka

</doc>
<doc id="300884" url="https://sk.wikipedia.org/wiki?curid=300884" title="Abdrushin">
Abdrushin



</doc>
<doc id="300885" url="https://sk.wikipedia.org/wiki?curid=300885" title="Abdruschin">
Abdruschin



</doc>
<doc id="300886" url="https://sk.wikipedia.org/wiki?curid=300886" title="VŠ Bratislava">
VŠ Bratislava

VŠ Bratislava bol hokejový klub na Slovensku v rokoch 1935 až 1951. Vznikol z iniciatívy hokejových priekopníkov F. Šveca, V. Okoličányho, Š. Šoltyho, F. Greguša a A. Máši-Balíka. Klubovou farbou bola žlto-zelená. Bol to prvý bratislavský klub, ktorý hral v najvyššej česko-slovenskej hokejovej lige (sezóna 1937/38). Po vojne pôsobil v lige ešte tri ročníky aj spolu s ŠK Bratislava, do ktorého väčšina hráčov prestúpila v rokoch 19491950 a následne klub zanikol.
V jeho drese ako brankár pôsobil aj známy herec František Dibarbora.

</doc>
<doc id="300887" url="https://sk.wikipedia.org/wiki?curid=300887" title="Vojtech Okoličány">
Vojtech Okoličány

JUDr. Vojtech Okoličány ("Okolicsányi de Okolicsna"; * 1. október 1913, Ružomberok – † 19. október 1975) bol hokejový obranca, rozhodca aj funkcionár, priekopník ľadového hokeja na Slovensku. Má zásluhy na budovaní umelých ľadových plôch v Bratislave a Žiline. Aktívne hral za Ski Klub Bratislava (19331940), ligovým rozhodcom bol do roku 1959 a ako rozhodca bol účastníkom Majstrovstiev sveta 1947 a 1959, ZOH 1948.
Rodina.
Pochádza z významnej hokejovej rodiny Okoličány. Je otcom medzinárodného hokejového rozhodcu Juraja Okoličányho, bratom lekára a športovca Ota Okoličányho, starým otcom zakladateľky Slovenskej asociácie Nordic Walking Lucii Turaz Okoličány a Barbari Mudrochovej, slovenskej reprezentantky v synchronizovanom plávaní.

</doc>
<doc id="300888" url="https://sk.wikipedia.org/wiki?curid=300888" title="Ski Klub Bratislava">
Ski Klub Bratislava

Ski Klub Bratislava bol hokejový klub na Slovensku, existoval v rokoch 1926 až 1937. Bol založený 24. februára 1924 z iniciatívy a za finančnej podpory inžiniera V. Ždímala. O jeho založenie sa zaslúžil aj zakladateľ I. ČsŠK Bratislava A. Máša-Balík. Klubovou farbou bola oranžová. Majstrom Slovenska sa stal v roku 1930. Roku 1937 bol Ski Klub Bratislava pre nedostatok finančných prostriedkov zrušený a väčšina členov prešla do VŠ Bratislava.

</doc>
<doc id="300898" url="https://sk.wikipedia.org/wiki?curid=300898" title="Ondrej I.">
Ondrej I.



</doc>
<doc id="300899" url="https://sk.wikipedia.org/wiki?curid=300899" title="Patrick Lalime">
Patrick Lalime

Patrick Lalime (* 7. júl 1974, Saint-Bonaventure, Quebec, Kanada) je kanadský hokejový hráč, hrajúci na pozícii brankára.
Patrick Lalime začal svoju kariéru v NHL v tíme Pittsburgh Penguins, ktorému sa mal stať oporou na niekoľko rokov, no vedenie Pittsburghu sa rozhodlo inak a výmenou poslalo Patricka do tímu Ottawa Senators, kde prežil zatiaľ najúspešnejšiu časť svojej odohranej kariéry na brankárskom poste v NHL. Ottawa Senators sa mu stala po tri sezóny (2001-02, 02-03, 03-04) miestom, kde naplno uplatňoval svoj talent. Udržal pri každej sezóne priemer utŕžených gólov pod 2,5 a mal úspešnosť vyššiu ako 90 %. Predovšetkým vďaka nemu sa Ottawe podarilo vyhrať prezidentskú trofej a udržať solídny postup pri play-off, kde proti favorizovanému súperovi Philadelphii Flyers trikrát vychytal nulu. V sezóne 03-04 však proti Torontu vyhorel a Ottawa sa rozhodla angažovať brankára Dominika Hašeka. (Ten síce zvládol svoju situáciu viac než dobre, ale jeho zotrvanie v tíme bolo krátke a ottawskí fanúšikovia spomínajú na časy, keď v bráne stál Lalime). Stal sa jedným z propagátorov chytania štýlu „butterfly“-motýlik. Po tejto sezóne bol angažovaný v tíme St. Louis Blues, ktorí s ním počítali s akousi záchranou do budúcich rokov, no Patrick zrejme horšie niesol svoj nútený odchod z Ottawy a nepodával dostatočné výkony a s priemerom viac ako tri góly za zápas nakoniec uvoľnil miesto prvého brankára pre Curtisa Sanforda. Nasledujúcu sezónu bol angažovaný tímom Chicago Blackhawks, kde mal sekundovať ruskému brankárovi Nikolajovi Chabibulinovi, ale pri posilňovaní sa zranil, podstúpil operáciu a v sezóne 06/07 po dôkladnej rehabilitácii zatiaľ osvedčoval svoje umenie na farme v Norfolk Admirals.

</doc>
<doc id="300900" url="https://sk.wikipedia.org/wiki?curid=300900" title="Martin Prusek">
Martin Prusek

Martin Prusek (* 11. december 1975, Ostrava) je český hokejový brankár.
Účastník Majstrovstvá sveta v ľadovom hokeji 1997, 1998, 1999. Svoju premiéru v drese Česka si odohral 17. decembra 1995 v zápase proti Ruskej reprezentácii v Moskve.

</doc>
<doc id="300902" url="https://sk.wikipedia.org/wiki?curid=300902" title="MFK Dolný Kubín">
MFK Dolný Kubín

MFK Dolný Kubín je slovenský futbalový klub sídliaci v meste Dolný Kubín. Od sezóny 2009/2010 do 2015/2016 účinkoval v druhej najvyššej mužskej futbalovej súťaži na Slovensku. Vo februári 2016 sa zo súťaže odhlásil z finančných dôvodov. V roku 2022 sa po šiestich rokoch vrátil do 2. ligy. Momentálne v ročníku 2023/2024 pôsobí v II. lige. Svoje domáce zápasy hrá na štadióne Ivana Chodáka, kde sa konalo v roku 2009 finále Slovenského superpohára medzi Slovanom a Košicami. Kapacita štadióna je 1 950 miest. V júli 2022 bolo na druholigovom zápase s Pohroním 720 divákov.

</doc>
<doc id="300906" url="https://sk.wikipedia.org/wiki?curid=300906" title="Koro (ostrov)">
Koro (ostrov)

Koro je menší (16 × ) ostrov sulkanického pôvodu, patriaci pod správu Fidži. Ostrov má tvar žraločieho zubu a nachádza sa medzi ostrovmi Viti Levu a Vanua Levu. Je trvalo obývaný, v roku 2007 na ňom žilo približne 4 500 obyvateľov.
Chrbát ostrova tvorí reťaz prevažne bazaltových troskových kužeľov s vekom neskorý pleistocén až holocén. Utuhnuté lávy tvoria ploché plató v centrálnej časti ostrova.

</doc>
<doc id="300908" url="https://sk.wikipedia.org/wiki?curid=300908" title="Operácia Rolling Thunder">
Operácia Rolling Thunder

Operácia Rolling Thunder bol názov pre postupné a dlhotrvajúce vzdušné bombardovanie Severného Vietnamu jednotkami americkej 2. leteckej divízie (neskôr 7. Air Force), amerického námorníctva a leteckých síl Južného Vietnamu od 2. marca 1965 do 1. novembra 1968 počas Vietnamskej vojny.
Operácia mala vytýčené štyri ciele (ktoré sa postupne vyvíjali):
Tieto ciele sa však ukázali byť náročnou úlohou: jednak pre obmedzenia vyplývajúce z politiky Studenej vojny, ale aj kvôli vojenskej pomoci, ktorú Severnému Vietnamu poskytovali jeho spojenci: Sovietsky zväz a Čína.
Rolling Thunder sa stala najintenzívnejšou vzdušno-pozemnou bitkou počas obdobia Studenej vojny a je prirovnávaná k bombardovaniu nacistického Nemecka počas druhej svetovej vojny. Vďaka pomoci svojich spojencov dokázal Severný Vietnam vytvoriť veľmi účinnú kombináciu pozemnej protivzdušnej obrany, výborne dopĺňanú jeho leteckými jednotkami. Po jednej z najdlhších misií v histórií letectva vôbec sa Operácia Rolling Thunder ukázala byť strategickým zlyhaním armády Spojených štátov, pretože nedosiahla žiaden zo svojich cieľov. Odvetné nálety operácie Rolling Thunder spolu s neskoršími leteckými operáciami od novembra 1968 do apríla 1972 možno považovať za najdlhšiu ozbrojenú leteckú kampaň v histórii. Laos, Kambodža a Vietnam patria medzi najintenzívnejšie bombardované oblasti v dejinách.

</doc>
<doc id="300909" url="https://sk.wikipedia.org/wiki?curid=300909" title="Nelly Furtado">
Nelly Furtado

Nelly Kim Furtadová (* 2. december 1978, Victoria, Britská Kolumbia) je kanadská speváčka, textárka, skladateľka a herečka portugalského pôvodu. Celosvetovo predala viac, ako 50 miliónov albumov. Furtadová vyrástla vo Victorii, hlavnom meste štátu Britská Kolumbia v Kanade a v súčasnosti žije v Toronte.
Nelly sa stala slávnou v roku 2000 po vydaní jej debutového albumu "Whoa, Nelly!", na ktorom sa nachádzala aj jej prvá skladba ocenená cenou Grammy Award, "I'm Like a Bird". Potom, ako sa stala mamou a vydala menej komerčne úspešný album "Folklore" (2003), sa vrátila na výslnie v roku 2006 s vydaním albumu "Loose" a hitmi, ktoré na ňom boli ako "Promiscuous", "Maneater", "All Good Things (Come to an End)" a "Say It Right".
V roku 2009 vydala Furtadová jej prvý celo-španielsky album "Mi Plan", na ktorom sa nachádza jej prvý number-one-hit v hitparáde Billboard Hot Latin Tracks, "Manos al Aire", ktorý zotrval na jej čele celé 4 týždne.
Speváčka je známa svojím experimentovaním s rôznymi hudobnými nástrojmi, zvukmi, žánrami, hudobnými štýlmi a jazykmi. Táto rôznorodosť bola ovplyvnená jej širokou hudobnou chuťou a jej záujmom o rôzne kultúry.

</doc>
<doc id="300912" url="https://sk.wikipedia.org/wiki?curid=300912" title="Mária Anna Habsburská (1718 – 1744)">
Mária Anna Habsburská (1718 – 1744)

Mária Anna Habsburská (* 18. september 1718, Viedeň, Rakúsko – † 16. december 1744, Brusel, Belgicko) bola rakúska arcivojvodkyňa a nizozemská miestodržiteľka. Bola druhorodenou dcérou rakúskeho cisára Karola VI. a Alžbety Kristíny a mladšou sestrou neskoršej rakúskej panovníčky Márie Terézie. 
Životopis.
V roku 1725 prebehli rokovania so španielskou kráľovnou Alžbetou, podľa ktorých sa mala Mária Anna vydať za jej syna Filipa Parmského, ktorý mal vtedy len 5 rokov. Táto dohoda mala pomôcť urovnať vzájomné španielsko-rakúske vzťahy. Dohoda bola podpísaná 30. apríla 1725. Na základe nej Španielsko súhlasilo s pragmatickou sankciou z roku 1713 (podľa ktorej sa následníčkou rakúskeho trónu mala stať sestra Márie Anny, Mária Terézia) a na druhej strane sa Rakúsko vzdalo všetkých trónnych nárokov na španielsky trón. V dohode sa tiež hovorilo o invázii Španielska na Gibraltár s rakúskou pomocou. Rakúsko-španielske plány a dohodu však ukončila anglicko-španielska vojna a podpísanie Sevilskej zmluvy 9. novembra 1729.
Mária Anna sa zamilovala do Karola Alexandra (syn Leopolda I.), mladšieho brata Františka Lotrinského, manžela Márie Terézie. Jej otec však so svadbou nesúhlasil, pretože pre dcéru hľadal politicky významnejšieho manžela. Svadbu schválila až Máriina matka Alžbeta Kristína po manželovej smrti a konala sa 7. januára 1744 v augustínskom kostole.
Nizozemská miestodržiteľka.
Týždeň po svadbe boli manželia menovaní za miestodržiteľov v Rakúskom Nizozemsku, kde nahradili Máriinu tetu Máriu Alžbetu (sestra otca Márie Anny), ktorá zomrela v roku 1741 (dočasným miestodržiteľom sa po smrti Márie Alžbety stal Fridrich August von Harrach-Rohrau). Viedeň opustili 3. februára a pricestovali do Westwezelu (mesto v Rakúskom Nizozemsku).
Po dvoch mesiacoch strávených v Nizozemsku musel Karol Alexander odísť do vojny s Pruskom. Mária Anna bola v tom čase tehotná. V októbri 1744 porodila Mária Anna mŕtve dieťa. Zomrela 16. decembra toho roku na následky ťažkého a komplikovaného pôrodu. Spolu s jej dieťaťom ju pochovali v rodinnej hrobke vo Viedni. Po jej smrti sa Karol Alexander už neoženil a post miestodržitaľa zastával až do svojej smrti v roku 1780.

</doc>
<doc id="300914" url="https://sk.wikipedia.org/wiki?curid=300914" title="MFK Dynamo Dolný Kubín">
MFK Dynamo Dolný Kubín



</doc>
<doc id="300917" url="https://sk.wikipedia.org/wiki?curid=300917" title="Histón">
Histón

Históny sú nízkomolekulové bázické proteíny, ktoré boli objavené v jadrách eukaryotických organizmov. Spolu s DNA a inými proteínmi (tzv. nehistónovými) sa podieľajú na stavbe chromatínu. 
Rozlišujeme 5 základných typov histónov, a to H1, H2A, H2B, H3 a H4. Jednotlivé typy sa môžu vyskytovať vo viacerých subtypoch. Týchto päť druhov sa typicky vyskytuje v chromatíne mnohobunkových organizmov, ale zistilo sa, že u jednobunkových organizmov niektoré typy môžu chýbať. Na rozdiel od niektorých nehistónových proteínov históny nie sú sekvenčne špecifické, čiže nevyhľadávajú určité presné poradie dusíkatých báz.
Históny sú bohaté na aminokyseliny lyzín a arginín a ich kladným nábojom vyrovnávajú záporne nabitú nukleovú kyselinu. Väzbou na molekulu DNA spôsobujú zmenu jej terciárnej štruktúry. Osem histónových proteínov (po dva z druhov H2A, H2B, H3 a H4) tvorí oktamér, okolo ktorého sa obtáčajú 2 otočky ľavotočivej DNA za vzniku útvaru, ktorý sa nazýva nukleozóm. Histón druhu H1, ktorý má zo všetkých piatich druhov najväčšiu molekulovú hmotnosť, oddeľuje dva navzájom susediace nukleozómy.
Gény kódujúce históny sú na molekule DNA usporiadané tandemovo a mnohonásobne sa opakujú. Ako všetky proteíny, aj históny podliehajú posttranslačným úpravám. Tieto úpravy menia vlastnosti jednotlivých aminokyselín a majú tak vplyv na väzbovosť s DNA, inými histónmi, nehistónovými proteínmi a ďalšími molekulami. Najčastejšími posttranslačnými modifikáciami sú metylácia, fosforylácia, acetylácia a ubikvitinácia.
Súbor konkrétnych modifikácií určitých aminokyselín v určitých histónoch sa označuje ako epigenetický kód. Epigenetický kód ovplyvňuje štruktúru chromatínu (ako bolo spomenuté vyššie), čím ovplyvňuje génovú expresiu, teda využitie genetickej informácie. V súčasnosti sú niektoré modifikácie histónov asociované s chorobami. V roku 2004 bol v USA do praxe zavedený prvý liek fungujúci na princípoch epigenetiky - azacitidín. Ide o činidlo zabraňujúce metylácii, ktoré sa používa na liečbu myelodysplázií, t.j. chorôb krvi často predchádzajúcich vzniku rakoviny krvi.

</doc>
<doc id="300918" url="https://sk.wikipedia.org/wiki?curid=300918" title="KOVOMONT KRÁSNO">
KOVOMONT KRÁSNO

KOVOMONT KRÁSNO, s.r.o. je v roku 2000 založený strojársky podnik v meste Krásno nad Kysucou, presnejšie na Kysuckej ceste. Je to doteraz spolu s podnikmi Promont a.s., Komad s.r.o., ENZA s.r.o. a AIW s.r.o. jediný a doteraz najstarší strojársky zamestnávateľ v meste. Založený bol na mieste významného mestského zamestnávateľa: "Oceľové konštrukcie š.p. - závod Krásno nad Kysucou".
Dejiny.
Na mieste súčasného Kovomontu Krásno sa nachádzal podnik "Oceľové konštrukcie š.p.", ktorý bol po Drevine Krásno najúspešnejší zamestnávateľ v meste. Okrem tohto podniku sa tam nachádzal aj závod Radiátorka š.p., ktorý s Oceľovými konštrukciami taktiež úspešne spolupracoval. Bol postavený v roku 1947 na mieste domovej zástavby na ľavom brehu rieky Kysuca. V podniku sa vybudovali výrobne haly, sídelná budova a ubytovňa pre zamestnancov. Závod v týchto rokoch nebol veľmi známy, no jeho najúspešnejšie obdobie nastáva v 70. rokoch 20. storočia, kedy zamestnával takmer 1000 pracovníkov nielen z Krásna, ale aj z iných obcí a miest Kysúc. Závod najprv niesol názov "Oceľové konštrukcie š.p." (od 70. rokov "Oceľové konštrukcie, š.p. - závod Krásno nad Kysucou"). Nachádzali sa na tomto mieste do odkúpenia pozemku a založenia Kovomontu Krásno v roku 2000. Závod "Oceľové konštrukcie - závod Krásno nad Kysucou" sa premiestnil ku železničnej stanici, kde v roku 2002 skrachoval. Na jeho mieste tam založili firmu FOLK plus s.r.o. Jeho majiteľom sa stal Ing. Zdenek Sedlák a jeho syn Patrik Sedlák, na ich podnet sa firma premenovala na Alu-Metal. Výrobný program firmy je zameraný na produkciu pre stavebníctvo a iné priemyselné odvetia. Realizoval stavby v Nemecku, Švajčiarsku, Ingušsku, Česku a na Slovensku, napríklad: Obchodné centrum Dubeň Žilina (Al fasáda a strešný svetlík), Rímskokatolícky kostol Jacovce (zasklené svetlíky), Obchodné centrum Polus Bratislava (nerezové zábradlia), INA Kysucké Nové Mesto (nerezové zábradlia) a iné. V Kovomonte sa vyrábajú železné tyče a iné strojárske výrobky. Okrem toho slúži aj na Predaj vyrobených výrobkov. So spoločnosťou spolupracujú mnohé spoločnosti, ako i fabriky pri skrachovanej Drevine. Kovomont Krásno, s.r.o. nie je moc významný podnik, no omnoho viac bol preslávený jeho bývalý majiteľ-podnik "Oceľové konštrukcie š.p. - závod Krásno nad Kysucou".

</doc>
<doc id="300919" url="https://sk.wikipedia.org/wiki?curid=300919" title="Históny">
Históny



</doc>
<doc id="300920" url="https://sk.wikipedia.org/wiki?curid=300920" title="Nabukelevu">
Nabukelevu

Nabukelevu je andezitovo-dacitový vulkanický komplex lávových dómov, nachádzajúci sa na juhozápadnom okraji ostrova Kadavu, patriaceho Fidži. Najvyšší bod komplexu je "Mount Washington" (805 m), andezitový dóm. Komplex je najmladším prejavom vulkanizmu v súostroví, vek poslednej erupcie sa odhaduje len na niekoľko storočí.

</doc>
<doc id="300925" url="https://sk.wikipedia.org/wiki?curid=300925" title="Jozef Ciller">
Jozef Ciller

Jozef Ciller môže byť:

</doc>
<doc id="300926" url="https://sk.wikipedia.org/wiki?curid=300926" title="Vlajka štátu Washington">
Vlajka štátu Washington

Vlajka štátu Washington bola prijatá dňa 5. mája 1923. 
Opis.
Vlajka má zelený list, v ktorého strede je položená pečať štátu. Tá zobrazuje portrét prezidenta Georga Washingtona na modrom kruhovom pozadí. Okolo modrého poľa je žlté medzikružie nesúce nápis: "The Seal of the State of Washington" (slovensky:"Pečať štátu Washington 1889"). Zatiaľ čo pečať bola prijatá ešte pred vstupom štátu do Únie v roku 1889, vlajka bola prijatá až dňa 5. mája 1923, teda takmer tridsať rokov po vstupe. 
Zaujímavosť.
Ide o jedinú vlajku zo všetkých vlajok štátov Spojených štátov, ktorá má zelený list, a ktorá zobrazuje portrét určitého skutočného človeka - prezidenta Georga Washingtona.

</doc>
<doc id="300928" url="https://sk.wikipedia.org/wiki?curid=300928" title="Mantova (mesto)">
Mantova (mesto)

Mantova je talianske historické mesto v Lombardsku. Je sídlom rovnomennej provincie a zároveň sídlom diecézy. V roku 70 pred Kr. sa v okolí Mantovy narodil Vergilius, jeden z najznámejších občanov. Mantovu spomína aj William Shakespeare vo svojej hre Rómeo a Júlia; je to miesto, kam je Rómeo donútený utiecť do vyhnanstva z Verony pred pomstou Kapuletovcov, a aj Giuseppe Verdi v opere Rigoletto.
Mantova má 47 630 obyvateľov. Leží na rieke Mincio asi 35 km juhozápadne od Verony. Od severu je mesto chránené tromi umelo založenými jazerami: Lago Superiore, Lago di Mezzo, Lago Inferiore.

</doc>
<doc id="300929" url="https://sk.wikipedia.org/wiki?curid=300929" title="Peugeot 407">
Peugeot 407

Peugeot 407 je stredná trieda automobilov francúzskej automobilky Peugeot. V roku 2004 nahradil úspešný model 406. Peugeot 407 má niektoré spoločné komponenty s Citroën C5 a vyrába sa v Rennes v Brittany.
Pre tento model je príznačná predná časť, ktorá pripomína široké otvorené „ústa“ a svetlá, ktoré zasahujú hlboko do bokov karosérie.
Peugeot 407 je porovnateľný s Volkswagen Passat. Vo Francúzsku je na čele trhu a aj v ďalších štátoch Európy má značný objem predaja. Vozidlo je celkovo na vysokej technickej úrovni, čo je porovnateľné s nemeckými značkami (5 hviezdičiek NCAP, filter pevných častíc, ESP, ASR). Od konca roka 2005 je v ponuke kupé, ktoré na rozdiel od predchádzajúcej série nevzniklo u Pininfarina, ale v Turíne a vyrába sa so sedanom v Rennes. Obzvlášť populárne je veľké kombi s označením SW a nie ako bolo zvyčajné pomenovanie s PSA. SW možno objednať s veľkou sklenenou strechou, ktorá ovplyvňuje vnútorný priestor vizuálnou priestrannosťou.
Karosérie.
Momentálne sú v ponuke karosérie sedan, kombi (SW pre "Sport Wagon") a kupé v nasledujúcich výbavách:
Motorizácia.
Zážihové
Vznetové
Všetky dieselové motory sú sériovo vybavené filtrom pevných častíc FAP.
Facelift 2006.
Peugeot 407 dostal v lete 2006 ľahký facelift. Facelift sa týkal hlavne vonkajšieho vzhľadu automobilu, napr. bola pochrómovaná predná maska chladiču, zmenený bol dizajn kolies... Ďalej nasledujú dva nové vznetové motory (2,2 litrový motor s výkonom 125 kW a 2,7-litrový V6 twin-turbo so 150 kW).
Facelift 2008.
Na jeseň 2008 dostal Peugeot 407 ďalšie zmeny vo vzhľade. To zahŕňalo vystúpenie predovšetkým nových zadných svetiel s bielymi blinkrami na sedane a kombi, v ktorých je diódové osvetlenie, upravený zadný nárazník a nižšie umiestneným miestom na evidenčné číslo vozidla.
Výbava bola doplnená o optimalizované ovládanie klimatizácie, nové telematické systémy a doplnenie parkovacích senzorov na prednú časť vozidla. Pribudol aj silnejší 2,0HDi.
407 kupé.
Kupé malo svoju oficiálnu svetovú premiéru na 61. IAA autosalóne v roku 2005 vo Frankfurte nad Mohanom. Rozmerovo sa v porovnaní s predchodcom 406 kupé zmenila dĺžka (4,82 metra) a šírka vozidla (1,87 metra). 
Motory v kupé.
Zážihové
Vznetové
Bezpečnosť.
Pri Euro NCAP- Crashteste dosiahol päť z piatich možných hviezdičiek.
Pasažieri sedanu a SW sú chránený 9 airbagmi: vodičov airbag, spolujazdcov airbag, v predu a vzadu 4 bočné airbagy, dva priebežné hlavové airbagy vľavo a vpravo na hlavu a kolenný airbag pre vodiča.

</doc>
<doc id="300931" url="https://sk.wikipedia.org/wiki?curid=300931" title="Soňa Kovačevičová">
Soňa Kovačevičová

PhDr. Soňa Kovačevičová, DrSc. (* 12. december 1921, Liptovský Mikuláš - † 27. december 2009, Bratislava) bola významná slovenská etnografka.
Život.
V rokoch 1939 až 1944 študovala na Univerzite Komenského v Bratislave najprv germanistiku a romanistiku a neskôr etnografiu, archeológiu a dejiny umenia.
Po ukončení štúdií pracovala s dvoma vynútenými prestávkami, keď bola prepustená z politických dôvodov, v Národopisnom ústave Slovenskej akadémie vied.
V roku 1991 jej bola udelená Národná cena Slovenskej republiky.

</doc>
<doc id="300932" url="https://sk.wikipedia.org/wiki?curid=300932" title="Kevin Andrew Lynch">
Kevin Andrew Lynch

Kevin Andrew Lynch (* 7. január 1918, Chicago, Illinois, USA – † 25. apríl 1984, Aquinnah, Massachusetts) bol americký architekt, teoretik urbanizmu a vedúca osobnosť environmentálnej urbanistickej tvorby 2. polovice 20. storočia.
Vo svojej najzásadnejšej práci "The Image of the City" sformuloval Kevin Lynch okrem základných prvkov aj nové hodnotiace kritérium mesta "imageability".
Životopis.
Narodil sa v tretej generácii rodiny pochádzajúcej z Írska.&lt;br&gt;
Študoval na Yale University ( 19351937 ) v Taliesine pod vedením Franka Lloyda Wrighta ( 19371940) a v roku 1947 absolvoval Massachusetts Institute of Technology, kde pôsobil od roku 1948 ako inštruktor a od roku 1949 ako asistent. V roku 1955 sa stal docentom a v roku 1963 profesorom na Massachusetts Institute of Technology.
Ovplyvnil oblasť urbanizmu svojimi prácami na tému teórie formy mesta, hlavne v oblasti vnímania prostredia a jeho vplyvu na proces urbanistickej tvorby. Popri teoretickej práci sa podieľal na rozsiahlej urbanistickej a plánovacej praxi v celej rade amerických miest, napr. Boston, Dallas, Minneapolis, Los Angeles, San Diego.
Publikované práce.
Kompletná literárna pozostalosť je k dispozícii v knižnici Massachusetts Institute of Technology, Cambridge, Massachusetts, USA.

</doc>
<doc id="300947" url="https://sk.wikipedia.org/wiki?curid=300947" title="Richard Karp">
Richard Karp

Richard Manning Karp (* 3. január 1935, Boston, Massachusetts, USA) je americký informatik. Je známy najmä vďaka výskumu v oblasti teórie algoritmov a výpočtovej zložitosti, za ktorý dostal v roku 1985 dostal Turingovu cenu. Zaoberá sa však aj mnohými ďalšími oblasťami informatiky a operačnej analýzy, ako sú napríklad kombinatorické algoritmy alebo bioinformatika.
Život.
Richard Karp sa narodil v roku 1935 v Bostone, Massachusetts, USA ako syn Abrahama Karpa a Rose Karpovej. Mal troch mladších súrodencov: Roberta, Davida (profesor sociológie na Vysokej škole v Bostone) a Carolyn. Študoval na Harvardovej univerzite, kde v roku 1955 získal titul bakalára, v roku 1956 titul magistra a v roku 1959 titul PhD. v oblasti aplikovanej matematiky.
Po ukončení štúdií začal pracovať pre IBM vo Výskumnom centre Thomasa J. Watsona. V roku 1968 sa stal profesorom informatiky, matematiky a operačnej analýzy na Kalifornskej univerzite v Berkeley, kde, až na štvorročné obdobie pôsobenia na Washingtonskej univerzite, zotrval dodnes.
Práca.
V roku 1971, spolu s Jackom Edmondsom, objavil tzv. Edmonsov-Karpov algoritmus (často zamieňaný za Fordov-Fulkersonov algoritmus, ktorého je špeciálnym prípadom) na hľadanie maximálneho toku v sietiach. V roku 1972 publikoval významný článok v oblasti výpočtovej zložitosti, "Reducibility Among Combinatorial Problems", v ktorom o 21 problémoch dokázal, že sú NP-úplné. V roku 1973, spoločne s Johnom Hopcroftom, publikoval Hopcroftov-Karpov algoritmus, ktorý je dodnes najefektívnejšou metódou na hľadanie maximálneho párenia v bipartitných grafoch.
V roku 1980 spolu s Richardom Liptonom dokázal tzv. Karpovu-Liptonovu vetu, významný výsledok v teórii booleovských obvodov. V roku 1987 spolu s Michaelom Oserom Rabinom objavil tzv. Rabinov-Karpov algoritmus na vyhľadávanie v texte.
V roku 1985 dostal Turingovu cenu najmä za svoju prácu v oblasti výpočtovej zložitosti a teórie algoritmov, pričom v zdôvodnení sa špeciálne zdôrazňuje jeho prínos teórii NP-úplnosti. 

</doc>
<doc id="300948" url="https://sk.wikipedia.org/wiki?curid=300948" title="Richard Manning Karp">
Richard Manning Karp



</doc>
<doc id="300949" url="https://sk.wikipedia.org/wiki?curid=300949" title="Richard M. Karp">
Richard M. Karp



</doc>
<doc id="300950" url="https://sk.wikipedia.org/wiki?curid=300950" title="Pohyblivá desatinná čiarka">
Pohyblivá desatinná čiarka



</doc>
<doc id="300951" url="https://sk.wikipedia.org/wiki?curid=300951" title="Karol Pagáč">
Karol Pagáč

kpt. Karol Pagáč (* 19. november 1916, Krásno nad Kysucou - † 15. september 1944, Dukla) bol slovenský učiteľ, vojnový veliteľ.
Život.
Narodil sa 19. novembra 1916 na fare v obci Krásno nad Kysucou. Jeho otec pôsobil ako staničný robotník na miestnej železničnej stanici a matka pracovala ako obuvníčka v neďalekej Čadci. Doštudoval ľudovú školu v Krásne, meštianku v Žiline a v Čadci. V roku 1936 zmaturoval na učiteľskom ústave v Modre. Po skončení štúdií odišiel pôsobiť ako učiteľ do Krásna - Kalinova, neskôr v Turzovke a vo Vysokej nad Kysucou. V škole vyučoval hru na husle a učil cudzie jazyky. V roku 1940 založil v Čadci spevokol kysuckých učiteľov. V roku 1941 narukoval do slovenskej armády a nasadili ho v rámci Rýchlej divízie na ruskú frontu. Tu spoznal všetky hrôzy vojny, likvidáciu nepohodlných osôb pre nacistickú ideológiu, čím sa vytvoril jeho svetonázor a nechuť ku všetkému, čo predstavovala agresia Nemecka v okupovaných územiach Sovietskeho zväzu. 
Na fronte sa stal pobočníkom veliteľa slovenskej posádky v Odese. Neskôr prešiel so skupinou vojakov k partizánom, v decembri 1943 mu za vojenské zásluhy v partizánskej jednotke udelili hodnosť kapitán. V máji 1944 sa stal veliteľom 5. práporu 3. brigády 1. československého armádneho zboru v ZSSR. Karol Pagáč padol pri útoku svojho oddielu samopalníkov 15. septembra 1944 na prístupoch k mestu Dukla.
Bol vyznamenaný im memoriam sovietskou medailou Za odvahu v roku 1970. Na bývalej budove Základnej školy v Krásne nad Kysucou sa nachádza dodnes jeho pamätná tabuľa. V Odese je po ňom pomenovaná škola. V knihe "Dlhá noc katakomb" (Emil Kadnár, 1972) je opísaný život Slovákov v Odese, kde pôsobil aj Karol Pagáč. Jeho meno je zvečnené aj v knihách: "Odeskí partizáni" (Juraj Červenák, 1974) a v knihe "Príbehy odvážnych" (Milan Varsik, 1979). Známy je ako jedna z vedúcich osobností rozvoja Kysúc a ako osobnosť, ktorá pôsobila na Ukrajine, v Odese a podporou hudby na Kysuciach.

</doc>
<doc id="300952" url="https://sk.wikipedia.org/wiki?curid=300952" title="William Kahan">
William Kahan

William Kahan (* 5. jún 1933, Toronto, Ontário, Kanada) je kanadský matematik a informatik, ktorý sa zaoberal predovšetkým numerickou analýzou. Je autorom štandardu IEEE 754-1985 na výpočty s pohyblivou rádovou čiarkou, ako aj Kahanovho sčítavacieho algoritmu, ktorý minimalizuje chyby, ktoré vznikajú pri počítačovom sčítavaní dlhších postupností reálnych čísel uložených vo formáte s pohyblivou rádovou čiarkou. Za svoju prácu v oblasti výpočtov s pohyblivou rádovou čiarkou dostal v roku 1989 Turingovu cenu.

</doc>
<doc id="300954" url="https://sk.wikipedia.org/wiki?curid=300954" title="Geologický ústav Dionýza Štúra">
Geologický ústav Dionýza Štúra



</doc>
<doc id="300955" url="https://sk.wikipedia.org/wiki?curid=300955" title="Pedagogická fakulta Univerzity Komenského">
Pedagogická fakulta Univerzity Komenského

Pedagogická fakulta Univerzity Komenského môže byť:

</doc>
<doc id="300960" url="https://sk.wikipedia.org/wiki?curid=300960" title="Peugeot 307">
Peugeot 307

Peugeot 307 je osobný automobil automobilky Peugeot. Predchodca bol Peugeot 306 a prvá 307 bola vyrobená v roku 2001. V roku 2002 získala ocenenie Auto roka.
307 bol k dispozícii, v závislosti na modeli, s rôznymi motormi. Vlajková loď triedy 307 je 307 Cabriolet-Coupé s označením CC s elektrohydraulickou sklápateľnou strechou. V máji 2005 dostala 307 facelift s pozmenenou prednou časťou a nové zadné svetlá. V septembri 2007 bol nahradený model 307 nástupcom Peugeot 308, kombi / SW a CC prišli o niekoľko mesiacov neskôr. Na niektorých trhoch (Čína, Južná Amerika), je 307 v ponuke doteraz.
Karosérie.
307 bola ponúkaná v šiestich rôznych karosárskych úpravách:
Motorizácia.
Zážihové
Vznetové
Červené "i" na HDi nápise dávalo vedieť o silnejšej verzii dieselového motora v 307
307 SW/Break (2002–2008).
Peugeot 307 break/SW je vybavená odnímateľnými zadnými sedadlami v druhej a tretej rade. V sedem miestnej verzii je tretia rada sedadiel určená predovšetkým pre deti. 307 SW je na rozdiel od 307 Break vybavená ešte aj panaromatickou sklenenou strechou ktorá sa dá zvnútra zatieniť elektrickou roletou. Oproti ostatným verziám 307 je SW a break vybavená strešnými lyžinami.
V lete 2005 dostala 307 novú prednú časť ktorá nápadne pripomína predok Peugeotu 407
307 CC (2003–2008).
307 CC sa objavil v polovici roku 2003 ako štvormiestne Coupé-Cabriolet s dvojdielnou elektro-hydraulickou sklápateľnou strechou hardtop, ktorá bola vyvinutá firmou Magna Car Top Systems. Vozidlá s podobne riešenou strechou boli Peugeot 206 CC (strecha od Heuliez), 207 CC (Edscha) alebo Renault Mégane CC (Karmann). 307 CC je nižšia a dlhšia ako verzia sedan a predné okno má viac pretiahnuté dozadu. Na zadné veko kufra môže byť namontovaný batožinový nosič s nosnosťou .
Aj 307 CC dostala v roku 2005 novú prednú časť ako sedan a SW/Break.
Motorizácia.
Peugeot 307 CC bol vybavený tromi rôznymi benzínovými motormi a od septembra 2005 aj 2,0 HDi dieselovým motorom. Benzínové verzie boli dodávané s 5-rýchlostnou prevodovkou a pre 136 koňové verzie bola v ponuke 4-stupňová automatická prevodovka so systémom Tiptronic. Dieselové verzie boli na rozdiel od benzínových vybavené 6-stupňovou prevodovkou. Motory a prevodovky pochádzajú z rady peuget 407. Pre všetky verzie CC bol dostupný Tempomat a parkovací asistent.
Zážihové
Vznetové
Stiahnutie na opravu.
V auguste 2007 musel Peugeot v strednej a severnej Európe stiahnuť na opravu približne 240 000 vozidiel typu 307 s rokom výroby 2003 až 2005 vzhľadom na technické problémy brzdového systému ABS a ESP.

</doc>
<doc id="300962" url="https://sk.wikipedia.org/wiki?curid=300962" title="Fundacionalizmus">
Fundacionalizmus



</doc>
<doc id="300968" url="https://sk.wikipedia.org/wiki?curid=300968" title="Silvester I.">
Silvester I.

Svätý Silvester I. (tiež Sylvester; * ? – † 31. december 335, Rím, Rímske cisárstvo) bol 33. pápežom katolíckej cirkvi. Jeho pontifikát trval od 31. januára 314 do 31. decembra 335. Za jeho pontifikátu si kresťanstvo upevnilo svoje postavenie vo svete. Je ôsmym najdlhšie vládnucim pápežom (21 rokov, 11 mesiacov a 1 deň). 
Biografia.
Dátum narodenia nie je známy. Niektoré pramene uvádzajú, že bol zvolený za pápeža vo veku 21 rokov, čo by zodpovedalo roku narodenia cca. 292. Podľa "Liber pontificalis" bol narodený v Ríme, jeho otcom bol Rufus. Legenda "Vita beati Sylvestri" uvádza, že jeho matkou bola Justa. Prijal krst ako mladík a v čase prenasledovania kresťanov za cisára Diocleciána sa ukrýval v lesoch na Monte Sorac neďaleko Ríma. Odtiaľ podľa legendy pochádza aj meno, ktoré si zvolil po svojom zvolení za rímskeho biskupa. Silvester pochádza z latinského slova "silva", znamenajúceho les, ktoré označuje aj obyvateľov lesa. Podľa legendy mal rímskeho cisára Konštantína Veľkého vyliečiť z lepry a pokrstiť. Od neho potom získal darom tzv. "Patrimonium Petri", pozemok, na ktorom neskôr vznikol Vatikán. 
Po smrti pápeža Melchiada bol 31. januára 314 (presný deň v januári nie je istý) zvolený rímskym biskupom. Bol pápežom za vlády cisára Konštantína Veľkého, ktorý sa sám neskôr stal kresťanom, a ktorý v roku 313 povolil takzvaným Milánskym ediktom kresťanstvo. Postavenie cirkvi sa v čase jeho vlády výrazne zlepšilo. Tým skôr možno ľutovať, že sa z tejto doby zachovalo málo hodnoverných historických prameňov. Informácie sú čerpané z neskorších legiend, napríklad už spomínanej "Vita beati Sylvestri", ktorá bola objavená na východe a existuje v gréckej, sýrskej a latinskej verzii. Ďalej z apokryfného "Constitutum Sylvestre", pôvodom z rokov 501 až 508, ktorý je pripisovaný údajnom rímskemu koncilu o ktorom však nie je iných správ. Napokon zo spisu "Donatio Constantini" (Konštantínova donácia), ktorý sa prevažne týka okolností údajného cisárovho krstu a podľa ktorého cisár, potom čo preniesol sídlo ríše rímskej do Konštantínopola, postúpil Silvestrovi a jeho nástupcom svetskú moc nad Rímom, Talianskom aj celým Západom. Tento dokument sa stal podkladom pre nároky pápežov na politickú moc. Tento spis je však celkom určite falzifikát pochádzajúcim zo 7. storočia. 
Pápežovi Silvestrovi sa nevyhli spory, ktoré už niekoľko desaťročí ohrozovali jednotu cirkvi. Okrem donatistov išlo najmä o ariánstvo. Ariánci boli stúpenci alexandrijského kňaza Areia (260 až 336), ktorý niekedy okolo roku 318 začal popierať božstvo Ježiša Krista. Tvrdili, že Ježiš nie je rovnakej podstaty ako Boh Otec, ale len vznešeným tvorom, neskôr Bohom prijatým za jeho Syna. Aj keď alexandrijský biskup odsúdil názory svojho podriadeného, popularita Areia, ktorý bol vynikajúcim kazateľom, prispela k rozšíreniu tohto názoru. 
Cisár, ktorý sa obával že spory, povedú k rozdeleniu ríše zvolal v roku 325 do Nicei v Malej Ázii prvý nicejský koncil (častý omyl je, že tento všeobecný snem sa konal v Nice vo Francúzsku). Na ňom sa tzv. nicejským vyznaním viery rozhodlo, že Ježiš je jednej podstaty s Bohom Otcom. Pápež sa Nicejského koncilu sám nezúčastnil, ale poslal na nich len svojich dvoch presbyterov a dvoch diakonov. Pravdepodobne tým pápež dával najavo nesúhlas so skutočnosťou, že koncil zvolal cisár, ale aj možno tým protestoval proti niektorým cisárovým praktikám (nechal zavraždiť svojho syna Crispa aj svoju druhú manželku, mal niekoľko konkubín a krst mu bol preto až do chvíle jeho umierania odoprený). Nicejský koncil definoval vieru a dogmy (záväznú liturgii, teológii, interpretáciu biblie) a odsúdil všetko, čo sa odlišuje, medzi prvými ariánstvo a nestoriánstvo. Koncil formuloval a vyhlásil tzv. Nicaeum (staro kresťanské vyznanie viery). Koncil rozhodol aj otázku, kedy má byť slávená Veľká noc. Za termín Zmŕtvychvstanie bola stanovená prvá nedeľa po prvom jarnom splne. 
V roku 330 povýšil cisár Konštantín Byzancion na hlavné mesto celej rímskej ríše, od tej doby na jeho počesť nazývané Konštantínopol. Tým sa predurčil úpadok Ríma, ktorý zostal naďalej len centrom kresťanstva, kým svetská moc ríše sa presunula do nového centra. To malo mať v budúcnosti vážne následky, pretože konštantínopolský patriarcha nepatril do tej doby medzi popredných kresťanských biskupov. 
Pápež Silvester potom vykonal úpravu bohoslužieb a vydal rad liturgických nariadení. Okrem iného prikázal, aby sa v budúcnosti oltáre namiesto z dreva stavali z kameňa. Oltáre nemali byť pokryté hodvábom, ale len plátnom. Stanovil presné stupňa svätenie kňazov. Je spájaný aj so vznikom rímskej speváckej školy a tiež nechal zostaviť prvú rímsku martyrológiu (zoznam kresťanských mučeníkov). Podľa ďalšie tradície práve tento pápež zaviedol slávenie nedele ako "dies Dominica", Deň Pána. 
Za Silvestrov pontifikátu došlo k definitívnej premene pohanského Ríma na kresťanský. S pomocou cisára boli v Ríme postavené štyri slávne baziliky: sv. Jána v Lateráne, sv. Petra vo Vatikáne, sv. Pavla za hradbami a sv. Vavrinca za hradbami. Nad katakombami svätej Priscily nechal vybudovať kostol v ktorom bol neskôr sám pochovaný. 
Silvester zomrel 31. decembra 335 po pontifikáte, ktorý trval 21 rokov a 11 mesiacov. Ako prvý pápež bol pochovaný v chráme, v bazilike svätej Priscilly na Via Salaria, kde boli pochovaní aj niektorí ďalší pápeži. Jeho hrob objavil v roku 1890 archeológ De Rossi. V tej dobe však už jeho pozostatky boli uložené v chráme San Silvestro in Capie, kam ich dal počas 8. storočia preniesť pápež Pavol I. 
Pamiatku svätého Silvestra uctieva cirkev 31. decembra. Dátum jeho sviatku má ale aj symbolický význam. Tak ako 31. decembra sa končí jeden rok a s nádejou očakávame príchod nového, tak aj pontifikát Silvestra I. označuje koniec éry prenasledovania kresťanov a začína zlatý vek cirkvi. 
Silvester je jedným z prvých uctievaných svätých a jeho kult sa rozšíril do celej Európy. Stal sa patrónom domáceho zvieratstva a dobrej úrody. Býva zobrazovaný v pápežskom ornáte, s knihou, mušľou alebo býkom.

</doc>
<doc id="300969" url="https://sk.wikipedia.org/wiki?curid=300969" title="Vlajka štátu Aljaška">
Vlajka štátu Aljaška

Vlajka štátu Aljaška bola prijatá dňa 2. mája 1927.
Opis.
Vlajka Aljašky má modrý obdlžníkový list so zlatým súhvezdím Veľký voz v žrďovej a strednej časti a zlatou Severkou v hornom cípe vlajky. Modrá farba symbolizuje nebo, more a horské jazerá. Severka polohu štátu.
Autor.
Autorom vlajky bol v roku 1927 trinásťročný chlapec Benny Benson. Narodil sa v dedine Chignik, potom vyrastal v meste Seward. V trinástich rokoch sa prihlásil so svojim návrhom do sútaže o vlajku Aljašky a zvíťazil. Za víťazný návrh vlajky dostal 1000 dolárov na školu, hodinky a výlet do Washingtonu DC. 
Pieseň.
Jedným z ďalších symbolov Aljašky súvisiacim s vlajkou je štátna pieseň "Alaska's Flag" ("Aljašská vlajka"), ktorú vytvorili Marie Drake a Elinor Dusenbury.
Text.
Eight stars of gold on a field of blue,
Alaska's flag, may it mean to you,
The blue of the sea, the evening sky,
The mountain lakes and the flowers nearby,
The gold of the early sourdough's dreams,
The precious gold of the hills and streams,
The brilliant stars in the northern sky,
The "Bear," the "Dipper," and shining high,
The great North Star with its steady light,
O'er land and sea a beacon bright,
Alaska's flag to Alaskans dear,
The simple flag of a last frontier.

</doc>
<doc id="300970" url="https://sk.wikipedia.org/wiki?curid=300970" title="Sľub vernosti">
Sľub vernosti

Sľub vernosti alebo prísaha vernosti vlajke Spojených štátov amerických (anglicky: "The Pledge of Allegiance to the flag of the United States of America") je prísahou lojality Američanov svojej krajine. Pôvodný text napísal Francis Bellamy už v roku 1832. So sľubom sa možno stretnúť na mnohých rôznych verejných akciách, v niektorých štátoch recitujú sľub vlajke študenti a učitelia základných a stredných škôl každé ráno (napr. v štáte New York).
Počas recitácie prísahy je nutné stáť v pozore s pravou rukou na srdci. Civilisti stoja s obnaženou hlavou čelom k vlajke. Uniformované osoby sľub nerecitujú, iba salutujú.
Text prísahy.
Súčasný text prísahy vernosti používaný od roku 1954:
Historický vývoj textu.
"“I pledge allegiance to my flag and the republic for which it stands: one nation indivisible with liberty and justice for all.”"
"I pledge allegiance to my flag and to the republic for which it stands: one nation indivisible with liberty and justice for all."
"I pledge allegiance to the flag of the United States and to the republic for which it stands: one nation indivisible with liberty and justice for all."
"I pledge allegiance to the flag of the United States of America, and to the republic for which it stands: one nation indivisible with liberty and justice for all."
"I pledge allegiance to the flag of the United States of America and to the republic for which it stands: one nation under God, indivisible, with liberty and justice for all."

</doc>
<doc id="300971" url="https://sk.wikipedia.org/wiki?curid=300971" title="Mladen Grdović">
Mladen Grdović

Mladen Grdović (* 28. júl 1958, Zadar) je chorvátsky spevák a hudobný skladateľ. 

</doc>
<doc id="300973" url="https://sk.wikipedia.org/wiki?curid=300973" title="Pianista">
Pianista

Pianista môže byť:

</doc>
<doc id="300974" url="https://sk.wikipedia.org/wiki?curid=300974" title="Pianistka">
Pianistka



</doc>
<doc id="300975" url="https://sk.wikipedia.org/wiki?curid=300975" title="Jozef Gábriš">
Jozef Gábriš

Jozef Gábriš (* 25. jún 1933, Bratislava – † 18. apríl 1994, Bratislava) bol slovenský letecký modelár. 
Patril medzi najznámejších a najúspešnejších leteckých modelárov bývalého Česko-Slovenska. Pôsobil vo viacerých kategóriách leteckých modelov, ale najúspešnejší bol v kategórii upútaných akrobatických modelov (F2B) .
V tejto kategórii získal prvý titul majstra sveta už v roku 1958 v Belgicku, na svojom vôbec prvom medzinárodnom vystúpení v tejto kategórii. Ako vtedy napísal časopis Modelář: "Doslova ohromil svojim výkonom zbor medzinárodných rozhodcov". Potom o osem rokov neskôr, na leteckej základni RAF, vo Swinderby, získal svoj druhý titul majstra sveta. V roku 1968 si tento úspech zopakoval - vo fínskych Helsinkách získal tretí titul majstra sveta. Štvrtý titul mu ušiel "len o palec" v roku 1972.
Chronológia úspechov.
Majstrovstvá Európy.
Jeho najúspešnejším a dnes vlastne legendárnym modelom, bol model Super Master, ktorý sa stal základom pre celý rad podobne konštrukčne riešených modelov ďalších pilotov. Jeho pohon zabezpečoval tak isto v tej dobe legendárny motor česko-slovenskej výroby - MVVS 5,6A.
Externé odkazy.
Jozef Gábriš a jeho legendárny Super Master

</doc>
<doc id="300979" url="https://sk.wikipedia.org/wiki?curid=300979" title="Sóiči Noguči">
Sóiči Noguči

Sóiči Noguči (* 15. apríl 1965, , ) je japonský astronaut, zamestnanec japonskej kozmickej agentúry JAXA. Roku 2005 uskutočnil krátkodobý kozmický let na Medzinárodnú vesmírnu stanicu (ISS). V decembri 2009 do vesmíru odštartoval druhýkrát, tentoraz na pol roka. 
Život.
Inžinier.
Sóiči Noguči sa narodil v Jokohame, detstvo prežil v blízkom meste Čigasaki. Vyštudoval Tokijskú univerzitu - bakalárom sa stal v roku 1989, magistrom v roku 1991. Po škole pracoval v spoločnosti (IHI). 
Kozmonaut.
V máji 1996 bol vybraný medzi astronautov oddielu JAXA. Od augusta 1996 prechádzal všeobecným výcvikom v Johnsonovom stredisku NASA v Houstone. V apríli 1998 získal kvalifikáciu letového špecialistu raketoplánu. Potom zostal v Houstone v oddelení užitočného nákladu a modulov (). Júl - august 1998 strávil na stáži v Stredisku prípravy kozmonautov (CPK) vo Hviezdnom mestečku. 
V apríli 2001 bol určený do posádky letu STS-113 plánovaného na júl 2002, neskôr bol preradený na let STS-114 určeného na apríl 2003. Po mnohých odkladoch vzlietol raketoplán Discovery na Medzinárodnú vesmírnu stanicu (ISS) až 26. júla 2005. Let STS-114 trval 13 dní, 21 hodín, 32 minút. Počas letu vykonal Noguči tri výstupy do otvoreného vesmíru s celkovou dĺžkou 20 hodín a 5 minút. 
Od januára 2006 sa v CPK pripravoval na dlhodobý let na ISS, v auguste 2006 bol predbežne určený za náhradníka Kóičiho Wakatu v Expedícii 16 na ISS a začal prípravu na let Sojuzom, ale čoskoro bol z posádky odvolaný. V dňoch 16. - 27. januára 2007 absolvoval so Saližanom Šaripovom výcvik na prežitie v lesoch za Moskvou. Od februára 2007 sa vrátil k úlohe náhradníka Wakatu, tentoraz v Expedícii 18, so štartom v marci 2009. 
V máji 2008 JAXA oznámila zaradenie Nogučiho do posádky Expedície 22/23 so štartom v Sojuze TMA-17 v decembri 2009. K stanici odštartoval s kolegami Olegom Kotovom a Timothy Creamerom 20. decembra 2009. Po 163 dňoch 5 hodinách a 33 minútach kozmického letu bezpečne pristál v Kazachstane v návratovej kapsuli tej istej lode. 
Sóiči Noguči je ženatý, má dve deti.

</doc>
<doc id="300982" url="https://sk.wikipedia.org/wiki?curid=300982" title="Peugeot 308">
Peugeot 308

Peugeot 308 je osobný automobil nižšej strednej triedy výrobcu Peugeot. Oficiálne bol predstavený 5. júna 2007 v Barcelone. Predaj začal 20. septembra 2007. 
Motorizáciu predstavovali štyri benzínové a tri dieselové motory. Benzínové motory 1,4i 70kW, 1,6i 88kW ako aj dva turbomotory 1,6i 110kW (103kW v kombinácii so 4-stupňovou automatickou prevodovkou) a 128kW. Dieselové motory 1,6 HDi 66kW a 80kW ako aj 2,0 HDi 100kW. Tri zo siedmich motorov sú vybavené 5-stupňovou prevodovkou, zvyšné dva silnejšie dieselové motory a silnejší benzínový motor majú 6-stupňovú prevodovku.
V spojení so 175 koňovou benzínovou verziou motora je peugeot 308 vybavený agresívnejšou prednou časťou a športovými doplnkami. Kombiverzia (SW) 308 prišla na trh začiatkom jari 2008, a tak isto ako jej predchodca Peugeot 307 SW bola vybavená sklenenou panoramatickou strechou. Kabriolet 308 CC je na trhu od začiatku jari 2009.
V roku 2011 dostal Peugeot 308 a jeho verzie 308 SW a 308 CC facelift, ktorý priniesol mnohé exteriérové a interiérové zmeny.
Motory.
Benzínové motory:
Dieselové motory:
308 CC.
308 CC nastúpilo v marci 2009. Je to štvormiestny automobil typu Coupé-Cabriolet s elektro-hydraulickou sklápatelnou strechou. Peugeot 308 CC bol ponúkaný najskôr s dvomi motormi a to s benzínovým 1,6i a dieselovým 2,0 HDi. Od júla prišiel nový prepracovaný dieselový 1,6 HDi motor s 82 kW ako aj benzínový 1,6i Turbo so 110 kilowatovým výkonom. Benzínové verzie spolupracovali s 5-stupňovou prevodovkou, VTi malo aj 6-stupňovú prevodovku a pre 150 koňovú verziu bola v ponuke aj 6-stupňová automatická prevodovka. Oba dieselové motory boli dodávané so 6-stupňovou prevodovkou a 2,0 HDi aj so 6-stupňovou automatickou prevodovkou.
Zážihové
Vznetové
Modelové zmeny 2009.
Pre rok 2009 bol Peugeot 308 technicky prepracovaný. Dizajn zostal nezmenený. Na 2.0 HDi motore bol zvýšený výkon na 104 kW a spĺňa emisnú normu EURO 5 a priemerná spotreba sa znížila na 5,3 l/100 km.
Motor 1.6i THP 112 kW spotrebuje vďaka novej 6-stupňovej prevodovke a ľahkým hliníkovým diskom 7,0 l/100 km.

</doc>
<doc id="300985" url="https://sk.wikipedia.org/wiki?curid=300985" title="Timothy Creamer">
Timothy Creamer

Timothy John Creamer (* 15. november 1959, Fort Huachuca, Arizona, USA) bol pôvodne letec armády USA, od júna 1998 je americkým astronautom, členom oddielu kozmonautov NASA. Ako člen Expedície 22 a 23 na Medzinárodnej vesmírnej stanici (ISS) odštartoval 20. decembra 2009 do kozmu na palube Sojuzu TMA-17.
Život.
Vojak.
Narodil sa vo Fort Huachuca v Arizone. Detstvo prežil v meste Upper Marlboro v Marylande, roku 1978 ukončil strednú školu v blízkom Forestville. Roku 1982 získal bakalársky titul z chémie na Loyola College v Baltimore. Potom slúžil v armáde. Roku 1992 získal magisterský titul z fyziky na "Massachusetts Institute of Technology". Slúžil v kozmickom veliteľstve armády USA ("Army Space Command") v Houstone. Od roku 1995 bol preložený do Johnsonovho vesmírneho strediska stále v Houstone, tu bol vedúcim skupiny testujúcej vybavenie Space Shuttle pred štartom.
Astronaut.
Neúspešne sa prihlásil sa do 15. a 16. náboru astronautov NASA v rokoch 1995 a 1996. Úspech slávil až na tretíkrát, v 17. nábore prebiehajúcom v rokoch 19971998. Astronautom sa stal 4. júna 1998. Absolvoval všeobecnú kozmickú prípravu a získal kvalifikáciu letový špecialista.
Po ukončení základného výcviku naďalej pracoval v houstonskom stredisku NASA. Do posádky bol prvýkrát zaradený v februári 2007, kedy sa stal náhradníkom Timothyho Kopru, ktorý mal odštartovať na ISS v januári 2009 pri lete STS-127. Let STS-127 bol nakoniec odložený na júl 2009.
V septembri 2008 bolo oficiálne potvrdené vymenovanie Creamera do Expedície 22 so štartom na lodi Sojuz TMA-17. K stanici odštartoval s kolegami Olegom Kotovom a Sóičim Nogučim 20. decembra 2009. Po 163 dňoch pobytu vo vesmíre sa na palube rovnakého Sojuzu vrátil na Zem. Kvôli pristátiu musela stanica ISS upraviť svoju výšku a klesnúť o nižšie. Pristávací modul sa dotkol kazašskej stepi 2. júna 2010 o 3:25 UTC.
Je rozvedený, s bývalou manželkou Margaret E. Hammerovou má dvoch synov.

</doc>
<doc id="300986" url="https://sk.wikipedia.org/wiki?curid=300986" title="Timothy John Creamer">
Timothy John Creamer



</doc>
<doc id="300987" url="https://sk.wikipedia.org/wiki?curid=300987" title="Timothy J. Creamer">
Timothy J. Creamer



</doc>
<doc id="300988" url="https://sk.wikipedia.org/wiki?curid=300988" title="Maxim Viktorovič Surajev">
Maxim Viktorovič Surajev

Maxim Viktorovič Surajev (; * 24. máj 1972, Čeľabinsk) je bývalý ruský kozmonaut, v rokoch 1997 až 2016 bol aktívnym členom oddielu kozmonautov CPK. Ku svojmu prvému kozmickému letu na Medzinárodnú vesmírnu stanicu (ISS) odštartoval 30. septembra 2009 a vo vesmíre strávil takmer 170 dní. 
28. mája 2014 letel na ISS po druhýkrát v rámci Expedícií 40/41. Od roku 2016 je poslancom Štátnej dumy Federálneho zhromaždenia Ruskej federácie za stranu Jednotné Rusko.
Život.
Mladosť.
Maxim Surajev pochádza z Čeľabinska, po strednej škole študoval na Kačinskej vojenskej vysokej leteckej škole, absolvoval ju v roku 1994. Roku 1997 získal druhý diplom, tentoraz na Žukovského vojenskej leteckej inžinierskej akadémii. 
Kozmonaut.
Po skončení štúdia bol 24. júna 1997 zaradený do oddielu kozmonautov CPK, nezvyčajne ešte pred odporúčaním Štátnej medzirezortnej komisie, ktoré získal 28. júna 1997. Absolvoval dvojročnú všeobecnú kozmickú prípravu a 1. decembra 1999 získal kvalifikáciu skúšobný kozmonaut. 
Od januára 2000 bol zaradený medzi kozmonautov pripravujúcich sa na lety na Medzinárodnú vesmírnu stanicu (ISS). V júli 2005 sa stal členom skupiny 15/16/17, z ktorej mali byť zostavené posádky Expedície 15 až 17. V máji 2006 bol menovaný do záložnej posádky Expedície 17 (odštartovala v apríli 2008). Paralelne bol v auguste 2007 predbežne zaradený do záložnej posádky Expedície 19 (odštartovala v marci 2009). Od júla 2008 sa pripravoval na svoj prvý let v posádke Expedície 21. 
Súčasne s kozmonautickým výcvikom do roku 2007 študoval právo na Ruskej akadémii štátnej služby. 
Do kozmu k prvému letu odštartoval 30. septembra 2009 na palube lode Sojuz TMA-16 spolu s kolegom z Expedícia 21 Jeffrey Williamsom a vesmírnym turistom Guyom Laliberté. Po obvyklom dvojdňovom lete sa Sojuz spojil s ISS. 
Maxim Surajev je ženatý, má dve dcéry.

</doc>
<doc id="300989" url="https://sk.wikipedia.org/wiki?curid=300989" title="Maxim Surajev">
Maxim Surajev



</doc>
<doc id="300990" url="https://sk.wikipedia.org/wiki?curid=300990" title="Alan Kay">
Alan Kay

Alan Curtis Kay (* 17. máj 1940, Springfield, Massachusetts, USA) je americký informatik. Je známy najmä vďaka priekopníckej práci v oblasti objektovo orientovaného programovania a GUI využívajúcich okná. Bol jedným zo spolutvorcov programovacieho jazyka Smalltalk. Za svoju prácu v oblasti objektovo orientovaného programovania dostal v roku 2003 Turingovu cenu.

</doc>
<doc id="300991" url="https://sk.wikipedia.org/wiki?curid=300991" title="Alan Curtis Kay">
Alan Curtis Kay



</doc>
<doc id="300992" url="https://sk.wikipedia.org/wiki?curid=300992" title="Alan C. Kay">
Alan C. Kay



</doc>
<doc id="300994" url="https://sk.wikipedia.org/wiki?curid=300994" title="Beck (hudobník)">
Beck (hudobník)

Beck Hansen (rodený Bek David Campbell, * 8. júl 1970) je americký hudobník, skladateľ a multi-inštrumentalista známy pod umeleckým menom Beck. Pre svoju pop artovú koláž hudobných štýlov, rôznorodé a ironické texty, postmodernú kompozíciu zahŕňajúcu samplovanie, bicí automat, živý orchester a rôzne efekty, je uznávaný kritikmi a je považovaný za jedného z najinovatívnejších a najkreatívnejších predstaviteľov alternatívneho rocku v deväťdesiatych rokoch a prvej dekáde 21. storočia. Je najznámejší hlavne svojím zlomovým hitom „Loser“ z roku 1994.

</doc>
<doc id="300995" url="https://sk.wikipedia.org/wiki?curid=300995" title="Tuluman">
Tuluman

Tuluman je menší ostrov vulkanického pôvodu, nachádzajúci sa v súostroví Ostrovy admirality, asi južne od ostrova Lou. Ostrov je tvorený prevažne ryolitovými lávami a vznikol počas erupcie v rokoch 1953 až 1957. Lávy a pyroklastiká rovnakého veku sa dajú nájsť aj na ostrove Lou a celý komplex pravdepodobne predstavuje vyčnievajúce okraje masívnejšej podmorskej kaldery. Ryolitové obsidiány podobného zloženia ako na Tulumane sa dajú nájsť aj na vzdialenejších ostrovčekoch Pam Lin a Pam Mandian.

</doc>
<doc id="300996" url="https://sk.wikipedia.org/wiki?curid=300996" title="John Denver">
John Denver

John Denver, vlastným menom Henry John Deutschendorf, Jr, (* 31. december 1943, Roswell, Nové Mexiko, USA – † 12. október 1997 Pacific Grove, Kalifornia) bol americký country/folkový spevák a skladateľ a folkrockový hudobník. 
Bol jedným z najpopulárnejších umelcov sedemdesiatych rokov, pokiaľ ide o predaj nahrávok. Nahral a vydal okolo 300 piesní, z ktorých približne 200 sám zložil. Piesne ako „Leaving On a Jet Plane“ (1967), „Take Me Home, Country Roads“ (1971), „Rocky Mountain High“ (1972), „Sunshine on My Shoulders“ (1973), „Thank God I'm a Country Boy“(1974), „Annie's Song“ (1974) a „Calypso“ (1975) sú známe po celom svete. Denver bol nazývaný "básnikom pre planétu", "syn matky prírody" (odvodené od piesne The Beatles „Mother's Nature Son“, ku ktorej vytvoril cover verziu) a "najlepší priateľ piesne".
V roku 1994 publikoval svoju vlastnú autobiografiu "Take Me Home". V roku 1996 bol uvedený do skladateľskej siene slávy. 
Zomrel 12. októbra 1997 vo veku 53 rokov, keď jeho lietadlo Rutan Long-EZ havarovalo a padlo do zálivu Monterey Bay neďaleko mesta Pacific Grove v USA štáte Kalifornia.

</doc>
<doc id="301001" url="https://sk.wikipedia.org/wiki?curid=301001" title="Beck Hansen">
Beck Hansen



</doc>
<doc id="301004" url="https://sk.wikipedia.org/wiki?curid=301004" title="Rýchlostná kanoistika">
Rýchlostná kanoistika

Rýchlostná kanoistika je vodný šport prevádzkovaný na pokojných stojatých, alebo mierne tečúcich vodách, ktorého cieľom je prejsť s loďou stanovenú vzdialenosť v čo najkratšom čase. Po prvýkrát sa rýchlostná kanoistika objavuje ako demonštračný šport na olympijských hrách v Paríži v roku 1924. Od roku 1936 je oficiálnou disciplínou hier.
Na Slovensku.
Na Slovensku existuje Slovenský pohár v rýchlostnej kanoistike, organizovaný Slovenským zväzom rýchlostnej kanoistiky (SZRK) a existuje viacero pretekov v rýchlostnej kanoistike:
Pravidelné organizovanie Medzinárodnej Regaty na Zemníku a Súťaže olympíjskych nádejí.
Ostatné preteky na Slovensku:

</doc>
<doc id="301012" url="https://sk.wikipedia.org/wiki?curid=301012" title="Baluan">
Baluan

Baluan je najjužnejší ostrov súostrovia Ostrovy admirality, patriaceho pod správu Papuy-novej Guiney. široký ostrov je vulkanického pôvodu, predstavuje vrchol pleistocénneho stratovulkánu s pomerne zachovaným centrálnym kráterom s priemerom približne a viacerými parazitickými krátermi. Na rozdiel od horninového zloženia okolitých ostrovov súostrovia, ktoré sú tvorené prevažne kyslými vulkanitmi, v stavbe Baluanu prevládajú bazalty. Niektoré z parazitických kráterov pravdepodobne eruptovali v holocéne.

</doc>
<doc id="301014" url="https://sk.wikipedia.org/wiki?curid=301014" title="Kryptografia na báze eliptických kriviek">
Kryptografia na báze eliptických kriviek

Kryptografia na báze eliptických kriviek (iné názvy: kryptografia pomocou eliptických kriviek, kryptografia eliptických kriviek, angl. "elliptic curve cryptography", skr. ECC) je systém asymetrickej kryptografie (kryptografie s verejným kľúčom), ktorý je založený na algebrickej štruktúre eliptických kriviek nad konečnými poľami. Použitie eliptických kriviek v kryptografii navrhli nezávisle Neal Koblitz a Victor S. Miller v roku 1985.
Systém je založený na veľmi ťažkej riešiteľnosti niektorých matematických problémov. Pre protokoly založené na eliptických krivkách sa predpokladá, že nájdenie diskrétneho logaritmu prvku eliptickej krivky je nemožné. Veľkosť eliptických kriviek určuje obťažnosť problému. Predpokladá sa, že na získanie rovnakej úrovne zabezpečenia ako pri RSA systémoch možno použiť menšiu grupu. Použitie malých grúp redukuje požiadavky na ukladanie a prenos. 
Základná matematická definícia.
Konečné polia.
Abstraktne, konečné pole sa skladá z konečnej množiny objektov tzv. prvkov poľa, spolu s opisom dvoch operácií, sčítanie a násobenie, to možno vykonať v pároch z jednotlivých prvkov poľa. Tieto operácie musia mať určité vlastnosti. Prvky poľa charakterizuje q, ktoré predstavuje veľkosť poľa.
Ukazuje sa, že toto je konečné pole obsahujúce q prvky vtedy a len vtedy, keď qi su prvočísla. Konečné pole s q prvkami je označované ako Fq.
U eliptyckych kriviek sú použité dva druhy konečných polí "Fq" :
Je potrebné veľmi presne opísať konkrétne túto oblasť, aby sa presne špecifikovali šifrovacie systémy na základe ECC na úplnom začiatku tvorby krivky a samotných kľúcov.
Eliptické krivky.
Eliptická krivka nad konečným poľom Fq je definovaná z hľadiska riešenia rovnice v "Fq". Forma rovnice definujúca eliptickú krivku nad "Fq" sa líši v závislosti na tom, či konečné pole je hlavné konečné pole Fp alebo charakteristické binárne konečné pole F2m.
Formálna definícia eliptických kriviek je veľmi technicky zložitá a vyžaduje určité zázemie vysokoškolskej algebrickej geometrie.
Eliptické krivky nad F2m aj Fp sú "non-supersingularne" eliptické krivky:
Eliptické krivky nad Fp.
Nech Fp je hlavné konečné pole tak, že p je nepárne prvočíslo a nech koeficienty a,bєFp a vyhovujú pre "4a3 +27b2 ≠ 0 (mod p)". Potom eliptická krivka E(Fp) cez "Fp" definovaná parametrami "a, b є Fp" zložená zo súboru riešení alebo bodov P = (x, y) pre "x, y є Fp" má rovnicu:
 y2 = x3 + ax + b (mod p)
spolu s extra bodom "Ό" nazývaným bod v nekonečne v projektivní rovine.
Rovnica y2 = x3 + ax + b (mod p) je vymedzenie rovnice E(Fp).
Pre daný bod P = (xp, yp):
Eliptické krivky nad F2m.
Nech F2m je charakteristické binárne konečné pole, a nech koeficienty a, b є F2m a vyhovujú "b≠0" v "F2m" . Potom eliptická krivka E(F2m) cez "F2m" definovaná parametrami "a, b є F2m" zložená zo súboru riešení alebo bodov P=(x, y) pre "x, y є F2m" má rovnicu:
 y2 + xy = x3 + ax2 + b in F2m
spolu s extra bodom Ό nazývaným bod v nekonečne v projektívnej rovine.
Doménové parametre eliptických kriviek.
Táto sekcia sa zaoberá adresovaním parametrov eliptickej krivky. Opisuje parametre potrebné pre eliptické krivky, ako by mali byť generované, a ako by mali byť schvaľované.
Doménové parametre Eliptických kriviek môžu byť generované náhodne, čo znamená, že parametre sú získané z časti ako výstup z bezpečnej hašovacej funkcie. Preukázateľne použité náhodné parametre eliptický kriviek sa iba odporúčajú, pretože môžu byť používané pre rôzne dôvody.
Doménové parametre Eliptických kriviek nad Fp.
Doménové parametre eliptickej krivky nad poľom "Fp":
 T = (p, a, b, G, n, h)
Doménové parametre Eliptických kriviek nad F2m.
Doménové parametre eliptickej krivky nad poľom "F2m":
 T = (m, f(x), a, b, G, n, h)
Všeobecne.
Generovanie doménových parametrov si zvyčajne vykonáva každý účastník sám, pretože ide o počítanie počtu bodov na krivke, čo je časovo náročné a problematické realizovať. 
Špecifikácia "FIPS 186-3" má desať odporúčaných dĺžok konečných polí, na základe ktorých sa potom generujú aj rôzne dĺžky kľúčov:
Tieto hodnoty pre Krivky boli vybrané pre optimálnu bezpečnosť a účinnosť vykonávania.
Kľúčový pár eliptických kriviek.
Všetky kryptografické systémy verejným kľúčom opísané v tomto dokumente používajú kľúčovú dvojicu známu ako kľúčové páry eliptickej krivky.
Kľúčové páry eliptickej krivky by mali byť tvorené nasledujúcim spôsobom:
1. d - tajný zabezpečený kľúč, ktorý má celočíselnú hodnotu v intervale "[1, n-1]"
2. Q – verejný kľúč "Q=(xQ, yQ)", čo je bod Q = dG, kde "G" je náš základný pevný bod definovaný na krivke.
Kryptografické systémy.
Momentálne používané kryptografické systémy s využitím eliptických kriviek:

</doc>
<doc id="301019" url="https://sk.wikipedia.org/wiki?curid=301019" title="Norman Finkelstein">
Norman Finkelstein

Norman Gary Finkelstein (* 8. december 1953, Brooklyn, New York City) je americký politológ a spisovateľ, ktorého primárnou oblasťou výskumu je izraelsko-palestínsky konflikt a politika holokaustu. Finkelstein je absolventom Newyorskej štátnej univerzity v Binghamtone a doktorát v odbore politológie získal na Princetonskej univerzite. Ako fakultný učiteľ pracoval pre Brooklyn College, Rutgers University, Hunter College, New York University a posledne pre Univerzitu DePaul v Chicagu, kde v rokoch 2001 až 2007 pôsobil ako asistent profesora.
Potom, ako sa okolo jeho osoby rozpútala značná verejná diskusia, bolo Finkelsteinovi Univerzitou DePaul v Chicagu v júni 2007 zrušené jeho menovanie do funkcie asistenta profesora a bolo mu nariadené čerpanie náhradnej dovolenky počas akademického roku 2007 – 2008. Hlavnú príčinu uplatnenia takýchto krokov voči Finkelsteinovi možno pripísať snaženiu Alana Dershowitza, významného Finkelsteinovho odporcu, ktorému o obmedzenie Finkelsteinovho vystupovania na akademickej pôde práve šlo.. Dňa 5. septembra 2007 Finkelstein v rámci vysporiadania si svojich vzťahov s univerzitou oznámil svoju rezignáciu na funkciu asistenta profesora z bližšie neuvedených dôvodov. Oficiálne stanovisko z Univerzity DePaul dôrazne obraňovalo svoje rozhodnutie o zrušení jeho menovania do funkcie asistenta profesora a univerzita v ňom odmietla skutočnosť, že by vonkajšie vplyvy mali dosah na jej rozhodovanie v tejto veci. V stanovisku univerzity sa zároveň uvádzalo, že Dr. Norman G. Finkelstein je "„plodný vedec a vynikajúci pedagóg.“"
Svetonázorová formácia a vzdelanie.
Finkelstein písal o skúsenostiach svojich rodičov z čias druhej svetovej vojny. Jeho matka, Maryla Husyt Finkelsteinová, vyrastala vo Varšave v Poľsku, prežila pobyt vo Varšavskom gete a koncentračnom tábore Majdanek, rovnako ako dva tábory nútených prác. Jej prvý manžel zomrel vo vojne. Maryla považovala za najstrašnejší deň svojho života paradoxne deň svojho oslobodenia, po ktorom zostala na svete osamotená, pretože žiadnemu z jej rodičov a súrodencov sa nepodarilo vojnu prežiť. Normanov otec, Zacharias Finkelstein, prežil pobyt v ghette i v koncentračnom tábore v Osvienčime.
Finkelstein vyrastal v Spojených štátoch amerických v meste New Yorku. Vo svojich pripravovaných memoároch Norman spomína na svoje odhodlané mladícke stotožnenie sa s rozhorčením svojej matky ako pamätníčky hrôz druhej svetovej vojny, z masakry vo Vietname zavinenej USA. "„Zosobnil si (matkino) rozhorčenie“" (z originálu: "„internalized (her) indignation“"), a vďaka takémuto vnútornému citovému rozpoloženiu, ako sám pripúšťa, sa stal "„neznesiteľným“" v debatách o vojne vo Vietname a zároveň v tej istej dobe svoje vnútro naplnil "fanatickou náboženskou oddanosťou" (z angl. jaz.: "holier-than-thou attitude"), čo dnes Finkelstein s odstupom času ľutuje. Finkelstein si však cení matkin životný postoj, ktorý sám prijal za svoj a v súlade s ktorým odmieta prežiť svoj život bez morálky a zmyslu pre spravodlivosť. Čítanie kníh Noama Chomského podnietilo Normana k premene svojho zanietenia, za ktoré vďačil matke, na nevyhnutné zachovanie si intelektuálnej neoblomnosti v hľadaní pravdy.
V roku 1974 ukončil svoje bakalárske štúdium na Newyorskej štátnej univerzite v Binghamtone, potom študoval na Pratique École des Hautes Études v Paríži a magisterský titul v odbore politických vied získal napokon na Princetonskej univerzite v roku 1980, na ktorej rovnako neskôr získal doktorskú vedeckú hodnosť PhD. v odbore politológie. Finkelstein napísal svoju dizertačnú prácu na tému sionizmu, na ktorú súčasne zaznamenal prvé kontroverzné ohlasy. Skôr než začal svoju akademickú kariéru, Finkelstein pracoval na polovičný úväzok ako sociálny pracovník s dospievajúcou mládežou v New Yorku. Postupne vyučoval na "Rutgers University", "New York University", "Brooklyn College", "Hunter College" a do roku 2007 učil naposledy na "Univerzite DePaul v Chicagu".
Už od čias obhájenia dizertačnej práce na Princetonskej univerzite bola Finkelsteinova kariéra poznamenaná kontroverziou. Ako "forenzný vedec" – ako o sebe vraví sám autor – napísal ostro kritické akademické posudky hneď na niekoľkých významných spisovateľov a vedcov, ktorých obvinil zo skresľovania písomných záznamov s cieľom brániť izraelskú politiku a jej praktiky. Vo svojich prácach, známych hlavne pre podporou palestínskych záujmov, sa Finkelstein zaoberal politicky horúcimi témami ako sionizmus, demografická história Palestíny a ďalej rozvíjal svoje tvrdenia o existencii "„priemyslu holokaustu“", ktorým sa zneužíva pamiatka holokaustu v prospech ďalších izraelských a iných finančných záujmov. Poukázaním na lingvistu a politického aktivistu Noama Chomského ako na svoj príklad, Finkelstein konštatuje, že je "„možné spojiť náročnú vedeckú odbornosť s jedovatým morálnym zápalom“". a svojim stúpencom i odporcom tak naznačil polemický ráz svojej práce. Ale obsah Finkelsteinovej práce bol vysokohodnotený takými poprednými historikmi ako Raul Hilberg a Avi Shlaim , rovnako ako samotným Noamom Chomským.
Akademická kariéra a spory.
Kritika Petersovej knihy "Od nepamäti (From Time Immemorial)".
V dizertačnej práci Finkelstein skúmal tvrdenia z knihy Joany Petersovej Od nepamäti, najpredávanejšej knihy v tej dobe. Petersovej história a obrana Izraela sa zaoberá demografickou históriou Palestíny. Demografické štúdie v prevažnej väčšine dokazujú, že arabská populácia v Palestíne kontrolovanej Osmanskou ríšou predstavovala na prelome 19. a 20. storočia 94 % – teda majoritu, ktorá sa zmenšila na polovicu v dôsledku masívneho židovského prisťahovalectva. Petersová radikálne spochybnila takýto výklad s tým, že podstatná časť palestínskeho ľudu na počiatku 19. storočia sama preplnila Svätú zem svojou emigráciou z arabských krajín. Na základe toho Petersová a veľa jej čitateľov považovalo predstavu o prevýšení pôvodného palestínskeho obyvateľstva židovskou imigráciou o niečo viac ako propagandu, a že v skutočnosti na približne dve paralelne prebiehajúce vlny imigrácie, na židovskú a arabskú vlnu, čakala v Palestíne pomerne neobývaná krajina.
Kniha Od nepamäti bola nadmieru chválená v mainstreamových masmédiách Spojených štátov amerických rôznymi osobnosťami ako Barbara Tuchman, Theodore H. White, Elie Wiesel a Lucy Dawidowicz. Saul Bellow, pre jedno takéto mainstreamové americké masmédium napísal na titulnú stranu:
„Milióny ľudí po celom svete, dusené falošnou históriou a propagandou, budú vďačné za takúto jasnú úvahu o skutočnom pôvode Palestínčanov.“
Finkelstein tvrdil, že táto kniha nie je nič viac ako to, čo sa dnes nazýva monumentálnym podvodom. Neskôr vyjadril názor, že zatiaľ čo sa Petersovej knihe dostalo v Spojených štátoch širokého záujmu a uznania, vedecká demonštrácia jej podvodnosti a nepravdivosti vzbudila len malú pozornosť:
„Do konca roka 1984 kniha Od nepamäti získala asi dvesto priaznivých ohlasov v Spojených štátoch. Jedinými neprajnými hlasmi v tomto orgastickom zbore chvály boli noviny Journal of Palestine Studies, v ktorých vyšla veľmi kritická recenzia od Billa Farrella; malý chicagsky týždenník In These Times, ktorý zverejnil skrátenú verziu o zisteniach Billa Farrella; a Alexander Cockburn, ktorý venoval odhaľovaniu tohto podvodu niekoľko stĺpcov v The Nation. ... Periodiká, v ktorých už vyšla priaznivá recenzia na Petersovej prácu odmietli zverejniť akúkoľvek negatívne kritickú korešpondenciu (napr. The New Republic, The Atlantic Monthly, Commentary). Periodiká, ktoré ešte len mali recenzovať Petersovej knihu odmietli Finkelsteinov kritický rukopis na tému, s odôvodnením, že s témou nesúvisí (napr. The Village Voice, Dissent, The New York Review of Books). Ani jeden z oslovených celoštátnych denníkov alebo publicistov nepovažoval za dôležité, že najpredávanejšia, prehnane chválená štúdia o konflikte na Blízkom východe bola otrepaným podvrhom.“ 
Noam Chomsky si na to neskôr spomínal so slovami:
 „Varoval som ho, ak budeš postupovať takto ďalej, budeš mať problémy, pretože sa chystáš ukázať verejnosti americkú komunitu intelektuálov ako bandu podvodníkov a im sa to nebude páčiť, a preto ťa zničia.“ 
V roku 1986 publikovalo periodikum New York Reviews of Books recenziu Yehoshua Poratha a výmenu názorov s kritikmi tejto recenzie, v ktorej Yehoshua napadol domnienky a uvádzané dôkazy, na ktorých stála Petersovej téza, nachádzajúch nezávislú podporu svojich tvrdení u odborníka na palestínsku demografiu a vo Finkelsteinovej dizertačnej práci. Neskôr v časopise Amerického úradu pre zahraničné vzťahy zvanom "Zahraničné veci" neskôr opísal William B. Quandt – profesor politológie Edwarda Stettinia na University of Virginia a odborník na politiku Blízkeho východu, – Finkelsteinovu kritiku štúdie Od nepamäti (From Time Immemorial) ako "„prelomovú esej“" (z angl. jaz.: "„landmark essay“"), ktorou si pripísal "„víťazstvo na svoje konto“" (z angl. jaz.: "„victory to his credit“") vo svojej "„demonštrácii“" "„chatrnej vedeckosti“" (z angl. jaz.: "„shoddy scholarship“") Petersovej knihy
Neskôr Barbara Tuchmanová, ktorá nazvala Petersovej knihu "„historickou udalosťou samou o sebe“", tvrdila, že kritika knihy bola "„osočujúcou kampaňou“" (z angl. jaz.: "„smear campaign“") a pripísala ju "„rastúcemu antisemitizmu“" a označila ju za konšpiráciu "„dlhodobých obrancov Organizácie pre oslobodenie Palestíny“" Elie Wiesel prepožičal svoje meno nasledujúcemu brožovanému vydaniu knihy, ako urobili aj všetci pôvodní Petersovej stúpenci. 
Podľa Noama Chomského, kontroverzia, ktorá obklopovala Finkelsteinov výskum mu oddialila získanie vedeckej hodnosti PhD. na Princetonskej univerzite. Chomsky napísal vo svojej knihe Understanding Power, že Finkelstein "„doslova nemohol primäť fakultu prečítať [jeho dizertačnú prácu],“" a že Princetonská univerzita nakoniec udelila Finkelsteinovi doktorát len "„z rozpakov“", ale odmietli mu poskytnúť akúkoľvek ďalšiu odbornú oporu.“.
Finkelstein uverejnil časti svojej tézy v týchto publikáciach:
Vlastná kniha "Priemysel holokaustu".
Kniha Priemysel holokaustu. Úvahy o zneužívaní židovského utrpenia (z angl. originálu: "The Holocaust Industry. Reflections on the Exploitation of Jewish Suffering") bola publikovaná v roku 2000. V nej Finkelstein tvrdí, že Elie Wiesel a ďalší zneužívajú pamiatku holokaustu ako "„ideologickú zbraň“". Rovnako sa tak štát Izrael, "„jedna z vojensky najsilnejších krajín sveta s otrasnou bilanciou v oblasti ľudských práv sám obsadil do roly štátu obete“", aby získal "„imunitu proti kritike.“" Tiež popisuje to, čo nazýva "„dvojitým vydieraním“" "„odpudzujúcim gangom plutokratov, chuligánov a mediokratov“" snažiacich sa získať obrovské právne odškodné a finančné vyrovnanie od Nemecka a Švajčiarska a tieto peniaze potom idú právnikom a organizáciám zainteresovaným v ich získaní a nie skutočným preživším holokaustu.
Kritika Dershowitzovej knihy "Spor o Izrael (The Case for Israel)".
Krátko po vydaní knihy Alana Dershowitza Spor o Izrael "(The Case for Israel)" ju Finkelstein označil za "„zbierku podvodov, falzifikácií, plagiátorstva a hlúpostí“". Počas debaty v relácií Democracy Now! Finkelstein tvrdil, že Dershowitz nepoznal niektoré časti svojej vlastnej knihy, rovnako tvrdil, že Dershowitz knihu ani nenapísal a že ju možno ani vôbec nečítal. [24] Finkelstein si všimol 20 prípadov na rovnakom počte strán, kde Dershowitz cituje rovnaké zdroje a rovnaké pasáže, ktoré použila vo svojej knihe Joan Petersová, v takmer rovnakom poradí a s elipsami na rovnakých miestach. V dvoch prípadoch Dershowitz zopakoval Petersovej chyby (pozri nižšie). Na základe tohto Finkelstein usúdil, že sám Dershowitz nepreveril pôvodné zdroje napriek neskorším tvrdeniam. Finkelstein naznačuje, že kopírovanie citácií sa rovná kopírovaniu myšlienok. Pri skúmaní kópie rukopisu, ktorý sa mu podarilo získať, našiel dôkaz o tom, že Dershowitz poslal svojho asistenta Hollyho Betha Livingstona do harvardskej knižnice overiť zdroje, ktoré čítal v Petersovej knihe. Dershowitz reagoval na obvinenie v liste riaditeľovi vydavateľstva University of California, Lynneovi Whiteyovi, tvrdiac, že Finkelstein vo svojej knihe upravil kľúčovú citáciu tým, že zmenil slová (z „citovať“ na „kopírovať“). Vo verejnej debate k tomu povedal, že "„ak by niekto použil citát a neoveril si či to naozaj povedal Mark Twain, tak by to bolo, samozrejme, vážne obvinenie“", ale dôrazne trval na tom, že on to tak neurobil, že skutočne preveril pôvodný zdroj od Marka Twaina.
Dershowitz hrozil kvôli obvineniam vo Finkelsteinovej knihe žalobou za na cti utŕhanie, na čo Finkelstein zmazal slovo "„plagiátorstvo“" z textu knihy pred jej publikáciou. Tiež odstránil tvrdenie, že Dershowitz nie je skutočný autor knihy Spor o Izrael "(The Case for Israel)", pretože, ako povedal vydavateľ, "„to nevedel dokázať“".

</doc>
<doc id="301023" url="https://sk.wikipedia.org/wiki?curid=301023" title="Peugeot 104">
Peugeot 104

 
Peugeot 104 bol miniautomobil od Peugeotu, ktorý sa vyrábal od roku 1972 až do roku 1988. Najskôr bol v prevedení iba ako 4-dverový s malým batožinovým priestorom, ale nasledujúci rok pribudol aj 3-dverový (oficiálne: Coupé) so skráteným rázvorom. V priebehu roka 1976 boli k dispozícii za príplatok na 4-dverovú verziu piate dvere, vďaka ktorím sa zo 104 stala 5-dverová verzia.
104 mala premiéru s novo vyvinutým hliníkovým, štvorvalcovým motorom, kde motor a prevodovka mali spoločnú olejovú náplň a valce boli naklonené pod 72 stupňovým uhlom smerom dozadu. Motor s obsahom 954 cm³ mal výkon 45 k a ďalší motor o objeme 1.124 cm³ mal 50 k. Motory s obsahom 1.360 cm³ boli vo výkonových verziách so 60, 72 a 79 k.
Ďalšie varianty.
V roku 1975 vyvinul Peugeot na rozšírenie tejto triedy štvordverový sedan a štvordverové kombi ktoré, ale skončili ako prototypy a do výroby sa nedostali.
Zadnú časť sedanu 104 neskôr dostal Talbot-model Solara a Tagora.
Sesterské modely.
Citroën LN a LNA.
V roku 1976 predstavil PSA Citroën LN, pre ktorý použil karosériu zo stoštvorky, kde sa nachádzal trochu modifikovaný dvojvalcový motor Dyane, prevzatý z vozidla Citroën 2CV. Motor mal tri namiesto dvoch ložísk kľukového hriadeľa a elektronické zapaľovanie.
V roku 1978 prišiel LN už ako Citroën LNA so štvorvalcovými motormi Peugeot, ale iba s výkonovými verziami 45 a 50 k (Peugeot 104 mal až 79 k a neskôr dokonca 93 k). LN(A) bol ponúkaný iba v trojdverovej verzii s krátkym rázvorom. Pre zákazníkov Citroënu, ktorí chceli päťdverovú verziu, bol postavený na platforme 104 Citroën Visa.
Talbot Samba.
V roku 1982 vznikol Talbot Samba, iba ako trojdverová verzia, ale s kompletnou ponukou motorov. Talbot Samba bolo ako jediné z troch popisovaných vozidiel v ponuke aj ako kabriolet, ktorý bol od Pininfarina.
Koniec výroby a nástupcovia.
Následovníci boli Citroën AX od roku 1986 a Peugeot 205 od roku 1983.

</doc>
<doc id="301025" url="https://sk.wikipedia.org/wiki?curid=301025" title="Slovnaft extraliga 2006/2007">
Slovnaft extraliga 2006/2007

Slovnaft extraliga 2006/2007 bola štrnástou sezónou hokejovej extraligy. Víťazom sa stalo družstvo HC Slovan Bratislava, ktoré porazilo vo finále družstvo Dukla Trenčín 4:0 na zápasy v sérii hranej na 4. víťazné zápasy. Nevypadol nikto. Postúpil iba MHK SkiPark Kežmarok keďže súťaž mala mať od nasledujúceho ročníka 11 regulárnych účastníkov a tiež výber Slovenska do 20 rokov.

</doc>
<doc id="301028" url="https://sk.wikipedia.org/wiki?curid=301028" title="Sojuz TMA-16">
Sojuz TMA-16

Sojuz TMA-16 () bol ruský pilotovaný kozmický let v rámci programu Sojuz. Sojuz TMA-16 vyštartoval 30. septembra 2009 z kozmodrómu Bajkonur k Medzinárodnej vesmírnej stanici (ISS), kam dopravil dvoch členov Expedície 21. Na palube Sojuzu TMA-16 sa nachádzal aj vesmírny turista Guy Laliberté. Sojuz TMA-16 zostal u ISS ako záchranná loď až do marca 2010, kedy sa s ním vrátili späť na Zem Maxim Surajev a Jeffrey Williams. 
Priebeh letu.
Sojuz TMA-16 hladko odštartoval z kozmodrómu Bajkonur 30. septembra 2009 o 7:14:42 UT. Spojenie s Medzinárodnou vesmírnou stanicou (ISS) po štandardnom dvojdennom lete sa uskutočnilo 2. októbra 2009. Po prvýkrát tak boli k ISS pripojené tri Sojuzy. 

</doc>
<doc id="301029" url="https://sk.wikipedia.org/wiki?curid=301029" title="Elliptic curve cryptography">
Elliptic curve cryptography



</doc>
<doc id="301030" url="https://sk.wikipedia.org/wiki?curid=301030" title="Elliptic Curve Digital Signature Algorithm">
Elliptic Curve Digital Signature Algorithm

Elliptic Curve Digital Signature Algorithm (ECDSA) je variant podpisovej schémy DSA (Digital Signature Algorithm) s dodatkom 
na základe ECC. Je navrhnutý tak, aby bol existenčne nefalšovatelný.
Nastavenie systému.
Zadefinujeme si subjekty:
V skutočnosti platí, že hneď po podpísaní správy "M" každý subjekt "V" s kópiou "U" verejného kľúča môže overiť daný podpis "S".
Predpokladajme, že "Alice (U)" chce poslať podpísanú správu "Bobovi (V)".
Subjekty "U" a "V" musia vykonať nasledujúci postup pre prípravu využitia "ECDSA":
Podpisová operácia.
Na vytvorenie podpisu "S" z "M" použije "Alica (U)" "Signture Generation Algorithm": 
Overovacia operácia.
Ak "Bob" nemá dôveru v kľúč Q, musí si ho potvrdiť:
Následne pre overenie podpisu "S" sa použije "Signature Verification Algorithm":
Pozri aj.
Podrobnejší opis a význam jednotlivých parametrov a ich generovanie pozri v článku Kryptografia na báze eliptických kriviek. 

</doc>
<doc id="301032" url="https://sk.wikipedia.org/wiki?curid=301032" title="Kryptografia eliptických kriviek">
Kryptografia eliptických kriviek



</doc>
<doc id="301033" url="https://sk.wikipedia.org/wiki?curid=301033" title="Kryptografia pomocou eliptických kriviek">
Kryptografia pomocou eliptických kriviek



</doc>
<doc id="301035" url="https://sk.wikipedia.org/wiki?curid=301035" title="Chrám Prenesenia ostatkov svätého Mikuláša (Ruská Bystrá)">
Chrám Prenesenia ostatkov svätého Mikuláša (Ruská Bystrá)



</doc>
<doc id="301037" url="https://sk.wikipedia.org/wiki?curid=301037" title="Sojuz TMA-17">
Sojuz TMA-17

Sojuz TMA-17 () bol ruský pilotovaný kozmický let v rámci programu Sojuz. Sojuz TMA-17 vyštartoval 20. decembra 2009 z kozmodrómu Bajkonur k Medzinárodnej vesmírnej stanici (ISS), kam dopravil troch členov Expedície 22. Potom zostal u ISS ako záchranná loď až do júna 2010, kedy sa s ním rovnaká trojica kozmonautov vrátila späť na Zem.
Priebeh letu.
Sojuz TMA-17 odštartoval z kozmodrómu Bajkonur 20. decembra 2009 o 21:52 UT. Spojenie s Medzinárodnou vesmírnou stanicou (ISS) po štandardnom dvojdennom lete prebehlo 22. decembra 2009. 12. mája 2010 o 9:23 a.m EDT bol Sojuz TMA-17 "preparkovaný" z "nadir port" modulu Zvezda k "aft port" modulu Zvezda (9:53 a.m EDT).
V stredu 2. júna 2010 o 2:04 SELČ (0:04 UTC) sa loď Sojuz TMA-17 s posádkou Kotov, Noguči, Creamer odpojila od ISS a o 5:25 SELČ (3:25 UTC) úspešne pristála. Pristátie prebehlo podľa plánu 148 km juhovýchodne od Džezkazganu v Kazachstane. Vyzdvihnutie kozmonautov zabezpečovala početná skupina záchranárov vybavená 3 lietadlami, 12 vrtuľníkmi a terénnymi vozidlami, ktorá sa k pristávajúcemu modulu dostali ihneď po dosadnutí.

</doc>
<doc id="301039" url="https://sk.wikipedia.org/wiki?curid=301039" title="Konduktometria">
Konduktometria

Konduktometria je metóda merania špecifickej vodivosti "κ" elektrolytu, ktorá sa vykonáva konduktometrami, ohmmetrami, resp. impedančnými spektroskopmi. Rozlišuje sa priama konduktometria a nepriama konduktometria, tzv. konduktometrickú titráciu. Konduktometriu je možné využiť aj na určovanie súčinu rozpustnosti málo rozpustných solí. 
Kalibrácia konduktometra.
Kalibrácia konduktometra sa vykonáva vodnými roztokmi chloridu draselného, ktorých vodivosti sú tabelované. Konštanta vodivostnej nádobky s elektródami pokrytými platinovou čerňou sa kontroluje raz mesačne. Konštanta vodivostnej nádobky sa kontroluje meraním vodivosti pripravených kontrolných roztokov 0,01 M a 0,001 M chloridu draselného, ktoré boli vytemperované na 25 °C.
0,1 M roztok chloridu draselného: 7,456 g chloridu draselného vysušeného 2 hod. pri 105 °C sa rozpustí v demineralizovanej vode a doplní sa pri 25 °C na objem 1000 ml. Vodivosť tohto roztoku pri 25 °C je 12880 μS/cm.
0,01 M roztok chloridu draselného: 100 ml 0,1 M roztoku chloridu draselného sa doplní demineralizovanou vodou pri 25 °C na objem 1000 ml. Vodivosť tohto roztoku pri 25 °C je 1413 μS/cm.
0,001 M roztok chloridu draselného: 10 ml 0,1 M roztoku chloridu draselného sa doplní demineralizovanou vodou pri 25 °C na objem 1000 ml. Vodivosť tohto roztoku pri 25 °C je 147 μS/cm.
Postup konduktometrie.
Vzorka sa vytemperuje na 25 °C a naleje sa do dvoch nádobiek so vzorkou. V prvej nádobke sa vodivostná elektróda niekoľkonásobným ponorením opláchne, potom sa vyberie a nechá odkvapkať. Ponorí sa do druhej nádobky a meria postupom zodpovedajúcim použitému prístroju.
Pri meraní vzoriek s veľmi odlišnými hodnotami vodivosti je lepšie použiť 3 nádobky. V prvých dvoch sa elektróda opláchne a v tretej sa meria. Množstvo vzorky v nádobke a umiestnenie elektród musí byť volené tak, aby pod i nad elektródami bola ešte aspoň dvojcentimetrová vrstva vzorky.
Pri meraní vodivostí nižších ako 0,1 μS/cm je potrebné použiť na meranie prietokovú vodivostnú nádobku bez prístupu vzduchu.
Elektróda sa medzi meraniami prechováva v demineralizovanej vode. Spôsob merania vodivosti je daný typom použitého prístroja.
Stanovená hodnota sa odčíta priamo na stupnici prístroja v jednotkách μS/cm ako elektrolytická vodivosť pri 25°C. Pokiaľ sa vykonáva meranie pri inej teplote ako je 25 °C je potrebné túto teplotu a metódu korekcie uviesť pri výsledku merania.
Priama konduktometria.
Vzhľadom na to, že elektrolyt mení svoju vodivosť v závislosti na koncentrácii iónov, ktoré obsahuje je možné touto metódou stanovovať obsah týchto iónov, merať čistotu deionizovanej vody, vodivosti chladiva primárneho a sekundárneho okruhu jadrových elektrární a ich pomocných systémov.
Konduktometrická titrácia.
"Viac v hlavnom článku: Konduktometrická titrácia"
Touto metódou sa sleduje závislosť špecifickej vodivosti elektrolytu na objeme pridaného titračného činidla. Z výslednej krivky sa obvykle určuje ekvivalentný bod.

</doc>
<doc id="301041" url="https://sk.wikipedia.org/wiki?curid=301041" title="Colin Maclaurin">
Colin Maclaurin

Colin Maclaurin (* február 1698, Kilmodan, Cowal, Argyllshire, Škótsko, Spojené kráľovstvo – † 14. jún 1746, Edinburgh, Škótsko, Spojené kráľovstvo) bol škótsky matematik. Napriek tomu, že nie je ich objaviteľom, sú po ňom pomenované Maclaurinove rady a súvisiace Maclaurinove polynómy (špeciálny prípad Taylorovych radov a polynómov), keďže bol priekopníkom ich využitia. Nezávisle od Leonharda Eulera dokázal tzv. Eulerovu-Maclaurinovu vetu, ktorá sa dá použiť napríklad na odvodenie Stirlingovej aproximácie.

</doc>
<doc id="301045" url="https://sk.wikipedia.org/wiki?curid=301045" title="Projekt GNU">
Projekt GNU



</doc>
<doc id="301046" url="https://sk.wikipedia.org/wiki?curid=301046" title="GNU Manifest">
GNU Manifest



</doc>
<doc id="301048" url="https://sk.wikipedia.org/wiki?curid=301048" title="Affero General Public License">
Affero General Public License

Affero General Public License, často skracované ako Affero GPL alebo AGPL (a niekedy neformálne aj Affero licencia) je označenie pre dve rozdielne, ale historicky súvisiace licencie slobodného softvéru: 
Obe verzie AGPL boli navrhnuté na uzatvorenie medzery v bežnej GPL, dotýkajúce sa poskytovateľov aplikačných služieb (ASP). Každá z verzií sa líši od GNU GPL, na ktorej je založená, tým, že pridáva ďalšiu podmienku ohľadom použitie softvéru cez sieť. Táto podmienka vyžaduje, aby každý zo sieťových používateľov diela licencovaného pod AGPL (typicky webové aplikácie) mal prístup ku kompletným zdrojovým kódom.
Free Software Foundation odporúča, aby sa uvažovalo o použití GNU AGPLv3 pri každom softvéri, ktorý sa bude bežne používať cez sieť.

</doc>
<doc id="301049" url="https://sk.wikipedia.org/wiki?curid=301049" title="FLOSS">
FLOSS



</doc>
<doc id="301050" url="https://sk.wikipedia.org/wiki?curid=301050" title="Open Source Initiative">
Open Source Initiative

Open Source Initiative (OSI) je organizácia, ktorá sa zaoberá presadzovaním open-source softvéru.
Organizácia bola založená vo februári 1998, Brucom Perensom a Ericom S. Raymondom, keď vyzývali Netscape Communications Corporation k publikovaniu zdrojového kódu ich hlavného výrobku – Netscape Communicator.
Raymond bol prezidentom od jeho založenia až do februára 2005. Súčasným prezidentom je Michael Tiemann.
Vzťahy s hnutím slobodného softvéru.
Hoci OSI vznikalo v rovnakom období ako hnutie slobodného softvéru, ktorú začal Richard Stallman a jeho Free Software Foundation, Open Source iniciatíva vznikla a vybrala si termín "open source" ako hlavnú myšlienku, kde pri vývoji nie je dôležitá akási politická „náklonnosti“, OSI chcelo zavedenie open source softvéru z čisto pragmatického hľadiska.
Stallman bol proti OSI z toho dôvodu, že OSI sa zameriavalo čisto iba na praktický prístup ku kódu sa nesnažilo sa o zamedzenie komerčného použitia. Pretože práve Stallman obhajoval slodobný sofvér pretože ten zostal vždy slobodným – GNU GPL licencia neumožňovala použitie kódu takto licencovaným žiadne iné licencovanie (výnimkou je multilicencia). Zatiaľ čo OSI obhajovalo akúkoľvek formu licencovania, kde dochádzalo ku zverejneniu kódu. Typickým príkladom rozdielnosti je BSD licencia, kde sa nekladú žiadne obmedzenia a kód môže byť použitý aj komerčne.

</doc>
<doc id="301052" url="https://sk.wikipedia.org/wiki?curid=301052" title="Peugeot 106">
Peugeot 106

Peugeot 106 je automobil triedy mini Francúzkeho výrobcu Peugeot. 106 je najmenšie vozidlo modelovej palety peugeotu, ktoré bolo vyrábané od roku 1991 do roku 2003. Vo fabrikách v Mulhouse a Aulnay-sous-Bois pri Paríži bolo vyrobených dokopy 2.798.200 exemplárov. Nástupca 106 je Peugeot 107.
Model bol produkovaný v dvoch sériách, v prvej (S1) od septembra 1991 do apríla 1996 a v druhej (S2) po takzvanom facelifte od Mája 1996 do Júla 2003. Zatial čo Citroën AXa 106(S1) nemajú spoločné nič, tak 106(S2) a Citroën Saxo sú takmer identické vozidlá.
Modely druhej série sa odlišujú predovšetkým faceliftom, zaoblenou karosériou, ale s nezmenenými rozmermi. Citroën AX a prvá séria 106 majú, len málo spoločného, tak pri konštrukcii modelu S2 PSA dbala už od začiatku na množstvo spoločných dielov.
Motorizácia.
Špeciálne modely prvej série boli relatívne ľahké a aj s najslabšími motormi, mali dobré jazdné vlastnosti. Obzvlášť XSI model s 1,4i motorom so (94 k), bol s maximálnou rýchlosťou okolo 200km/h a zrýchlením z 0 na 100 km/h pod desať sekúnd na tak malé auto veľmi rýchle.
Série.
S1.
Pri Peugeote 106 S1 boli použité rovnaké označenia ako pri Peugeot 205.
Označenia: XN, XND, XR, XRD, XT, XS und XSI
Príklad: Peugeot 106 XSI
Špeciálne modely / Pomenovania:
Chamonix, Crystal, Dixie, Husky, Jeans, Jet, Kenwood, Kid, New Look, Palm Beach, Rallye, Roland Garros, Zenith, Teddy, Summertime, Sergio Tacchini
Logá špeciálnych modelov S1
Prehľad motorov S1
S2.
Aj po facelifte S2 boli použité tie isté označenia.
Špeciálne modely / Označenia:
Sketch (05/96–06/99), S 16 (07/96–05/00), Long Beach (08/96–05/98), Special (06/97–06/01), Rallye (03/97–11/98), Crystal (02/98–12/98), Finesse (02/98–09/98), Style (03/98–07/01), Sport (06/98–07/03), Grand Filou (09/02–07/03), Quick-Silver (08/98), Filou (05/01–11/02), Pop Art (06/02–07/03), equinox(1996-...,verzie s pravostranným riadením)
Logá špeciálnych modelov S2
Prehľad motorov S2
Verzie s elektromotorom.
PSA-Koncern naštartoval v roku 1991 vlastné pokusy s alternatívnymi pohonmi. Elektromobil Peugeot bol testovaný najskôr vo Francúzkom meste La Rochelle a až potom bol predaný do ďalšej výrobnej fázy. Tak ako aj 106 tak aj Citroën AX bol v ponuke ako elektromobil.

</doc>
<doc id="301055" url="https://sk.wikipedia.org/wiki?curid=301055" title="Železničná trať 122 (Slovensko)">
Železničná trať 122 (Slovensko)



</doc>
<doc id="301056" url="https://sk.wikipedia.org/wiki?curid=301056" title="Železničná trať 182 (Slovensko)">
Železničná trať 182 (Slovensko)



</doc>
<doc id="301058" url="https://sk.wikipedia.org/wiki?curid=301058" title="Železničná trať 183 (Slovensko)">
Železničná trať 183 (Slovensko)



</doc>
<doc id="301059" url="https://sk.wikipedia.org/wiki?curid=301059" title="Železničná trať 184 (Slovensko)">
Železničná trať 184 (Slovensko)



</doc>
<doc id="301068" url="https://sk.wikipedia.org/wiki?curid=301068" title="Nagamasa Azai">
Nagamasa Azai

Nagamasa Azai () (* 1545 – † 28. august 1573) bol úspešný vodca klanu Azai, známy tým, že sa dokázal úspešne postaviť a následne oslabiť klan Rokkaku. Bol naň vyvíjaný veľký tlak zo strany jeho spojencov. Ťažká situácia vyplývajúca z rodinných väzieb a pút nakoniec vyvolala riešenie, ktoré stálo Nagamasu život.
Konkurencia klanu Rókkaku.
Nagamasov otec Hisamasa (1524 – 1573) bol druhým najvyššie postaveným daimjóm klanu Azai. Hisamasa, syna Sukemasy (1495 – 1546), ktorý na rozdiel od svojho otca nebol príliš úspešný v udržaní moci, bol konfrontovaný niekdajšími panovníkmi ovládajúcimi jeho klan. Títo ľudia z klanu Rokkaku ho pripravili o niekoľko hradov, včítane významnej pevnosti Futó. Hisamasa spôsobil podrobenie sa Azaiov klanu Rokkaku, a tak staršinovia klanu Azai rozhodli o odstúpení Hisamasu v prospech jeho syna Nagamasu. Tomu v tej dobe (1560) bolo pätnásť rokov. Hisamasa odišiel do ústrania na hrad Odani, kde zostal až do jeho obliehania Nobunagom Odom v roku 1573. Keď zistil, že je vše stratené, rozhodol sa spáchať seppuku.
Na rozdiel od svojho otca sa Nagamasa prejavil ako výborný veliteľ a zručný taktik, keď sa mu podarilo dobyť späť územia zabrané klanom Rokkaku. Nasledoval iného významného pána, Nobunagu Odu. Uchvátil ho spôsob, akým sa ujal kontroly provincie Mino. Ani Nobunagovi neunikli vojenské úspechy Nagamasu a tak spolu uzavreli spojenectvo. To bolo navyše posilnené svadbou Nobunagovej sestry Óiči (budúcej ženy Kacuie Šibatu) s Nagamasom v roku 1564.
Nobunagova pomsta.
Roku 1570 Nobunaga, ktorý teraz kontroloval cisárske Kjóto, vyhlásil vojnu klanu Asakura z provincie Ečizen. To bol pre Nagamasua tvrdý oriešok. Bol síce spojenec Odu, dokonca si vzal za manželku Nobunagovu sestru, ale spojenectvo medzi klanmi Azai a Asakura spájali oveľa staršie a hlbšie väzby. Po trpkej úvahe sa rozhodol pomôcť klanu Asakura. Prekvapivým manévrom zaútočil na zadné pozície armády svojho švagra Nobunaga. Nobunaga, ktorému pomáhal Iejasu Tokugawa, sa mohol stiahnuť bez toho by utrpel významnejšie straty. Namiesto toho, možno rozľútostený Nagamasovou drzosťou a zradou, prepadol Nabunaga v lete toho istého roku hrad Odani, aby zabránil vojenskej pomoci Jošikagemu Asakurovi. Klan Azai spolu s klanom Asakura prehral rozhodujúcu bitku, ktorá sa odohrala v auguste roku 1570 pri Anegawe. Aj napriek tomu, na túto porážku dokázali klany Azai a Asakura odpovedať ešte toho roku víťazstvom v Ocú. Bola to bitka, v ktorej zahynul Nobunagov mladší brat.
Nagamasa sa začlenil do aliancie proti Odom, ktorú vtedy tvorili klany Azai, Asakura, Rokkaku, mnísi z Enrjakudži a dosť pravdepodobné bola aj spolupráca s potulným šógunom Jošiakim Ašikagou. Ďalšie Nobunagove pokusy o dobytie hradu Odani boli zmarené či už kvôli silnému zázemiu obrancov alebo krízami v iných častiach krajiny, ktoré sa Odu priamo dotýkali. Na pokoji Azaiom však nepridala smrť Nobunagovho najobávanejšieho nepriateľa Šingena Takedu, ktorý zamestnával Nobunagovu pozornosť v provinciách Ómi a Ečizen. V roku 1573 obliehal Nobunaga hrad Odani ešte raz. Teraz sa mu podarilo vyradiť armádu Asakurov skôr, než bola schopná dosiahnuť Nagamasových pozícií. Keď Nagamasa videl, že je úplne odrezaný od okolitého sveta, možno na základe rozhovoru s vyslancom Odov, Hidejošim Tojotomim, sa rozhodol poslať späť Nobunagovi jeho sestru a svoje tri deti. Potom, 28. augusta 1573, spáchal seppuku.
Vplyv klanu Azai.
Armáda Azaiov bola bezpochyby veľkou bojaschopnou silou. V skutočnosti nechýbalo veľa a dokázala pri Anegawe poraziť oveľa početnejšiu armádu Nobunagu Odu. Klan Azai bol závislý od podpory svojich vazalských klanov. Tento okruh tvorili klany Isonó, Acudži, Šindžó, Akao, Amemori a Imai a boli schopné postaviť armádu v sile desaťtisíc vojakov. Toto vojsko bolo navyše vybavené veľkým množstvom pušiek. Od tohto faktu sa odvíja aj myšlienka, že klan Azai podporoval Jošiaki Ašikaga, ktorý sa spolupodielal na vývoji pušiek v Kunimotu, v provincii Ómi.
Jedna z Nagamasových dcér bola údajne jednou zo žien Hidejošiho Tojotomi (známa ako Jodó-gimi, menej známa tiež ako Čača), ktorá porodila Hidejoriho Tojotomi. Spolu s ním údajne zomrela v priebehu finálnej bitky medzi Hidejorim a Iejasuom Tokugawom. Išlo o druhé, tentoraz úspešné, dobývanie Ósaky v roku 1615. Iróniou osudu je, že ďalší potomok Hidejošiho a Jodó-gimi, dcéra, sa vydala za Hidetadu Tokugawu a stala sa matkou tretieho šóguna z klanu Tokugawa, Iemicua Tokugawu.

</doc>
<doc id="301069" url="https://sk.wikipedia.org/wiki?curid=301069" title="S/2003 J 17">
S/2003 J 17



</doc>
<doc id="301070" url="https://sk.wikipedia.org/wiki?curid=301070" title="Príjem (podnikové hospodárstvo)">
Príjem (podnikové hospodárstvo)

Príjem je v podnikovom hospodárstve: 
Pojem je odlišný od pojmu výnos, aj keď sa oba pojmy čiastočne kryjú.

</doc>
<doc id="301071" url="https://sk.wikipedia.org/wiki?curid=301071" title="Výdaj">
Výdaj

Výdaj môže byť:

</doc>
<doc id="301072" url="https://sk.wikipedia.org/wiki?curid=301072" title="Sanitné vozidlo">
Sanitné vozidlo

Sanitné vozidlo (iné názvy: ambulancia , sanitné špeciálne vozidlo, sanitné auto, sanitný automobil, hovorovo alebo staršie sanitka , hovorovo sanita , záchranné auto, záchranný automobil , hovorovo záchranka) je zdravotnícke vozidlo určené na prednemocničnú starostlivosť o zranených alebo chorých osôb počas transportu do zdravotníckeho zariadenia (nemocnice, kliniky a pod.). Môžu sa využívať aj na dopravu pacientov z alebo do miesta liečby (zväčša pri imobilných osobách), príp. na transport telesných orgánov (pri transplantácii). V súčasnosti sú niektoré sanitné vozidlá slúžia ako pojazdné ošetrovne, laboratóriá, röntgenové pracoviská.
Na Slovensku sú prevádzkovateľom sanitných vozidiel zdravotné záchranné služby v súkromnom vlastníctve (napr. "Falck, EMS, IRS, Resustic Zemplin" a i.) alebo vo vlastníctve samosprávy (napr. "ZZDS Bratislava" a pod.). Armáda používa vojenské sanitné vozidlá.
V širšom zmysle (najmä v tvare ambulancia) možno tento termín aplikovať aj na iné vozidlá záchranných zložiek - záchranné helikoptéry, člny, lode, motocykle či bicykle. Ambulancia v podobe automobilu sa potom na upresnenie niekedy označuje buď vyššie uvedenými termínmi obsahujúcimi slovo auto(mobil) alebo napr. (v STN EN 1789 od roku 2008) názvom cestná ambulancia (angl. "road ambulance").
Ukážky definícií.
Podľa STN EN 1783 je ambulancia (v znení do roku 2008 v slovenčine prekladaná ako sanitka) "vozidlo alebo dopravný prostriedok s posádkou najmenej dvoch primerane vyškolených osôb na poskytovanie ošetrenia a prepravu najmenej jedného pacienta na nosidlách".
Podľa STN 30 0024:2002 je sanitný automobil "špeciálny osobný automobil [- to je pojem definovaný v norme] určený na prepravu chorých alebo ranených ľudí, ktorý má špeciálne vybavenie".
Podľa prílohy 1 k vyhláške č. 133/2018 sú sanitné vozidlá (skratka SC) podtyp špeciálnych vozidiel (-to je pojem definovaný inde v texte vyhlášky), pre ktoré platí, že ide o "motorové vozidlá kategórie M určené na prepravu chorých alebo ranených osôb, ktoré sú na tento účel primerane vybavené, pričom môžu byť členené ako vozidlo záchrannej zdravotnej služby ZZS alebo PCHR, vozidlo rýchlej zdravotníckej pomoci RZP, vozidlo lekárskej služby VLS, vozidlo na špeciálnu zdravotnícku potrebu SZP." 
História.
História sanitných vozidiel siaha do staroveku, kedy sa používali ručné káry na násilnú prepravu nevyliečiteľných pacientov postihnutých malomocenstvom alebo psychickými chorobami. Sanitky boli prvýkrát použité na pohotovostnú prepravu zranených vojakov v roku 1487 v Španielsku a v civilnej variante sa začali používať od roku 1830. Slúžili na to prispôsobené koče poháňané konskou alebo ľudskou silou. Technický pokrok v 19. a 20. storočí umožnil výrobu moderných sanitných vozidiel.
Typy sanitných vozidiel.
Sanitné vozidlá možno rozdeliť do viacerých typov podľa ich funkcie. V niektorých prípadoch môže sanitné vozidlo plniť viacero funkcií (napr. kombinácia rýchlej záchrannej služby a prepravy pacienta). Podľa európskej normy STN EN 1789 sa (cestné) ambulancie (starší slovenský názov: sanitky) delia na:
Konštrukcia sanitných vozidiel.
Pri zhotovovaní sanitných vozidiel musia byť zohľadnené miestne podmienky a infraštruktúra. keďže väčšina sanitných vozidiel sú kolesové vozidlá, nevyhnutnosťou sú zachovalé spevnené cesty, ktoré umožňujú rýchly príchod na miesto nehody a dopravu pacienta do nemocnice. V oblastiach s ťažkým terénom sú používané pásové sanitné vozidlá alebo záchranné helikoptéry.
Moderné sanitné vozidlá sú poháňané spaľovacím motorom, ktorého pohonnou hmotou je benzín, nafta alebo skvapalnený ropný plyn (LPG), v závislostí od požiadaviek prevádzkovateľa a dostupnosti jednotlivých možností. V chladnejších oblastiach sa používajú benzínové motory, keďže naftové motory štartujú ťažšie pri nízkej teplote. V teplých oblastiach sú preferované naftové motory, pretože sú považované za účinnejšie a odolnejšie. Dieselové motory sú uprednostňované aj z bezpečnostných dôvodov, najmä po sérii požiarov benzínových sanitných vozidiel v roku 1980, ktorých príčinou bola najmä vyššia vznietivosť benzínu v porovnaní s motorovou naftou.
Komunikácia medzi vozidlami a dispečingom sa uskutočňuje pomocou vysielačiek alebo mobilných telefónov.

</doc>
<doc id="301073" url="https://sk.wikipedia.org/wiki?curid=301073" title="Útrata">
Útrata



</doc>
<doc id="301074" url="https://sk.wikipedia.org/wiki?curid=301074" title="Trova">
Trova



</doc>
<doc id="301075" url="https://sk.wikipedia.org/wiki?curid=301075" title="ŠK Vysoké Tatry">
ŠK Vysoké Tatry

Športový Klub Vysoké Tatry vznikol z iniciatívy športového nadšenca a funkcionára Miloslava Slavíka. Všeobecne sa považuje za dátum vzniku 5. december 1926, kedy sa v Starom Smokovci stretli záujemcovia o športové dianie vo Vysokých Tatrách a dohodli sa na vytvorení klubu. Prvým predsedom sa stal MUDr. Jan Kubík.
Na začiatku sa klub zameral predovšetkým na lyžovanie, v lete to bol volejbal a tenis. Až v závere roku 1929 vzniká v Š.K.V.T. aj hokejový odbor (kanadský/ľadový hokej). Prvýkrát sa hokejisti Športového klubu Vysoké Tatry predstavili na turnaji o Pohár Palace sanatória Dr. Szontágha, ktorý sa konal 29. decembra 1929 až 1. januára 1930 v Novom Smokovci. Tatranci na turnaji odohrali 30. decembra s Č.S.K. Vyšehrad Praha prehrali 0:13 a VŠ Brno 0:8. Žiadne archívne dokumenty či dobová tlač nielenže neuvádza zápasy, ale ani zostavu ŠKVT pred sezónou 1929/30, keďže hokej sa v klube ŠKVT dovtedy nehral. Už 15. a 16. februára 1930 sa hokejisti Š.K.V.T. zúčastňujú na Majstrovstvách Slovenska, kde postupne podľahli Skiklubu Bratislava 0:2, Slávii Banská Bystrica 1:3 a ŠK Žilina 1:2. Po týchto výsledkoch skončili hokejisti Š.K.V.T. na slovenskom šampionáte na poslednom mieste. Vo svojej prvej sezóne to odohrali hokejisti ŠKVT len uvedených päť zápasov. Prvými hokejistami Š.K.V.T. boli brankár Dr. Izák, hubka, Olejár, Seeman, Kolařík, Riedl a Hrica.
Hokejový tím Š.K.V.T. v sezóne 1930/31 tvorili MUDr. Ľudovít Izák, Riedl, Ed Kolařík, Hubka, Michal Olejár, Venglář a novými posilami sa stali Šonský a Pleskáč. Športový klub Vysoké Tatry absolvoval 13 zápasov, z toho päť víťazných, dva nerozhodné a šesť zápasov prehrali. V sezóne 1930/31 sa na hokejovej mape Slovenska po prvýkrát objavuje Poprad.
Prehľad zápasov Š.K.V.T. v sezóne 1930/31:
v sezóne 1931/32 tvorili MUDr. Ľudovít Izák, Riedl, Ed Kolařík, Hubka, Michal Olejár, Venglář, Šonský a Pleskáč.
v sezóne 1932/33 tvorili MUDr. Ľudovít Izák, Riedl, Ed Kolařík, Hubka, Michal Olejár, Venglář, Šonský a Pleskáč.
v sezóne 1933/34 tvorili Jozef Fulka, MUDr. Ľudovít Izák, Riedl, Ed Kolařík, Hubka, Michal Olejár, Venglář, Šonský, Pleskáč, Rudolf Tomášek.
v sezóne 1934/35 tvorili Jozef Fulka, MUDr. Ľudovít Izák, Riedl, Ed Kolařík, Hubka, Michal Olejár, Venglář, Šonský, Pleskáč, Rudolf Tomášek.
Hokejový odbor Š.K.V.T. zanikol zlúčením s HC Poprad v roku 1935. Nový klub niesol meno HC Tatry.

</doc>
<doc id="301077" url="https://sk.wikipedia.org/wiki?curid=301077" title="Výdavok">
Výdavok

Výdavok (zastarano výdaj) môže byť:

</doc>
<doc id="301078" url="https://sk.wikipedia.org/wiki?curid=301078" title="Výloha">
Výloha

Výloha môže byť:

</doc>
<doc id="301079" url="https://sk.wikipedia.org/wiki?curid=301079" title="Príjem">
Príjem

Príjem môže byť:
Dôchodok alebo príjem môže byť:
Dôchodok (synonymum penzia) môže byť:

</doc>
<doc id="301081" url="https://sk.wikipedia.org/wiki?curid=301081" title="Náklad (opak výnosov)">
Náklad (opak výnosov)

Náklad je opak pojmu výnos vo finačnom alebo vnútropodnikovom účtovníctve. Podrobnosti pozri nižšie.
Finančné účtovníctvo.
Definícia podľa slovenského zákona o účtovníctve (k 1.1.2009) znie: Nákladom je zníženie ekonomických úžitkov účtovnej jednotky v účtovnom období, ktoré sa dá spoľahlivo oceniť.
Definícia podľa IAS/IFRS znie: Náklady (angl. expenses) predstavujú zníženie ekonomického potenciálu počas účtovného obdobia vo forme úbytku alebo zníženie aktív (majetku) resp. zvýšenia záväzkov, ktoré má za následok zníženie vlastného imania iného charakteru než je jeho zníženie v dôsledku rozdelenia vlastného imania vlastníkom (podniku). Podľa IAS/IFRS sa náklady delia na:
Presné členenie nákladov podľa slovenskej právne predpísanej štruktúry výkazu ziskov a strát pozri v článku výkaz ziskov a strát.
Nákladové účtovníctvo.
Náklad v nákladovom účtovníctve sa od nákladu vo finančnom účtovníctve odlišuje napríklad úpravou o odlišné odpisy na vnútropodnikové účely, odčítaním nákladov vôbec sa netýkajúcich normálnej činnosti podniku (napr. dar Červenému krížu) a mimoriadnych nákladov, zohľadnením platu podnikateľa (ako oportunitných nákladov) a podobne.

</doc>
<doc id="301082" url="https://sk.wikipedia.org/wiki?curid=301082" title="Dôchodok">
Dôchodok



</doc>
<doc id="301085" url="https://sk.wikipedia.org/wiki?curid=301085" title="Joan Petersová">
Joan Petersová

Joan Petersová (* 29. apríl 1936, Chicago, Illinois, USA – † 6. január 2015, tamže) bola americká novinárka a spisovateľka, ktorá sa najväčšmi preslávila v USA a v Izraeli svojou kontroverznou knihou o izraelsko-palestínskom konflikte "From Time Immemorial" (Od nepamäti) publikovanou v roku 1984.
Kariéra.
Písala pre časopisy ako Harper's, Commentary, The New Republic a The New Leader v sedemdesiatych a skorých osemdesiatych rokoch dvadsiateho storočia. V roku 1973 spoluvytvorila sériu dokumentárnych televíznych relácií týkajúcich sa izraelsko-palestínskeho konfliktu na celoštátnom kanáli CBS a v tejto veci sa stala aj komentátorkou pre PBS. V CBS potom pôsobila aj ako producentka správ.
Počas vlády prezidenta Jimmyho Cartera sa stala poradkyňou pre otázky týkajúce sa Blízkeho východu, neskôr bola členkou správnej rady Národného výboru pre americkú zahraničnú politiku ().
Od nepamäti (From Time Immemorial).
Petersovej "„história a obrana“" Izraela sa zaoberá demografickou históriou Palestíny. Demografické štúdie v prevažnej väčšine dokazujú, že arabská populácia v Palestíne kontrolovanej Osmanskou ríšou predstavovala na prelome 19. a 20. storočia "94%" – teda majoritu, ktorá sa zmenšila na polovicu v dôsledku masívneho židovského prisťahovalectva. Petersová radikálne spochybnila takýto výklad s tým, že podstatná časť palestínskeho ľudu na počiatku 19. storočia sama preplnila Svätú zem svojou emigráciou z arabských krajín. Na základe toho Petersová a veľa jej čitateľov považovalo predstavu o prevýšení pôvodného palestínskeho obyvateľstva imigráciou o niečo viac ako propagandu, a že v skutočnosti na približne dve paralelne prebiehajúce vlny imigrácie, na židovskú a arabskú vlnu, čakala v Palestíne pomerne neobývaná krajina.
V tejto knihe doslova upiera Palestínčanom akékoľvek historické právo na historické územie Palestíny. Jej kniha, rovnako ako aj tvrdenia v nej, boli opakovane využívané ako "nezvratný" dôkaz o tom, že Palestínčania nemajú napriek svojmu národnooslobodzovaciemu boju právo na vlastný štát.
Takéto tvrdenia ostro napadol americký politológ židovského pôvodu Norman Finkelstein.

</doc>
<doc id="301086" url="https://sk.wikipedia.org/wiki?curid=301086" title="Joan Peters">
Joan Peters



</doc>
<doc id="301087" url="https://sk.wikipedia.org/wiki?curid=301087" title="The Holocaust Industry">
The Holocaust Industry

Kniha The Holocaust Industry. Reflections on the Exploitation of Jewish Suffering (dosl. Priemysel holokaustu. Úvahy o zneužívaní židovského utrpenia) bola publikovaná v roku 2000. Norman Finkelstein v nej tvrdí, že Elie Wiesel a ďalší zneužívajú pamiatku holokaustu ako "„ideologickú zbraň“". Rovnako sa tak štát Izrael, "„jedna z vojensky najsilnejších krajín sveta s otrasnou bilanciou v oblasti ľudských práv sám obsadil do roly štátu obete“", aby získal "„imunitu proti kritike.“" Tiež popisuje to, čo nazýva "„dvojitým vydieraním“" "„odpudzujúcim gangom plutokratov, chuligánov a mediokratov“" snažiacich sa získať obrovské právne odškodné a finančné vyrovnanie od Nemecka a Švajčiarska a tieto peniaze potom idú právnikom a organizáciám zainteresovaným v ich získaní a nie skutočným preživším holokaustu. 
Kniha sa stretla s odmietavou reakciou v niektorých kruhoch, s kritikou, že bola nedostatočne prepracovaná a/alebo umožnila iným využiť ju na antisemitské účely. Napríklad, nemecký historik Hans Mommsen označil prvé vydanie za "„najtriviálnejšiu knihu, ktorá môže ľahko vznietiť antisemitské predsudky.“" Izraelský historik holokaustu Israel Gutman nazval knihu "„hanopisom“" uvádzajúc, že "„nejde o vedeckú ani politickú literatúru ... dokonca si nemyslím, že môže byť recenzovaná či hodnotená ako legitímna kniha.“" Knihu ostro kritizoval aj profesor Brownovej univerzity Omer Bartov a profesor Peter Novick z University of Chicago.
Finkelstein však má aj svojich podporovateľov. Raul Hilberg, všeobecne uznávaný ako popredný expert medzi bádateľmi holokaustu, povedal, že kniha vyjadruje názory, s ktorými on sám v podstate súhlasí a rovnako ako Finkelstein považuje zneužívanie holokaustu za "„odporné“". Pri inej príležitosti na otázku, že či Finkelsteinova analýza nemôže byť neonacistami využitá na antisemitské účely, Hilberg odpovedal: "„Aj keby ju tak použili, obávam sa, že pravda musí byť povedaná otvorene bez ohľadu na následky, ktoré by boli nežiaduce či prekážajúce.“"

</doc>
<doc id="301089" url="https://sk.wikipedia.org/wiki?curid=301089" title="Priemysel holokaustu. Úvahy o zneužívaní židovského utrpenia">
Priemysel holokaustu. Úvahy o zneužívaní židovského utrpenia



</doc>
<doc id="301090" url="https://sk.wikipedia.org/wiki?curid=301090" title="Priemysel holokaustu (pojem)">
Priemysel holokaustu (pojem)



</doc>
<doc id="301092" url="https://sk.wikipedia.org/wiki?curid=301092" title="Priemysel holokaustu">
Priemysel holokaustu

Priemysel holokaustu môže byť:

</doc>
<doc id="301095" url="https://sk.wikipedia.org/wiki?curid=301095" title="Kauza Dershowitz-Finkelstein">
Kauza Dershowitz-Finkelstein

Kauza Dershowitz-Finkelstein bol verejný spor, ktorý viedli akademici Alan Dershowitz a Norman Finkelstein, vzhľadom na Izraelsko-palestínsky konflikt v roku 2005.
Priebeh.
Krátko po vydaní knihy Alana Dershowitza "The Case for Israel" ju Finkelstein označil za zbierku podvodov, falzifikácií, plagiátorstva a hlúpostí. Počas debaty v relácii Democracy Now! Finkelstein tvrdil, že Dershowitz nepoznal niektoré časti svojej vlastnej knihy, rovnako tvrdil, že knihu ani nepísal a že ju možno ani vôbec nečítal. 
&lt;br&gt;Finkelstein si všimol 20 prípadov na rovnakom počte strán, kde Dershowitz cituje zdroje a pasáže zhodné s tými, ktoré použila vo svojej knihe Joan Petersová, pričom tieto boli v takmer rovnakom poradí . V dvoch prípadoch zopakoval Petersovej chyby (pozri nižšie). Na základe toho Finkelstein usúdil, že Dershowitz nepreveril pôvodné zdroje napriek neskorším tvrdeniam. Finkelstein naznačuje, že kopírovanie citácií sa rovná kopírovaniu myšlienok.
&lt;br&gt;Pri skúmaní kópie rukopisu, ktorý sa mu podarilo získať, našiel dôkaz o tom, že Alan Dershowitz poslal svojho asistenta Hollyho Betha Livingstona do harvardskej knižnice overiť zdroje, ktoré čítal v Petersovej knihe. 
Alan Dershowitz reagoval na obvinenie v liste riaditeľovi vydavateľstva University of California tvrdiac, že Finkelstein vo svojej knihe upravil kľúčovú citáciu tým, že zmenil slová (z „citovať“ na „kopírovať“). Vo verejnej debate k tomu povedal, že „ak by niekto použil citát a neoveril si či to naozaj povedal Mark Twain, tak by to bolo, samozrejme, vážne obvinenie“, ale dôrazne trval na tom, že on to tak neurobil, že skutočne preveril pôvodný zdroj od Marka Twaina.
Dershowitz hrozil kvôli obvineniam vo Finkelsteinovej knihe žalobou pre urážku na cti, na čo Finkelstein zmazal slovo „plagiátorstvo“ z textu knihy pred jej publikáciou. Tiež odstránil tvrdenie, že Dershowitz nie je skutočný autor knihy "The Case for Israel", pretože, ako povedal vydavateľ, „to nevedel dokázať“.
Tvrdiac, že preveril pôvodné zdroje, Alan Dershowitz vyhlásil, že Norman Finkelstein ho jednoducho obviňuje zo správneho akademického prístupu: citovanie referencií, ktoré pôvodne čítal v Petersovej knihe. Poprel, že by použil niektorú z jej myšlienok bez citácie. 
„Plagiátorstvo je prebratie cudzích slov a tvrdenie, že sú vaše vlastné. Tu nie sú žiadne prebraté slová od nikoho. Tu nie sú ani žiadne prebraté myšlienky od nikoho, pretože zásadne nesúhlasím so závermi Petersovej knihy.“
V poznámke v knihe "The Case for Israel", ktorou cituje Petersovej knihu, Dershowitz explicitne popiera, že by sa „spoliehal“ na Petersovú pri „záveroch alebo dátach“.
&lt;br&gt;Ale v ich vzájomnom rozhovore v relácií Democracy Now Finkelstein cituje presné pasáže Dershowitzovej knihy, v ktorých termín, ktorý podľa neho Joan Petersová vytvorila, bol nesprávne pripísaný George Orwellovi:
„Petersová vytvorila termín ´turnspeak´, ktorý používa ako narážku na Orwellov termín, ktorý všetci poslucháči poznajú ako newspeak. Vytvorila si vlastný termín ´turnspeak´. Ale v prípade knihy pána Dershowitza, ktorý bol tak zmätený pri svojom masívnom preberaní z Petersovej knihy, že v dvoch prípadoch, ktoré budem citovať pre tých, čo knihu majú, na strane 57 a 153 používa termín, citujem, „turnspeak Georgea Orwella“. Turnspeak nie je Orwell, pán Dershowitz, Vy ste Felix Frankfurter Harvardu, musíte vedieť, že Orwell by nikdy nepoužil tak neobratný termín ako je turnspeak.“ 
James O. Freedman, bývalý prezident Darmouth College, Iowskej univerzity a Americkej akadémie vied a umení, Dershowitza bránil:
„Nerozumiem Finkelsteinovmu obvineniu z plagiátorstva Alana Dershowitza. Nemáme žiaden dôkaz, že by Dershowitz použil slová iných bez citácie. Keď používa slová iných, tak ich správne uvádza a cituje ich z pôvodných zdrojov (Mark Twain, Palestine Royal Commission, atď.) Finkelsteinovo obvinenie je, že namiesto toho by mal uviesť sekundárny prameň, z ktorých ich Dershowitz citoval. Ale, ako zdôrazňuje kniha "Chicago Manual of Style": „Dôležitosť prisúdenia. Pri všetkej reprodukcii v materiáloch iných je potrebné identifikovať originál ako zdroj. Toto neznamená len správny postup, tiež to pomáha vyvrátiť obvinenie z plagiátorstva.“ Toto je presne to, čo Dershowitz urobil.“
Odpovedajúc na článok v "The Nation" Alexandra Cockburna Dershowitz tiež citoval "Chicago Manual of Style":
"Cockburnovo tvrdenie je, že niektoré z citácií nemali byť citované z ich originálnych prameňov, ale radšej zo sekundárnych zdrojov, kde som na ne podľa neho narazil. Má síce pravdu, že som našiel všetky tieto citácie v Petersovej knihe, ale uprednostňovaná metóda citovania je použiť pôvodný prameň ako zdôrazňuje kniha "Chicago Manual of Style": „Dôležitosť prisúdenia. Pri všetkej reprodukcii v materiáloch iných je potrebné identifikovať originál ako zdroj. Toto… pomáha vyvrátiť obvinenie z plagiátorstva…. Citovať prameň zo sekundárneho zdroja („citované podľa…“) sa všeobecne považuje za nevhodné.“"
… na čo Cockburn odpovedal:
"Citujúc knihu "The Chicago Manual of Style" Dershowitz obratne tvrdí, že dodržal pravidlá citovaním „originálu“ na rozdiel od sekundárneho zdroja – Petersovej. Tu prekrúca Chicago, kde „originál“ znamená len pôvodný použitý materiál, ktorý je v tomto prípade Petersová. Teraz sa pozrime na druhú časť citátu z Chicago, ktorá je od predchádzajúcej vety nevinne oddelená skromnou trojbodkovou elipsou. Ako zistil môj kolega Kate Levin, táto pasáž („Citovať prameň zo sekundárneho zdroja…“) sa nachádza na strane 727, ktorá je nie menej než 590 strán neskôr ako text pred elipsou, v časti nazvanej „Citácie prebrané zo sekundárnych prameňov.“ Tu je plný citát aj s tým, čo Dershowitz vynechal: „Citované podľa." Citovať prameň zo sekundárneho zdroja („citované podľa…“) sa všeobecne považuje za nevhodné, pretože sa od autorov vyžaduje, aby preverili práce, z ktorých citujú. Ak je pôvodný zdroj neprístupný, aj tak musia byť uvedené oba zdroje: pôvodný aj sekundárny.´“ Takže Chicago jasne trvá na tom, že pokiaľ Dershowitz nepreveril pôvodné pramene, tak bol povinný citovať Petersovú. Finkelstein presvedčivo preukázal, že Dershowitz nepreveril originálne zdroje. Plagiátorstvo, QED a plus pridaný čas na vedomé skreslenie významu pokynov z knihy "The Chicago Manual of Style" spojením dvoch oddelených pojednaní."

</doc>
<doc id="301097" url="https://sk.wikipedia.org/wiki?curid=301097" title="Štadión San Mamés">
Štadión San Mamés

Estadio San Mamés ("slovensky": štadión San Mamés) je futbalový štadión v Bilbau, Baskicko, Španielsko. Tento štadión je domovským stánkom Athletic Club, ktorý má prezývku "Los leones de San Mamés-Bilboko leoiak" ("slovensky": Levy zo San Mamés - Baskické levy). Táto prezývka je odvodená od udalosti, ktorá sa spája s kostolom San Mamés ("slovensky": Svätý Mamés) blízko, ktorého bol postavený štadión klubu. Podľa legendy bol raný kresťan, ktorý sa volal Mamés, hodený Rimanmi levom, ktoré ho odmietli zožrať. Mamés bol neskôr vyhlásený za svätého. Štadión Athletica nesie rovnaké meno ako blízky kostol, San Mamés, ale je tiež nazývaný La Catedral ("slovensky": Katedrála).
História.
Základný kameň štadióna bol položený 20. januára 1913 počas úradovania prezidenta Alejandra de la Sota. O sedem mesiacov neskôr, v auguste toho istého roku, bol štadión slávnostne otvorený. Kapacita tohto štadióna bola 7 000 miest, z toho 3 000 na sedenie. Prvý zápas na novom štadióne sa odohral 21. augusta 1913 medzi Athleticom a Racingom of Irún so zmierlivým výsledkom 1-1. Seve Zuazo mal česť urobiť prvý výkop a Pichichi bol autorom prvého gólu "Rojiblanco" ("slovensky": červeno-bielych) v Katedrále.
Začiatkom päťdesiatych rokov došlo na štadióne k zásadným zmenám. Na hlavnej tribúne bolo vybudované jedno celé nové poschodie bez akýchkoľvek oporných stĺpov a nad ním sa čnel dominantný oblúk, ktorí sa stal od sezóny 1952/53 symbolom štadióna.
V roku 1957 bola vybudovaná južná tribúna, v roku 1961 severná, v roku 1964 bolo nainštalované osvetlenie a v roku 1972 bola postavená východná tribúna. Ďalšie zásadné zmeny prebehli pred majstrovstvami sveta vo futbale v roku 1982. Od tohto obdobia je štadión v podstate taký istý ako dnes.
San Mamés Barria.
San Mamés Barria ("slovensky": Nový San Mamés) je dočasný názov pre nový plánovaný futbalový štadión v Bilbau, Baskicko, Španielsko. Tento štadión má byť novým domovom futbalového klubu Athletic Club a má nahradiť súčasný štadión San Mamés.

</doc>
<doc id="301100" url="https://sk.wikipedia.org/wiki?curid=301100" title="San Diego Comic-Con">
San Diego Comic-Con

San Diego Comic-Con International, je štvordňový multi-žánrový con, ktorý sa koná každé leto v San Diegu v Kalifornii od roku 1970. Tento celosvetový festival odhaľuje všetky novinky vo svete komiksov, filmov a televíznych seriálov, v ktorých vystupujú superhrdinovia.
Od roku 1974 sa počas tejto udalosti udeľujú ceny Inkpot Award.

</doc>
<doc id="301101" url="https://sk.wikipedia.org/wiki?curid=301101" title="Zoznam skratiek štátov USA">
Zoznam skratiek štátov USA

Skratky a kódy štátov USA sú používane ako súčasť poštových adries, v rámci zapracovávania dát, v obecnom zmysle skratiek, a taktiež k ďalším účelom.
História.
Už v októbri 1784 prijal Poštový úrad USA spoločné skratky pre štáty a teritória. Avšak tieto boli akceptované len vďaka ich obľúbenosti. Pošty uprednostňovali namiesto skratiek plné názvy v zmysle predchádzania zámeny adries.
Moderné dvojpísmenové skratkové kódy štátov a teritórií sa začali používať v priebehu prechodu pôšt na ZIP kódy v roku 1963. Od tej doby bola zmenená skratka iba jediného štátu Nebrasky, z kódu „NB“ na „NE“, aby sa predišlo zámene s provinciou New Brunswick (Nový Brunsvik) v Kanade. Predtým než v roku 1987 minister obchodu prijal dvojpísmenové kódy ako oficiálne v poštovnom styku vládnych dokumentov, tak vládna tlačiareň používala (United States Government Printing Office, GPO) vlastnú sadu skratiek.
Súčasné použitie tradičných skratiek.
AP pravidlá (Associated Press Stylebook) sú obvyklou smernicou pre väčšinu amerických novín ako používať skratky štátov, pokiaľ sú pripojené k názvu mesta (napr. Miami, Fla.) AP doporučuje písať celý názov štátov "Alaska, Hawaii" a u štátov, ktorých názov je zložený z piatich či menej písmen, ďalej potom písať celé názvy všetkých teritórií s výnimkou District of Columbia (D.C.). Manuály ako Bluebook a ALWD Citation Manual, používajú štandardne tieto tradičné skratky taktiež.
Poštové skratky.
Poštový úrad USA zaviedol sadu skratiek, aby zjednodušil poštový prenos pomocou optického rozpoznávania znakov a ďalších automatizovaných zariadení. Existujú taktiež oficiálne USPS skratky ako súčasť adries, napríklad u určenia ulíc.
Tieto poštové skratky sa líšia od tradičných skratiek ako napr. "Calif., Fla. alebo Tex". AP pravidlá uvádzajú, že tradičné skratky štátov možno používať v inej súvislosti než v názve poštových adries. Avšak Chicagske pravidlá (Chicago Manual of Style) teraz odporúčajú používať i dvojpísmenové skratky v tradičnej forme, ako jednu z volieb.
Poštové skratky sú zhodné s ISO 3166-2 pre všetkých 50 štátov Únie.
Nekolidujú však s trinástimi kanadskými pod-národnými poštovými skratkami.
Ďalšie skratky a kódy.
Federal Information Processing Standard ustanovil číselné a abecedné kódy pre všetky štáty a mnoho odľahlých území. FIPS číselné kódy sú označené ako FIPS (viac tabuľka vyššie).
Abecedné FIPS kódy štátov sú až na výnimky zhodné s kódmi USPS, okrem menších odľahlých ostrovov USA a poštových vojenských oblastí USA, ktoré majú USPS kódy (AA, AE, AP), ale žiadne FIPS kódy.

</doc>
<doc id="301105" url="https://sk.wikipedia.org/wiki?curid=301105" title="Štadión San Mamés Barria">
Štadión San Mamés Barria

San Mamés Barria ("slovensky": Nový San Mamés) je dočasný názov pre nový plánovaný futbalový štadión v Bilbau, Baskicko, Španielsko. Tento štadión má byť novým domovom futbalového klubu Athletic Club a má nahradiť súčasný štadión San Mamés. Projekt na výstavbu tohto štadióna bol schválený v marci 2006. Po siahodlhých rokovaniach so samosprávou mesta sa jeho výstavba má začať v apríli 2010. Od sezóny 2014/2015 by mal hrať Athletic Club svoje zápasy na tomto päť hviezdičkový štadióne s kapacitou 58-tisíc divákov vybudovanom za 240 miliónov eur.
Nový štadión bude postavený hneď vedľa súčasného štadiónu San Mamés na pozemku, ktorý bol do roku 2003 vo vlastníctve Bilbao International Trade Fair. Najprv budú vybudované trištvrtiny tohto štadióna, na ktorom sa začnú potom hrať zápasy, následne bude starý štadión zbúraný a nový sa dobuduje. Výstavbe nového štadióna ustúpi aj časť areálu Baskickej univerzity v susedstve.

</doc>
<doc id="301108" url="https://sk.wikipedia.org/wiki?curid=301108" title="Motočika Čósokabe">
Motočika Čósokabe

Motočika Čósokabe (; * 1538 - † 11. júl 1599) bol japonský daimjó obdobia Sengoku. Bol 21. vodcom klanu Čósokabe z provincie Tosa (v súčasnosti prefektúra Kóči). Bol synom a dedičom Kuničiku Čósokabe a jeho matka pochádzala z klanu Saitó z provincie Mino. 
V roku 1575, Motočika bol víťazom bitky pri Watarigawe, ovládol provinciu Tosa. Počas nasledujúceho desaťročia rozšíril svoju moc na celé Šikoku. V roku 1585 Hidejoši Hašiba (neskôr Tojotomi) napadol tento ostrov s vojskom o sile 100 000 mužov, ktoré viedli Hideie Ukita, Takakage Kobajakawa, Motonaga Kikkawa, Hidenaga Hašiba a Hidecugu Hašiba. Motočika sa vzdal a stratil provincie Awa, Sanuki a Ijo; Hidejoši mu dovolil ponechať si provinciu Tosa. 
Pod Hidejošim sa Motočika a jeho syn Nobučika zúčastnili invázie do susedného Kjúšú, pri ktorej Nobučika zomrel. V roku 1590 Motočika viedol flotilu pri obliehaní Odawary a tiež sa zúčastnil japonskej invázie do Kóree v roku 1592. 
Motočika zomrel v roku 1599 vo veku 61 rokov vo svojej rezidencii Fušimi.

</doc>
<doc id="301112" url="https://sk.wikipedia.org/wiki?curid=301112" title="Demografia USA">
Demografia USA

Demografia Spojených štátov je pomerne pestrá, keďže územie štátu bolo osídlené prevažne imigrantmi, ktorí do USA prišli z celého sveta. Niekoľko kolonizačných vĺn malo rôzne zloženie v závislosti na krajine pôvodu.
Ľudia sem prichádzali za lepším životom, utekali pred chudobou a pred náboženským útlakom. V Spojených štátoch potom našli slobodu a mohli začať nový život. K imigrácii taktiež prispeli zlaté horúčky a vidina rýchleho zbohatnutia. V predchádzajúcich storočiach sa do USA sťahovali hlavne Európania, dnes sú to Ázijčania a imigranti z Latinskej Ameriky. V roku 2006 prekročil počet obyvateľov USA 300 miliónov. Výsledkom 23. sčítania populácie USA ku dňu 1. apríla 2010 je celkový počet 308 745 538 obyvateľov.
Rasové zloženie.
Podľa odhadu United States Census Bureau z roku 2005 vyzerá rasové zloženie USA takto:
Tieto čísla zahrnujú aj také osoby, ktoré sa označujú ako Hispánci. Od sčítania z roku 2000 znamená termín „Hispánec“ človeka, ktorý má španielske korene. Či už je to rodný Španiel alebo osoba z Latinskej Ameriky, (Latinská Amerika bola osídlená Španielmi, ktorí sa neskôr zmiešali s miestnymi Indiánmi) napr. z Mexika, Portorika, Kuby, Kolumbie a pod. Rasa je totiž pri americkom sčítaní ľudu jedna vec, zatiaľ čo hispánsky pôvod („hispánskosť“) vec druhá. Preto môže byť člen akejkoľvek rasy zároveň Hispáncom. Tieto osoby väčšinou hovoria po španielsky.

</doc>
<doc id="301120" url="https://sk.wikipedia.org/wiki?curid=301120" title="Club Bizcaya">
Club Bizcaya

Club Bizcaya bol baskický futbalový klub špeciálne vytvorený, aby odohral dva turnaje, Copa de la Coronación ("slovensky": Korunovačný pohár) v roku 1902 a Copa del Rey ("slovensky": Kráľovský pohár) v roku 1907. 
V roku 1902 sa odohral prvý ročník Copa del Rey (pod názvom Copa de la Coronación). Pri tejto príležitosti sa v Bilbau rozhodli zložiť z dvoch celkov, Athletic Club a "Bilbao FC", jeden tím, ktorý bude reprezentovať Bilbao na tomto turnaji.
Copa de la Coronación 1902.
Club Bizcaya v tomto roku tvorili hráči zložený z dvoch klubov, Athletic Club (založený 1898) a "Bilbao FC" (založený 1900). Tento tím reprezentoval Bilbao na turnaji pri príležitosti korunovácie španielskeho kráľa Alfonsa XIII. a tento turnaj vyhral, keď vo finále porazil FC Barcelona 2-1, gólmi Astorquiu a Cacaeauxa. Neskôr v roku 1903 sa "Bilbao FC" zlúčilo do jedného klubu s Athleticom Club.
Copa del Rey 1907.
Club Bizcaya tentoraz vytvorili hráči Athletic Club a Unión Vizcaino. Tento tím sa dostal do finale Copa del Rey, v ktorom 30. marca 1907 na štadióne Hipodrómo v Madride prehral s Madridom FC 0-1

</doc>
<doc id="301121" url="https://sk.wikipedia.org/wiki?curid=301121" title="CD Baskonia">
CD Baskonia

Club Deportivo Baskonia (doslova "Športový klub Baskicko") je španielsky futbalový klub v Basauri v Baskicku. Klub bol založený v roku 1913 a aktuálne hrá v "Tercera División" (doslova "Tretia liga"), čo je štvrtá úroveň španielskej ligy. Jeho domovským stánkom je Estadio de López Cortázar s kapacitou 8 500 miest.
Súčasným prezidentom klubu je Juan Ignacio Azurmendi a klub má približne 700 členov. Patrí medzi najstaršie baskické futbalové kluby. Odohral 6 sezón v "Segunda División", 8 sezón v "Segunda División B" a 4-krát vyhral "Tercera División", v ktorej strávil 43 sezón. 
História.
CD Baskonia bol spočiatku založený ako samostatný klub a po prvýkrát hral národnú ligu až o 30 rokov neskôr. Neskôr odohral šesť sezón v rokoch 1957 až 1963 v "Segunda División", to však bolo ešte predtým ako sa z neho stal rezervný tím Athletica Club.
Keďže v roku 1997 sa z neho stal rezervný tím Athletica Club, neumožňuje mu to postúpiť do vyššej súťaže, lebo nemôže hrať v rovnakej lige ako rezerva Bilbao Athletic. Niektorí jeho hráči sa dokázali presadiť v konkurencii hráčov prvého tímu Athletic Club a hrali najvyššiu španielsku ligu "Primera División" a európske pohárové súťaže.
V sezóne 1997/98, keď sedel na trénerskej lavičke José Luis Mendilibar, klub zvíťazil v Tercera División a odohral baráž o postup. Hoci klub baráž vyhral nemohol postúpiť do "Segunda División B", keďže ďalší rezervný tím Athletic Club, Bilbao Athletic, hralo v tejto súťaži. 
Mendilibar ostal na lavičke CD Baskonia aj v sezóne 1998/99, už to však nebolo to aké úspešné vystúpenie ako v predchádzajúcej sezóne. Tím skončil na siedmom mieste.
Trénerske žezlo v sezóne 1999/00 prevzal Patxi Rípodas a iba jeden bod chýbal, aby sa tím pod jeho vedením kvalifikoval do baráže o postup. Piata priečka na konci sezóny bola veľmi potešujúca. Najlepším strelcom "Tercera División" bol Gurpegi s 15 gólmi. 
Sezóna 2000/01 znamenala návrat Josého Luisa Mendilibara na trénerske miesto a po jeho boku bol muž, ktorý k nemu neodmysliteľne patril, José Mari Argoitia. Po náročnej sezóne tím skončil na šiestom mieste v tabuľke. Pod vedením Edorta Murua v sezóne 2001/02 skončila Baskonia na siedmej pozícii. 
Sezóna 2002/03 bola skvelá, Edorta Murua dal dohromady tím silný najmä v útoku. Tento tím bol najmladším v posledných rokoch a vyhral svoju skupinu Tercera División. V baráži o postup bol druhý hneď za Logroñés CF.
Tréner Félix Sarriugarte doviedol tím na výborné tretie miesto v sezóne 2003/04. Mnohí hráči klubu boli povolaní Ernestom Valverdem, aby odohrali semifinále Baskické pohára proti klubu Baracaldo. 
Počas sezóny 2004/05, keď viedol tím tréner Kike Liñero, došlo v klube k významnej zmene. Keďže zomrel Celestino Arizmendiarreta, ktorý bol prezidentom klubu od roku 1981, na jeho miesto nastúpil jeho najbližší spolupracovník a dovtedajší viceprezident Juan Ignacio Azurmendi. Tím skončil v tejto sezóne na ôsmom mieste.
Osobnosti.
Medzi známych trénerov, ktorí pôsobili v klube patrí najmä Javier Clemente. Významných hráčov je viac, napr. José Ángel Iribar, Unai Expósito, Fernando Llorente, Francisco Yeste, Daniel Aranzubia, Luis Prieto, Fernando Amorebieta a Javier Iturriaga.

</doc>
<doc id="301125" url="https://sk.wikipedia.org/wiki?curid=301125" title="Jošimoto Imagawa">
Jošimoto Imagawa

Jošimoto Imagawa (; * 1519 – † 1560) bol daimjó provincií Suruga a Tótómi v období medzi rokmi 1536 – 1560. Tretí syn Udžičika Imagawu Jošimoto nahradil svojho otca po úspešnom vyriešení sporu o nástupníctvo, ktorý viedol so svojimi bratmi. To sa stalo práve roku 1536. O rok neskoršie sa oženil s dcérou Nobutora Takedu a spojil sa so Šingenom Takedom počas jeho prevzatia provincie Kai v roku 1540. Známy správca Jošimoto vykonal sériu prieskumných akcií a premenil svoje hlavné mesto Sumpu na centrum kultúry. Samotný Jošimoto mal sklony k moderným trendom a umeniam. Strihal si riasy a čiernil zuby, presne podľa vtedajšej módy kjótskej šľachty (jedna z jeho žien bola šľachtickej krvi a pomáhala mu so správou jeho panstva). Vojensky Jošimoto smeroval ku konsolidácii panstva Imagawov, v čom mu výdatne pomáhal jeho strýko, generál a mních Čóró Sessai (zomrel v roku 1557). Zabezpečil si vplyv nad Tótómi a urobil niekoľko politických manévrov, ktoré viedli k podrobeniu klanu Macudaira v roku 1548 a k získaniu mladého Iejasua Tokugawu ako rukojemníka.
Západné ťaženie.
V priebehu svojej expanzie na západ sa Jošimoto dostal do konfliktu s klanom Oda v spore o provinciu Mikawa. Spolu sa stretli v mnohých bitkách, z nich poslednú, bitku pri Azukizaki, Jošimoto prehral. Veľkým prínosom, ktorý Jošimoto predstavoval, bola jeho schopnosť pohybovať sa v politickom prostredí 50. rokov 16. storočia. Stal sa prostredníkom medzi Šingenom Takedom a Udžijasuom Hódžó, ktorý ho požiadal, aby Takedovi vyhovoril útok na provinciu Kózuka.
Fatálny pochod na Kjóto.
Na sklonku 50. rokov 16. storočia sa Jošimoto tešil silnej pozícii a začal pochod na Kjóto. Sessai zomrel roku 1557, ale Imagawa využil talent Motojasua Macudairu (Iejasu Tokugawa) v oblasti vojnových stratégií a poveril ho, aby zmapoval Nobunagove aktivity. Keď získal dostatok informácií, rozhodol sa v roku 1560 povolať svojich mužov do zbrane. Podarilo sa mu zhromaždiť medzi 15 – 20 tisíc mužov zo Surugy a Mikawy a v júni toho istého roku vyrazil do Kjóta. V priebehu postupu zrovnal so zemou dve pevnosti Odov – Marume a Terabe – a nechal armádu oddychovať v Dengaku-hazame, neďaleko Okehazamy, kde si prezrel hlavy padlých nepriateľov a oddával sa hudobnému predstaveniu. Medzitým sa Nobunagovi muži nepozorovane dostali až k táboru Jošimota a začali krvavý útok. Strhla sa obrovská mela a zmätok, v ktorej bol Jošimoto zabitý Šinosukom Mórim. Sotva sa správa o Imagawovej smrti rozšírila medzi jeho vojsko, dalo sa rýchlo na ústup. Porážka totiž znamenala nie len koniec Jošimota, ale tiež prípadný zánik klanu Imagawa. Jošimotov nástupca Udžizane, ktorý žil v rokoch 1538 – 1614, následne stratil v roku 1569 časť území v prospech Tokugawov a Takedov a ku koncu svojej vlády sa stiahol do Kjóta. Tak skončil slávny a hrdý klan Imagawa.
Jošimoto má niekoľko hrobov; jeho telo však bolo spopolnené v Daisei-dži, svätyni v meste Tojokawa v dnešnej prefektúre Aiči.
Jošimotova stopa v dejinách.
Roku 1553 Jošimoto vytvoril domáci poriadok "Imagawa kana mókuróku cuika", ktorý ďalej rozviedol Udžičika. Založil tlačiareň v Sumpu a zostavil päťzväzkovú históriu klanu Imagawa.

</doc>
<doc id="301127" url="https://sk.wikipedia.org/wiki?curid=301127" title="Edward Feigenbaum">
Edward Feigenbaum

Edward Albert Feigenbaum (* 20. január 1936, Weehawken, New Jersey, USA) je americký informatik zaoberajúci sa najmä umelou inteligenciou. Často je označovaný za otca expertných systémov. Za prácu v oblasti rozsiahlych systémov umelej inteligencie dostal v roku 1994, spolu s Rajom Reddym, Turingovu cenu.

</doc>
<doc id="301128" url="https://sk.wikipedia.org/wiki?curid=301128" title="Edward Albert Feigenbaum">
Edward Albert Feigenbaum



</doc>
<doc id="301129" url="https://sk.wikipedia.org/wiki?curid=301129" title="Edward A. Feigenbaum">
Edward A. Feigenbaum



</doc>
<doc id="301131" url="https://sk.wikipedia.org/wiki?curid=301131" title="Alan Perlis">
Alan Perlis

Alan Jay Perlis (* 1. apríl 1922, Pittsburgh, Pensylvánia, USA - † 7. február 1990, New Haven, Connecticut, USA) bol americký informatik. Je známy najmä vďaka priekopníckej práci v oblasti programovacích jazykov a ako prvý držiteľ Turingovej ceny. Tú dostal v roku 1966 za pôsobenie v oblasti programovacích jazykov a tvorby kompilátorov, špeciálne za jeho prácu na tvorbe programovacieho jazyka ALGOL. 

</doc>
<doc id="301132" url="https://sk.wikipedia.org/wiki?curid=301132" title="Alan Jay Perlis">
Alan Jay Perlis



</doc>
<doc id="301133" url="https://sk.wikipedia.org/wiki?curid=301133" title="Alan J. Perlis">
Alan J. Perlis



</doc>
<doc id="301146" url="https://sk.wikipedia.org/wiki?curid=301146" title="Kleomenes II.">
Kleomenes II.

Kleomenes II. alebo Kleomenés II. () bol kráľ Sparty od roku 369 pred Kr. do roku 309 pred Kr. Pochádzal z kráľovskej rodiny Agiovcov. Jeho spolukráľmi z kráľovského rodu Eurypontovcov boli Archidamos III. (360 – 338 pred Kr.), Agis III. (338 – 331 pred Kr.) a Eudamidas I. (331 – 305 pred Kr.)
Na trón nastúpil po svojom bratovi Agésipolovi, ktorý zomrel bezdetný. Kráľom sa stal v čase, keď hegemónia Sparty v Grécku bola už len spomienkou. Túto pozíciu si výbojmi postupne vydobyla Macedónia. Po bitke pri Chaironei sa Macedónia na čele s kráľom Filipom II. stala pánom Grécka. O rok na zvolanom kongrese v Korinte pri účasti všetkých gréckych štátov (s výnimkou Sparty) vyhlásili program všeobecného usporiadania pomerov. Grécke štáty si na návrh Macedónie vytvorili voľnú federáciu a zachovali si úplnú nezávislosť vo veciach vnútorných. Ešte v tom istom roku na druhom zasadnutí súhlasili s návrhom kráľa Filipa na spoločnú vojenskú výpravu proti Perzii. Kráľ Filip II. bol onedlho zavraždený a úloha vedenia vojenskej výpravy proti Peržanom pripadla jeho synovi Alexandrovi. Grécke vojsko sa na výpravu vydalo v roku 334 pred Kr.
Nie je známe o žiadnych aktivitách kráľa Kleomena v týchto časoch ani počas jeho dlhého panovania, ale je známe, že Sparta sa spočiatku držala stranou, ale v roku 331 pred Kr. využila Alexandrovu neprítomnosť a povstala proti rastúcemu vplyvu macedónskej moci. Od Peržanov dostali finančnú pomoc, čím mali aj vojenskú podporu gréckych žoldnierov. K rozhodujúcemu stretnutiu protivníkov došlo pri meste Megalopolis. Podľa opisu starogréckeho historika Diodora Sicílskeho to bola veľmi krvavá bitka. Hoci mal nepriateľ početnú prevahu, Sparťania, ktorým velil Kleomenov spolukráľ Agis, bojovali zúrivo a dlho udržiavali svoje postavenie, ale nakoniec podľahli. V bitke padlo 6 000 Sparťanov aj s kráľom Agidom, ktorý zomrel hrdinskou smrťou. Nádeje Sparty o obnovenie svojho mocenského postavenia tým skončili a Sparta bola nútená uzavrieť mier.
Kleomenes vládol dlhých šesťdesiat rokov. Mal dvoch synov Akrotata a Kleonyma. Keď v roku 309 pred Kr. zomrel gerúzia po spore s eformi rozhodla, že jeho nástupcom sa stane Areus syn jeho staršieho už nebohého syna Akrotata.

</doc>
<doc id="301149" url="https://sk.wikipedia.org/wiki?curid=301149" title="Jekaterinodar">
Jekaterinodar



</doc>
<doc id="301151" url="https://sk.wikipedia.org/wiki?curid=301151" title="Hořavova-Wittenova doménová stena">
Hořavova-Wittenova doménová stena

Hořavova-Wittenova doménová stena je v teoretickej fyzike typ domény, ktorá sa správa ako hranica jedenásťrozmerného priestoročasu v M-teórii.
Petr Hořava a Edward Witten tvrdili, že zrušenie anomálií zaručuje, že kalibračná teória supersymetrie s EB kalibračnou skupinou sa šíri na tejto doménovej stene. Tento fakt je dôležitý pre rôzne relácie medzi M-teóriou a teóriou superstrún.

</doc>
<doc id="301152" url="https://sk.wikipedia.org/wiki?curid=301152" title="Seibergova–Wittenova kalibračná teória">
Seibergova–Wittenova kalibračná teória

"O aplikácii pre 4-priestorovosť pozri Seibergov-Wittenov invariant"
Seibergova–Wittenova kalibračná teória je v teoretickej fyzike súbor výpočtov, ktoré určujú fyziku nízkych energií - a to moduli priestor a hmotnosti elektricky a magneticky nabitých častíc ako funkcie moduli priestoru.
Toto je možné a netriviálne v kalibračnej teórii s "N=2" rozšírenej supersymetrie kombináciou faktu, že rôzne parametre Lagrangiána sú holomorfické funkcie (dôsledok supersymetrie) a známe správanie sa teórie v klasickom limite.
Moduli priestor v teórii plného kvanta má mierne odlišnú štruktúru od tej, ktorá je definovaná klasickou teóriou.

</doc>
<doc id="301154" url="https://sk.wikipedia.org/wiki?curid=301154" title="Seiberg–Wittenova kalibračná teória">
Seiberg–Wittenova kalibračná teória



</doc>
<doc id="301158" url="https://sk.wikipedia.org/wiki?curid=301158" title="Hokejková kontroverzia">
Hokejková kontroverzia

Hokejková kontroverzia je spor, ktorý začal v roku 2003 Stephen McIntyre a Ross McKitrick kvôli zrekonštruovaným odhadovaným priemerným teplotám na severnej pologuli za posledné tisícročie, a to hlavne kvôli rekonštrukcii nachádzajúcej sa vo vedeckej štúdii autorov Michael E. Mann, Raymond S. Bradley a Malcolm K. Hughes. Autori sú často citovaní ako „MBH“ a ich práca sa skrátene označuje „MBH98 rekonštrukcia“.
Termín hokejkový graf dostal svoje pomenovanie od Jerryho Mahlmana, hlavy Geophysical Fluid Dynamics Laboratory.
Pochybnosti prezentované klimatoskeptikmi sa týkajú presnosti dát, ich výberu, a metodiky ich spracovania. Najväčšie pochybnosti vzbudzuje údajná absencia stredovekého teplého obdobia a tzv. malej doby ľadovej. Michael E. Mann a jeho spolupracovníci všetky námietky odmietli ako neodôvodnené a podľa klimatoskeptikov odmietli zverejniť dáta, z ktorých ich práca vychádzala, ako aj postup, ktorým ich vyhodnocovali.
Michael E. Mann na webovej stránke RealClimate obhajuje svoju prácu a jej výsledky tvrdením: "„Obvinenia, že hokejková rekonštrukcia je založená len na dvoch publikáciach Michaela Manna a jeho kolegov (1998 a 1999), sú úplne nepravdivé. V takmer tucte rekonštrukcií priemernej teploty severnej hemisféry, ktoré vychádzajú z modelov, a tiež z proxy údajov, rôzne skupiny odborníkov nezávisle od seba majú ten istý záver, že teplota konca 20. storočia je v dlhodobom kontextu storočia až jedného tisícročia anomálne.“"
Podľa klimatoskeptikov však autorom alebo spoluautorom týchto ďalších prác bol buď samotný Michael E. Mann alebo jeho blízki spolupracovníci (napríklad Phil Jones a Keith Briffa). Tie isté osoby sa majú nachádzať aj na zoznamoch recenzentov a editorov, ktorí uvedené práce kontrolovali pred ich publikáciou..

</doc>
<doc id="301160" url="https://sk.wikipedia.org/wiki?curid=301160" title="Vojenské hodnosti">
Vojenské hodnosti



</doc>
<doc id="301163" url="https://sk.wikipedia.org/wiki?curid=301163" title="Tokajícka tragédia">
Tokajícka tragédia

Tokajícka tragédia alebo masaker v Tokajíku bol masaker, ktorý sa udial 19. a 20. novembra 1944 v katastrálnom území obce Tokajík, ako odvetná akcia nemeckých jednotiek za pomoc miestneho obyvateľstva partizánom. 19. novembra najprv nemecké jednotky sústredili mužov z obce pri miestnom kostole a odviedli ich severne od obce, kde ich postrieľali. Pri tomto zločine zahynulo 32 mužov, 2 raneným sa podarilo náhodou masaker prežiť. Nasledujúceho dňa (20. novembra) nacisti obec vypálili a vydrancovali, ženy a deti rozohnali.
Predohra.
Obec Tokajík mala v roku 1940 na začiatku vojny 185 obyvateľov. Od leta 1944 miestne obyvateľstvo nadväzovalo styk s partizánmi. Obec patrila rovnako ako ďalších 22 obcí do územia, na ktorom pôsobil partizánsky zväzok Čapajev, konkrétne oddiel Za vlasť, ktorému velil sovietsky dôstojník R.S. Streľcov ale aj jednotky Požarskij a Majorov. Obyvatelia obce poskytovali partizánom zásoby i spravodajské informácie. V októbri 1944 Nemci v obci ubytovali niekoľko desiatok zajatých sovietskych vojakov. Partizáni pod velením Rudolfa Jánošíka v obci prepadli nemecké hliadky a zajatcov oslobodili. Na jeseň 1944 sa boje medzi partizánmi a nemeckými vojskami vyostrili a partizáni čeliaci tlaku nemeckých jednotiek boli od polovice novembra nútení ustúpiť alebo sa prebíjať k sovietskym vojskám 4. ukrajinského frontu, ktoré už v tej dobe dosiahli Medzilaborce.
Odvetná akcia.
Pacifikáciou obce Tokajík bola poverená jednotka Kommando ZbV 27 (ZbV – nem. skratka "zur besonderen Verwendung" – pre zvláštny účel) spadajúca pod Einsatzgruppe H. V noci z 18. na 19. novembra 1944 nemecké jednotky o sile asi 200 mužov pod vedením oberfeldwebla Kumanna, obkľúčili obec a v nedeľu ráno zostúpili z lesov do dediny. Následne začali prehľadávať jednotlivé domy a zatýkať mužov, ktorých spútali a zhromaždili v záhrade pri kostole. Následne vydali rozkaz, aby im ich príbuzní zabezpečili teplé oblečenie a stravu na 3 dni. Okolo jedenástej hodiny muži v trojstupe v sprievode nemeckých vojakov odišli smerom na sever dolinou potoka. Muži kráčali v presvedčení, že ich nemecké jednotky vedú na poľné práce, pri budovaní zákopov.
Asi od obce ich veliteľ nemeckej jednotky zastavil a prikázal prečítať rozsudok, ktorý ich za pomoc partizánom odsudzoval na trest smrti, ktorý mal byť vykonaný okamžite. Nacistická jednotka následne spustila paľbu. Niektorí zo zaistených mužov sa pri tom pokúsili o útek, ale prakticky všetci boli skosení paľbou. Tých, ktorí naďalej javili známky života zastrelili ranou z pištole. 2 ranení muži zostali na žive, obaja boli v bezvedomí a prebrali sa až po odchode nemeckých vojakov. Boli to Andrej Stropkovský a Michal Medvedz, ktorý ležal pod telom svojho mŕtveho brata. Po tom čo sa prebrali zobrali potraviny, ktoré ležali na mieste masakru a 10 dní sa ukrývali v blízkom lese.
Nasledujúceho dňa Nemci rozohnali starcov, ženy a deti z obce, vydrancovali a vypálili ju. Zhorelo 27 domov a 28 hospodárskych budov. Zostal stáť iba miestny kostol a jeden poškodený dom.
Mŕtve telá postrieľaných mužov ležali na mieste masakru severne od obce až do 12. decembra 1944.
Ďalšie odvetné akcie.
Vypálenie Tokajíku, bolo súčasťou širšieho plánu boja proti partizánom. Toho istého dňa bola v okrese Stropkov vypálená i obec Veľká Domaša. 21. novembra taký istý osud postihol Jakušovce, Kolbovce, Vojtovce a Soľník. Nasledujúci deň ľahli popolom Turany a Potočky. 24. novembra nacisti vypálili i obec Korunková a 28. Brusnicu.
Tokajík po vypálení.
28. novembra 1944 obec oslobodili sovietske vojská 4. ukrajinského frontu. 12. decembra boli s pomocou obyvateľov susednej obce pochovaní zastrelení muži do masového hrobu na mieste ich popravy. Po návrate obyvateľov obce boli ich telá exhumované a 4. apríla 1945 pochované na miestnom cintoríne do samostatných hrobov.
Pozostalí obyvatelia žili v skromných podmienkach až do roku 1946, kedy štát prispel na obnovu obce.
Pamätník.
V roku 1959 bol na mieste masakru odhalený kamenný obelisk a pamätník na miestnom cintoríne. Jeho autorom bol František Gibala. V roku 1969 bola v obci inštalovaná pamätná izba. Neskôr i múzeum, ktoré v roku 1995 presunuli do Svidníka. Po rekonštrukcii začalo múzeum fungovať v máji 2009.

</doc>
<doc id="301164" url="https://sk.wikipedia.org/wiki?curid=301164" title="Medzivládny panel o zmene klímy">
Medzivládny panel o zmene klímy

Medzivládny panel o zmene klímy (iné preklady: Medzivládny panel o klimatickej zmene/pre zmenu klímy/pre klimatickú zmenu/o zmene podnebia, Medzivládny výbor pre zmenu klímy, Medzivládna skupina (odborníkov) pre klimatické zmeny/pre zmenu klímy; angl. "Intergovernmental Panel on Climate Change", skr. IPCC) je vedecký orgán poverený úlohou vyhodnocovať riziko zmeny klímy. Panel bol založený v roku 1988 Svetovou meteorologickou organizáciou (WMO) a Programom Spojených národov pre životné prostredie (UNEF). Obe organizácie sú súčasťou OSN. IPCC sa delí o Nobelovu cenu za mier s bývalým americkým viceprezidentom Al Gorom.
IPCC nevykonáva žiaden originálny výskum, nemonitoruje samotnú klímu a iné prírodné fenomény, ktoré s klímou súvisia. Činnosť IPCC spočíva hlavne v publikovaní špeciálnych správ, ktoré boli napríklad relevantné pre implementáciu Rámcovej dohody OSN o klimatických zmenách (UNFCCC), čo je medzinárodná dohoda, ktorá uznáva možnosť nepriaznivého dopadu klimatických zmien. UNFCC nakoniec viedla k prijatiu Kjótskeho protokolu. 
IPCC zakladá svoje hodnotenie hlavne na peer review a publikovanej vedeckej literatúre. Panel je otvorený len pre členské štaty WMO a UNEP.
IPCC v "Tretej hodnotiacej správe z roku 2001" zhrnula, že « väčšinu oteplenia pozorovaného za posledných 50. rokov možno pripísať ľudským aktivitám ». Táto pozícia bola 7. júla 2005 potvrdená medzinárodnou skupinou vedeckých akadémií krajín G8 a Brazílie, Číny a Indie.

</doc>
<doc id="301175" url="https://sk.wikipedia.org/wiki?curid=301175" title="Prestabilizovaná harmónia">
Prestabilizovaná harmónia



</doc>
<doc id="301176" url="https://sk.wikipedia.org/wiki?curid=301176" title="Mark Zuckerberg">
Mark Zuckerberg

Mark Elliot Zuckerberg (* 14. máj 1984, White Plains, New York, USA) je americký podnikateľ, spoluzakladateľ sociálnej siete Facebook a jej materskej spoločnosti Meta Platforms, ktorej je predsedom, výkonným riaditeľom a kontrolným akcionárom. Zuckerberg bol predmetom viacerých súdnych sporov týkajúcich sa vytvorenia a vlastníctva Facebooku, ako aj otázok, ako je ochrana súkromia používateľov.
Zuckerberg krátko navštevoval Harvard College, kde vo februári 2004 spolu so svojimi spolubývajúcimi Eduardom Saverinom, Andrewom McCollumom, Dustinom Moskovitzom a Chrisom Hughesom spustil Facebook. V máji 2012 uviedol spoločnosť na burzu s väčšinovým podielom. V roku 2008 sa vo veku 23 rokov stal najmladším miliardárom na svete a neustále sa umiestňuje medzi najbohatšími jednotlivcami sveta. V januári 2025 časopis "Forbes" odhadol Zuckerbergovo čisté imanie na 237 miliárd dolárov.
Svoje finančné prostriedky využil aj na organizovanie viacerých darov vrátane založenia iniciatívy Chan Zuckerberg Initiative. Film "Sociálna sieť" ("The Social Network"), uvedený v roku 2010, zobrazuje začiatky Zuckerbergovej kariéry, jeho problémy so zákonom a počiatočný úspech Facebooku, získal niekoľko Oscarov. Jeho význam a rýchly vzostup v technologickom priemysle vyvolali politickú a právnu pozornosť.
Životopis.
Narodil sa v mestečku White Plains. Zo strednej školy šiel na Harvard University, kde sa venoval programovaniu. Vytvoril veľa stránok na báze sociálnych sietí. Vznik Facebooku inšpiroval ich školský časopis "Facebook", kde boli mená študentov, ich fotky, podpisy a informácie minimálne na jednu stranu. Jedna z nich, Facebook, bola určená práve pre študentov jeho univerzity. Na jej vytvorenie sa však musel nabúrať do školskej databázy, kvôli čomu skončil aj pred disciplinárnou komisiou. Jeho najznámejší a najúspešnejší projekt sa volá Facebook. Je to sociálna sieť, ktorá uľahčuje kontakt s priateľmi, umožňuje vymieňať a zdieľať fotografie a videá, nadväzovať nové priateľstvá, vyjadrovať názory pomocou pridávania do skupín alebo môže taktiež poslúžiť ako reklama alebo pri hľadaní pracovných pozícií, pričom zamestnávateľovi pomáhajú informácie každého registrovaného pri hľadaní vhodného zamestnanca. Okrem iného Facebook disponuje aj hrami, chatom a inými prvkami. Mark sám tvrdí, že naprogramovanie zdrojového kódu mu trvalo iba dva týždne. Jeho projekt si získal okamžite popularitu po celej univerzite. Za dva týždne ho využívala polovica študentov. Preto sa rozšíril najskôr do Stanfordu a Yaleu a zanedlho do celých Spojených štátov. 
Cez leto 2004 sa rozhodol opustiť školu a so svojím priateľom si prenajal malý domček v Kalifornii. Neskôr si ho povšimol Peter Thiel, spoluzakladateľ PayPalu a stal sa Zuckerbergovým prvým veľkým investorom. V priebehu roku 2006 dostal veľa ponúk na kúpu Facebooku, tie však všetky odmietol, pretože s ním mal rozsiahle plány. Zo stránky pre vysokoškolákov chcel spraviť sociálny web pre všetkých. Jeho vízia sa mu podarila a v júni 2015 sa mohol chváliť viac než 2 miliardami užívateľov. V štvrtom štvrťroku 2021 dosiahol Facebook 2,91 miliardy aktívnych užívateľov. 

</doc>
<doc id="301179" url="https://sk.wikipedia.org/wiki?curid=301179" title="Medzivládny panel pre zmenu klímy">
Medzivládny panel pre zmenu klímy



</doc>
<doc id="301180" url="https://sk.wikipedia.org/wiki?curid=301180" title="Reflexia o filozofii">
Reflexia o filozofii



</doc>
<doc id="301181" url="https://sk.wikipedia.org/wiki?curid=301181" title="Medzivládny panel o klimatickej zmene">
Medzivládny panel o klimatickej zmene



</doc>
<doc id="301182" url="https://sk.wikipedia.org/wiki?curid=301182" title="Medzivládny panel pre klimatickú zmenu">
Medzivládny panel pre klimatickú zmenu



</doc>
<doc id="301183" url="https://sk.wikipedia.org/wiki?curid=301183" title="Medzivládny panel o zmene podnebia">
Medzivládny panel o zmene podnebia



</doc>
<doc id="301184" url="https://sk.wikipedia.org/wiki?curid=301184" title="Medzivládny výbor pre zmenu klímy">
Medzivládny výbor pre zmenu klímy



</doc>
<doc id="301185" url="https://sk.wikipedia.org/wiki?curid=301185" title="Donau-Auen">
Donau-Auen



</doc>
<doc id="301187" url="https://sk.wikipedia.org/wiki?curid=301187" title="Claudie Haigneréová">
Claudie Haigneréová

Claudie Haigneréová (* 13. máj 1957, Le Creusot, Saône-et-Loire, Francúzsko) je francúzska lekárka, kozmonautka a politička. V rokoch 1985-2002 bola kozmonautka agentúr CNES (do roku 1999) a ESA, na obežnú dráhu Zeme sa dostala dvakrát, prvýkrát v roku 1996 navštívila ruskú vesmírnu stanicu Mir, druhýkrát v roku 2001 strávila týždeň na Medzinárodnej vesmírnej stanici (ISS). Celkom vo vesmíre strávila 25 dní, 14 hodín a 24 minút. V roku 2002 prešla na politickú dráhu, od júna 2002 do marca 2004 bola ministerkou poverenou vedou a novými technológiami a potom do mája 2005 ministerkou pre európske záležitosti. 
Život.
Lekárka.
Claudie Haigneréová (do roku 2001 André-Deshaysová) sa narodila 13. mája 1957 v dvadsaťtisícovom Le Creusote, v stredofrancúzskom departemente Saône-et-Loire. Vyštudovala medicínu na univerzite v Dijone, špecializovala sa na biológiu a športové lekárstvo. V rokoch 1981-1984 sa orientovala na leteckú a kozmickú medicínu a na reumatológiu. Od roku 1984 osem rokov pracovala na reumatologickej klinike a rehabilitačnom oddelení parížskej nemocnice Cochin. 
Kozmonautka.
Roku 1985 bola vybraná medzi kozmonautov francúzskej kozmickej agentúry - Národného centra štúdií vesmíru (, CNES). Paralelne s kozmickým výcvikom v rokoch 1985-1990 pracovala v neurofyziologickom stredisku Národného strediska vedeckého výskumu (CNRS) v Paríži. Tu sa zúčastnila prípravy experimentov v oblasti ľudskej fyziológie pre let Jean-Loup Chrétiena na Mir roku 1988. V rokoch 1990-1992 bola zodpovedná za lekársky výskum v CNES. 
V októbri 1992 bola určená za náhradníčku Jean-Pierre Haignerého pre jeho let na Mir v júli 1993. V decembri 1994 bola vybraná na kozmický let v rámci rusko-francúzskeho programu Cassiopée - 13. návštevná expedícia na Mir. Výcvik v Hviezdnom mestečku začala v januári 1995. 
K prvému letu odštartovala 17. augusta 1996 v Sojuze TM-24 z kozmodrómu Bajkonur spolu s členmi 22. základnej expedície na Mir Valerijom Korzunom a Alexandrom Kalerim, v posádke lode bola zaradená ako kozmonaut-výskumník. Na Mire strávila dva týždne naplnené realizáciou experimentov programu Cassiopée z oblasti vesmírnej medicíny, fyziky a technológií. Na Zem sa vrátila v Sojuze TM-23 s vystriedanou posádkou 21. základnej expedície (Jurij Onufrijenko, Jurij Usačov). Let trval 15 dní, 18 hodín a 23 minút. 
Počas roku 1997 pracovala v Moskve vo funkcii francúzskeho reprezentanta v spoločnosti Stars, rusko-európskej spoločnosti poskytujúce komerčné zákazky pre nosiče Sojuz. V máji 1998 sa vrátila do prípravy ako náhradníčka Jean-Pierre Haignerého pre dlhodobý rokov programu Persea, Haigneré mal stráviť pol roka (od februára do augusta 1999) na Mire ako člen 27. základnej expedície. V príprave prešla výcvikom pre Výstup do otvoreného vesmíru a získala kvalifikáciu palubného inžiniera Sojuzu a Miru. Počas letu pracovala v stredisku riadenia letov v Koroľove. 
K 1. novembru 1999 prešla do oddielu kozmonautov ESA. V decembri 2000 bola vymenovaná do 2. návštevnej expedície na Medzinárodnú vesmírnu stanicu (ISS). Do kozmu posádka Viktor Afanasjev, Haigneréová a Konstantin Kozejev vzlietla z Bajkonuru v lodi Sojuz TM-33 21. októbra 2001. Počas týždenného pobytu na stanici kozmonauti uskutočnili plánované experimenty v rámci rusko-francúzskeho programu Andromeda a vrátili sa v Sojuze TM-32. Let trval 20 dní a 20 hodín. 
Politička.
V júni 2002 odišla z ESA do francúzskej vlády. Od júna 2002 do marca 2004 zastávala funkciu poverenej ministerky () pre záležitosti vedy a nových technológií. V marci 2004 až máji 2005 bola poverenou ministerkou pre európske záležitosti. 
Rodina.
Má dcéru Carlu-Anastázii André, narodenú roku 1998. V máji 2001 si vzala kolegu kozmonauta Jean-Pierre Haignerého. 

</doc>
<doc id="301188" url="https://sk.wikipedia.org/wiki?curid=301188" title="Claudie André-Deshaysová">
Claudie André-Deshaysová



</doc>
<doc id="301189" url="https://sk.wikipedia.org/wiki?curid=301189" title="Claudie Haigneré">
Claudie Haigneré



</doc>
<doc id="301190" url="https://sk.wikipedia.org/wiki?curid=301190" title="Claudie André-Deshays">
Claudie André-Deshays



</doc>
<doc id="301191" url="https://sk.wikipedia.org/wiki?curid=301191" title="Demografia Chicaga">
Demografia Chicaga

Ľudia žijúci v Chicagu sa anglicky nazývajú .
Podľa sčítania z roku 2010 tu žilo 2 695 598 ľudí, 1 061 928 domácností a 632 909 rodín žijúcich priamo v Chicagu. Tento počet tvorí takmer jednu pätinu populácie štátu Illinois a necelé 1% populácie Spojených štátov. Hustota osídlenia bola 4 582 obyvateľov na km². 
Etniká.
Rasové zloženie bolo 42% Belosi, 36,8% Černosi, 0,4% pôvodní Američania (Indiáni), 4,3% Aziati, 0,1% pacifický Ostrovania, 13,6% od ostatných rás a 2,9% od dvoch alebo viac rás. Obyvatelia hispánskeho pôvodu, bez ohľadu na rasu, tvorili 28% populácie.
Chicago a okolie tvorí unikátny taviaci kotol rôznych kultúr. Hlavné etnické skupiny sú Íri, Nemci, Taliani, Poliaci, Číňania a Mexičania. Chicago má veľkú populáciu Írskych Američanov na juhu a juhozápade mesta, i keď sa množstvo presťahovalo na predmostie v polovici 20. storočia. Veľa mestských politikov vzišlo práve z tejto veľkej Írskej populácie, hlavne súčasný starosta Richard M. Daley. 
V Chicagu žije najväčšia poľská populácia mimo Varšavu, hlavné mesto Poľska. Chicago sa zároveň považuje za druhé najväčšie srbské a lotyšské mesto na svete a zároveň ako tretie najväčšie grécke mesto na svete. Mesto má i veľkú arabskú (190 tisíc) a rumunskú (cez 110 tisíc) populáciu. V Chicagu žije druhá najväčšia populácia mexických Američanov v USA, najväčšia je v Los Angeles.
Metropolitná oblasť Chicaga je dôležité centrum pre Indo-Američanov a pre Juhoázijcov. Chicago má tretiu najväčšiu juhoázijskú populáciu v USA, po New Yorku a San Franciscu.

</doc>
<doc id="301192" url="https://sk.wikipedia.org/wiki?curid=301192" title="Demografia mesta Chicago">
Demografia mesta Chicago



</doc>
<doc id="301196" url="https://sk.wikipedia.org/wiki?curid=301196" title="Starosta Chicaga">
Starosta Chicaga

Starosta Chicaga je najvyšší predstaviteľ exekutívy mesta Chicaga, tretieho najväčšieho mesta v Spojených štátoch. Starosta Chicaga má právo menovať a odvolávať riaditeľa a vedúcich pracovníkov mestských zložiek ako je polícia, hasičský zbor, ... Starosta je volený v priamych voľbách, ktoré sa zvyčajne konajú každé štyri roky posledný utorok vo februári. Chicago je jediné takto veľké mesto v USA, kde neplatia žiadne limity na možný počet znovuzvolení starostu.

</doc>
<doc id="301197" url="https://sk.wikipedia.org/wiki?curid=301197" title="HSCSD">
HSCSD

HSCSD, skratka pre High Speed Circuit Switched Data, je mechanizmus na prenos dát v mobilnej sieti GSM, založenom na účtovaní podľa času pripojeniu a nie podľa množstva prenesených dát. Toto obmedzenie je už odstránené pri GPRS. Dátový prenos je založený na využívaní časových slotov s rýchlosťou 14,4 kbps na slot, z čoho vyplýva, že pri využití všetkých ôsmich časových slotov sa dá dosiahnuť teoretická rýchlosť 115,2 kbps. Jeden slot trvá 0,5769 ms, všetkých 8 slotov tvorí rámec s dĺžkou 4,6152 ms.
Nasledujúca tabuľka uvádza triedy a počet kanálových intervalov (slotov) určených pre uplink/downlink a maximálny počet kanálových intervalov (slotov) pre súčasný prenos. Cena ktorú zákazník zaplatí je určená na základe toho, aký počet kanálových intervalov (slotov) využíva.
Pokiaľ sú napríklad určené pre downlink 3 kanálové intervaly (sloty) a 1 kanálový interval (slot) pre uplink, jedná sa o asymetrický prenos. Pokiaľ sú určené 2 kanálové intervaly pre downlink aj uplink, jedná sa o symetrický prenos. Kanálové intervaly (sloty) sa pridelujú na celú dobu komunikácie.

</doc>
<doc id="301198" url="https://sk.wikipedia.org/wiki?curid=301198" title="Chicago Loop">
Chicago Loop

Chicago Loop je mestská časť v centre Chicaga, v americkom štáte Illinois. Volá sa podľa miestnej nadzemnej dráhy, ktorá túto oblasť obkolesuje po slučke (). Oficiálny názov je "komunitná oblasť číslo 32". Oblasť je na severe a západe ohraničená riekou Chicago, na východe Michiganským jazerom a na juhu časťou Near South Side. Celá štvrť je srdcom Chicaga a spolu s priľahlými oblasťami severne od rieky a južne od Loop tvoria "downtown" (centrum mesta). Práve tu sa nachádza veľké množstvo finančných mrakodrapov, napr Willis Tower alebo Aon Center. Loop sa delí na 4 podskupiny: The Loop, South Loop, Printer's Row a New Eastside.

</doc>
<doc id="301200" url="https://sk.wikipedia.org/wiki?curid=301200" title="Sam Worthington">
Sam Worthington

Samuel Henry J. "Sam" Worthington (* 2. august 1976) je austrálsky herec. Je známy vďaka úlohám vo filmoch "Tanečník" a "Bitkári" a ako hlavná postava Jake Sully vo filme Jamesa Camerona "Avatar". Hrá taktiež hlavnú úlohu, Persea, v remake filmu "Súboj Titanov".

</doc>
<doc id="301205" url="https://sk.wikipedia.org/wiki?curid=301205" title="Rotavirus">
Rotavirus



</doc>
<doc id="301206" url="https://sk.wikipedia.org/wiki?curid=301206" title="Franz Ferdinand">
Franz Ferdinand

Franz Ferdinand je škótska indie rocková hudobná skupina vedená frontmanom Alexom Kapranosom. Skupina bola založená v roku 2001 v meste Glasgow a zatiaľ vydala štyri štúdiové albumy, z ktorých boli vydané single ako „Take Me Out“, „Evil and a Heathen“, „The Fallen“, „Ulysses“ či „Do You Want To“.
Druhý singel „Take Me Out“ z debutového albumu "Franz Ferdinand" obsadil tretiu priečku v rebríčku UK Albums Chart. Prvý album sa umiestnil v UK album chart taktiež na tretej priečke. Medzi ďalšie úspechy skupiny patrí výhra Mercury Prize v roku 2004 a dvakrát BRIT Awards za najlepšiu britskú skupinu a najlepší britský rockový akt v roku 2005. Do roku 2009 predala skupina viac ako tri milióny albumov po celom svete.
Vznik.
Členovia kapely sa prvýkrát stretli na umeleckej škole v Glasgowe, kde sa rozhodli založiť skupinu, Každý člen už mal predchádzajúce skúsenosti z iných formácií. Zanedlho začali spolupracovať s vydavateľstvom Domino Records, kde vydali prvé EP. Neskôr sa presunuli do Malmö, kde v spolupráci s producentom Tore Johanssonom vydali prvý štúdiový album "Franz Ferdinand".
Názov.
Skupina sa pomenovala podľa rakúskeho arcivojvodu Františka Ferdinanda d'Este (v angličtine Franz Ferdinand). Vražedný atentát spáchaný na tohto následníka trónu, synovca cisára, bol využitý ako vhodná zámienka na rozpútanie prvej svetovej vojny. Členovia kapely sa vyjadrili, že sa im páči znenie tohto názvu, i to, že arcivojvodove úmrtie zmenilo svetové dejiny. Povedali, že sa im páči predstava, že by si ľudia mohli predstaviť pri počutí tohto názvu skôr skupinu ako historickú osobnosť.

</doc>
<doc id="301208" url="https://sk.wikipedia.org/wiki?curid=301208" title="Jaktens tid">
Jaktens tid

Jaktens tid (slovensky "Čas lovu") je druhý štúdiový album fínskej black/folk metalovej skupiny Finntroll. Vydaný bol v roku 2001.

</doc>
<doc id="301209" url="https://sk.wikipedia.org/wiki?curid=301209" title="Operácia Detachment">
Operácia Detachment



</doc>
<doc id="301212" url="https://sk.wikipedia.org/wiki?curid=301212" title="Kovomont Krásno">
Kovomont Krásno



</doc>
<doc id="301214" url="https://sk.wikipedia.org/wiki?curid=301214" title="Airbus A350">
Airbus A350

Airbus A350 je dopravné lietadlo určené pre lety na dlhé vzdialenosti, vyvíjané spoločnosťou Airbus. Je priamym konkurentom lietadiel Boeing 777 a Boeing 787. Projekt A350 je odpoveďou Airbusu na vývoj modelu B787 u konkurenčného Boeingu. Pôvodný A350 mal používať veľké množstvo komponentov z už existujúceho typu A330 (napr. trup), ale veľký úspech úplne nového Boeingu 787 a reakcie potenciálnych zákazníkov prinútili spoločnosť Airbus zmeniť projekt A350 a vytvoriť tak úplne nový typ dopravného lietadla. Airbus A350 je rodina širokotrupných lietadiel s prúdovými motormi a tento model je prvý Airbus, ktorý ma vystužený trup a obe krídla z uhlíkových vlákien. Prepravnú kapacitu majú 250-350 cestujúcich v troch triedach, v závislosti na variante.
Nový Airbus A350 je na trhu známy ako A350 XWB, pričom XWB znamená eXtra Wide Body (extra široké telo). Hlavným zákazníkom pre A350 je Qatar Airways, ktorý objednal 80 lietadiel s troma variantami. Náklady na vývoj presiahli vyše 12 miliárd eur (15 miliard dolárov, alebo 10 miliárd libier). Zavedenie lietadla prebehlo v polovici roku 2014, pričom už k 31. januáru 2013 mal výrobca podpísaných 592 objednávok. Toto moderné lietadlo prvýkrát vzlietlo 14. júna 2013 v Toulouse vo Francúzsku presne o 10:00 hodine.
Varianty.
Airbus A350 sa vyrába vo verziách A350-900, A350-900ULR a A350-1000, vývoj typu A350-800 bol v roku 2014 pozastavený.

</doc>
<doc id="301215" url="https://sk.wikipedia.org/wiki?curid=301215" title="The Proclaimers">
The Proclaimers

The Proclaimers je škótska hudobná dvojica, ktorú tvoria bratia (dvojičky) Charlie a Craig Reid (* 5. marec 1962). Dvojica je známa predovšetkým pre skladby ako „I’m Gonna Be (500 Miles)“, „Sunshine on Leith“, „I’m On My Way“ a „Letter from America“, a tiež pre svoj škótsky prízvuk vo svojich skladbách. Dodnes vydala dvojica jedenásť štúdiových albumov, tri kompilácia a jedno DVD.
The Proclaimers sa hlásia k svojmu škótskému pôvodu a otvorene podporujú Škótsku národnú stranu. Spolupracujú tiež s organizáciou Reprieve, ktorá pomáha obetiam justičných omylov.
Kariéra.
Bratia dvojičky vyrastali v meste Auchtermuchty, Fife (stredné Škótsko). Po niekoľkých punkových a rockových školských skupinách, založili The Proclaimers v roku 1983.
Dvojica sa dostala do verejného povedomia, keď jeden fanúšik z Inverness poslal ich demo nahrávku Britskej skupine The Housemartins, ktorí pozvali The Proclaimers na ich turné po Veľkej Británii v roku 1986. Turné im prinieslo vystúpenie v Britskom popovom hudobnom televíznom programe "The Tube". Skladba „Letter from America“ sa dostala na tretie miesto v rebríčku Britských singlov, zatiaľčo album "This is the Story" získal zlato. Nasledujúci album "Sunshine on Leith" obsahoval skladby „I’m Gonna Be (500 Miles)“ (11. miesto v UK) a „I’m On My Way“ (43. miesto v UK).
Charlie a Craig Reid sú fanúšikmi Hibernian Football Club a pieseň „Sunshine on Leith" sa stala obľúbenou skladbou tohto klubu a hráva sa na každom domácom zápase. Bratia sú tiež známymi podporovateľmi Škótskej nezávislosti a počas svojho života boli aktivistami Škótskej národnej strany, vyjadrujúci svoje názory na turné po Británii v marci 2007. Mnohé z ich skladieb vyjadrujú ich politické názory, ako napr „Letter from America“ a „Cap in Hand“.
"I'm Gonna Be (500 Miles)" sa stala škótskou „hymnou“ a hráva sa na národných futbalových zápasoch a na rôznych tradičných Škótskych podujatiach v celom svete.
V marci 2007 nahrali novú verziu skladby "I'm Gonna Be (500 Miles)" s televíznymi komediálnymi postavami Andy Pipkin (herec Matt Lucas) a Brian Potter (Peter Kay) pre charitu Comic Relief . Táto nová verzia skladby sa dostala na prvé miesto v Britskom rebríčku singlov.

</doc>
<doc id="301216" url="https://sk.wikipedia.org/wiki?curid=301216" title="Bilbao Athletic">
Bilbao Athletic

Bilbao Athletic (niekedy sa o ňom hovorí ako o Athletic Club B) je španielsky futbalový klub, ktorý je rezervou Athletica Club so sídlom v Bilbau, Baskicko. Bol založený v roku 1964 a v súčasnosti hrá v "Segunda División B – Skupina 1", čo je tretia úroveň španielskej ligy. Svoj domov má vo futbalovej akadémii Athletic Club v Lezama.
Na rozdiel od systému, ktorý funguje v Anglicku, v Španielsku hrajú rezervné tímy v tej istej futbalovej pyramíde ako ich materské kluby. Samozrejme rezervné tímy nemôžu postúpiť do tej istej divízie ako ich materský tím. Z tohto dôvodu aj Bilbao Athletic nemôže postúpiť do Primera División. Rezervné tímy tiež nemôžu hrať Copa del Rey, španielsky kráľovský pohár. Na dôvažok len hráči do 23 rokov alebo hráči do 25 rokov s profesionálnou zmluvou sa môžu v priebehu sezóny meniť medzi materským a rezervným tímom.
História.
1936 – 1939.
Počiatky klubu s názvom Bilbao Athletic sa spájajú s obdobím španielskej občianskej vojny, 1936 až 1939. Vtedy viacero najlepších hráčov Athletic Club hralo za národný baskický tím s názvom "Euskadi XI.", ktorý bol zložený na podnet José Antonia Aguirreho, prezidenta Baskicka, ktorý sám bol v minulosti futbalistom Athletica Club. Baskický národný tím podnikol zahraničné turné, aby získal prostriedky pre Baskickú vec a odohral zápasy vo viacerých krajinách Európy i v Mexiku.
Napriek tomu, že počas občianskej vojny bola prerušená La Liga a Copa del Rey, hrali sa majstrovstvá Baskicka. Athletic Club mal svojich najlepších hráčov na turné, čo samozrejme oslabovalo jeho silu. Ochrana mena klubu viedla k vytvoreniu názvu Bilbao Athletic. Názov klubu bol odvodený od pôvodných klubov, ktoré sa zlúčili v roku 1903, "Bilbao Football Club" a "Athletic Club". Napriek obavám Bilbao Athletic v tomto období vyhralo všetky regionálne majstrovstvá.
1964 - 1984.
Klub bol opätovne oživený v roku 1964, keď sa predstavenstvo Athletica Club rozhodlo zriadiť rezervný tím pod trénerskym vedením Piru Gainza. Po krátkom období strávenom v regionálnych majstrovstvách, v roku 1966 postúpil tím do "Tercera División" na trénerskej lavičke už s Rafom Iriondom, keďže Piru Gainza bol začal trénovať Athletic Club.
Hneď vo svojej prvej sezóne v "Tercera División" (1966/67) Bilbao Athletic dosiahlo prvé miesto. Napokon však v baráži o postup do "Segunda División" bolo porazené tímom "Badajoz". V nasledujúcej sezóne 1967/68 sa tímu nepodarilo prebojovať do baráže o postup, hoci mu na to stačilo vsietiť iba jeden gól v poslednom zápase sezóny na pôde "Portugalete".
V sezóne 1969 sa tímu podarilo dosiahnuť vytúžený postup do "Segunda División". Rafa Iriondo začal sezónu na lavičke Bilbao Athletic, ale neskôr išiel k prvé tímu Athletic Club a trénersku taktovkou po ňom prevzal Poli. Tím vyhral 29 z 38 zápasov a v ďalších šiestich remizoval a tak svoju skupinu "Tercera División". V prvej fáze baráže o postup hral s tímom "Ourense", na jeho pôde prehral 1-2 a na San Mamés 0-1. Hoci sa mu nepodarilo postúpiť cez "Ourense", druhú šancu si už nenechal ujsť a prešiel cez "Alavés" po výhre 3-0 na San Mamés a prehre 0-1 na štadióne Mendizorroza. Postup dosiahla táto zostava: Santamaría, Cenitagoya, Beitia, Zarzosa, Arrue, Birichinaga, Díaz, Monreal, Zubiaga, Platas a Gonzalo.
Prvá sezóna v "Segunda División" nebola vôbec dobrá a tím zostúpil späť do "Tercera División", kde pobudol ďalších sedem sezón. Následne bol presunutý do novovzniknutej "Segunda División B". V tomto období sa mu podarilo nielen vychovať množstvo hráčov pre prvý tím, ale bol aj vhodnou prestupnou zástavkou pre trénerov. Veľmi vhodným príkladom je Javier Clemente, ktorý potom čo trénoval Bilbao Athletic začal viesť Athletic Club a získal s ním dva majstrovské tituly v Primera División, jedenkrát Copa del Rey a raz Supercopa de España.
V tej istej sezóne ako Athletic Club získal jeden zo svojich majstrovských titulov (1982/83), Bilbao Athletic postúpilo do "Segunda División", na súpiske s hráčmi, ktorí neskôr posilnili prvý tím, ako Julio a Patxi Salinas, Genar Andrinua a Joseba Agirre. Nasledujúca sezóna bola ešte lepšia, keď Bilbao Athletic dosiahlo 2. miesto v "Segunda División" v tesnom závese za "Castilla CF". Tento tím viedol José Ángel Iribar a jeho súčasťou bol aj strelecký objav Julio Salinas, ktorý s 20 gólmi vyhral trofej Pichichi pre najlepšieho strelca sezóny "Segunda División".
1984 – 1996.
Bilbao Athletic v ďalších sezónach pokračovalo v svojej púti v "Segunda División" a zároveň vychovávalo hráčov, ktorí sa presadzovali na najvyššej úrovni. Hoci mnohým z nich sa nepodarilo dostať do prvého tímu Athletic Club, presadili sa v iných tímoch Primera División. Medzi nich napr. patria Arteaga, Aspiazu a Pizo Gómez. S výnimkou sezóny 1987/88, keď Bilbao Athletic hralo v "Segunda División B". Jeho návrat do vyššej kategórie bol však nespochybniteľný, následne sa klub dlhodobo udržiaval v druhej najvyššej španielskej lige.
Rok 1992 bol dôležitým pre budúcnosť Bilbao Athletic. Bol zrušený oddiel Athletica Club v kategórii do 19 rokov, ktorý bol poslednou zástavkou mladíkov predtým ako prišli do Bilbao Athletic. So sťaženou situáciou sa klub vyrovnal a aj naďalej zotrval v "Segunda División" a zároveň poskytoval kvalitných hráčov pre prvý tím, ako Julen Guerrero, Karanka, Oscar Vales, Mikel Kortina a pod. Bolo však dlhodobo neudržateľné zotrvať v "Segunda División" a tak sezóna 1995/96 bola pre tím posledná na tejto úrovni. Od tohto obdobia sa klub rok čo rok snaží postúpiť do "Segunda División", napriek neúspechu sú to pre mladých hráčov cenné skúsenosti na profesionálnej úrovni.
1996 – súčasnosť.
Sezóna 1996/97 bola plná neistoty až do takej miery, že v priebehu sezóny Carlos Terrazas nahradil Manola Sarabiu na trénerskej lavičke. Na začiatku sezóny klub hrával svoje zápasy na San Mamés, keďže vo futbalovej akadémii v Lezama boli budované nové tribúny pre divákov. Nasledujúca sezóna 1997/98 začala skvelo, keď po siedmich kolách bol tím medzi prvými štyrmi klubmi, čo mu zaručovalo možnosť postupu do vyššej súťaže. Nanešťastie, v druhej polovici sezóny si tím neudržal stabilitu výkonov a prepadol sa na nepostupové miesto. Tretia sezóna (1998/99) za sebou na trénerskej lavičke s Carlosom Terrazasom bola veľmi vrtkavá. Na začiatku na vrchole rebríčka medzi štyrmi najlepšími, čo dávalo niekoľko týždňov nádej na postup. Druhá polovica sezóny bola opäť katastrofálna, tím prehral 9 zápasov v rade a logicky sa neudržal na postupových priečkach.
Pred sezónou 1999/00 prebral tím José Luis Mendilibar. Začiatok bol zlý, keď tím vyhral iba raz z deviatich zápasov. To spôsobilo, že mladí hráči, ktorí sa práve pripojili k tímu, stratili motiváciu. Tím sa však prebral z letargie a dokonca sa mu na začiatku druhej polovice sezóny dostať na 4. miesto v ligovej tabuľke. Netrvalo to dlho a opäť prišli ťažkosti, keď niekoľko najlepších hráčov bolo povolaných hrať za prvý tím v Primera División. Na konci sezóny sa tím ocitol v strede tabuľky, čo mu každopádne zamedzilo postup. Nová sezóna (2000/01), nový tréner Edorta Murua a nová motivácia sa presadiť a postúpiť vyššie. Dobrý začiatok sľuboval od tejto sezóny mnohé a hlavne keď sa tím dlho držal čo najvyššie. Prehry v pozícii lídra tabuľky viedli k nepredstaviteľnému, strádanie tímu a iba jedna výhra z pomedzi ôsmich zápasov priviedla klub do nepostupového pásma a opäť raz premrhaná možnosť poskočiť o divíziu vyššie.
Ani opätovný návrat Carlosa Terrazasa na lavičku v sezóne 2001/02 neviedol k postupu. Ernesto Valverde bol vybraný za trénera pre ďalšiu sezónu 2002/03 a tím bol naozaj na dobrej ceste postúpiť, keď sa mu podarilo skončiť na 4. mieste, čo mu zaručilo účasť v baráži, ale ani v takejto pozícii sa to nepodarilo. Sezónu 2003/04 začali mladíci s veľkými očakávaniami a to hlavne pre úspechy v predchádzajúcej. Tréner Edorta Murua odviedol poctivú prácu a očakával, že sa tým dostane na pozície zaručujúce úspech, ale tento tím bol veľmi neskúsený, čo s odrazilo aj na jeho výsledkoch.
Ani za posledných päť sezón 2004/05 až 2008/09 sa tímu nepodarilo postúpiť. "Segunda División B" sa stáva z roka na rok náročnejšou, čo na jednej strane pomáha mladým hráčom etablovať sa v profesionálnom futbalovom prostredí, na strane druhej zatiaľ znemožňuje dosiahnuť úspech v podobe postupu do vyššej súťaže. Je však pozitívne vnímať, že niektorí odchovanci Bilbao Athletic, ako Markel Susaeta, Jon Vélez, Aitor Ramos a Koikili Lertxundi sa úspešne integrovali do prvého tímu v Primera División. Aj niektorí ďalší hráči Gaizka Bergara, Urko Arroyo, Raúl Fernández a Beñat Etxebarria z času na čas hrávajú za Athletic Club.
Poslednú sezónu 2008/09 pod vedením Kikeho Liñera možno označiť za uspokojivú. Tím skončil sezónu v pokojnom strede tabuľky na 11. mieste, ďaleko od zostupových ťažkostí. Zostup takých tímov ako "Valladolid B", "Real Sociedad B" a "Deportivo B" jasne ukazuje náročnosť "Segunda División B" pre rezervné tímy španielskej futbalovej elity.
Osobnosti.
V klube pôsobili známi tréneri napr. Javier Clemente, Agustín Gaínza, José Ángel Iribar, Rafa Iriondo. Medzi významných hráčov patria José Ramón Alexanko, Rafael Alkorta, Fernando Amorebieta, Gaizka Garitano, Andoni Goikoetxea, Julen Guerrero, José Ángel Iribar, Mexico Javier Iturriaga, Aitor Karanka, Julio Salinas, Francisco Yeste.

</doc>
<doc id="301219" url="https://sk.wikipedia.org/wiki?curid=301219" title="Herbert Alexander Simon">
Herbert Alexander Simon



</doc>
<doc id="301220" url="https://sk.wikipedia.org/wiki?curid=301220" title="Herbert A. Simon">
Herbert A. Simon



</doc>
<doc id="301223" url="https://sk.wikipedia.org/wiki?curid=301223" title="Goju ryu">
Goju ryu



</doc>
<doc id="301224" url="https://sk.wikipedia.org/wiki?curid=301224" title="Allen Newell">
Allen Newell

Allen Newell (* 19. marec 1927, San Francisco, Kalifornia, USA - † 19. júl 1992, Pittsburgh, Pensylvánia) bol americký informatik a kognitívny vedec. Pracoval v RAND Corporation ako výskumník na poli umelej inteligencie a kognitívnej psychológie. V roku 1975 dostal spolu s Herbertom Simonom Turingovu cenu.

</doc>
<doc id="301230" url="https://sk.wikipedia.org/wiki?curid=301230" title="Dany Sabourin">
Dany Sabourin

Dany Sabourin (* 2. september 1980, Val d'Or, Quebec, Kanada) je bývalý profesionálny hokejový brankár, hrajúci v AHL za Providence Bruins. V roku 2006 získal Baz Bastien Memorial Trophy pre najlepšieho brankára AHL. Jeho otec Gary Sabourin v NHL odohral 627 zápasov.

</doc>
<doc id="301231" url="https://sk.wikipedia.org/wiki?curid=301231" title="Robert Esche">
Robert Esche

Robert Esche (22. január 1978, Whitesboro, New York, USA) je americký hokejový brankár, hrajúci za SKA Saint Petersburg v KHL.
Prvú sezónu v NHL nastúpil v roku 1998 za tím Phoenix Coyotes. Na sezónu 2002/2003 prestúpil do Philadelphia Flyers.
Niekoľkokrát nastúpil za reprezentačný celok USA. V rokoch 1997 a 1998 nastúpil s reprezentáciou USA na majstrovstvá sveta juniorov.

</doc>
<doc id="301232" url="https://sk.wikipedia.org/wiki?curid=301232" title="Humphrey Appleby">
Humphrey Appleby

Sir Humphrey Appleby, GCB, KBE, MVO, MA (Oxon) je fiktívna postava v britských televíznych seriáloch "Yes, Minister" (čes. "Jistě, pane ministře") a "Yes, Prime Minister" ("Jistě, pane premiére"). Postavu stvárnil britský herec sir Nigel Hawthorne. 
V seriáli "Yes, Minister" je sir Humphrey Appleby stálym tajomníkom Ministerstva pre administratívne záležitosti (fiktívneho ministerstva britskej vlády). V poslednej epizóde seriálu "Yes, Minister" ("Party Games") sa stane tajomníkom vlády, čo je funkcia, ktorú zastáva v nadväzujúcom seriáli "Yes, Prime Minister". Za stvárnenie tejto postavy získal Nigel Hawthorne štyrikrát (v rokoch 1981, 1982, 1986 a 1987) cenu BAFTA v kategórii "Best Light Entertainment Performance".
Sir Humphrey je majster manipulácie, často sa vyjadruje rozvláčne - napríklad: "Vzhľadom na mierne nebulóznu a nekonkrétnu povahu vášho poslania, aj trochu okrajový a periférny charakter vášho vplyvu na centrálne rokovanie a rozhodovanie v rámci politického procesu, zrejme existuje dôvod na reštrukturalizáciu ich akčných priorít takým spôsobom, že vaša likvidácia sa z ich aktuálnej agendy eliminuje." (tým ministra informoval, že už nie je na zozname teroristov) - alebo úplne zahmlievajúco, ako napríklad: "Nanešťastie, hoci tá odpoveď vskutku bola jasná, jednoduchá a priama, napriek tomu nastane istá ťažkosť, ak jej máme oprávnene prisúdiť štvrtý z prídomkov, ktoré ste teraz uviedol. Keďže presná korelácia medzi informáciou, ktorú ste tam v parlamente predniesol, a faktami, pokiaľ môžu byť identifikované a prezentované, je žiaľbohu taká, že pôsobí gnozeologické problémy, a to takých rozmerov, ktoré veľmi zaťažujú logické i sémantické zdroje anglického jazyka bremenom oveľa ťažším ako môže podľa rozumných očakávaní uniesť." (oznámenie premiérovi, že v snemovni - hoci nevedome - klamal).

</doc>
<doc id="301233" url="https://sk.wikipedia.org/wiki?curid=301233" title="Chris Osgood">
Chris Osgood

Chris Osgood (* 26. november 1972, Peace River, Alberta, Kanada) je bývalý kanadský hokejový brankár. Hrával za kluby Detroit Red Wings, St. Louis Blues a New York Islanders. Získal celkovo 3-krát Stanley cup. V NHL vychytal až 401 víťazstiev a bol len desiaty brankár, ktorý prekonal hranicu 400 víťazstiev.
Kariéra.
Osgood bol v roku 1991 draftovaný tímom Detroit Red Wings v treťom kole na celkovom 54. mieste. Svoj debut v NHL si odohral v sezóne 1993/1994. Nasledujúcu sezónu bol v tíme jednotkou Mike Vernon. Detroit postúpil až do finále Stanley Cupu proti New Jersey Devils, kde prehral 0:4. O rok neskôr Osgood dostal viac šancí, odohral 50 zápasov s priemerom obdržaných gólov na zápas 2,17. Spoločne s Mikom Vernonon získal William M. Jennings Trophy. V sezóne 1996/1997 sa Detroit opäť prebojoval do finále Stanley Cupu, kde porazil Philadelphiu Flyers. Aj nasledujúcu sezónu sa tím dostal do finále Stanley Cup, tentoraz nastúpil proti Washingtonu Capitals, ktorý podľahol 4:0. Osgood tak získal dvakrát po sebe Stanley cup.
V lete 2001 do Detroitu prestúpil Dominik Hašek. Dňa 28. septembra] 2001 preto Osgood podpísal novú zmluvu s New York Islanders. Tu zotrval jeden a pol sezóny. Následne prestúpil do St. Louis Blues. Kde zostal do roku 2005. Po lockoutu sa opäť vrátil do Detroitu. V roku 2006 sa do tímu vrátil aj Dominik Hašek, tak Osgood odohral v NHL iba 26 zápasov. Nasledujúcu sezónu bol brankárskou jednotkou stále Hašek, no sprevádzali ho zranenia. Preto na záver súťaže nastupoval na viac zápasov Osgood, ktorý aj odohral väčšinu zápasov v play-off, kde Detroit postúpil až do finále a porazil Pittsburgh Penguins. O rok neskôr sa opäť prebojoval do finále, tentoraz však vyhral Stanley cup Pittsburgh Penguins. Po skončení sezónny 2010 – 11 ukončili svoju bohatú aktívnu kariéru.

</doc>
<doc id="301234" url="https://sk.wikipedia.org/wiki?curid=301234" title="Kamil Jarina">
Kamil Jarina

Kamil Jarina (* 24. júl 1976, Most) je český hokejový brankár.

</doc>
<doc id="301235" url="https://sk.wikipedia.org/wiki?curid=301235" title="Andreas Möller">
Andreas Möller

Andreas Möller (* 2. september 1967, Frankfurt nad Mohanom, Nemecko) je bývalý nemecký futbalový stredopoliar. V drese Nemecka vyhral Majstrovstvá sveta 1990 a Euro 96.
Ako tvorca hry bol známy svojimi prihrávkami do gólových príležitostí.
Na klubovej úrovni hral za Eintracht Frankfurt (1985-87, 1990-92, 2003-04), Borussiu Dortmund (1988-90, 19942000), Juventus (1992-94), a Schalke 04 (2000-03). Vyhral Pohár UEFA v drese Juventusu v roku 1993, keď zdolal Borussia Dortmund celkovým skóre 6-1. Neskôr vyhral Ligu majstrov v drese Dortmundu v 1997, kedy ironicky zdolal svoj bývalý klub, Juventus 3-1. 
Za Nemecko odohral 85 zápasov, v ktorých strelil 29 gólov. Okrem dvoch víťazných turnajov reprezentoval Nemecko aj na MS 1994 a 1998 a na Eure 92.
Nehral vo finále MS 1990 a bol suspendovaný vo finále Eura 96 po tom ako dostal žltú kartu v zápase proti Anglicku v semifinále. V tomto stretnutí strelil víťazný pokutový kop v predĺžení
V júni 2007 začal svoju trénerskú kariéru v klube Viktoria Aschaffenburg, ktorý hrával v Oberliga Hessen. V roku 2008 sa stal atletickým riaditeľom klubu Kickers Offenbach.

</doc>
<doc id="301236" url="https://sk.wikipedia.org/wiki?curid=301236" title="Československé státní aerolinie">
Československé státní aerolinie



</doc>
<doc id="301237" url="https://sk.wikipedia.org/wiki?curid=301237" title="ČSA">
ČSA

ČSA je skratka pre:

</doc>
<doc id="301239" url="https://sk.wikipedia.org/wiki?curid=301239" title="Clarence S. Campbell Bowl">
Clarence S. Campbell Bowl

Trofej Clarence S. Campbell Bowl vznikla ako protiváha Prince of Wales Trophy v roku 1968. 
Jej víťazom sa stával najlepší tím Západnej divízie, t. j. divízie zostavenej z nových klubov NHL. Od sezóny '74-'75 tak vznikla Clarence S. Campbell Conference (od ročníka '93-'94 premenovaná na Western Conference). Trofej získava víťaz play-off časti v tejto konferencii.
Podobne ako Princ of Wales Trophy došlo aj u Clarence S. Campbell Bowl k zmene stanov v ročníku '81-'82. Odvtedy sa víťazom stáva najlepší tím konferencie v play-off, teda aj jeden z finalistov Stanley Cupu.

</doc>
<doc id="301240" url="https://sk.wikipedia.org/wiki?curid=301240" title="President’s Trophy">
President’s Trophy

President's Trophy je druhou najmladšou z klubových trofejí NHL. Od roku 1986 ju získava najlepší klub základnej časti.

</doc>
<doc id="301241" url="https://sk.wikipedia.org/wiki?curid=301241" title="Albert Saský (1738 – 1822)">
Albert Saský (1738 – 1822)

Albert Kazimír August Saský, tešínsky vojvoda (* 11. júl 1738, Drážďany, Nemecko – † 10. február 1822, Viedeň, Rakúsko) bol nemecký princ z rodu Wettinovcov. Narodil sa ako mladší syn poľského kráľa a saského kurfirsta Augusta III. a Márie Jozefy Habsburskej, ktorá bola prvostupňovou sesternicou cisárovnej Márie Terézie.
Vďaka sobášu s Máriou Kristínou, dcérou rakúskej cisárovnej Márie Terézie a jej manžela Františka Lotrinského, sa stal členom kráľovskej rodiny. Bol známy zberateľ umenia a dal postaviť Albertínu vo Viedni, najväčšiu a jednu z najkrajších galérii na svete.
Život.
Spočiatku bol rodičmi predurčený k cirkevnej dráhe, ale napokon sa rozhodol pre vojenskú kariéru. V roku 1759 vstúpil s bratom Klementom do rakúskej (cisárskej) armády a v januári 1760 bol prvýkrát vo Viedni predstavený nielen Márii Terézii a Františkovi Štefanovi Lotrinskému, ale aj ich dcére Márii Kristíne, ktorá sa mala stať jeho manželkou. V rokoch 1760 - 1762 bojoval v sedemročnej vojne a po jej skončení bol povýšený na generála jazdectva. V decembri 1763 sa vrátil na cisársky dvor vo Viedni a v priebehu jeho pobytu sa zamiloval do arcivojvodkyne Márie Kristíny. Tá opätovala jeho city a v priebehu roku 1765 Mária Terézia súhlasila s budúcim sobášom medzi nimi (k dcére mala výnimočne blízky emocionálny vzťah, preto jej umožnila vydať sa z lásky, čo iným svojim deťom nedovolila).
Koncom roku 1765 Mária Terézia menovala Alberta Kazimíra poľným maršalom a tiež miestodržiteľom v Uhorsku. Budúci manželia mali sídliť v Bratislave, hlavnom meste Uhorska. 6. apríla 1766 sa na zámku Schlosshof konala Albertova svadba s Máriou Kristínou. Svadba bola pôvodne naplánovaná na predchádzajúci rok, ale kvôli smrti Máriinho otca Františka Štefana bola odložená. Albert získal po nebohom svokrovi územie Tešínska v rakúskom Sliezsku (obe územia boli súčasťou vena jeho manželky), čím získal titul tešínskeho vojvodu. Vzhľadom na to, že bol po svadbe členom habsbursko-lotrinskej dynastie, získal tiež titul arcivojvodu.
Manželstvo Alberta s Máriou Kristínou zostalo bezdetné. Mária síce krátko po svadbe porodila dcéru Kristínu, tá ale zomrela niekoľko dní po narodení. Spolu s manželkou si po smrti Máriinho brata Leopolda a jeho manželky Márie Ludoviky adoptovali ich syna Karola Ľudovíta. Ten po Albertovej smrti zdedil Tešínsko a s ním aj titul tešínskeho vojvodu.
Guvernér.
Albert bol v rokoch 1765 – 1780 uhorským miestodržiteľom. Za sídlo si zvolil Bratislavský hrad; letnou rezidenciou sa stal zámok v Halbturne neďaleko Neziderského jazera. Neskôr sa stal guvernérom Rakúskeho Nizozemska. Počas tohto obdobia nechal v Bruseli postaviť palác Laeken (v súčasnosti v ňom sídli belgická kráľovská rodina). Práve tu začal zhromažďovať umelecké diela, ktoré vzal so sebou, keď spolu s manželkou museli v roku 1793 utiecť z Bruselu do Viedne kvôli francúzskej revolúcii a invázii francúzskych vojsk.
Návrat do Viedne.
Po príchode do Viedne sa nasťahovali do paláca susediaceho s Hofburgom, ktorý bol pôvodne navrhnutý Emanuelom Telesom Silva-Taroucom (16911771). Architekt Louis Montoyer (17491811) palác po príchode Alberta a jeho manželky zväčšil. Do tohto paláca, ktorý je pomenovaný po Albertovi – Albertina, nechal presťahovať celú svoju umeleckú zbierku kresieb a grafík. Pri preprave zbierky z Bruselu sa však jedna z nákladných lodí potopila, čím Albert prišiel o jednu tretinu zbierky.
Smrť.
Po predčasnej smrti svojej manželky v roku 1798, ktorá zomrela na týfus, celú svoju pozornosť venoval iba umeleckej zbierke, ktorú neskôr odkázal svojmu synovcovi a adoptovanému synovi Karolovi.
V Augustiniánskom kostole vo Viedni nechal Albert pre svoju manželku postaviť nádherný pomník, na výrobu ktorého si najal talianskeho sochára Antonia Canovu. Manželia sú pochovaní v hrobkách číslo 111 a 112 v tzv. Toskánskej krypte, súčasti kapucínskej krypty. Albert Saský zomrel 10. februára 1822 vo veku 83 rokov.

</doc>
<doc id="301242" url="https://sk.wikipedia.org/wiki?curid=301242" title="Original Six">
Original Six

Original Six (francúzsky: six équipes originales) sú tímy, ktoré tvorili Národnú hokejovú ligu (NHL) v rokoch 1942 až 1967. Týchto šesť tímov sú Boston Bruins, Chicago Black Hawks, Detroit Red Wings, Montreal Canadiens, New York Rangers a Toronto Maple Leafs. Po 25 sezónach, ktoré boli jedinými 
tímami ligy, sa k nim v roku 1967 pridalo šesť nových franšíz v rámci rozšírenia NHL.
Šestka nie je pôvodným tímom NHL. Canadiens a Maple Leafs sú dvaja členovia tejto skupiny, ktorí sú zakladajúcimi členmi (sezóna 1917 – 18) NHL. Okrem 25 sezón ako jediných tímov sa však Pôvodná šestka považuje za skupinu aj preto, že sa k lige pripojila v roku 1926, a teda je najstarším aktívnym klubom NHL s náskokom najmenej 41 sezón v porovnaní s akýmkoľvek iným tímom.
"Original Six" má spolu najviac titulov Stanley Cupu spomedzi franšíz NHL; Canadiens majú najviac víťazstiev, a to 24. Maple Leafs, ktorí vyhrali posledný Stanley Cup z éry Pôvodnej šestky, sú jedinou franšízou Pôvodnej šestky, ktorá sa od rozšírenia v roku 1967 nevrátila do finále Stanley Cupu. Po skončení finále Stanley Cupu v roku 2024 ostatných päť tímov "Original Six" vyhralo 21 z 56 Stanley Cupov udelených od rozšírenia v roku 1967.
Pozadie.
V 20. rokoch 20. storočia pozostávala NHL z 10 tímov, ale počas Veľkej hospodárskej krízy liga zažila obdobie útlmu, keď kvôli finančným tlakom postupne stratila tímy Pittsburgh Pirates/Philadelphia Quakers, Ottawa Senators/St. Louis Eagles a Montreal Maroons. New York/Brooklyn Americans, jeden z pôvodných expanzných tímov ligy, spolu s Bruins a Maroons, vydržali dlhšie, ale od roku 1936 hrali ako zverenci ligy. Druhá svetová vojna a jej vlastné ekonomické problémy vážne vyčerpali kanadskú hráčsku základňu ligy od vstupu Kanady do vojny v septembri 1939 a mnohí hráči odišli na vojenskú službu. Americans pozastavili svoju činnosť na jeseň 1942, čo zanechalo NHL iba so šiestimi tímami.
Napriek rôznym vonkajším snahám o expanziu po vojne, vrátane pokusov o oživenie franšíz Maroons a Americans, počet členov ligy zostal počas nasledujúcich 25 sezón na šiestich tímoch. Toto bolo najdlhšie statické obdobie bez expanzie, presunov tímov alebo zmenšenia v histórii ligy a tiež najdlhšie obdobie bez zmeny štadióna zo strany tímu. Ďalšia najdlhšia séria, od expanzie do Saint Paul v Minnesote a Columbusu v Ohiu v roku 2000 až po presun Atlanta Thrashers do Winnipegu v roku 2011, nie je ani zďaleka taká dlhá; iba dve ďalšie obdobia (1982 – 1991 a 2011 – 2017) trvali dlhšie ako päť sezón. 25 sezón je tiež druhým najdlhším obdobím bez expanzie, presunov tímov alebo zmenšenia v histórii severoamerického športu, hneď za Major League Baseball (MLB), ktorá zaznamenala iba zmeny štadiónov medzi presunom pôvodných Baltimore Orioles do New Yorku v roku 1903 a presunom Boston Braves do Milwaukee v roku 1953, čo bolo rozpätie 50 sezón.
Korupcia.
Liga tolerovala monopolistické praktiky majiteľov. Napríklad majiteľ Red Wings James E. Norris v jednom momente fakticky vlastnil aj Black Hawks a bol aj najväčším akcionárom Rangers. Mal tiež významný vplyv na Bruins prostredníctvom hypoték poskytnutých tímu, aby ho udržali nad vodou počas Veľkej hospodárskej krízy, čo viedlo niektorých kritikov k žartu, že NHL je skratka pre „Norris House League“.
Kontrola majiteľov nad ich tímami bola absolútna, s chabými pracovnými podmienkami pre hráčov. Vždy, keď boli hráči poslaní do nižších lig, boli im znížené platy a ich náklady na premiestnenie neboli hradené. Hráči boli podpísaní tímom už v 16 rokoch a potom boli vlastníctvom tohto tímu počas celej ich kariéry, čo následne usmerňovalo ich rozvoj.
Hráčsky dôchodkový plán bol vytvorený v roku 1946, ale finančné údaje boli pred hráčmi utajené a tí museli akceptovať akékoľvek dôchodkové platby, o ktorých sa majitelia jednostranne rozhodli. Drsné pracovné podmienky viedli k niekoľkým sporom medzi hráčmi, vrátane protimonopolného konania v roku 1957 a pokusu o založenie odborov. Kontrola majiteľov bola ešte viditeľnejšia, keď bol štvornásobný víťaz Stanley Cupu a útočník Red Wings Ted Lindsay, hlavná sila agitujúca za hráčsky odbor v roku 1957, poslaný do posledného tímu Black Hawks. Následné kroky hráčov Toronta Boba Bauna a Carla Brewera začiatkom 60. rokov 20. storočia nakoniec viedli k založeniu Národnej hokejovej asociácie hráčov (NHLPA) v roku 1967, hoci inauguračný výkonný riaditeľ NHLPA Alan Eagleson naďalej zahmlieval finančné údaje dôchodkového plánu, zatiaľ čo z plánu čerpal peniaze, čo bolo odhalené až v roku 1989.

</doc>
<doc id="301245" url="https://sk.wikipedia.org/wiki?curid=301245" title="Československé aerolinie">
Československé aerolinie



</doc>
<doc id="301246" url="https://sk.wikipedia.org/wiki?curid=301246" title="Augusta Lynx">
Augusta Lynx

Augusta Lynx je bývalý americký hokejový tím ktorý hral nižšiu hokejovú súťaž East Coast Hockey League. Sídlil v meste Augusta v štáte Georgia. Pod týmto názvom pôsobil v rokoch 1998-2008. V rokoch 1991-1998 pôsobil pod názvom Raleigh IceCaps.

</doc>
<doc id="301247" url="https://sk.wikipedia.org/wiki?curid=301247" title="Belleville Bulls">
Belleville Bulls

Belleville Bulls je kanadský juniorský hokejový tím hrajúci Ontárijskú hokejovú ligu (OHL). Sídli v kanadskom meste Belleville v provincii Ontário. Založený bol v roku 1981

</doc>
<doc id="301248" url="https://sk.wikipedia.org/wiki?curid=301248" title="Brampton Battalion">
Brampton Battalion

Brampton Battalion je kanadský juniorský hokejový tím hrajúci Ontárijskú hokejovú ligu (OHL). Sídli v kanadskom meste Brampton v provincii Ontário. Založený bol v roku 1996.

</doc>
<doc id="301249" url="https://sk.wikipedia.org/wiki?curid=301249" title="Seibergov–Wittenov invariant">
Seibergov–Wittenov invariant

Seibergove-Wittenove invarianty sú invarianty kompaktnej 4-rozmanitosti zavedené Edwardom Wittenom (pozri ), používajúce Seiberg-Wittenovu teóriu skúmanú Seibergom a Wittenom (, ) počas ich skúmania Seibergovej-Wittenovej kalibračnej teórie.
Seibergove-Wittenove invarianty sú podobné Donaldsonovým invariantom a možno ich použiť na dokázanie podobných (no niekedy o niečo silnejších) výsledkov ohľadom hladkých 4-rozmanitostí. Po technickej stránke sa s nimi narába oveľa ľahšie ako s Donaldsonovými invariantmi; napríklad, moduli priestory riešení Seibergových-Wittenových rovníc majú tendenciu ku kompaktnosti, takže sa možno vyhnúť vážnym problémom, ktoré súvisia s kompaktifikáciou moduli priestorov Donaldsonovej teórie.
Detailný opis Seibergových-Wittenových invariantov pozri v , , , , . O vzťahoch k sympletickej rozmanitosti a Gromovovým-Wittenovým invariantom pozri . O ranej histórii pozri .
Štruktúry spin "c".
Seiberg-Wittenove rovnice závisia na výbere komplexnej spinovej štruktúry, spinu "c", na 4-rozmanitosti "M". V 4 dimenziách je skupina spin"c"
("U"(1)×Spin(4))/(Z/2Z), 
a je z nej homomorfizmus do SO(4). Štruktúra spin"c" na "M" je výťah prirodzenej SO(4) štruktúry tangentového zhluku (za predpokladu Riemannianovej metriky a orientácie) k skupine spin "c". Každá hladká kompaktná 4-rozmanitosť "M" má štruktúry typu spin "c" ( hoci väčšina nemá spinové štruktúry.
Seiberg-Witten rovnice.
Stanovte hladkú kompaktnú 4-rozmanitosť "M", vyberte štruktúru spin"c" "s" na "M" a
napíšte "W"+, "W"− pre asociované spinorové zhluky a "L" pre determinujúci líniový zhluk. Napíšte φ pre samoduálne spinorové pole (sekcia "W"+) a "A" pre U(1) pripojenie na "L".
Seiberg-Wittenove rovnice pre for (φ,"A") sú
formula_1
formula_2
kde "D""A" je Diracov operátor "A", "F""A" je zakrivenie 2-formy "A", 
a "F""A"+ je jej samoduálna častica a σ je umocnená mapa od "W"+ na imaginárne samoduálne 2-formy a formula_3 
je reálne samoduálna dvojforma, často reprezentovaná ako nula alebo harmonická.
Riešenie (φ,"A") pre Seiberg-Wittenove rovnice sa nazýva monopoly, keďže tieto rovnice sú rovnice poľa bezváhových magnetických monopolov na rozmanitosti "M".
The moduli priestor riešení.
Priestor riešení je v réžii kalibračnej skupiny a kvocient pri tejto akcii sa nazýva moduli priestor monopolov.
Moduli priestor je obvykle rozmanitosť. Riešenia sa nazýva redukovateľné, ak je fixované nejakým netriviálnym elementom kalibračnej skupiny, ktorý je ekvivalentný k formula_4. Nevyhnutnou
a dostatočnou podmienkou pre redukovateľné riešenia pre metriku na "M" a samoduálne 2-formy formula_3 je, že samoduálna časť harmonického zástupcu kohomologickej triedy určujúceho líniového zhluku je ekvivalentná harmonickej časti formula_6.
Moduli priestor je rozmanitosť s výnimkou u redukovateľných monopolov. Takže ak "b"2+("M")≥1, potom moduli priestor je (pravdepodobne prázdna) rozmanitosť pre všeobecné metriky. Navyše, všetky komponenty majú rozmer
formula_7
Moduli priestor je prázdny pre všetky s výnimkou konečného počtu spinu"c" štruktúr "s", a je vždy kompaktný.
O rozmanitosti "M" sa hovorí, že je jednoduchého typu, ak je moduli priestor konečný pre všetky "s". Zbiehavosť jednoduchého typu udáva, že ak "M" je jednoducho pripojené a "b"2+("M")≥2, potom je moduli priestor konečný. Toto platí pre sympletické rozmanitosti.
Ak "b"2+("M")=1, potom existujú príklady rozmanitostí s moduli priestormi arbitrárne vysokých dimenzií.
Seiberg-Wittenove invarianty.
Seiberg-Witten invarianty sa najľahšie definujú pre rozmanitosti "M" jednoduchého typu. V tomto prípade je invariantom mapa spinu"c" štruktúr "s" na Z, priberajúc "s"k počtu elementov moduli priestoru počítaných so znakmi.
Ak má rozmanitosť "M" metriku pozitívnej skalárnej zakrivenosti a "b"2+("M")≥2, potom všetky Seiberg-Wittenove invarianty "M" miznú.
Ak je rozmanitosť "M" jednoducho pripojená a sympletická a "b"2+("M")≥2, potom má spin"c" štruktúru "s", na ktorej je Seiberg-Wittenov invariant 1. Podstatné je, že nemôže byť rozdelený ako pripojená suma rozmanitostí s "b"2+≥1.

</doc>
<doc id="301251" url="https://sk.wikipedia.org/wiki?curid=301251" title="Seiberg–Wittenov invariant">
Seiberg–Wittenov invariant



</doc>
<doc id="301252" url="https://sk.wikipedia.org/wiki?curid=301252" title="Major League Baseball">
Major League Baseball

Major League Baseball, skr. MLB, je najvyššia a úplne profesionálna bejzbalová liga v Severnej Amerike, ktorá pozostáva z mužstiev, ktoré hrajú v "Národnej lige" a v "Americkej lige". Tieto dve ligy sa spojili v roku 2000 do jedinej organizácie MLB, ktorú vedie Commissioner of Baseball (komisár alebo splnomocnenec pre bejzbal). Národná a Americká liga sa spojili po tom, ako 100 rokov fungovali ako dve samostatné organizácie. Pojmom MLB sa často označuje aj organizácia, ktorá na chod tejto ligy dohliada.
MLB predstavuje jednu z hlavných profesionálnych športových líg v Spojených štátoch a v Kanade. Pozostáva z 30 mužstiev29 v USA a 1 v Kanade. Spolu s Medzinárodnou bejzbalovou federáciou riadi MLB aj tzv. World Baseball Classic.
Organizačná štruktúra.
Nasledujúca tabuľka zachytáva delenie MLB na dve ligy, z nich každá sa ďalej delí na tri divízie po piatich až šiestich tímoch:
Dejiny.
Vysvetlenie týkajúce sa uvádzania rôznych rokov vzniku MLB.
Ako rok svojho založenia používa MLB (súčasná oficiálna organizácia) rok "1869" – rok kedy bolo založené prvé profesionálne mužstvo, the Cincinnati Red Stockings. Toto mužstvo oficiálne oslavovalo svoje sté výročie v roku 1969 a svoje 125. výročie v roku 1994, obe tieto udalosti si klub pripomínal aj prostredníctvom nášiviek na dresoch. Dejiny súčasných klubov Chicago Cubs a Atlanta Braves siahajú až do Národnej Asociácie profesionálnych bejzbalových hráčov (1870). Prvý zápas v Národnej lige bejzbalových klubov, ktorý sa hral v sobotu 22. apríla 1876 (na ihrisku Jefferson Street Grounds, Philadelphia), je často považovaný za začiatok MLB.
Vznik.
Prvým pokusom o celonárodnú profesionálnu ligu bola krátkodobá Národná asociácia, ktorá fungovala v rokoch 1871 až 1875. História dvoch súčasných klubov MLB, Atlanta Braves a Chicago Cubs, siaha späť až k tejto Národnej asociácii.
V súčasnosti existujú dve najvyššie súťaže Národná liga (založená v roku 1876) a Americká liga (založená v roku 1901).
Iné ligy.
Niekoľko ďalších, dnes už nefunkčných líg, je oficiálne považovaných za profesionálne ligy a štatistiky a rekordy z týchto líg sa započítavajú do štatistík súčasnej MLB. Medzi tieto ligy patrí Asociácia únie (Union Association) (1884), Americká asociácia (1882 – 1891, nesmie sa zamieňať s nižšími ligami s rovnakým menom z neskoršieho obdobia), Hráčska liga (Players League) (1890) a Federálna liga (1914 – 1915). Koncom 50. rokov 20. storočia sa vážne uvažovalo o zriadení tretej profesionálnej ligy s názvom Kontinentálna liga, ale táto liga sa nikdy nehrala.
Niekoľko hráčov černošskej ligy bolo uvedených do Bejzbalovej siene slávy. Avšak černošské ligy nie sú oficiálne považované za profesionálne, hlavne z dôvodu neúplnosti štatistických záznamov.
Japonská profesionálna bejzbalová liga, rozdelená na Pacifickú ligu a Centrálnu ligu, nie je oficiálne považovaná za profesionálnu ligu. Žiadni japonskí hráči neboli uvedení do Siene slávy; avšak Sadaharu Oh je všeobecne známy na oboch brehoch Tichého oceánu ako držiteľ neoficiálneho svetového rekordu v počte homerunov: 868.
Vzostup.
V 60-tych rokoch 19. storočia, aj za pomoci Občianskej vojny, dosiahol variant bejzbalu, ktorý sa hral v New Yorku štatút národného športu a bol zriadený aj prvý orgán, ktorý tento šport riadil – Národná asociácia bejzbalových hráčov (NABBP). NABBP existovala ako amatérska liga 12 rokov. Do roku 1867 bolo jej členmi viac ako 400 klubov, aj keď najväčší počet najsilnejších klubov bol stále v severovýchodnej časti krajiny.
V roku 1870 nastal rozkol medzi profesionálnymi a amatérskymi bejzbalovými hráčmi, po tom ako bol v roku 1869 založený prvý profesionálny bejzbalový tím, the Cincinnati Red Stockings. NABBP sa rozdelila na dve skupiny. V roku 1871 vznikla Národná asiciácia "profesionálnych" bejzbalových hráčov. Niektorí ju považujú za prvú major league. Jej amatérsky náprotivok zanikol po niekoľkých rokoch.
V roku 1876 bola založená Národná liga profesionálnych bejzbalových "klubov" – ktorá stále existuje, po tom ako sa Národná asociácia stala neúčinnou. Dôraz bol v novej lige kladený skôr na "kluby" ako na "hráčov". Kluby mohli teraz uzatvárať zmluvy s hráčmi, mohli zabrániť tomu, aby hráči "utekali" do klubov, v ktorých by im zaplatili viac. Čo sa týka povinností klubov, od tých sa vyžadovalo, aby odohrali všetky dopredu dohodnuté zápasy, aby sa nestávalo to, že ak klub stratil šancu získať ligový titul tak neodohral svoje zvyšné zápasy, čo bolo bežnou praxou v časoch Národnej asociácie. Bolo vynaložené spoločné úsilie, aby sa zabránilo predávaniu zápasov, ktoré často viedlo k pochybnostiam o konečnom výsledku.
Prvé roky Národnej ligy boli búrlivé s častými hrozbami od konkurenčných líg a s revoltou hráčov proti nenávidenej "výhradnej klauzule", ktorá bránila voľnému pohybu hráčov medzi klubmi. Konkurenčné ligy boli pravidelne zakladané, ale aj pravidelne rozpúšťané. Najúspešnejšou z nich bola Americká asociácia (1881–1891), niekedy nazývaná aj "Liga piva a whiskey" kvôli jej tolerancii voči predaju alkoholických nápojov divákom. Počas niekoľkých rokov sa víťazi Národnej ligy a Americkej asociácie stretávali v posezónnej sérii o absolútneho víťaza - čo bol akýsi prvý pokus o Svetovú sériu.
Asociácia únie (Union Association) prežila iba jednu sezónu (1884), rovnako ako Hráčska liga (Players League) (1890). Obe tieto ligy sú mnohými historikmi považované za profesionálne ligy (major leagues), hlavne kvôli vysokej úrovni hry (aj keď iba na krátky čas) a kvôli počtu hviezdnych hráčov. Avšak niektorí historici spochybňujú profesionálny štatút Asociácie únie a poukazujú na to, že kluby prichádzali a odchádzali a sporia sa o to, že klub zo St. Louis, ktorý zámerne "zostavil " prezident ligy (ktorý bol aj vlastníkom klubu) bol jediný klub, ktorý sa aspoň priblížil úrovni profesionálnej ligy.
V tom čase existovalo mnoho líg, malých aj veľkých. Čo robilo Národnú ligu najvyššou, tzv. "major" ligou, bolo jej dominantné postavenie vo veľkých mestách, hlavne v New York City. Veľké mestá ponúkali bejzbalové tímy, systém pokrytia národnými médiami a fanúšikovske základne, ktoré dokázali vytvárať zisk, ktorý umožňoval klubom získavať najlepších hráčov v krajine.
Výsledné súperenie o ponuky pre hráčov viedlo k rozsiahlemu rozväzovaniu zmlúv a mnohým právnym sporom. Jeden z najznámejších sporov sa týkal hviezdneho hráča na druhej méte Napoleona Lajoie, ktorý v roku 1901 prestúpil v rámci jedného mesta vo Philadelphii z klubu Phillies hrajúceho v Národnej lige do mužstva Athletics hrajúceho Americkú ligu. Súd mu vydal zákaz hrať bejzbal v štáte Pennsylvánia, a tak bol Lajoie v nasledujúcom roku predaný do tímu v Clevelande, kde pôsobil ako hráč a manažér mnoho sezón.
Vojna medzi Americkou a Národnou ligou vytvárala nárazové vlny v celom bejzbalovom svete. Na stretnutí v Hoteli Leland v Chicagu v roku 1901 prijali ostatné bejzbalové ligy plán na uchovanie si svojej nezávislosti. 5. septembra 1901, Patrick T. Powers, prezident Východnej ligy, vyhlásil vznik druhej Národnej asociácie profesionálnych bejzbalových líg, NAPBL alebo skrátene "NA".
Ban Johnson mal iné plány s NA. Zatiaľ čo NA funguje ešte aj dnes (je známa ako "Nižšia bejzbalová liga (Minor League Baseball)"), on ju videl ako nástroj na ukončenie hrozieb od menších rivalov, ktorí by sa jedného dňa chceli rozšíriť aj do iných oblastí a ohroziť tak dominanciu jeho ligy.
Po roku 1902 tri ligy — NL, AL, a NAPBL — podpísali novú Národnú dohodu. Nová dohoda zviazala nezávislé zmluvy so zmluvami z Národnej ligy, ktoré využívali výhradnú klauzulu. Bejzbaloví hráči sa stali tovarom. Nová dohoda taktiež zaviedla formálny klasifikačný systém pre nezávislé nižšie ligy, ktorý reguloval hodnotu zmlúv v dolároch. Bol to predchodca systému, ktorý zdokonalil Branch Rickey a ktorý sa používa do dnes.
Dead-ball era.
V tomto čase hráči počas zápasov príliš neskórovali, hre dominovali nadhadzovači ako Walter Johnson, Cy Young, Christy Mathewson, Mordecai Brown, a Grover Cleveland Alexander, až v takom rozsahu, že obdobie medzi rokmi 1900–1919 sa nazýva "dead-ball era" (obdobie mŕtvej loptičky). Tento pojem taktiež presne vystihuje stav, alebo dalo by sa povedať aj vlastnosti "bejzbalovej loptičky". Loptička stála tri doláre, čo bola vtedy nemalá suma. Vlastníci klubov preto neboli ochotní míňať peniaze na nové loptičky, ak to nebolo nevyhnutné. Vtedy nebolo nič nezvyčajné, ak sa s jednou loptičkou odohral celý zápas, na konci ktorého bola loptička špinavá od trávy, blata a žuvacieho tabaku a taktiež bola zdeformovaná kvôli množstvu odpalov. Loptičky sa vymieňali za nové iba vtedy keď boli odpálené medzi divákov a stratili sa. Mnohé kluby si najímali akúsi bezpečnostnú službu, ktorej jedinou úlohou bolo vydolovať loptičku odpálenú do hľadiska.
Homeruny boli preto zriedkavé a herným stratégiám v tom čase dominovali jednométové odpaly, úlievky, ukradnuté méty, tzv. hit-and-run hry a iné taktiky. Rôzne spôsoby odpalu, ako napríklad Baltimore Chop sa používali na zvýšenie počtu jednométových odpalov.
Pravidlo o tom, že foul ball sa počíta ako strajk pálkara znamenalo významnú zmenu pravidiel, ktorá v priebehu niekoľkých rokov priviedla bejzbal ako hru, v ktorej saa skórovalo množstvo bodov na úroveň hry, v ktorej bolo nesmierne ťažké získať bod (run). Pred zavedením tohto pravidla neboli nesprávne odpaly (foul balls) počítané ako strajky: pálkar mohol odpáliť Ľubovoľný počet nesprávnych odpalov bez toho, aby mu boli pripísané nejaké strajky; to bola veľká výhoda pre pálkarov. V roku 1901 prijala toto nové pravidlo Národná liga a v roku 1903 ho prijala aj Americká liga.
Obdobie Druhej svetovej vojny.
14. januára 1942 poslal Komisár Major League Baseball Kenesaw Mountain Landis list prezidentovi Franklinovi D. Rooseveltovi ohľadne pokračovania bejzbalovej ligy aj počas vojny. Tento list sa nazýva Green Light Letter. V tomto liste Komisár žiadal, aby sa bejzbal hral aj naďalej a aby sa začala aj nová bejzbalová sezóna. Prezident Roosevelt odpovedal "Úprimne si myslím, že pre krajinu by bolo najlepšie keby sa bejzbal hral aj naďalej. Bude menej nezamestnaných ľudí a všetci budú pracovať dlhšie a ťažšie ako kedykoľvek predtým. A to znamená, že títo ľudia, ešte viac ako v minulosti, by mali mať možnosť oddýchnuť si a zamestnať si hlavu aj inými vecami ako je ich práca."
S požehnaním prezidenta Roosevelta začala Major League Baseball s jarným tréningom v roku 1942 s malými obmedzeniami. Aj napriek tomu, že niektorí hráči boli stiahnutí z bejzbalových ihrísk a poslaní na bojové polia, bejzbal sa hrať neprestal a družstvá medzi sebou aj naďalej súťažili.
Búranie rasovej bariéry.
V 40. rokoch 20. storočia Branch Rickey, prezident a generálny manažér mužstva Brooklyn Dodgers si vybral hráča Jackieho Robinsona zo zoznamu nádejných hráčov z Černošskej ligy. Po získaní prísľubu od Robinsona, že "nastaví aj druhé líce" voči akýmkoľvek rasovým útokom namiereným voči nemu, Rickey s ním podpísal zmluvu na $600 mesačne. Tento čin bol neskôr označovaný za "Vznešený experiment", Robinson, ktorý hral v sezóne 1946 za farmársky tím Dodgers, Montreal Royals, bol prvým černošským bejzbalovým hráčom v Medzinárodnej lige od roku 1880.
V nasledujúcom roku povolali Dodgers Robinsona do prvého tímu. 15. apríla 1947 Robinson debutoval v major league na štadióne Ebbets Field pred 26 623 divákmi, medzi ktorými bolo viac ako 14 000 černošských priaznivcov. Afroamerickí bejzbaloví fanúšikovia začali navštevovať zápasy Dodgers v ktoromkoľvek meste a vynechávali tak zápasy tímov Černošskej ligy, výlučne ktoré navštevovali predtým. Povolanie Robinsona do prvého tímu sa stretlo vo všeobecnosti s pozitívnym, ale aj zmiešaným prijatím medzi novinármi a bielymi hráčmi z major league. Manažér Leo Durocher povedal svojmu mužstvu, "Nezáleží mi na tom či je ten chlap žltý alebo čierny... Ja som manažérom tohto tímu a ja vravím, že bude hrať. Okrem toho vravím, že z nás všetkých môže spraviť boháčov. A ak ktorýkoľvek z vás nevie minúť peniaze, postarám sa o to, aby ste boli vymenení." Po hrozbe štrajku od niektorých hráčov oznámili prezident Národnej ligy Ford Frick a Komisár Happy Chandler, že ktokoľvek vstúpi do štrajku bude suspendovaný. Robinsona významne podporili mnohí hráči major league, vrátane spoluhráča z Dodgers Pee Wee Reesea ktorý povedal, "Človeka môžete nenávidieť z mnohých dôvodov. Ale farba pleti nie je jedným z nich."
V tom roku získal Robinson cenu pre nováčika roka v Major League Baseball (samostatné ocenenie pre nováčika roku v Národnej a Americkej lige sa neudeľovalo až do roku 1949).
O menej ako tri mesiace sa Larry Doby stal prvým Afroameričanom, ktorý zbúral rasovú bariéru v Americkej lige keď nastúpil za mužstvo Cleveland Indians. Aj on sa musel vysporiadať s podobnou rasovou diskrimináciou ako Robinson a vďaka svojej bohatej kariére sa dostal aj do Siene slávy. V nasledujúcom roku vstúpilo do oboch líg niekoľko čiernych hráčov. Satchel Paige podpísal zmluvu s Indiánmi a Dodgers pridali na súpisku okrem Robinsona ďalších troch čiernych hráčov.
Rozširovanie na západ, juh a sever.
Pol storočie, od roku 1903 do roku 1953, pozostávali dve major ligy z dvoch 8-členných líg. 16 tímov sídlilo iba v desiatich mestách, všetky sa nachádzali v severovýchodnej alebo stredozápadnej časti Spojených štátov: New York City mal tri tímy a Boston, Chicago, Philadelphia a St. Louis mali po dva tímy. St. Louis bolo najjužnejším a najzápadnejším mestom s tímom, ktorý hral v major league. Najdlhšia cesta z Bostonu do St. Louis trvala približne 24 hodín vlakom.
Obdobie rozširovania a preskupovania líg začalo v roku 1953 kedy sa mužstvo Boston Braves z Národnej ligy stalo mužstvom Milwaukee Braves. V roku 1954 sa St. Louis Browns stali Baltimore Orioles. V roku 1955 sa Philadelphia Athletics stali Kansas City Athletics. Tieto tri tímy boli najmenej úspešnými organizáciami v major league, aj napriek tomu, že Braves mali obyčajne tímový priemer nad-.500 a že tak ako oni aj Browns vyhrali ligový titul v štyridsiatych rokoch 20. storočia. Tieto tri presuny mužstiev neboli kontroverzné. Ďalších niekoľko presunov je kontroverzných dodnes.
Bejzbaloví odborníci považujú šéfa tímu Brooklyn/Los Angeles Dodgers Waltera O'Malleyho za "pravdepodobne najvplyvnejšieho vlastníka bejzbalového klubu v období prvého rozširovania." Pred sezónou v roku 1958 presťahoval svoje mužstvo Brooklyn Dodgers do Los Angeles. Keď O'Malley presťahoval organizáciu Dodgers z Brooklynu, táto správa obletela celý športový svet a samotný šéf klubu sa ocitol aj na obálke časopisu "TIME". Obálku pre toto vydanie vytvoril športový karikaturista Willard Mullin, známy svojou karikatúrou "Brooklyn Bum", ktorá personifikovala tento klub. O'Malley dokázal taktiež presvedčiť konkurenčný klub New York Giants, aby sa presťahoval na západ a stal sa z neho San Francisco Giants. Giants sa potýkali s klesajúcou návštevnosťou na svojom starom štadióne Polo Grounds. Ak by sa na západ presťahovali iba Dodgers, boli by najbližším tímom z Národnej ligy St. Louis Cardinals. Spoločné sťahovanie by zaručilo hosťujúcim tímom ekonomickejšie cestovania na Západné pobrežie. O'Malley pozval primátora San Francisca Georga Christophera do New Yorku, aby sa stretol s vlastníkom mužstva Giants Horaceom Stonehamom. Stoneham zvažoval presťahovať Giants do Minnesoty, ale na konci roka 1957 sa nechal presvedčiť, aby sa pripojil k O'Malleymu pri jeho ceste na Západné pobrežie. Stretnutia sa uskutočnili v priebehu sezóny 1957 a proti vôli komisára Forda Fricka. Spoločné sťahovanie zlomilo srdcia mnohým fanúšikom neworkských mužstiev v Národnej lige, ale v konečnom dôsledku bolo pre oba tímy prospešné—a rovnako prospešné bolo aj pre Major League Baseball. Presťahovanie malo aj okamžitý úspech, pretože Dodgers dosiahli rekord v major-league v návšteve na jeden zápas pri ich prvom domácom vystúpení keď na štadión prišlo 78 672 fanúšikov.
V roku 1961 sa "prvé" mužstvo Washington Senators presťahovalo do Minneapolis–St. Paul a stali sa z nich Minnesota Twins. Do Americkej ligy boli v rovnakom čase pridané dve mužstvá: Los Angeles Angels (ktoré sa čoskoro z centra L.A. presťahovali do blízkeho Anaheim) a nové mužstvo "druhí" Washington Senators. Národná liga nasledovala tento trend a pribrala tímy Houston Astros a New York Mets v roku 1962. Astros (známi ako "Colt .45s" počas prvých troch sezón) sa stali prvou južanskou organizáciou v major league od čias mužstva Louisville Colonels, ktoré skončilo v roku 1899. Mets si od národných médií vyslúžili nálepku zbytočného tímu, keď vo svojej prvej sezóne dosiahli skóre 40–120, a ani počas nasledovných sezón nehrali o nič lepšie—ale vo svojej ôsmej sezóne (1969) sa Mets stali prvým mužstvom z tímov, ktoré rozšírili ligy v 60. rokoch, ktoré vyhralo Svetovú sériu.
V roku 1966 sa Major League Baseball dostala aj na „hlboký juh“ keď sa Braves presťahovali do Atlanty. V roku 1968 sa Kansas City Athletics presťahovali na západ a stali sa z nich Oakland Athletics.
V roku 1969 každá liga prijala dve nové mužstvá. Do Americkej ligy vstúpili Seattle Pilots (z ktorých sa stali Milwaukee Brewers po jednej katastrofálnej sezóne v Seattli) a Kansas City Royals. Do Národnej ligy vstúpilo prvé kanadské mužstvo Montreal Expos a rovnako aj San Diego Padres.
V roku 1972 sa druhí Washington Senators presťahovali do Dallas–Fort Worth metroplex aby sa z nich stali Texas Rangers. V roku 1977 do MLB vstúpilo druhé kanadské mužstvo Toronto Blue Jays a rovnako aj Seattle Mariners. Týmto sa skončilo obdobie rozširovania: do líg neboli prijaté žiadne nové mužstvá a žiadne sa ani nepresťahovali až do 90. rokov 20. storočia. V roku 1993 vstúpili do Národnej ligy Florida Marlins (v súčasnosti Miami Marlins keď sa v roku 2012 presťahovali priamo do mesta Miami) a Colorado Rockies so sídlom v Denveri. V roku 1998 prešli Brewers z Americkej do Národnej ligy a boli prijaté dva nové tímy: do Národnej ligy Arizona Diamondbacks so sídlom vo Phoenixe a do Americkej ligy Tampa Bay Devil Rays (v súčasnosti Tampa Bay Rays) so sídlom v St. Petersburg na Floride.
Po sezóne 2001 hlasovali vlastníci klubov a zmenšení počtu tímov v ligách. Očakávalo sa, že kluby Montreal Expos a Minnesota Twins ukončia svoju existenciu. Kvôli súdnym sporom s viacerými stranami bol tento plán najprv pozastavené a následne v júni 2002 zamietnutý. Iróniou bolo, že Twins skončili na prvom mieste v roku 2002.
Expos sa stali prvou organizáciu, ktorá sa za posledných viac ako tridsať rokov sťahovala, keď sa z nich stali Washington Nationals v roku 2005. Toto sťahovanie ponechalo v Kanade iba jeden tím, ale naopak vrátilo bejzbal do hlavného mesta USA po 33 ročnej prestávke. Toto sťahovanie organizácie, rovnako ako už mnohokrát predtým, znamenalo návrat bejzbalu do mesta, ktoré v minulosti opustil. Aj napriek tomu, že je niekoľko miest, ktoré nadobro stratili bajzbal na úrovni major league v 19. storočí, od roku 1901 je Montreal jediným mestom, do ktorého sa bejzbalové mužstvo už nevrátilo. (Do toho sa nepočíta krátko trvajúca Federálna liga. Napriek tomu sa súčasné dve ligy vyhli iba dvom trhom, ktoré pôsobili vo Federálnej lige—Buffalo a Indianapolis.)
Dominancia nadhadzovačov a zmena pravidiel.
Ku koncu 60. rokov sa mierka na váhach medzi nadhadzovaním a odpaľovaním priklonila na stranu nadhadzovačov. V roku 1968 — ktorý bol neskôr pomenovaný "Rok nadhadzovača" — vyhral hráč klubu Boston Red Sox Carl Yastrzemski titul najlepšieho pálkara v Americkej lige s priemerom iba 30,1%. Je to najnižší priemer v histórii MLB. Nadhadzovač klubu Detroit Tigers Denny McLain vyhral 31 zápasov, čím sa stal jediným nadhadzovačom (k sezóne 2011) ktorý vyhral 30 zápasov v jednej sezóne od čias Dizzyho Deana v roku 1934. Prvý nadhadzovač tímu St. Louis Cardinals Bob Gibson dosiahol podobný pozoruhodný výkon, keď jeho ukazovateľ ERA bol na úrovni len 1.12.
Po týchto výkonoch nadhadzovačov prijala komisia majúca na starosti pravidlá v decembri 1968 pravidlo, ktorým sa zmenšila strike zóna. Pôvodná zóna od kolien po ramená pálkara sa zmenila na horný bod kolien po podpazušie a zároveň sa znížil kopec nadhadzovača (nadhadzovačská méta) z 15 na 10 palcov. Toto pravidlo sa začalo uplatňovať od sezóny 1969.
V roku 1973 chcela Americká liga, ktorá mala oveľa menšiu návštevnosť ako Národná liga, ešte viac podporiť skórovanie a zaviedla tzv. "pravidlo určeného pálkara" designated hitter (DH).
Power age.
v 90. rokoch a začiatkom nového tisícročia sa bežne stávalo, že bejzbalový hráči odpálili za sezónu aj 40 až 50 homerunov, výkon ktorý bol považovaný za vzácnosť ešte v 80. rokoch. Bolo zrejmé, že minimálne niekoľko týchto zlepšených výkonov bolo spôsobených tým, že hráči užívali steroidy a iné výkon podporujúce drogy. Mnohí moderní bejzbalový teoretici veria, že potreba nadhadzovačov vzdorovať takémuto nárastu sily by mohla viesť v určitom bode k revolúcii v nadhadzovaní. Nové nadhody, ako napríklad záhadný gyroball, by mohol nachýliť váhy z útoku späť k obrane. Revolúcia v nadhadzovaní by nebola žiadnou novinkou; už niekoľko nadhodov zmenilo bejzbalový zápas, vrátane nadhodu s názvom slider v 50. a 60. rokoch a split-fingered fastball v 70. až 90. rokoch. Od 90. rokoch zažíva vzkriesenie pomalý nadhod tzv. changeup, ktorý skvelé využívajú nadhadzovači ako Trevor Hoffman, Greg Maddux, Jamie Moyer, Tom Glavine, Johan Santana, Pedro Martínez a Tim Lincecum. V súčasnosti nadhadzovači ako Jonathan Sánchez a Ubaldo Jiménez začali hádzať tieto nadhody tak, že chytili loptičku medzi dva prsty - prostredník a ukazovák, vytvoriac tak padajúci pohyb, tento nadhod sa nazýva "split change."

</doc>
<doc id="301257" url="https://sk.wikipedia.org/wiki?curid=301257" title="Elliptic Curve DSA">
Elliptic Curve DSA



</doc>
<doc id="301258" url="https://sk.wikipedia.org/wiki?curid=301258" title="ECDSA">
ECDSA



</doc>
<doc id="301260" url="https://sk.wikipedia.org/wiki?curid=301260" title="Digitálny zvuk">
Digitálny zvuk

Digitálny zvuk používa digitálny signál na zvukovú reprodukciu. To obsahuje analógovo-digitálny prevod, digitálno-analógový prevod, uskladnenie informácie a prenos informácie.

</doc>
<doc id="301267" url="https://sk.wikipedia.org/wiki?curid=301267" title="Tlaková níž (singel)">
Tlaková níž (singel)

„Tlaková níž“ je prvý singel z rovnomenného, v poradí druhého albumu speváka Mira Jaroša. V roku 2007 sa stal v 52. týždni desiatou najhranejšou skladbou v slovenskom éteri. 
Vznik.
Pesnička „Tlaková níž“ vznikla v Prešove, v štúdiu Perina niekedy v marci 2007. Vznik piesne sprevádzal dážď a keď si Randy (Vlado Gnepa – producent) na klavíri hral nejaké tóny, Mira spontánne napadla melódia, ktorú najprv naspieval v angličtine („Free to love“). Slovenský text neskôr napísal Jozef Husovský. 
Pesničku objavilo Fun radio, hudobnú dramaturgiu zaujala natoľko, že ju začali hrávať niekoľkokrát denne. Pesnička prešla call outami a stala sa jednou z najžiadanejších. Neskôr ju začali hrávať aj iné slovenské rádia. Niektoré volili hrať skôr remix nahrávky (Groove and simple), nakoľko sa im rádiová verzia zdala príliš pomalá. V decembri 2007 sa dostala na desiatu priečku najhranejších slovenských pesničiek v slovenskom éteri. Pre Mira to bol prvý ozajstný hit. Vďaka úspechu nahrávky sa Miro vrátil na scénu a dostal ponuku nahrať celý album u vydavateľstva EMI.
Videoklip.
Obrazové spracovanie natočili Imagine vision a predstavuje Mira s kapelou ako hrajú v starom opustenom sklade. Spieva príbeh tlakovej níže a na obrazovke sa striedajú príbehy bežných ľudí (žiarlivosť, hádka, rozchod...) Natáčalo sa v opustenej, páchnucej, chladnej hydinárni plnej zrna. Videoklip po uvedení rotoval na hudobných staniciach, aj na českom Óčku.

</doc>
<doc id="301269" url="https://sk.wikipedia.org/wiki?curid=301269" title="Saint-Étienne">
Saint-Étienne

Saint-Étienne je mesto na stredovýchode Francúzska, 60 kilometrov juhozápadne od Lyonu v regióne Auvergne-Rhône-Alpes, departement Loire vo Francúzskom stredohorí.
Podľa sčítania ľudu z roku 1999 má mesto 180 210 obyvateľov, v celej metropolitnej oblasti podľa rovnakého zdroja žije 321 703 ľudí. Veľmi známy je miestny futbalový klub AS Saint-Étienne.
Vývoj počtu obyvateľov.
"Počet obyvateľov"

</doc>
<doc id="301286" url="https://sk.wikipedia.org/wiki?curid=301286" title="Bombový útok v Pakistane 1. januára 2010">
Bombový útok v Pakistane 1. januára 2010

Bombový útok v Pakistane (1. januára 2010) bol samovražedný bombový útok, ktorý nastal 1. januára 2010 v obci "Hasan Shah Khel" v Severozápadnej pohraničnej provincii v Pakistane. Incident si vyžiadal najmenej 95 obetí a vyše 100 zranených osôb.
Priebeh.
Miestny obyvatelia sa stretli aj s dôvodom utvorenia ozbrojených milícii, ktoré by bojovali proti Talibanu. Táto polovojenská organizácia v tejto oblasti, v blízkosti Severného a Južného Vaziristanu, obývanej najmä kmeňovými komunitami totiž operuje vo veľkom počte. Militanti hrozili smrťou každému kto sa pripojí k domobrane.
Samovražedný atentátnik zastavil svoje vozidlo Mitsubishi Pajero Pick-up pri dave ľudí sledujúcich volejbalový zápas a odpálil výbušninu. Použitá bola neznáma výbušnina s odhadovanou hmotnosťou vyše 270 kilogramov. Podľa svedkov tragédie následkom výbuchu vznikol ohnivý hríb ktorý jasne ožiaril okolie. Počas výbuchu bolo na volejbalovom zápase prítomných takmer 300 osôb, z nich okolo 200 utrpeli zranenia a najmenej 95 prišli o život následkom útoku. Medzi obeťami bolo aj šesť detí a päť príslušníkov polovojenskej skupiny. Telá hráčov boli následkom tlakovej vlny spôsobenej explóziou vyhodené do vzduchu.
Výbuch poškodil viac ako dvadsať okolitých domov, vrátane mešity, kde práve zasadal miestny mierový výbor. Hoci sa strecha mešity zrútila, nikto zo zúčastnených nebol zranený. Niekoľko ľudí uviazlo v troskách budov. Na hľadanie obetí v tme boli použité reflektory automobilov.
Na mieste činu sa podľa polície pohybovalo ešte druhé vozidlo, ktoré však ušlo. "Jedno vozidlo tu vybuchlo a druhé ušlo nevedno kam. Domnievame sa, že môže byť využité k útoku na inom mieste," vyjadril sa šéf miestnej polície.
Reakcie.
Prezident Asif Ali Zardari a premiér Yousaf Raza Gillani odsúdili tento teroristický útok. Altaf Hussain, líder liberálnej strany Muttahida Qaumi (MQM) taktiež označil útok za odsúdeniahodný a nazval ho pokusom o zhoršenie vyhrotenej situácie v Pakistane. Vláda Severovýchodnej provincie oznámila, že vyplatí 300 000 pakistanských rupií (t. j. 2 500 eur) každej rodine zosnulého a 100 000 pakistanských rupií (830 eur) každému poškodenému.
Ministerka zahraničných vecí USA, Hillary Clintonová k útokom povedala: "Spojené štáty rázne odsudzujú súčasné teroristické útoky zamerané na civilné obyvateľstvo v Pakistane, a vyjadruje úprimnú sústrasť pozostalým rodinám obetí a pakistanskému ľudu. Teroristi sa zameriavali na školy, trhy, mešity a teraz aj na volejbalový zápas. Spojené štáty budú naďalej podporovať pakistanský ľud v ich úsilí budovať vlastnú budúcnosť bez strachu a zastrašovania, budú podporovať ich úsilie v boji proti násilnému extrémizmu a za posilnenie demokracie"
Britské ministerstvo zahraničných vecí vydalo oficiálne vyjadrenie v ktorom odsúdili "tento strašný útok, ktorý viedol k zbytočnej strate mnohých životov."

</doc>
<doc id="301287" url="https://sk.wikipedia.org/wiki?curid=301287" title="Nashua">
Nashua

Nashua môže odkazovať na:
Miesta.
V Spojených štátoch:

</doc>
<doc id="301289" url="https://sk.wikipedia.org/wiki?curid=301289" title="Nashua (New Hampshire)">
Nashua (New Hampshire)

Nashua je mesto v Hillsborough County v americkom štáte New Hampshire. Je to druhé najväčšie mesto v štáte (a v troch severných štátoch Nového Anglicka) po Manchesteri. 
Rozvojový impulz mu dal dnes už neexistujúci textilný priemysel, v posledných dekádach sa mesto stalo súčasťou ekonomického rozvoja bostonského regiónu. Nashua bola časopisom Money v jeho ročnom dotazníku dvakrát označená ako "Najlepšie miesto pre život v Amerike" (). Je to jediné mesto, ktoré získalo toto ocenenie dvakrát—v rokoch 1987 a 1997. V roku 2007 vydavateľstvo Morgan Quitno označilo mesto Nashua ako 27. najbezpečnejšie mesto v krajine.

</doc>
<doc id="301293" url="https://sk.wikipedia.org/wiki?curid=301293" title="Jakovlev Jak-40">
Jakovlev Jak-40

Jakovlev Jak-40 je regionálne prúdové dopravné lietadlo vyvinuté v Sovietskom zväze v 60. rokoch 20. storočia.
Vznik a vývoj.
Lietadlo malo byť náhradou za stroje Iliušin Il-12 a Iliušin Il-14. Prvý prototyp vzlietol 21. októbra 1966. V roku 1968 začali Jaky-40 lietať na pravidelných linkách, používali sa na prepravu osôb a aj na vojenské účely (ale tiež aj ako výsadkové). Celkom bolo vyrobených 1011 lietadiel, z toho 125 kusov bolo exportovaných do 18 krajín sveta.

</doc>
<doc id="301294" url="https://sk.wikipedia.org/wiki?curid=301294" title="Zoznam predstaviteľov štátov v roku 2010">
Zoznam predstaviteľov štátov v roku 2010

Zoznam predstaviteľov štátov v roku 2010 obsahuje zoznam hláv štátov (prezidenti, monarchovia) a vrchných politických predstaviteľov (predsedovia vlád) jednotlivých štátov sveta v roku 2010.

</doc>
<doc id="301295" url="https://sk.wikipedia.org/wiki?curid=301295" title="Scott Stevens">
Scott Stevens

Ronald Scott Stevens (* 1. apríl 1964 Kitchener, Ontario, Kanada) je bývalý kanadský hokejový obranca. Hral v 22 sezónach v Národnej hokejovej lige za Washington Capitals, St. Louis Blues a New Jersey Devils. 
Svoju kariéru začal vo Washingtone, kde jeho solídna obrana a ofenzívne schopnosti pomohli tímu k jeho historicky prvej účasti v play-off. Potom, čo strávil ročník v St. Louis, ho získal tím New Jersey Devils. Práve tu získal reputáciu neľútostného a tvrdého majstra bodyčekov. Zosobňoval obranu Devils, stal sa kapitánom tohto tímu a dokázal sa s ním štyrikrát počas deviatich rokov prebiť do finále Stanley Cupu, pričom k víťazstvu doviedol mužstvo trikrát. V roku 2000 Stevens vyhral Conn Smythe Trophy pre najužitočnejšieho hráča play-off. Navzdory tímového úspechu s Devils nikdy nevyhral Norris Trophy, cenu pre najlepšieho obrancu. Jeho kariéra dospela ku koncu v sezóne 2003/04, keď nakoniec odišiel do hokejového dôchodku kvôli následkom otrasu mozgu.
Externé odkazy.
 

</doc>
<doc id="301298" url="https://sk.wikipedia.org/wiki?curid=301298" title="Zagorka">
Zagorka



</doc>
<doc id="301300" url="https://sk.wikipedia.org/wiki?curid=301300" title="NHL 1942/1943">
NHL 1942/1943

Sezóna 1942/1943 bola 26. sezóna NHL. Víťazom Stanley Cupu sa stal tím Detroit Red Wings. Pred sezónou zanikol tím Brooklyn Americans a tak sa počet tímov znížil na 6. Tento počet vydržal až do roku 1967, keď bol počet tímov v NHL zdvojnásobený. Táto éra sa nazýva ako Original Six.
Zníženie počtu tímov si vyžiadalo tiež zmenu hracieho systému play-off. Do neho teraz postupovali štyri najlepšie celky. V semifinále hral prvý proti tretiemu a druhý proti štvrtému. Všetky série boli štvorzápasové.

</doc>
<doc id="301303" url="https://sk.wikipedia.org/wiki?curid=301303" title="Eutrapelia">
Eutrapelia

Eutrapelia (z gr. duchaplnosť, vtipnosť, prívetivosť) je vlastnosť človeka viesť s každým príjemný rozhovor, teda rozumieť žartom a vtipne odpovedať. Osoba s takýmito vlastnosťami sa po grécky volá eutrapelos.
Je to aj jedna z Aristotelových cností - "zlatá stredná cesta" medzi neomalenosťou a šaškovaním. V Biblii sa slovo vyskytuje iba raz v Liste Efezanom 5:4, v slovenskom preklade Biblie je preložené ako "neprístojné žarty".

</doc>
<doc id="301304" url="https://sk.wikipedia.org/wiki?curid=301304" title="NHL 1966/1967">
NHL 1966/1967

Sezóna 1966/1967 bola jubilejná 50. sezóna NHL. Víťazom Stanley Cupu sa stal tím Toronto Maple Leafs.

</doc>
<doc id="301307" url="https://sk.wikipedia.org/wiki?curid=301307" title="NHL 1943/1944">
NHL 1943/1944

Sezóna 1943/1944 bola 27. sezóna NHL. Víťazom Stanley Cupu sa stal tím Montreal Canadiens.

</doc>
<doc id="301308" url="https://sk.wikipedia.org/wiki?curid=301308" title="NHL 1944/1945">
NHL 1944/1945

Sezóna 1944/1945 bola 28. sezóna NHL. Víťazom Stanley Cupu sa stal tím Toronto Maple Leafs.

</doc>
<doc id="301309" url="https://sk.wikipedia.org/wiki?curid=301309" title="NHL 1945/1946">
NHL 1945/1946

Sezóna 1945/1946 bola 29. sezóna NHL. Víťazom Stanley Cupu sa stal tím Montreal Canadiens.

</doc>
<doc id="301311" url="https://sk.wikipedia.org/wiki?curid=301311" title="NHL 1946/1947">
NHL 1946/1947

Sezóna 1946/1947 bola 30. sezóna NHL. Víťazom Stanley Cupu sa stal tím Toronto Maple Leafs.

</doc>
<doc id="301312" url="https://sk.wikipedia.org/wiki?curid=301312" title="NHL 1947/1948">
NHL 1947/1948

Sezóna 1947/1948 bola 31. sezóna NHL. Víťazom Stanley Cupu sa stal tím Toronto Maple Leafs.

</doc>
<doc id="301314" url="https://sk.wikipedia.org/wiki?curid=301314" title="NHL 1948/1949">
NHL 1948/1949

Sezóna 1948/1949 bola 32. sezóna NHL. Víťazom Stanley Cupu sa stal tím Toronto Maple Leafs.

</doc>
<doc id="301315" url="https://sk.wikipedia.org/wiki?curid=301315" title="NHL 1949/1950">
NHL 1949/1950

Sezóna 1949/1950 bola 33. sezóna NHL. Víťazom Stanley Cupu sa stal tím Detroit Red Wings.

</doc>
<doc id="301317" url="https://sk.wikipedia.org/wiki?curid=301317" title="NHL 1950/1951">
NHL 1950/1951

Sezóna 1950/1951 bola 34. sezóna NHL. Víťazom Stanley Cupu sa stal tím Toronto Maple Leafs.

</doc>
<doc id="301318" url="https://sk.wikipedia.org/wiki?curid=301318" title="The Mamas &amp; the Papas">
The Mamas &amp; the Papas

The Mamas &amp; the Papas (na debutovom albume: The Mama's and the Papa's) bola americká folk-rocková vokálna formácia, ktorá patrila medzi významné skupiny, ktoré prevažne v druhej polovici 60. rokov formovali juhokalifornskú popovú scénu. V tomto období (spolu s krátkym účinkovaním v roku 1971) vydala päť hudobných albumov, pričom do hitparádovej "„Top 40“" sa dostalo jej jedenásť singlov. The Mamas &amp; the Papas predali na celom svete skoro 40 miliónov hudobných nosičov. 
Skupina vynikala kombináciou harmonických mužských a ženských hlasov, ale tiež prepojením ostrých skladieb a ich aranžmánov. Členovia skupiny sa zároveň podieľali aj na koncepte a organizácii hudobne významného festivalu v Monterey, kde sa po prvýkrát preslávili hviezdy ako Jimi Hendrix, či Janis Joplin. Skladby The Mamas &amp; the Papas, „California Dreamin'“, či „San Francisco (Be Sure to Wear Flowers in Your Hair)“ od Scotta McKenzieho, sú pokladané za neoficiálne hymny kontrakultúry 60. rokov a Leta lásky Hippies, ktoré sa konalo v roku 1967. Už v tom čase ich časopis "Life" označil za „najtvorivejšiu hudobnú popovú skupinu s prvým naozaj novým vokálnym zvukom od čias Beatles“.
Biografia.
The Mamas &amp; The Papas sa vyformovali z hnutia New Folk (Nový folk) na konci 50. a začiatku 60. rokov. Spevák a gitarista John Phillips, ženatý s Michelle Philips, ktorá v tom čase ašpirovala na modelku, bol v tom čase súčasťou folkového tria Journeymen, kam patrili aj Dick Weissmann a budúci spoluhráč Scott McKenzie. Speváčka Cass Elliot v tom čase patrila k zoskupeniu Big Three, pričom Kanaďan Denny Doherty pôsobil s inou formáciou, Halifax Three. Okolo polovice 60. rokov sa Elliotová s Dohertym stretli v „krátko žijúcej" skupine Mugwumps, ktorá sa stala známou viac kvôli hudobníkom, ktorí z nej vzišli, než kvôli hudbe samotnej. Členmi Mugwumps boli aj John Sebastian a Zal Yanovsky, zakladatelia neskoršej populárnej skupiny The Lovin´ Spoonful.
John, Michelle a Denny zase vystupovali s dočasnou kapelou New Journeymen. Tá vznikla potom, čo sa predošlé trio rozpadlo a jeho členovia boli nútení splniť záväzky vyplývajúce z uzavretého kontraktu. V r. 1965 odišla trojica do St. Thomas vo Virgin Islands skladať a cvičiť nový repertoár, kde sa k nim pridala Cass Elliot. Štvorica sa premiestnila do Los Angeles, kde podpísala zmluvu s nahrávacím labelom Lou Adler´s Dunhill. Z pôvodného rýchleho pomenovania Magic Circle zmenili názov skupiny na The Mamas and the Papas. Už ich prvý album z r. 1966, nazvaný If You Can Believe Your Eyes and Ears, bol vrcholovým momentom vo zvuku vokálnych skupín zo západného pobrežia. Album obsahoval aj „hymnickú" skladbu „California Dreamin´“, ktorá sa postarala o začiatok migrácie blúdiacich mladých ľudí hippie éry smerom do Kalifornie. Michelle Phillips o skladbe neskôr povedala: "„Už ani neviem povedať, koľko ľudí mi v priebehu tých rokov povedalo, že do Kalifornie prišli preto, lebo počuli California Dreamin´… (…) …zmenilo im to život.“"

</doc>
<doc id="301319" url="https://sk.wikipedia.org/wiki?curid=301319" title="The Mamas and the Papas">
The Mamas and the Papas



</doc>
<doc id="301320" url="https://sk.wikipedia.org/wiki?curid=301320" title="The Mama’s and the Papa’s">
The Mama’s and the Papa’s



</doc>
<doc id="301321" url="https://sk.wikipedia.org/wiki?curid=301321" title="The Mamas And The Papas">
The Mamas And The Papas



</doc>
<doc id="301322" url="https://sk.wikipedia.org/wiki?curid=301322" title="Folk-rock">
Folk-rock



</doc>
<doc id="301323" url="https://sk.wikipedia.org/wiki?curid=301323" title="NHL 1951/1952">
NHL 1951/1952

Sezóna 1951/1952 bola 35. sezóna NHL. Víťazom Stanley Cupu sa stal tím Detroit Red Wings.

</doc>
<doc id="301324" url="https://sk.wikipedia.org/wiki?curid=301324" title="The Mamas &amp; The Papas">
The Mamas &amp; The Papas



</doc>
<doc id="301325" url="https://sk.wikipedia.org/wiki?curid=301325" title="NHL 1952/1953">
NHL 1952/1953

Sezóna 1952/1953 bola 36. sezóna NHL. Vítťazom Stanley Cupu sa stal tím Montreal Canadiens.

</doc>
<doc id="301326" url="https://sk.wikipedia.org/wiki?curid=301326" title="The Mamas &amp; Papas">
The Mamas &amp; Papas



</doc>
<doc id="301327" url="https://sk.wikipedia.org/wiki?curid=301327" title="NHL 1953/1954">
NHL 1953/1954

Sezóna 1953/1954 bola 37. sezóna NHL. Víťazom Stanley Cupu sa stal tím Detroit Red Wings.

</doc>
<doc id="301328" url="https://sk.wikipedia.org/wiki?curid=301328" title="Okres Porto Moniz na Madeire">
Okres Porto Moniz na Madeire

Porto Moniz je okres v severnej časti portugalského ostrova Madeira. Okres ma štyri strediskové obce: Achadas da Cruz, Porto Moniz, Ribeira da Janela a Seixal. V okrese žilo podľa sčítania obyvateľov roku 2004 celkom 2762 ľudí. Rozloha okresu je 82,6 km². Hranicou okresu je na severe a západe Atlantický oceán. Na juhu susedí s okresmi Calheta a Ponta do Sol, na východe s okresom Săo Vicente. 

</doc>
<doc id="301330" url="https://sk.wikipedia.org/wiki?curid=301330" title="NHL 1954/1955">
NHL 1954/1955

Sezóna 1954/1955 bola 38. sezóna NHL. Víťazom Stanley Cupu sa stal tím Detroit Red Wings.

</doc>
<doc id="301331" url="https://sk.wikipedia.org/wiki?curid=301331" title="NHL 1955/1956">
NHL 1955/1956

Sezóna 1955/1956 bola 39. sezóna NHL. Víťazom Stanley Cupu sa stal tím Montreal Canadiens.

</doc>
<doc id="301332" url="https://sk.wikipedia.org/wiki?curid=301332" title="Zoe Saldanová">
Zoe Saldanová

Zoë Saldana-Peregová (rodným menom, Zoë Yadira Saldaña Nazario; * 19. jún 1978, Passaic, New Jersey, USA), profesionálne známa ako Zoe Saldana, je americká herečka a tanečníčka.
Detstvo a mladosť.
Jej otec pochádza z Dominikánskej republiky a matka z Portorika. Svoje detstvo prežila v Jackson Hights, v New Yorku. Odmalička hovorí po anglicky aj po španielsky. Má dve sestry. Keď mala Saldanová deväť rokov, jej otec tragicky zomrel. Odmalička sa venovala tancu. 
Kariéra.
Svoju hereckú kariéru zahájila v roku 1999, v jedenej z epizód televízneho seriálu "Zákon a poriadok". O rok neskôr sa objavila v jej prvom filme s názvom "Tanec s vášňou". Do širšieho podvedomia divákov sa dostala rolou vo filme "", kde si zahrala pirátku menom Anamaria. 
V roku 2007 si zahrala vo filme "Po sexe", po boku herečky Mily Kunis. Úspech jej priniesla rola Nyoty Uhura, ktorú stvárnila vo filme "Star Trek", z roku 2009. Režisér J.J. Abrahams ju požiadal o stvárnenie tejto roli, nakoľko bol presvedčený že Saldanová je ideálnou voľbou. Pri príprave na svoju rolu sa stretla aj s herečkou Nichelle Nichols, ktorá postavu Nyoty Uhura stvárnila v pôvodnom vydaní, z roku 1966. V rovnakom roku stvárnila domorodkyňu Neytiri vo filme "Avatar". Za svoj výkon vo filme získala cenu Saturn Award. V roku 2011 si zahrala vo filme "Columbiana". Film získal skôr negatívne hodnotenie zo strany kritikov ale za to pochválili jej herecký výkon za dôveryhodný. 
V roku 2013 si zopakovala rolu Nyoty Uhura vo filme "Star Trek: Do temnoty". O rok neskôr stvárnila rolu Gamory vo filme "Strážcovia Galaxie". V rovnakom roku bola obsadená do hlavnej úlohe vo filme "Rosemary má dieťa", ktorý je remakeom pôvodného filmu z roku 1969. V tretej časti "Star Trek: do Neznáma" si zopakovala rolu Nyoty a tiež stvárnila rolu Gamory v druhej časti film "Strážcovia galaxie". Postavu Gamory stvárnila aj vo filme ", ktorý mal premiéru v apríli 2019. 
V roku 2018 získala svoju hviezdu na Hollywoodskom chodníku slávy. 
Postavu Neytiri stvárni aj v pokračovaní filmu ", ktoré malo premiéru v roku 2022.
Súkromný život.
V novembri 2011 ukončila svoj jedenásťročný vzťah s Keithom Brittonom. V roku 2011 až 2013 bol jej priateľom Bradley Cooper. Od roku 2013 sa pozná s talianskym umelcom Marcom Peregom, za ktorého sa v júni 2015 vydala. Majú spolu tri deti. Saldanová s Peregom svoje deti vychovávajú vo viacerých jazykoch, v španielčine, angličtine a taliančine. Dodržiava bezlepkovú diétu a trpí Hashimotovým zápalom štítnej žľazy. 

</doc>
<doc id="301333" url="https://sk.wikipedia.org/wiki?curid=301333" title="Zoë Saldaña">
Zoë Saldaña



</doc>
<doc id="301334" url="https://sk.wikipedia.org/wiki?curid=301334" title="NHL 1956/1957">
NHL 1956/1957

Sezóna 1956/1957 bola 40. sezóna NHL. Víťazom Stanley Cupu sa stal tím Montreal Canadiens.

</doc>
<doc id="301335" url="https://sk.wikipedia.org/wiki?curid=301335" title="Tom Waits">
Tom Waits

Thomas Alan Waits (* 7. december 1949, Pomona, Kalifornia, USA) je americký spevák, hudobník, skladateľ a príležitostný herec.
Kariéra.
Tom Waits začínal ako jazzovo-bluesový spevák v zapľuvaných baroch, hudbou sa však začal živiť až vďaka priaznivým recenziám kritikov. Vďaka množstvu cigariet, alkoholu a nočnému životu nadobudol špecifický hlas, ktorý sa stal jeho obchodnou známkou a ktorý kritik Daniel Durchholz popísal:
Waits začal svoju kariéru v 70. rokoch. Napodobňoval hudobný štýl 40. a 50. rokov, ktorý v tom čase nebol u amerického publika populárny. Témou jeho hudby sú temné balady s textami, v ktorých sa zaoberá bizarnými ľudskými príbehmi, charaktermi a tzv. outsidermi, ľudmi postavenými mimo spoločnosti. Napriek nízkej podpore rádií a televíznych videí nadobudol zmiešaný komerčný úspech v Spojených štátoch a stal sa dvojnásobným držiteľom ocenenia Grammy za najlepší alternatívny a súčasný album: "Bone Machine" (1992) a "Mule Variation" (1999). Väčšinu ocenení zlatých albumov z predaja hudby však získal vďaka úspechu na iných kontinentoch.
Umelecky sa podieľal aj na filmoch ako herec a skladateľ, pričom za soundtrack k filmu One from the Heart bol nominovaný na cenu Academy Award. V r. 2008 ho mienkotvorný časopis Rolling Stone zaradil na 82. miesto zoznamu Stovky najväčších spevákov všetkých čias.
V roku 2011 bol uvedený do Rock and Roll Hall of Fame.
Tom Waits sa stal výraznou a špecifickou hudobnou osobnosťou. Pre svoj príznačný výzor a prejav si medzi novinármi a fanúšikmi vyslúžil prezývky „Pán Diabol“ (Mr. Devil), či,Pekelník".

</doc>
<doc id="301349" url="https://sk.wikipedia.org/wiki?curid=301349" title="Zoznam trénerov Athletic Club">
Zoznam trénerov Athletic Club

Toto je zoznam trénerov španielskeho futbalového klubu Athletic Club. Súčasným trénerom Athletica je Joaquín Caparrós, ktorý do klubu prišiel prišiel z Deportiva La Coruña.

</doc>
<doc id="301351" url="https://sk.wikipedia.org/wiki?curid=301351" title="Zoznam prezidentov Athletic Club">
Zoznam prezidentov Athletic Club

Toto je zoznam trénerov španielskeho futbalového klubu Athletic Club. Súčasným prezidentom klubu je Fernando García Macua, ktorý je vo funkcii od roku 2007.

</doc>
<doc id="301353" url="https://sk.wikipedia.org/wiki?curid=301353" title="Zoznam hráčov Athletic Club">
Zoznam hráčov Athletic Club

Toto je zoznam hráčov španielskeho futbalového klubu Athletic Club. Tento zoznam obsahuje hlavne hráčov, ktorý reprezentovali národný tím, v zátvorke za hráčom je dátum debutu v národnom tíme. 

</doc>
<doc id="301355" url="https://sk.wikipedia.org/wiki?curid=301355" title="Volvo Group">
Volvo Group

Volvo Group (švédsky: "Volvokoncernen") je skupina (koncern) podnikov, ktorých materskou spoločnosťou (ktorá reálne zahŕňa takmer len ústredie skupiny) je švédsky podnik Aktienbolaget Volvo (doslova: Akciová spoločnosť Volvo) . Podniky skupiny vyrábajú najmä nákladné automobily, stavebné mechanizmy, riadiace systémy pre námorné a priemyselné aplikácie, letecké komponenty a poskytuje aj finančné služby. 
Skupina pôvodne vyrábala aj osobné automobily, ich výrobu však v roku 1999 predala a vyrába ich samostatný koncern Volvo Cars.
Dejiny.
Automobilka Volvo bola založená 14. apríla 1927 v Göteborgu vyčlenením od výrobcu guľkových ložísk SKF. Ako skupina Volvo sa predstavuje od roku 1944. 
"Volvo" znamená v latinčine "valím (sa), otáčam (sa)" (neurčitok "volvere"), čo má súvisieť s guľkovým ložiskom. Názov "Volvo" bol prvýkrát registrovaný v roku 1911 ako samostatná spoločnosť v rámci SKF AB, aj ako ochranná známka s úmyslom použitia pre špeciálnu sériu guľkových ložísk, ale tento nápad sa použil len krátko a SKF rozhodlo používať ako ochrannú známku pre všetky svoje výrobky "SFK".
V roku 1924 dvaja zakladatelia, obchodný riaditeľ SKF Assar Gabrielsson a inžinier Gustaf Larson sa rozhodli začať s výstavbou švédskej automobilky. Ich víziou bolo stavať automobily, ktoré by mohli vydržať zimné, hrboľaté švédske cesty a nízke teploty. To je odvtedy charakteristickým rysom produktov Volvo.
Začiatky Volva siahajú do roku 1927, kedy zišiel z výrobnej linky v Göteborgu ich prvý automobil Volvo ÖV 4. V tom roku bolo vyrobených len 280 automobilov. Prvý nákladný automobil "Series 1" mal svoj debut v januári 1928 a okamžite si získal úspech a pozornosť aj mimo krajiny. V roku 1930 Volvo predalo 639 automobilov, a čoskoro začal aj export nákladných automobilov do Európy. Po druhej svetovej vojne neboli automobily Volvo v Európe veľmi známe.
Lodné motory boli súčasťou skupiny rovnako dlho ako nákladné automobily. Spoločnosť Pentaverken, ktorá bola založená v roku 1907, v roku 1935 ju získalo Volvo. Už v roku 1929 bol predstavený lodný motor U-21. Výroba pokračovala až do roku 1962.
Prvý autobus, s názvom B1 bol vyrobený v roku 1934 a začiatkom roku 1940 bol sortiment rozšírený o letecké motory.
Dňa 28. januára 1999 Volvo Group predalo svoju obchodnú oblasť Volvo Personvagnar (Volvo Car Corporation) spoločnosti Ford Motor Company za cenu 6,45 miliardy amerických dolárov. Z výslednou skupinou stanovenou do značnej miery stanovenej na úžitkové vozidlá. Volvo Personvagnar bolo následne v roku 2010 predané čínskej holdingovej spoločnosti Zhejiang Geely Holding Group. Dňa 2. januára 2001 spoločnosť "Renault Véhicules Industriels"' bola predaná Volvu, ktorý ju v roku 2002 premenoval na Renault Trucks. V dôsledku toho je bývalá materská spoločnosť Renaultu najväčším akcionárom s 20% podielom (na akciách a hlasovacích právach).
Posledných desať rokov prešla spoločnosť rýchlym rastom v oblasti služieb, napr. s finančnými riešeniami na podporu predaja obchodných výrobných jednotiek. V roku 2006 AB Volvo získalo od Nissan Motor Co Ltd, 13% akcií japonského výrobcu nákladných automobilov UD Trucks (bývalý Nissan Diesel) a stal sa hlavným akcionárom. V roku 2007 Volvo Group kompletne prevzalo vlastníctvo Nissan Diesel kvôli rozšíreniu svojej expanzie na pacifickom ázijskom trhu.
Obchodné oblasti.
Volvo Group je organizované do týchto "obchodné oblastí" (business areas):

</doc>
<doc id="301356" url="https://sk.wikipedia.org/wiki?curid=301356" title="Zoznam osobností Lyonu">
Zoznam osobností Lyonu



</doc>
<doc id="301357" url="https://sk.wikipedia.org/wiki?curid=301357" title="Karikaturista">
Karikaturista



</doc>
<doc id="301369" url="https://sk.wikipedia.org/wiki?curid=301369" title="Kovomont Krásno, s. r. o.">
Kovomont Krásno, s. r. o.



</doc>
<doc id="301376" url="https://sk.wikipedia.org/wiki?curid=301376" title="Vauxhall Motors">
Vauxhall Motors

Vauxhall Motors Limited je britský výrobca automobilov, vo vlastníctve PSA Group(Peugeot,Citroen). Sídli vo Griffin House v Lutone v Spojenom kráľovstve.
História.
Automobilka bola založená v roku 1857 v Londýnskom Vauxhalle. V roku 1905 sa spoločnosť presunula do Lutonu, kde sídli dodnes.
Najnovšie modely firmy Vauxhall sú licenčne vyrábané stroje nemeckej značky Opel s pravostranným riadením. Väčšina výroby sa sústreďuje aj na vývoz do iných častí Európy a pre niektoré okrajové trhy.
Na začiatku roka 2009, bola budúcnosť Oplu teda aj Vauxhallu neistá v dôsledku negatívnych dopadov finančnej krízy, ktorá prispela k bankrotu korporácie General Motors.
Dňa 10. septembra 2009 bolo oznámené, že Magna, kanadský výrobca súčiastok automobilov a Sberbank, ruská spoločnosť, by kúpili väčšinový podiel (55%) v spoločnostiach Opel / Vauxhalle. General Motors by vlastnilo 35% a zamestnanci by vlastnili 10% akcii. Obchod sa nakoniec neuskutočnil.

</doc>
<doc id="301377" url="https://sk.wikipedia.org/wiki?curid=301377" title="NHL 1957/1958">
NHL 1957/1958

Sezóna 1957/1958 bola 41. sezóna NHL. Víťazom Stanley Cupu sa stal tím Montreal Canadiens.

</doc>
<doc id="301378" url="https://sk.wikipedia.org/wiki?curid=301378" title="Zoznam úspechov Athletic Club">
Zoznam úspechov Athletic Club

Toto je zoznam úspechov španielskeho futbalového klubu Athletic Club.
Národné.
 Španielska liga: 
 Španielsky pohár :
 Španielsky superpohár:
Copa Eva Duarte:
Medzinárodné.
Pohár UEFA: 
Pequeña Copa del Mundo de Clubes
Copa Latina:
Regionálne.
Majstrovstvá Baskicka
Baskický pohár
Priateľské.
Morocco Summer Cup
Trofeo Ramón de Carranza
Trofeo Colombino
Trofeo Costa del Sol
Trofeo Teresa Herrera
Trofeo Villa de Gijón
Trofeo Ibérico
Trofeo Lasesarre
Trofeo Ciudad de Vigo

</doc>
<doc id="301379" url="https://sk.wikipedia.org/wiki?curid=301379" title="NHL 1958/1959">
NHL 1958/1959

Sezóna 1958/1959 bola 42. sezóna NHL. Víťazom Stanley Cupu sa stal tím Montreal Canadiens.

</doc>
<doc id="301380" url="https://sk.wikipedia.org/wiki?curid=301380" title="Art Ross Memorial Trophy">
Art Ross Memorial Trophy



</doc>
<doc id="301381" url="https://sk.wikipedia.org/wiki?curid=301381" title="NHL 1959/1960">
NHL 1959/1960

Sezóna 1959/1960 bola 43. sezóna NHL. Víťazom Stanley Cupu sa stal tím Montreal Canadiens.

</doc>
<doc id="301382" url="https://sk.wikipedia.org/wiki?curid=301382" title="NHL 1960/1961">
NHL 1960/1961

Sezóna 1960/1961 bola 44. sezóna NHL. Víťazom Stanley Cupu sa stal tím Chicago Black Hawks.

</doc>
<doc id="301383" url="https://sk.wikipedia.org/wiki?curid=301383" title="NHL 1961/1962">
NHL 1961/1962

Sezóna 1961/1962 bola 45. sezóna NHL. Víťazom Stanley Cupu sa stal tím Toronto Maple Leafs.

</doc>
<doc id="301384" url="https://sk.wikipedia.org/wiki?curid=301384" title="NHL 1962/1963">
NHL 1962/1963

Sezóna 1962/1963 bola 46. sezóna NHL. Víťazom Stanley Cupu sa stal tím Toronto Maple Leafs.

</doc>
<doc id="301385" url="https://sk.wikipedia.org/wiki?curid=301385" title="Obyčajný (singel)">
Obyčajný (singel)

„Obyčajný“ je druhý singel z druhého albumu pod názvom "Tlaková níž" speváka Mira Jaroša. V 27. týždni roku 2008 sa stala ôsmou najhranejšou skladbou v slovenskom éteri.
Vznik.
Pesničku „Obyčajný“ vymyslel Miro, keď mal sedemnásť rokov. Pod názvom „Niekedy chcem“ ju ponúkali ako kapela R.A.Y.S. vydavateľstvám, no bezúspešne. Mirov producent Randy (Vladimír Gnepa) prišiel s nápadom pesničku zaradiť na album "Tlaková níž" s tým, že sa zmenia aranžmány a bude viac gitarová. Nový text napísal Jozef Husovský a dal mu názov „Obyčajný človek“. Po menších textových úpravách od Mira, nahrávka dostala názov „Obyčajný“. Hlavnou témou je človek, ktorý si často obyčajné veci komplikuje.

</doc>
<doc id="301386" url="https://sk.wikipedia.org/wiki?curid=301386" title="NHL 1963/1964">
NHL 1963/1964

Sezóna 1963/1964 bola 47. sezóna NHL. Víťazom Stanley Cupu sa stal tím Toronto Maple Leafs.

</doc>
<doc id="301387" url="https://sk.wikipedia.org/wiki?curid=301387" title="NHL 1964/1965">
NHL 1964/1965

Sezóna 1964/1965 bola 48. sezóna NHL. Víťazom Stanley Cupu sa stal tím Montreal Canadiens.

</doc>
<doc id="301388" url="https://sk.wikipedia.org/wiki?curid=301388" title="NHL 1965/1966">
NHL 1965/1966

Sezóna 1965/1966 bola 49. sezóna NHL. Víťazom Stanley Cupu sa stal tím Montreal Canadiens.

</doc>
<doc id="301395" url="https://sk.wikipedia.org/wiki?curid=301395" title="Sásová-Rudlová">
Sásová-Rudlová



</doc>
<doc id="301396" url="https://sk.wikipedia.org/wiki?curid=301396" title="Letisko Tri Duby">
Letisko Tri Duby



</doc>
<doc id="301407" url="https://sk.wikipedia.org/wiki?curid=301407" title="Komunitná záhrada">
Komunitná záhrada

Komunitná záhrada je pojem prebratý z anglického "community garden", ktorý sa postupne prediera aj do slovenského slovníka. Je to akákoľvek časť pozemku okolo nás premenená na záhradu, o ktorú sa spoločne stará skupina ľudí s cieľom skrášliť svoje okolie, aktívne si vyplniť svoj voľný čas a svojpomocne si dopestovať, resp. vysadiť niečo vlastné.
Cieľ.
Cieľom komunitných záhrad je poskytnúť ľuďom možnosť dopestovať si vlastné ovocie, zeleninu, bylinky, resp. skrášliť okolie kvetinovou výsadbou, či iným spôsobom zlepšiť vopred určené prostredie, kde chceme založiť komunitnú záhradu. Okrem toho, že nám takéto záhrady poskytujú prístup k spoločne dopestovaným darom prírody (čerstvé plody a rastliny), poskytujú nám zároveň činnosti, pri ktorých vykonávame uspokojujúcu prácu, zlepšujeme si susedské vzťahy, silnejšie vnímame zmysel a potrebu spoločenstva a upevňujeme si vzťah k životnému prostrediu. Organizácia a vlastnícke vzťahy by mali byť poriešené tak, aby bol prístup zabezpečený pre všetky vrstvy obyvateľstva, ktoré majú o to záujem.
Mestské komunitné záhrady môžu byť veľmi rozmanité a výsledný vzhľad a poslanie záhrady záleží od spoločného rozhodnutia sa členov spoločenstva, ktoré sa o záhradu stará. Niektorí sa rozhodnú výlučne pre výsadbu kvetov, iní pre spoločné dopestovanie si ovocia a zeleniny, ktoré je na konci sezóny obohacované spoločným varením, resp. ďalší pre dopestovanie si plodov na vlastných políčkach pre osobnú potrebu alebo môžeme vidieť záhrady s upravenými zdvihnutými hriadkami pre telesne postihnutých spoluobčanov.
Komunitné záhrady podporujú bezpečnosť v oblasti zabezpečenia potravín pre mestské spoločenstvá, umožňujú obyvateľom pestovať si ich vlastnú potravu alebo poskytnúť druhým, čo oni sami vypestovali. Takéto záhrady zároveň bojujú proti dvom formám odcudzenia sa, ktoré sužujú dnešný moderný mestský život a to tým spôsobom, že privádzajú mestských ľudí bližšie k spojeniu so zdrojom ich potravy a zároveň búrajú akýsi pomyselný múr, ktorý nás oddeľuje, tým že vytvárajú priestor, kde sa ľudia môžu stretávať a spoločne nažívať. Ako bolo zistené, spoločnosť s aktívnym komunitným životom zároveň zaznamenáva nižšiu úroveň kriminality a vandalizmu.
Charakteristika.
Na rozdiel od verejných parkov, to či bude pre verejnosť komunitná záhrada otvorená alebo nie, záleží od vlastníckych vzťahov na danom území a od podmienok určených v prípadnej nájomnej zmluve + od rozhodnutia členov komunitnej záhrady. Pravidlá ohľadom prístupu pre verejnosť sa líšia od záhrady k záhrade. Neexistuje žiadny vzorový model komunitnej záhrady, i keď zásadou je, že v mestských priestoroch vytvárajú zelené oázy spolu s príležitosťami pre stretávanie sa ľudí, skrášľovanie okolia, vzdelanie a rekreáciu. Kľúčovým faktorom u komunitných záhrad je že sú riadené a spravované aktívnymi členmi, ktorí sa o záhradu starajú a nie profesionálnou službou ako u verejných parkov. Druhým kľúčovým faktorom je produkcia jedla: na rozdiel od parkov, kde sú rastliny predovšetkým okrasné, komunitné záhrady často tým že vytvárajú priestor pre pestovanie zeleniny a iných plodín podnecujú členov spoločenstva k daným aktivitám. Aby toto mohlo byť umožnené komunitné záhrady môžu byť rozdelené na niekoľko samostatných políčok, ktoré môžu byť spravované samostatne jednotlivými členmi alebo priestor vyhradený pre pestovanie plodín môže byť spravovaný spoločne, všetko v závislosti od veľkosti a kvality záhrady a zainteresovaných členov spoločenstva.
Ako si uvedieme nižšie, termín "komunitná záhrada"/"community garden" je zaužívaný hlavne v Spojených Štátoch Amerických a Kanade a jeho veľký výskyt vidíme taktiež v Austrálii a na Novom Zélande. Ako jeden z najlepších informačných zdrojov v oblasti komunitných záhrad v Severnej Amerike slúži Americká Asociácia Komunitných Záhrad "The American Community Gardening Association". Informácie ohľadom tejto témy na Slovensku sú ešte len v plienkach.
Komunitné záhrady sú po celom svete dosť rôznorodé. V Severnej Amerike ide počnúc od záhradkárskych políčok z vojnového obdobia (tzv. "victory garden"), kde ľudia zvyknú pestovať rôznu zeleninu, až po veľké zazeleňovacie projekty na ochranu prírodných oblastí, resp. môže ísť o malinké skrášľovania mestských priestorov robené odvážlivcami na uličných rohoch mestských blokov. Vo Veľkej Británii a vo zvyšku Európy príbuzné záhradkarske osady môžu mať tucty políčok, každé s rozlohou až stoviek hektárov, pričom jedna rodina si ich môže prenajímať po viacero generácií. V rozvojových krajinách sú bežne používané miesta pre malé záhrady prirodzenou súčasťou krajiny a takýto spôsob využívania pôdy na malé zeleninové záhrady je dokonca možný aj v mestských častiach.
Popri všetkej tej rôznorodosti majú komunitné záhrady predsa len 4 zložky, ktoré majú spoločné:
Pozemok pre komunitnú záhradu môže byť vo verejnom/štátnom alebo súkromnom vlastníctve. Jednou zo silných tradícii u komunitných záhrad v Severnej Amerike je vyčistenie zanedbaných a opustených miest a ich následná premena na úrodné záhrady. Alebo môžeme komunitné záhrady pozorovať ako priestory so zdraviu-prospešnými a rekreačnými funkciami včlenené do verejných parkov, podobné bejzbalovým ihriskám alebo ihriskám pre deti. Z historického hľadiska slúžili komunitné záhrady taktiež na poskytovanie jedla počas období vojen a hospodárskych kríz. Jedným z najzávažnejších problémov pre vytváranie nových komunitných záhrad na celom svete zostáva dostupnosť pozemkov a zabezpečenie užívania pozemku pre komunitnú záhradu na čo najdlhšie obdobie, keďže vo vačšine prípadov záhradkári nevlastnia alebo nemajú priamu kontrolu nad pozemkami komunitných záhrad.
Práca na záhradach je robená buď spoločne a záhradkári sú členmi spoločného tímu alebo majú záhrady priestor na výsadbu rozdelený na samostatné políčka, pričom o každé sa stará osobitný záhradkár (alebo skupina či rodina). Veľa komunitných záhrad má však oboje: spoločné priestory so spoločnou výsadbou a zároveň aj samostatné/rodinné políčka.
Na základe dvoch národných prieskumov uskutočnených Americkou Asociáciou komunitných záhrad koncom 80-tych a v strede 90-tych rokov ako aj z iných prieskumov vyplýva, že neexistuje žiadny “štandardný“ rozmer pre políčka komunitných záhrad, aspoň nie v USA a Kanade. Rozmery samostatných políčok sa môžu líšiť dosť značne závisiac od rôznych faktorov – lokalita, priestor dostupný pre záhradníčenie, či individuálne, fyzické a časové požiadavky a obmedzenia záhradkarov. Všeobecným pravidlom však zvykne byť, že políčka komunitných záhrad Severnej Ameriky sú menšie ako záhradky v Európe. Jedným z bežných rozmerov políčka (pre väčšie záhrady v parkoch) je napr. × ; či ďalšie (pre vnútorné mestské záhrady a malé pozemky) môžu byť × alebo × .
Hoci ústredným záujmom komunitných záhrad je predovšetkým produkcia jedla, nie všetky majú v strede záujmu pestovanie zeleniny. Medzi obľúbené záujmové aktivity komunitných záhrad patrí taktiež obnova prírodných oblastí, záhrady s pestovaním pôvodného rastlinstva či tzv. umelecké záhrady. Veľa záhrad je rozdelených do niekoľkých rozličných častí, kde sa pestujú rôzne druhy vegetácie a kombinujú sa políčka s malými ovocnými sadmi, bylinkami, či kvetinovými záhonmi, ktoré sa stanú rajom pre pestrofarebné motýle v lete. A samostatné políčka sa môžu stať Vaším skutočným malým dvorčekom, pričom každé môže byť veľmi rozmanité, prepletené pestrofarebným závojom kvetov, zeleninou, či prvkami miestneho ľudového umenia.
Záhradkári sa môžu zoskupovať do miestnych skupín a tak začať pracovať na vytvorení novej komunitnej záhrady, alebo môže byť komunitná záhrada založená “z vrchu” mestským/obecným úradom. Aktivity okolo komunitných záhrad majú veľmi podporný charakter v oblasti zapojovania ľudí do diania okolo nás. Skutočne nezáleží akého kultúrneho zázemia záhradkári sú, či sú mladí/starí, v záhradnictve nováčikovia alebo “ostrielaní veteráni” a či sú bohatí alebo chudobní. Komunitná záhrada môže mať taktiež iba niekoľko aktívnych členov alebo stovky.
A nakoniec, všetky komunitné záhrady majú svoju štruktúru. Organizácia závisí sčasti od toho či je komunitná záhrada založená “z vrchu” miestnym úradom alebo miestnym spoločenstvom so spoločnou ideou vytvorenia komunitnej záhrady. Existuje viacero odlišných organizačných modelov pre riadenie takýchto typov záhrad. Niektorí si hlasovaním volia svojich členov do riadiacich štruktúr, zatiaľ čo inde majú organizáciu na starosti úradmi vymenovaní predstavitelia. Niektoré sú zase riadené neziskovými organizáciami, ako asociácia komunitných záhrad, cirkevné spoločenstvá, či iní vlastníci pôdy alebo špecializovanými oddeleniami mestských úradov, školami alebo univerzitami. Vo väčšine prípadov, záhradkári platia ročné členské príspevky potrebné na údržiavanie komunitnej záhrady a vymenovaní predstavitelia záhrady riadia financie a výber týchto poplatkov. Úloh v komunitných záhrad je stále dosť a nemajú konca – udržiavanie pekného vzhľadu záhrady, mulčovanie chodníkov, naberanie nových členov, pripomínanie členom spoločenstva potrebu starostlivosti o záhradku, keď začne zarastať burinou, zháňanie finančných prostriedkov atď. Zmysluplné pravidlá a “prevádzkový manuál” sú neoceniteľné pomôcky a nápady a myšlienky pre ne možno nájsť napr. na stránkach Americkej Asociácie Komunitných záhrad či stránkach iných komunitných záhrad.
Príklady.
Argentína.
Komunitné záhrady v Buenos Aires
Austrália.
"Australian Community Gardeners Forum" – Diskusné fórum pre členov komunitných záhrad v celej Austrálii.
"Australian City Farms &amp; Community Gardens Network" – Národná asociácia združujúca mestské “farmy“ a komunitné záhrady v Austrálii.
Príklady komunitných záhrad v Austrálii:
Brazília.
Projekt komunitných záhrad v Brazílii zastrešovaný mimovládnou organizáciou "Mestá bez Hladu" 
Kanada.
Príklady komunitných záhrad v jednotlivých porovinciach Kanady:
Britská Kolumbia.
Vancouver, hlavné mesto provincie – Victoria, je domovom tuctov komunitných záhrad roztrúsených po celom meste. Nachádza sa tu približne 1600 políčok komunitných záhrad, ako aj 900 spoločných komunitných políčok, ktoré sú začlenené do rôznych projektov po celom meste. So súčasným počtom 2500 políčok, to vo Vancouvri vychádza zhruba 4,3 políčok na 1000 obyvateľov.
30. mája 2006 vydala mestská rada mesta Vancouver výzvu pre svojich obyvateľov, rodiny, spoločenstvá a organizácie, v ktorej všetkých vyzývala pre väčšie zakladanie nových záhrad (pre pestovanie plodín) v meste. Výzva (predložená vtedajším predstaviteľom mesta Petrom Ladnerom) bola podnetným impulzom pre mesto pre spoluprácu s mestským výborom pre potravinovú politiku s cieľom vytvorenia 2010 nových záhradných políčok v meste do 1. januára 2010. Návrh, predložený následne aj v ostatných mestách v kraji, dostal jednoznačnú podporu mestskej rady. 
Odvtedy bolo vytvorených niekoľko nových záhrad a rad nových obytných súborov zahrnulo do svojich návrhov taktiež priestor pre spoločné záhradkárčenie. Výsledkom bolo zreteľné zvýšenie počtu možností pre záhradkárčenie pre obyvateľov mesta a na konci roka 2009 konečný počet nových políčok dosiahol číslo 2029 a pôvodný cieľ bol tým ešte prekonaný, pričom pre rok 2010 sú plánované stále nové a nové záhradky. 
Komunitné záhrady a iné formy “mestského poľnohospodárstva“ majú dôležité postavenie ako miesta, kde sa stretávajú ľudia z blízkeho okolia, kde sa veľmi akčným spôsobom podporuje a prispieva k trvalej udržateľnosti, k družným medzisusedským vzťahom, k rastu množstva zelene v mestách, ku komunitnej výstavbe, k znižovaniu kriminality, k produkcii potravín, spoločnými aktivitami sa tu zlepšujú vzťahy medzi rozdielnymi generáciami obyvateľov, spoločenská komunikácia a vďaka pohybu aj zdravie nás ľudí. Táto iniciatíva teraz umožní Vancouveru použiť tento typ “mestského poľnohospodárstva” ako silný nástroj na zlepšenie postavenia svojho mesta v oblasti spoločenskej, ekonomickej ako i vo vzťahu k životnému prostrediu.
Slovensko.
Myšlienka komunitných záhrad si na Slovensku ešte len nachádza svoje miesto, a preto sa ich rozšírenie u nás nedá porovnať s krajinami, kde sa už komunitné záhrady tešia veľkej obľube a pozornosti. Záhradníctvo je však niečo, čo má na Slovensku veľmi silnú tradíciu, preto i idea komunitných záhrad u nás má šancu preraziť. Ale typickým znakom posledných desaťročií odlišným od toho komunitného pre naše záhradníctvo je, že ľudia sú zvyknutí robiť predovšetkým samostatne na svojich vlastných záhradach za svojím domom, v záhradnických osadách, či iných záhradnických lokalitách na okrajoch miest. 
Spojené štáty.
V Spojených štátoch a v Kanade majú komunitné záhrady skutočne rozmanitý charakter. Niektoré vplyvné komunitné záhrady, ako Clinton Street garden v strede Manhattan v New Yorku a Peralta v Berkeley v Kalifornii, inšpirované architektom a vizionárom v oblasti komunitných záhrad Karlom Linnom sú miesta, kde sa stretávajú susedia, uskutočňujú sa umelecké predstavenia, či prednášky a diskusie na tému ekológie a zachovávajú sa tu tradičné spôsoby záhradkarstva, ktoré je však považované ako súčasť omnoho väčšej vízie. Ostatné záhrady sa podobajú záhradám Európskeho štýlu s políčkami, kde si jednotlivci a rodiny pestujú zeleninu a sadia kvety, vrátane viacero záhrad z vojnového obdobia (tzv. "victory garden"). No aj takéto “jedlé záhrady” sú veľmi rôznorodé a čo sa týka napríklad veľkosti políčok, tie sa môžu pohybovať v rozmedzí od veľmi malých rozmerov 1,5x až po relatívne veľké s rozmermi 15x.
Niektoré komunitné záhrady sú na rozdiel založené výlučné s cieľom vytvoriť prírodné ekologické prostredia, iné na pestovanie kvetín, alebo ďalšie s cieľom vyučovať, či poskytnúť priestor pre záhradkárstvo pre tých, ktorí inak nemajú možnosť mať vlastnú záhradu, ako napr. starší obyvatelia, noví prisťahovalci alebo ľudia bez domova – príkladom je komunitná záhrada pre ľudí bez domova v Charlotte . Ďalšie komunitné záhrady sú zas spravované ako komunitné farmy, kde sú iba spoločné políčka a ktoré sa stávajú akýmisi mestskými farmami.
Kľúčovým slovom v skratke charakterizujúcim Spojené Štáty Americké je rozmanitosť.
Väčšina záhrad je podľa pozorovania súborom samostatných políčok, najčastejšie medzi 3x a 6x. Toto platí, či sa už ide o záhrady sponzorované verejnými inštitúciami (Krajské úrady pre parky a rekreácie ako napr. Portland Parks &amp; Recreation), mestskými úradmi (Seattle, Washington – tu sa nachádza asi taký vzorový program financovania komunitných záhrad v USA) alebo sú to veľké neziskové organizácie či (najčastejšie) koalície rôznych právnických osôb, občianskych združení alebo skupín. V zásade, či sú záhrady spravované ako akýsi spoločný družstevný podnik samotnými záhradkarmi (stále bežný spôsob na východnom pobreží – New York, Boston) alebo sú spravované verejnými či neziskovými inštitúciami, majitelia (nájomníci) políčok zvyknú každoročne platiť mierny poplatok, pričom musia dodržiavať ustanovené pravidlá. Veľa záhradkárov odporúča aktivity ako – pracovné dni, zbierky peňazí za určitým účelom a spoločné akcie. Prevádzkovatelia komunitných záhrad zvyknú hovoriť, že "pestovanie komunity-spoločenstva" je tak dôležité ako pestovanie zeleniny alebo ako uvádza Americká asociácia komunitných záhrad – "U komunitných záhrad patrí prvé miesto komunite".
Rovnako dôležité je odhodlanie pre politické zaangažovanie sa. Ako uviedol legendárny predstaviteľ komunitnej záhrady v NY Adam Honigman – "Komunitné záhradkárstvo je z 50 % záhradničenie a zo 100 % miestne politické angažovanie sa". Komunitné záhrady sú viac než len miesta na stretávanie sa – sú taktiež tréningovou pôdou pre cvičenie svojich politických schopností a potenciálu. V určitom slova zmysle, ako poznamenal Karl Linn, sú to novodobé verzie obecných trávnikov Nového Anglicka, ktoré spájajú ľudí a podnecujú ich k spoločnej akcii.
Americká asociácia komunitných záhrad, nezisková koalizácia založená v roku 1979, je prvotná organizácia obhajujúca a podporujúca komunitné záhradkárčenie v USA a Kanade.
Komunitné záhradkárčenie existuje naprieč celým severom Severnej Ameriky, najsilnejšie však pretrváva na severovýchode, kde rastú doslova tisíce komunitných záhrad v mestách New York, Philadelphia a Boston. Silné je taktiež na západnom pobreží, hlavne v Britskej Kolumbii a v stredozápadných centrách ako Chicago a Minneapolis.
Európska história komunitného záhradkárstva v USA sa datuje k počiatku roku 1700, keď si členovia Jednoty Bratskej založili komunitnú záhradu ako súčasť ich komunity Bethabara, blízko moderného Winston-Salem (Severná Karolína), pričom záhrada je stále aktívna a otvorená pre návštevníkov až dodnes. Dokonca i prvotní obyvatelia Ameriky dopestúvali svoje plodiny komunitným spôsobom (na základe pôvodných malieb) pravdepodobne už generácie pred príchodom vĺn imigrantov z východu.
Akademická štúdia komunitných záhrad v Amerike (od t. j. Bassetta) a podobne prednedávnom aj Laura Lawson poukazujú na to, že trend komunitných záhrad je najlepšie opísateľný ako séria rozličných vývojových fáz s rôznorodými účelmi či ideologickým pozadím, ale napriek tomu výsledkom všetkých sú ľudia vytvárajúci záhrady na verejných alebo opustených plochách. Posledná fáza začala spolu s alternatívnym politickým, kultúrnym a prebúdzajúcim sa ekologickým aktivizmom koncom 60tych rokov 20. storočia.
Od polovice 70. až do začiatku 90. rokov, boli komunitné záhrady vo vybraných amerických mestách financované federálnou vládou, no i napriek tomu veľa programov zápasilo s tým ako zabezpečiť financovanie pre svoje projekty. Strata finančnej podpory zo strany vlády zvýšila náročnosť úlohy pre zabezpečenie financovania. To je popri zabezpečení dlhodobej držby pozemkov, zabezpečení poistenia a spôsobu pohodlnej práce záhradkarov kľúčový problém, ktorí musia prevádzkovatelia komunitných záhrad riešiť.
Komunitné záhradkárstvo v Spojených Štátoch sa do istej miery prekrýva s príbuzným ale vzdialeným hnutím podporujúcim miestnu produkciu jedla, miestne trhy farmárov a komunitne podporované poľnohospodárstvo. Nájomné zmluvy a pravidlá zabraňujú niektorým, aj keď nie všetkým, komunitným záhradkárom, aby predávali ich produkciu komerčne, hoci ich záhrady môžu poskytovať čerstvé ovocie a zeleninu pre potravinové zásoby pre miestne združenia alebo pre členov komunity, ktorí sú bez domova. Aj napriek určitým obmedzeniam komunitné záhrady poskytujú ideálne miesto pre miestne trhy farmárov a záhradkári na nich často hľadajú farmárov, ktorí im poskytnú poľnohospodárske plodiny ako kukurica alebo zemiaky. Môžu si tu tiež najať farmárov, ktorí im poorú, pomulčujú a pohnoja ich záhrady. Na dôvažok malí farmári si takýmto spôsobom môžu rozšíriť okruh ich odberateľov skrze spoluprácu so komunitnými záhradkármi a aj vďaka ich ďalším kontaktom. Aj keď ich postoje môžu byť rôzne, oba tábory – komunitní záhradkári a farmári môžu byť efektívnymi cestami vedúcimi k produkcii miestnych potravín v mestských oblastiach a k väčšej potravinovej bezpečnosti.
Americká Asociácia Komunitných Záhrad (ACGA) poskytuje pomoc každému kto chce založiť komunitnú záhradu alebo chce nájsť komunitnú záhradu blízko jeho domova, a taktiež poskytuje výučbové kurzy v oblasti organizácie a manažmentu komunitných záhrad. Ponúkajú tiež webovú stránku, newsletter, mailing list a časopis. Posledný prieskum ACGA naznačuje, že celkový počet komunitných záhrad v samotných Spojených Štátoch presahuje 5000.
Boston, Massachusetts.
V meste Boston, Massachusetts je viacero miestnych a neziskových organizáciií, ktoré vlastnia, podporujú a starajú sa o približne 180 komunitných záhrad v celom meste. Patria sem napríklad: "Boston Natural Areas Network", "Massachusetts Audubon Society", MA "Department of Conservation and Recreation", či "South End Lower Roxbury Open Space Land Trust". Pre uľahčenie komunikácie a spolupráce s danými organizáciami a jednotlivými záhradkármi slúži Bostonská rada pre komunitné záhrady.
San Francisco, Kalifornia.
V meste San Francisco sa o komunitné záhrady starajú rôzne verejné a súkromné subjekty. Viaceré komunitné záhrady v San Franciscu sú v správe mesta (oddelenie pre rekreáciu a parky), ktoré sa stará o viac než 35 komunitných záhrad na mestských pozemkoch. Ide o záhradkárské kolónie, kde majú jednotlivci alebo skupiny pridelené svoje políčka. Členovia záhrad v rámci jednotlivých komunitných záhrad si sami organizujú skrze demokraticky ustanovené pravidlá, ktoré sú v súlade s politikou mesta. Títo záhradkári si často sami zadefinujú aj poplatky, ktoré treba zaplatiť aby sa pokryli bežné výdavky komunitnej záhrady. Z dôvodu normlizácie vývoja a manažmentu komunitných záhrad prijala komisia pre rekreáciu a parky jednotnú politiku mesta pre komunitné záhrady.
Všetky komunitné záhrady v San Franciscu sú uverejnené na stránke "San Francisco Garden Resource Organization" vrátane popisu a obrázkov k niektorým záhradam.
Seattle, Washington.
Program pre komunitné záhrady mesta Seattle – P-Patch začal na začiatku 70tych rokov minulého storočia počas obdobia hospodárskeho poklesu známeho tiež ako "Boeing Bust", ktorý viedol k tomu, že mnohí ľudia ostali bez práce a peňazí. Študent Washingtonskej Univerzity – Darlyn Rundberg Del Boca spozoroval príležitosť v propagovaní pestovania ovocia a zeleniny pre deti so zámerom pomôcť tak miestnemu obyvateľstvu pri napĺňaní potravinovej banky určenej ľuďom v núdzi. S pomocou člena mestského zastupiteľstva získal povolenie na prenájom časti pozemku na severovýchode Seattlu ("Picardo family's truck garden") za poplatok vo výške daní za pozemok. Prvá záhrada pozostávala z veľkej centrálnej záhrady, o ktorú sa starali deti z blízkej základnej školy a ich rodičia a rodinám, ktoré tam pomáhali boli ponúknuté malé políčka okolo ich veľkej záhrady. Mesto potom kúpilo tento pozemok (Picardovu farmu) a program prenájmu individuálnych záhradných políčok dostal názov "P-Patch" na počesť prispenia rodiny Picardovcov. "P-Patch" program postupne rástol a súčasne pozostáva z viac než 1900 políčok na 68 miestach na ploche 23 árov s plánom ďalšieho rastu. Tradícia pestovania pre illustráciu v roku 2008 priniesla 12,3 tony darovaných potravín pre miestne potravinové banky.
Salt Lake City, Utah.
V meste Salt Lake City sú komunitné záhrady spravované neziskovou organizáciou "Wasatch Community Gardens".
Španielsko.
 Väčšina starších Španielov vyrastala na vidieku a do mesta sa presťahovali aby si našli robotu. Silné rodinné väzby im často zabraňujú aby sa odobrali do dôchodku a ťahá ich to viac na vidiek, do prírody a preto je o mestské komunitné záhrady veľký záujem. Pre komunitné záhrady v Španielsku sú typické stretnutia ľudí, kde každý prispeje nejakým druhom jedla (“potluck”), spoločné prípravy typického španielskeho jedla – “Paella“, ako aj pravidelné stretnutia, kde sa riešia všetky potrebné záležitosti ohľadom chodu záhrady.
Spojené kráľovstvo.
Komunitné záhrady a individuálne záhradkárčenie sú v Spojenom kráľovstve spravidla dve odlišné záležitosti, i keď niekedy sa tieto rozdiely zmazávajú. Individuálne záhradky sú obvykle pozemky s políčkami prenajímané jednotlivcom miestnymi úradmi alebo inými verejnými inštitúciami s cieľom pestovať plodiny pre osobnú potrebu. Takéto individuálne typy záhradiek zvyknú byť (i keď nie vždy) situované na okrajoch zastavaných území. Napriek takto zaužívanému spôsobu obrábania záhradiek, v poslednom období registrujeme nárast komunitným spôsobom spravovaných záhrad, ktoré sa skladajú z individuálnych políčok a spoločného záhradného priestoru.
Trend a vývin ohľadom komunitných záhrad je v porovnaní s individuálnym záhradkárstvom pomerne novodobá záležitosť, do ktorej spadajú záhrady vybudované na miestach, kde je úhorom ležiaca pôda, na pustých, zanedbaných miestach alebo miestach v držbe miestnej správy, či súkromných vlastníkov, ktoré nemajú žiadne využitie. Typická komunitná záhrada zvykne byť situovaná v zastavaných oblastiach a zvyčajne je riadená ľuďmi z miestnej komunity cez na to založenú nezávislú neziskovú organizáciu, ktorej financovanie však môže byť zabezpečené úplne alebo čiastočne skrze verejné financie.
Funkčné využitie býva zväčša dvojaké – na jednej strane ako voľné priestranstvo parkového charakteru na stretávanie sa a hry a na druhej strane tu je taktiež vytvorený priestor pre individuálnych pestovateľov, pričom všetko je spravované organizáciou, ktorá preberá veľký podiel zodpovednosti za spravovanie políčok, krajinnú a záhradnú architektúru a udržiavanie okolia. Príkladom takejto záhrady uprostred mesta je napríklad Komunitná Záhrada Culpeper Community Garden alebo komunitná záhrada Phoenix Garden.
Niektoré z väčších komunitných záhrad, tým že ponúkajú nielen príjemné prostredie plné zelene, ale taktiež priestory pre výučbu a školenia, plnia aj funkcie akéhosi centra pre spoločenstvo ľudí žijúcich v okolí. Odhaduje sa, že vo Veľkej Británii je viac ako 1000 komunitných záhrad.
Členskou organizáciou, ktorá podporuje, propaguje a reprezentuje komunitné záhrady v Spojenom kráľovstve je “Federácia mestských fárm a komunitných záhrad“ (The Federation of City Farms and Community Gardens).

</doc>
<doc id="301408" url="https://sk.wikipedia.org/wiki?curid=301408" title="Mariupoľ">
Mariupoľ

Mariupoľ (; ; ) je prístavné a priemyselné mesto pri Azovskom mori v Doneckej oblasti v juhovýchodnej Ukrajine. Mesto leží pri ústí rieky Kalmius zhruba 120 km južne od Donecku. Žije tu 444 493 obyvateľov (); mesto je 2. najväčšie v oblasti a 10. najväčšie na Ukrajine.
Dejiny a kultúra.
Na mieste dnešného Mariupoľa vznikla v 16. storočí kozácka pevnosť. Samotné mesto vzniklo medzi rokmi 17701780, keď do oblasti Pryazovja prišli krymskí Gréci. Mesto je dodnes strediskom gréckej kultúry na Ukrajine.
Veľký rozvoj nastal po roku 1870 s postavením železnice; vtedy vznikli obrovské železiarne a iné priemyselné budovy. Mesto prešlo ťažkým obdobím nacistickej okupácie (19411943) a ekonomickej recesie (koniec 20. storočia, po páde ZSSR). Aj keď počet obyvateľov sa zmenšuje mesto stále zostáva významným centrom priemyslu; okrem toho mesto profituje od roku 1926 aj z kúpeľov.
V meste pôsobí divadlo založené v roku 1878 ako prvé v regióne, ďalej sa tu nachádza veľa kín, kultúrnych domov a niekoľko múzeí. Je tu 11 kostolov Ukrajinskej pravoslávnej cirkvi moskovského patriarchátu a 3 kostoly Kyjevského patriarchátu.
Mesto bolo silne poškodené počas ruskej invázie na Ukrajinu začiatkom roku 2022. Od 1. marca 2022 bolo mesto obkľúčené ruskými silami. V meste sa bránili jednotky ukrajinskej námornej pechoty a práporu Azov. Ich posledné zvyšky sa do 20. mája vzdali. Odvtedy je mesto okupované Ruskom. Predpokladá sa, že v dôsledku ostreľovania zahynulo viac než 21 000 civilných obyvateľov mesta.
Etnické zloženie.
V meste je veľká národnostná menšina Rusov.
Demografický vývoj mesta.
V súčasnosti má mesto 493 245 obyvateľov.

</doc>
<doc id="301418" url="https://sk.wikipedia.org/wiki?curid=301418" title="Twist (rozlišovacia stránka)">
Twist (rozlišovacia stránka)

Twist môže byť:

</doc>
<doc id="301419" url="https://sk.wikipedia.org/wiki?curid=301419" title="Aerosvit">
Aerosvit

Aerosvit bola ukrajinská letecká spoločnosť založená 25. marca 1994 na Ukrajine, so sídlom v Kyjeve. Zahájila svoju činnosť v apríli 1994 letmi z Kyjeva do Tel Avivu, Odesy, Solúnu, Atén a Larnacy spoluprácou so spoločnosťou Air Ukraine.
V marci 2007 firma zamestnávala 1447 pracovníkov.
Koncom roka 2012 letecká spoločnosť nebola schopná uhrádzať pohľadávky, dlžoby presahli cca 391 mil. eur. Od 3. januára 2013 zakázali Aerosvitu pristávať na letisku Šeremetievo, od 4. januára 2013 sa pridalo aj materské letisko Boryspil v Kyjeve. Kvôli tomu boli od 15. januára 2013 zrušené všetky linky.
Problémy spoločnosti vyvrcholili už v roku 2012, kedy počas Majstrovstiev Európy vo futbale bola nútená zrušiť viaceré lety, ktorými mali fanúšikovia cestovať, niektoré lety, ktoré neboli zrušené mali zas dlhé meškania. Kvôli nezaplateným navigačným poplatkom mala v minulosti na určitý čas zákaz lietať do Ruska.
Problémy Aerosvitu sa dotkli začiatkom roku 2013 aj jej sesterských spoločností. 9.januára zanikla prvá sesterská letecká spoločnosť - Dniproavia a 14.januára druhá - Donbassaero.
Flotila.
Flotila spoločnosti Aerosvit (stav z mája 2010):

</doc>
<doc id="301420" url="https://sk.wikipedia.org/wiki?curid=301420" title="Vedecký podvod">
Vedecký podvod

Vedecký podvod je čin spáchaný sfalšovaním výsledkov vedeckého výskumu, selektívnym výberom vstupných dát pre vedeckú prácu, prípadne manipulatívnym spracovaním týchto dát, tak aby výsledok zabezpečil dotyčnému osobný prospech, či už priamy finančný, alebo plynúci z osobného ocenenia.
Znaky vedeckého podvodu nesie aj:
Americký Úrad pre vedeckú a technickú politiku definuje akademickú nečestnosť ako: fabrikáciu, falzifikáciu alebo plagiátorstvo pri predkladaní, uskutočňovaní, posudzovaní alebo pri vykazovaní výsledkov výskumu.
Fabrikácia vedeckých výsledkov predstavuje vytváranie neexistujúcich údajov alebo výsledkov a ich zaznamenávanie alebo oznamovanie (publikovanie). Falšovanie je manipulácia s výskumnými materiálmi, zariadeniami alebo procesmi alebo ich pozmeňovanie, tiež vynechávanie údajov alebo pozorovaní tak, že vo výsledkoch výskumu nie sú presne zastúpené. 
Vedecký podvod nezahŕňa bežné („čestné“) chyby, ktoré sa pri výskume vyskytnú ani rozdielny názor výskumníkov na určitý vedecký problém. Zistenie pochybenia ako je akademický podvod si vyžaduje, aby došlo k výraznému odklonu od prijatých noriem a postupov príslušnej výskumnej komunity; takéto zneužitie bolo spáchané úmyselne, vedome, alebo zásadnou nedbanlivosťou. Obvinenie musí byť preukázané prevažnou väčšinou dôkazov.

</doc>
<doc id="301422" url="https://sk.wikipedia.org/wiki?curid=301422" title="Jorge Sampaio">
Jorge Sampaio

Jorge Fernando Branco de Sampaio (* 18. september 1939, Lisabon, Portugalsko – † 10. september 2021, Lisabon) bol portugalský politik, právnik a bývalý prezident Portugalskej republiky. Jeho brat Daniel Sampaio je detský psychológ a spisovateľ.

</doc>
<doc id="301423" url="https://sk.wikipedia.org/wiki?curid=301423" title="Automated guided vehicle">
Automated guided vehicle

Automated guided vehicle alebo AGV je mobilný robot, automaticky riadené dopravné zariadenie, ktoré sa vie pohybovať podľa značiek alebo vodičov umiestnených v podlahe, prípadne používa laser na sledovanie optických symbolov. Sú to zariadenia nevyžadujúce k riadeniu človeka. V súčasnosti zaznamenávajú AGV výrazný vzostup, pretože uľahčujú manipuláciu s materiálom a svojou nezávislosťou zvyšujú efektivitu a znižujú náklady na ľudskú obsluhu v logistike. Takisto napomáhajú automatizácií výrobných zariadení. Ich použitie je najčastejšie v podnikoch s vysokým objemom produkcie, kde sa manipuluje s veľkým množstvom materiálu vo výrobných halách alebo skladoch (napríklad v závodoch automobilového priemyslu). Náklad je zvyčajne prevážaný vo vozíkoch vlečených v závese, ktoré dokáže autonómne pripojiť. Niektoré AGV používajú vysokozdvižný vozík na uloženie objektu do výšky.
Prvé AGV sa na trhu objavilo v päťdesiatych rokoch 20. storočia od firmy "Barrett Electronics of Northbrook" zo štátu Illinois. V tom čase to bol jednoduchý nákladný vozík, ktorý sledoval vodič umiestnený v podlahe. Počas rokov sa technológia stala sofistikovanejšou a dnes sú automatizované vozidlá hlavne navádzané laserom, tzv. "LGV – Laser Guided Vehicle". V automatizovanom procese sú LGV naprogramované tak, že komunikujú (pomocou servera umiestneného mimo vozidiel) s inými robotmi aby sa zabezpečilo hladké premiestnenie produktu cez sklad, či ide o uloženie na budúce použitie alebo o priame odoslanie na vyexpedovanie. Dnes AGV zohrávajú kľúčovú úlohu pri návrhu nových továrni a skladov pre ich bezpečné premiestnenie nákladu na správne miesto. Ich uplatnenie sa našlo aj v neskorších rokoch 20. storočia, kedy prístavy začali používať túto technológiu na premiestňovanie expedičných ISO kontajnerov. Napríklad prístav v Rotterdame používa viac ako 100 AGV. 
Navigácia.
AGV sa používajú na transport objektov z miesta A do miesta B. Na tento účel sa používajú rozličné spôsoby určovania trás a rôzne senzory čo sa týka technológie.
Vodičové navádzanie.
Na takéto navádzanie sa používa senzor na snímanie frekvencie. Tento senzor je umiestnený na spodku robota a senzorickú časť má obrátenú k zemi. Vodič je zvyčajne umiestnený niekoľko centimetrov pod zemou. Senzor deteguje frekvenciu vysielanú z vodiča a pomocou nej sa naviguje.
Navádzacie pásy.
Mnoho jednoduchších automaticky navádzaných vozidiel niekedy označovaných aj ako "„automatický vozík“" (AGC, automated guided cart) používa na určovanie trasy navádzacie pásy resp. čiary. Tieto pásy môžu byť buď magnetické alebo farebné. AGC je potom vybavené s vhodným snímačom, podľa ktorého určuje cestu. Hlavnou výhodou týchto čiar oproti vodičovému určovaniu cesty je, že pásy sa dajú ľahko odstrániť a zmeniť na iný potrebný kurz. Taktiež sa ušetria náklady na odstránenie vodičov zo zeme pre celú dĺžku trasy a táto technológia je navyše považovaná za „pasívnu“ lebo nepotrebuje žiadny zdroj na rozdiel od vodičov.
Farebné pásy bývajú lacnejšie ale je tu riziko zašpinenia alebo poškodenia, hlavne vo veľkých prevádzkach. Flexibilný magnetický prúžok môže byť rovnako vstavaný ako vodič ale pracuje na rovnakom princípe ako magnetická páska a teda nepotrebuje zdroj.
Laserová navigácia.
Na túto „bezdrôtovú“ navigáciu sa používajú odrazové materiály, ktoré sa pripevnia na steny, stojany, zariadenia atď. AGV nesie so sebou zariadenie schopné vysielať aj prijímať laserové lúče na otočnej vežičke. Laser je vyslaný aj prijatý pod určitým uhlom a vypočíta sa vzdialenosť, ktorá sa uloží do pamäte vozidla. Následne sa vytvorí akási mapa, tá sa uloží do pamäte a podľa nej sa môže korigovať jeho pozícia v prípade nepresností medzi nameranými a očakávanými údajmi. Takto môže navigovať do miesta určenia pomocou neustálej aktualizácii pozície. 
Gyroskopické navádzanie.
Inou formou navádzania používanou pre AGV je inerciálna navigácia (resp. navigácia na báze zotrvačnosti). Pomocou inerciálneho riadenia počítač ovláda smer a dáva príkazy vozidlu. Na overovanie smeru vozidla sa používajú tzv. transpondéry, ktoré sú vstavané do podlahy pracoviska. Gyroskop môže takto určiť najmenšiu zmenu v smere vozidla a vykonať príslušnú korektúru s cieľom udržať AGV-čka na správnej ceste. Pre túto metódu je okrajová chyba ± 2,54 centimetra. Tento spôsob navigácie je možné použiť takmer v akomkoľvek prostredí zahŕňajúc úzke uličky alebo extrémne teploty.
Kontrola riadenia.
Aby sa AGV mohlo pohybovať, môže využívať dva odlišné systémy kontroly riadenia. Najzákladnejším druhom riadenia je diferenciálne riadenie rýchlosti. Pri tomto druhu sú poháňané dva súbory kolies. Každý súbor je pripojený na vlastnú hnaciu sústavu, čím je umožnené sa otáčať (hnacie sústavy sa odlišujú v rýchlostiach) alebo ísť dopredu, dozadu. AGV sa otáča podobne ako tank. Táto metóda je vhodná v tom zmysle, že je ľahké manévrovať v menších alebo stiesnených priestoroch. 
Druhý typ riadenia je riadené ovládanie kolies AGV. Tento spôsob je podobný ako pri aute. Pri vodičovom navádzaní je omnoho presnejší ako metóda diferenciálneho riadenia rýchlosti. 
Tento typ AGV sa dokáže hladšie otáčať ale nedokáže robiť ostré zatáčky pri úzkych uličkách. Riadené ovládanie kolies môže byť použité vo všetkých aplikáciách na rozdiel od diferenciálneho riadenia rýchlosti.
Voľba trasy.
AGV sa musí vedieť rozhodnúť pri voľbe trasy. Toto je uskutočňované pomocou rôznych metód: podľa spôsobu voľby frekvencie (vodičové navádzanie), spôsobu voľby cesty („bezdrôtová“ navigácia), pomocou magnetických pásov na podlahe.
Spôsob voľby frekvencie.
Rozhodovanie je na základe vysielaných frekvencií z podlahy. Keď AGV príde do bodu kde sa vodič rozdeľuje, AGV zaznamená dve rozdielne frekvencie a cez tabuľku uloženú v pamäti určí najlepšiu trasu. Odlišné frekvencie sú potrebné iba pri bode rozdelenia a teda v bode kde sa AGV rozhoduje. Po tomto bode sa frekvencie môžu znova zlúčiť do jednej. Táto metóda nie je ľahko rozšíriteľná a potrebuje viac zásahov a teda viac peňazí.
Spôsob voľby cesty.
AGV používajúce túto metódu si vyberá cestu na základe pre predprogramovaných trás. Používa namerané hodnoty zo senzorov a porovnáva ich s hodnotami danými programátormi.
A teda keď sa AGV dostane do „rozhodovacieho bodu“, jediné čo musí je rozhodnúť či zvolí trasu 1, 2 alebo 3 atď., čo je oveľa jednoduchšie pretože už pozná ich cesty z ich programovania. Takáto metóda môže zvýšiť cenu AGV pretože potrebuje mať tím programátorov, ktorí naprogramujú AGV-čko na korektné trasy a tieto trasy zakaždým kedy je to potrebné menia. Ale na druhej strane je táto metóda v podstate jednoduchá.
Voľba trasy pomocou magnetických čiar.
Magnetické pásy sú uložené na povrchu dlážky alebo vstavané do podlahy. Táto metóda umožňuje okrem určenia cesty pre AGV tiež pri vhodnom usporiadaní pruhov AGV-čku nadefinovať zmenu „jazdného pruhu“ alebo zmenu rýchlosti.
Bežné aplikácie AGV.
Automaticky riadené dopravné zariadenie môže byť použité v rozmanitých aplikáciách dopravy rozličných materiálov ako palety, kontajnery, valce, krabice atď. AGV-čka vynikajú v nasledujúcich charakteristikách:

</doc>
<doc id="301424" url="https://sk.wikipedia.org/wiki?curid=301424" title="AGV">
AGV

AGV môže byť:

</doc>
<doc id="301425" url="https://sk.wikipedia.org/wiki?curid=301425" title="Cesta II. triedy 541 (Slovensko)">
Cesta II. triedy 541 (Slovensko)

Cesta II. triedy 541 je cesta II. triedy na Slovensku v okrese Bytča a Čadca. Spája cestu II/507 v Kotešovej s II/487 v Turzovke. Jej celková dĺžka je 18,597 km.
Priebeh.
Cestná komunikácia sa začína v Kotešovej križovatkou s II/507. Prechádza obcami Kotešová, Veľké Rovné. Následne prechádza hranicou okresov Bytča a Čadca, kde pokračuje cez horský priechod Semeteš v obci Vysoká nad Kysucou. Cesta II/541 potom vchádza do Turzovky, kde končí križovatkou s II/487.
História.
Pôvodná cesta "II/541" sa nachádzala v súčasnom Prešovskom kraji. Po jej rozčlenení medzi viaceré cesty I. triedy sa uvoľnené číslo pridelilo súčasnej "II/541", ktorá bola dovtedy len cestou III. triedy.

</doc>
<doc id="301428" url="https://sk.wikipedia.org/wiki?curid=301428" title="Letisko Praha">
Letisko Praha



</doc>
<doc id="301430" url="https://sk.wikipedia.org/wiki?curid=301430" title="Marián Čekovský">
Marián Čekovský

Ing. Marián Čekovský (* 12. apríl 1977, Humenné) je slovenský hudobník, spevák, skladateľ, komik a moderátor. V Slovenskej televízii spolu s Petrom Marcinom moderoval reláciu "Mini Talent Show". Hral napríklad v kapelách "No Name", "The Big H", "Čekovský Band". Hudobne spolupracoval s umelcami ako Rytmus, Strapo, Richard Müller, Vašo Patejdl, Adriena Bartošová, Pavol Hammel, Robo Grigorov, Ľubo Virág, Dara Rolins, IMT Smile, Free Faces, Henry Tóth Band, Groovin’ Heads, FBI (USA), Burian Band, Wedding Band, Šeban Band, Bravo (východniarska skupina).
Ocenenia a nominácie.
2016 Zázračný oriešok- Práca na hudbe Víťazstvo

</doc>
<doc id="301436" url="https://sk.wikipedia.org/wiki?curid=301436" title=".de">
.de

.de je oficiálnou doménou prvej úrovne pre Nemecko. de je skratkou od Deutschland. Internetové stránky končiace sa na .de sú spravidla v nemeckom jazyku.

</doc>
<doc id="301437" url="https://sk.wikipedia.org/wiki?curid=301437" title="Vauxhall">
Vauxhall

Vauxhall môže byť:

</doc>
<doc id="301438" url="https://sk.wikipedia.org/wiki?curid=301438" title="Mém">
Mém

Mém je virtuálna a replikujúca sa častica kultúrnej informácie. Mém je základný prvok kultúry, ktorý je dedičný negenetickou cestou. Mémom je väčšina kultúrnych diel (piesne, umelecké diela a iné). Slovo je odvodené z gréckeho "mimema - napodobňovať". 
Mém ako gén.
Mémy a ich fungovanie bývajú popisované ako obdoba génu (stavebnej jednotky genómu), pričom sa zoskupujú do vyšších celkov, tzv. memplexov, predstavujúcich nielen kultúrne javy, ale aj samotné ľudské osobnosti. 
Pojem mém, po prvýkrát použil v roku 1976 Richard Dawkins, vo svojej knihe Sebecký gén, v ktorej tvrdí, že evolúcia sa nepodpisuje len na replikácii DNA, ale jej princípmi sa riadi aj šírenie akejkoľvek inej informácie, pričom informácia býva vystavená selekčnému tlaku, ktorému sa buďto prispôsobí, alebo vyhodnotená ako "nevhodná" zanikne.
Memetika.
Memetika pomocou mémov vysvetľuje šírenie myšlienok a kultúrnych javov, ako sú napríklad náboženstvo, politické ideológie, alebo módne trendy medzi ľuďmi.

</doc>
<doc id="301439" url="https://sk.wikipedia.org/wiki?curid=301439" title="Ľudový front pre oslobodenie Palestíny">
Ľudový front pre oslobodenie Palestíny



</doc>
<doc id="301450" url="https://sk.wikipedia.org/wiki?curid=301450" title="Kmeť">
Kmeť

Kmeť môže byť:

</doc>
<doc id="301453" url="https://sk.wikipedia.org/wiki?curid=301453" title="Vorošilovgradská oblasť">
Vorošilovgradská oblasť



</doc>
<doc id="301454" url="https://sk.wikipedia.org/wiki?curid=301454" title="Saint Étienne">
Saint Étienne



</doc>
<doc id="301455" url="https://sk.wikipedia.org/wiki?curid=301455" title="Mariupol">
Mariupol



</doc>
<doc id="301457" url="https://sk.wikipedia.org/wiki?curid=301457" title="Wizz Air Ukraine">
Wizz Air Ukraine

Wizz Air Ukraine bola ukrajinská divízia spoločnosti Wizz Air, ktorá bola založená na začatie vnútroštátnej dopravy na Ukrajine dňa 11. júla 2008.
Destinácie.
Medzinárodné letisko Boryspiľ.
Simferopoľ, Antalya, Katovice, Hamburg-Lübeck, Dortmund, Kolín/Bonn, Memmingen, Benátky-Treviso, Oslo-Torp, Londýn-Luton
Medzinárodné letisko Simferopoľ.
Kyjev-Borispol
Medzinárodné letisko Ľvov.
Dortmund
Flotila.
Flotila spoločnosti Wizz Air Ukraine pozostávala z nasledujúcich lietadiel (stav z apríla 2015):

</doc>
<doc id="301458" url="https://sk.wikipedia.org/wiki?curid=301458" title="Expedícia 20">
Expedícia 20

Expedícia 20 bola dvadsiatou stálou posádkou Medzinárodnej vesmírnej stanice (ISS). Expedícia bola zahájená príletom kozmickej lode Sojuz TMA-15 k stanici 29. mája 2009. Posádka Sojuzu doplnila predchádzajúcu stálu posádku na ISS (Expedícia 19). Po prvýkrát v histórii začalo stanicu dlhodobo obývať šesť kozmonautov. Veliteľom Expedície 20 bol Gennadij Padalka.
Sojuz TMA-14 a Sojuz TMA-15 pripojené k modulu Zarja slúžili pre ISS ako záchranné lode. 
Posádka.
Zdroj pre tabuľku: NASA
Priebeh misie.
Štart a pripojenie k ISS.
27. mája z kozmodrómu Bajkonur odštartovala kozmická loď Sojuz TMA-15. 29. mája sa Sojuz spojil s Medzinárodnou vesmírnou stanicou, kde kozmonautov očakávala posádka Expedície 19. Po prílete sa označenie misie zmenilo na Expedícia 20 a prvýkrát v histórii stanice začalo ISS dlhodobo obývať šesť kozmonautov. 
EVA-1.
Dňa 5. júna 2009 bol na programe výstup do kozmu v rámci príprav na pripojenie ruského modulu MRM-2 pre pripojenie ďalších lodí Sojuz a Progress. Počas výstupu astronauti Gennadij Padalka a Michael Barratt pripevnili na horný uzol modulu Zvezda stretávací terč, dve zostavy antén Kurs a kabeláž pre antény Kurs. Potom Barrat vyhotovil snímky ruskej časti stanice, pričom bol pripútaný na konci manipulátora Strela-2 ovládaného Padalkou. Výstup začal 7:52 UTC a skončil 12:46 UTC. Trval 4 hodiny a 54 minút. 
IVA-1.
Ako už napovedá názov výstupu ( - aktivita na stanici), prebiehal zvnútra stanice, konkrétne v prechodovej časti medzi modulmi Zvezda a Zaria (počas výstupu dehermetizované). Prebehol 10. júna a astronauti mali za úlohu vymeniť veko horného uzla modulu Zvezda za veko so stretávacím navádzacím kužeľom pre MRM-2. Tým boli prípravy na pripojenie MRM-2 hotové. Tento výstup trval len 12 minút, zúčastnili sa ho Padalka a Barratt. 
Progress M-02M.
Zásobovacia loď Progress M-02M naplnená odpadom bola 30. júna 2009 o 18:29 UTC od komplexu odpojená a prešla na samostatnú parkovacie dráhu. Neskôr sa k stanici opäť priblížila, aby otestovala nový navádzací systém, ktorý na modul Zvezda namontovali astronauti Barrat a Padalka pri výstupe EVA-1. Potom bol Progress navedený do hustých vrstiev atmosféry, kde zanikol. 
Preparkovanie Sojuzu TMA-14.
Aby sa uvoľnil port na module Zvezda, ku ktorému sa na konci júla 2009 mala pripojiť nová zásobovacia loď Progress M-67, bolo nutné preparkovať loď Sojuz TMA-14 na nové miesto na module Pirs (uvoľnený odletom Progress M-02M). Tento manéver úspešne prebehol 2. júla 2009 od 21:29 do 21:55 UTC. Kozmickú loď riadil Gennadij Padalka, spolu s ním boli na palube Sojuzu astronauti Michael Barratt a Kóiči Wakata. 
STS-127.
15. júla 2009 odštartoval raketoplán Endeavour s japonskou plošinou JEF, ktorú potom astronauti namontovali na modul Kibó. Raketoplán sa k stanici pripojil 17. júla. Po otvorení prielezu medzi raketoplánom a ISS bolo na stanici rekordných 13 astronautov. Pri prvých troch zo štyroch výstupov do vesmíru sa nepodarilo splniť všetky úlohy a tak pri štvrtom výstupe astronauti mali dosť práce, napriek tomu všetky práce nedokončili a do programu bol zaradený ďalší, piaty výstup. 28. júla sa raketoplán od stanice odpojil. Raketoplán pristál 31. júla. 

</doc>
<doc id="301460" url="https://sk.wikipedia.org/wiki?curid=301460" title="Wizz Air Bulgaria">
Wizz Air Bulgaria

Wizz Air Bulgaria bola bulharská divízia spoločnosti Wizz Air, ktorej bola licencia udelená v roku 2006, na začatie letov do Grécka, Turecka a Moldavska.
Destinácie.
Letisko Sofia.
Varna - Londýn-Luton, Rím-Fiumicino, Forli/Bologna, Benátky-Treviso, Miláno-Bergamo, Frankfurt-Hahn, Dortmund, Eindhoven, Paríž-Beauvais, Brusel, Londýn-Luton, Barcelona, Madrid, Valencia
Letisko Burgas.
Budapešť, Katovice, Varšava, Poznaň, Praha, Londýn-Luton
Flotila.
Zdroj:

</doc>
<doc id="301464" url="https://sk.wikipedia.org/wiki?curid=301464" title="Zoznam štátov a teritórií USA podľa rozlohy">
Zoznam štátov a teritórií USA podľa rozlohy

Toto je úplný zoznam štátov USA a hlavných teritórií zoradených podla "celkovej rozlohy ich území", " súše a vodnej plochy". V rozlohe vodnej plochy je započítaná i plocha vo vnútrozemí, Veľké kanadské jazerá a teritoriálne vody. Ľadovce a nesúvisle vodné plochy sú počítane ako súčasť súše.
Referencie.
Všetky dáta sú čerpané z Úradu pre sčítanie ľudu USA (Výsledok sčítania z roku 2000). Tento dokument uvádza, že hodnoty u menších odľahlých ostrovov USA sú iba približné.

</doc>
<doc id="301467" url="https://sk.wikipedia.org/wiki?curid=301467" title="Munții Șureanu">
Munții Șureanu

Munții Șureanu (iné názvy: Munții Șurean, Munții Șureanului, Munții Șurianu, Munții Șurian, Munții Șurianului, Munții Sebeș, Munții Sebeșului) je pohorie v Rumunsku. Najvyšším vrchom je Vârful lui Pătru v juhovýchodnej časti pohoria.
Munții Șureanu nemajú výraznejší hlavný hrebeň, napriek tomu ho možno vysledovať v smere juhovýchod - severozápad. Od juhovýchodu sa Munţii Şureanu vejárovite vetvia v mnohých hrebeňoch, pričom od ostatných pohorí sú oddelené riekami. Na juhu od Paringu je to rieka Jiu de Est a od Retezatu riečka Strei. S týmto pohorím sú Munții Șureanu spojené sedlom Pasul Bănița, na východe od pohorí Cindrel a Lotru je to rieka Frumoasa, ktorá neskôr mení meno na Sebeș.
Geologicky je pohorie tvorené väčšinou kryštalickými bridlicami, ale na juhovýchode sú aj rozsiahle vápencové a na severovýchode pieskovcové oblasti. Munții Șureanu je veľmi zložité a komplikované pohorie, hlavný hrebeň je kľukatý a mnohokrát sa stáča rôznymi smermi. V horách je aj veľa bočných hrebeňov, z ktorých najvýznamnejšie sú od juhu: Canciu, Jigoru Mare, Răchita, Meleia a Godeanu.
Turistika a ochrana prírody.
Pohorie nie je najväčšou turistickou destináciou v Rumunsku. Najväčším ťahákom je starobylé dácke mesto Sarmizegetusa Regia, ktoré je opravené a zapísané na prestížnom zozname UNESCO. Kúsok od neho sa nachádza rozsiahly krasový systém, kde je turisticky atraktívna jaskyňa Cioclovina, ktorá tvorí spolu s jaskyňou Ponor cez šesť kilometrov dlhý systém pretekaný podzemnou riečkou. Z krasových útvarov sa tiež často navštevuje jaskyňa Bolii.
Masív nie je príliš zastavaný horskými chatami, k dispozícii je ale veľké množstvo salašov. Na juhu pohoria v údolí potoka Jiul de Est je chata Voievodu. Mimo Šureanu leží chata Obirsia Lotrului na juhovýchode masívu. Ďalšia chata leží pri priehrade Oaşa, aj pri jazere Șureanu je horská chata. Posledná chata je v sedle Prislop na severe pohoria.
V horách sa nachádza len jedno chránené územie, a to prírodný park Grădiștea Muncelului - Cioclovina v juhozápadnej časti masívu.

</doc>
<doc id="301468" url="https://sk.wikipedia.org/wiki?curid=301468" title="Juris Hartmanis">
Juris Hartmanis

Juris Hartmanis (* 5. júl 1928, Riga, Lotyšsko – † 29. júl 2022) bol americký informatik narodený v Lotyšsku.
Zaoberal sa predovšetkým teóriou výpočtovej zložitosti. Za prácu v tejto oblasti dostal v roku 1993 spolu s Richardom Stearnsom Turingovu cenu. V článku, ktorý napísal spolu so Stearnsom, bolo zavedených viacero tried časovej zložitosti ("DTIME(f(n))").

</doc>
<doc id="301472" url="https://sk.wikipedia.org/wiki?curid=301472" title="Munții Parâng">
Munții Parâng

Munţii Parâng (podľa pravopisu platného do roku 1993 "Parîng") alebo Munţii Parângului je jedno z najvyšších pohorí Rumunska. Najvyšším vrcholom je Parângul Mare s výškou 

</doc>
<doc id="301474" url="https://sk.wikipedia.org/wiki?curid=301474" title="Richard Stearns">
Richard Stearns

Richard Edwin Stearns (* 5. júl 1936, Caldwell, New Jersey, USA) je americký informatik. Významná je predovšetkým jeho práca v oblasti výpočtovej zložitosti, za ktorú v roku 1993 dostal spolu s Jurisom Hartmanisom Turingovu cenu. V článku, ktorý spolu s Hartmanisom napísal, bolo zavedených viacero tried časovej zložitosti ("DTIME(f(n))").

</doc>
<doc id="301477" url="https://sk.wikipedia.org/wiki?curid=301477" title="Andris Ambainis">
Andris Ambainis

Andris Ambainis (* 18. január 1975, Daugavpils, Lotyšsko) je lotyšský matematik a informatik. Zaoberá sa predovšetkým kvantovými výpočtami, kvantovou kryptografiou a teóriou algoritmov, ale aj kvantovou mechanikou alebo výpočtovou zložitosťou.

</doc>
<doc id="301479" url="https://sk.wikipedia.org/wiki?curid=301479" title="Astrachan">
Astrachan



</doc>
<doc id="301480" url="https://sk.wikipedia.org/wiki?curid=301480" title="Ulanbatar">
Ulanbatar



</doc>
<doc id="301482" url="https://sk.wikipedia.org/wiki?curid=301482" title="Robinson Jeffers">
Robinson Jeffers

Robinson Jeffers, celým menom John Robinson Jeffers (* 10. január 1887, Pittsburgh, Pensylvánia, USA – † 20. január 1962, Carmel, Kalifornia) bol americký básnik.

</doc>
<doc id="301483" url="https://sk.wikipedia.org/wiki?curid=301483" title="Daugavpils">
Daugavpils

Daugavpils (, , , ) je mesto v juhozápadnom Lotyšsku na rieke Daugave. Ide o druhé najväčšie mesto v Lotyšsku po Rige. 
Geografia.
Daugavpils sa nachádza na juhovýchode krajiny, cca od Rigy. Cez mesto preteká rieka Daugava, ktorá dala mestu názov. Daugavpils má dobrú polohu, pretože sa nachádza len od hraníc s Bieloruskom a od hraníc s Litvou, čo z neho robí významný železničný uzol. 
Obyvateľstvo.
Etnické zloženie.
Zvláštnosťou tohto lotyšského mesta je to, že tu Lotyši netvoria ani pätinu obyvateľov. Až do delenia Poľska v roku 1772 tu žila silná poľská komunita, ktorá tvorila podstatnú časť obyvateľov. Aj dnes tvoria Poliaci takmer 15 % obyvateľov mesta. Po roku 1772 sa tu sťahovali pravoslávni Rusi a Bielorusi. Ich počet sa prudko zvyšoval hlavne v období sovietskej vlády. Dnes má mesto viac ako 50 % ruského obyvateľstva a takmer 8 % bieloruského obyvateľstva. Židia boli takmer úplne zlikvidovaní počas nacistickej okupácie. Ostatné minority sú takmer bezvýznamné.
Náboženské zloženie.
Zaujímavosťou mesta je aj jeho konfesionálne zloženie. Väčšina obyvateľstva sa hlási k pravoslávnej cirkvi (Ruská pravoslávna cirkev, patriarchát Moskva). Ide najmä o Rusov, Bielorusov, Ukrajincov, ale aj malú skupinu Lotyšov. Tunajší Lotyši (často sa hlásia k etnickej skupine Latgalov) sú prevažne rímski katolíci (v ostatných častiach Lotyšska sú Lotyši evanjelici). K rímskym katolíkom sa hlásia aj tunajší Poliaci a Litovci. Evanjelikov a iných veriacich je málo.
História.
Prvá zmienka o Daugavpilse pochádza z roku 1275, keď tu Ernst von Rassburg z Rádu mečových bratov vybudoval kamennú pevnosť dôležitú pri bojoch s dovtedy pohanskými Litovcami. Mečoví rytieri v tomto čase ovládali územie takmer celého Lotyšska, Estónska, územia dnešnej Kaliningradskej oblasti Ruskej federácie časti Litvy a Poľska. Podnikali útoky najmä proti pohanským Litovcom, ale aj pravoslávnym Rusom, ba dokonca aj proti katolíckym Poliakom. Litovci pevnosť niekoľkokrát vážne ohrozovali. V roku 1481 zámok dobyl vládca Ruska Ivan III. Po sekuralizácii územia rádových bratov (prešli na protestantizmus) sa Daugavpils stal súčasťou Poľsko-Litovského štátu. Práve v tomto čase sa začal odlišný vývoj Latgalska. Ostatné časti Lotyšska sa stali súčasťou Švédskeho panstva a presadilo sa tam evanjelické náboženstvo (Švédi boli evanjelici a podporovali protestantizmus v celej Európe). Latgalsko pod poľskou vládou zostalo rímskokatolícke. V roku 1655 mesto dobyli Švédi a v roku 1656 ruské vojská. Počas ruskej vlády v rokoch 1656 až 1657 sa mesto volalo Borisoglebsk. Potom sa stalo opäť súčasťou Poľsko-litovskej únie. Po prvom delení Poľska v roku 1772 pripadol Daugavpils Ruskému impériu. V meste sa začali budovať pravoslávne chrámy a pribúdalo ruského obyvateľstva. Vybudovala sa aj železničná trať Sankt Peterburg–Varšava, ale aj trate do Vitebska a Rigy. Daugavpils sa tak stal železničnou križovatkou a strategickým dopravným uzlom. V Pskovskej gubernii, do ktorej bol začlenený sa staj najväčším mestom. Od roku 1893 sa mesto nazývalo ruským názvom Dvinsk. V roku 1914 mal Dvinsk 112 837 obyvateľov.
Po vypuknutí 1. svetovej vojny malo mesto ťažké časy. V rokoch 1915 až 1918 sa tu stabilizoval východný front (pozičná vojna). Mesto sa stalo pre obe bojujúce strany akýmsi východným Verdunom. Až po boľševickej revolúcii na základe brest-litovského mieru obsadili Dvinsk 18. februára 1918 nemecké vojská. V decembri 1918 ich vystriedala Červená armáda a mesto sa stalo časťou Sovietskeho Ruska. V januári 1920 počas vojny medzi Poľskom a boľševikmi obsadili mesto Poliaci. Od 11. augusta 1920 sa stalo súčasťou nezávislého Lotyšska.
Po uzatvorení zmluvy medzi ZSSR a nacistickým Nemeckom obsadili mesto 17. júna 1940 sovietske vojská. 26. júna 1941 ich vytlačili počas útoku na ZSSR nacistické vojská. Počas nacistickej okupácie bolo zlikvidované početné židovské obyvateľstvo. 27. júla 1944 boli nacisti vytlačení sovietskymi vojskami a mesto sa opäť stalo súčasťou ZSSR až do vyhlásenia nezávislosti Lotyšska v roku 1991. Stalo sa súčasťou Lotyšskej sovietskej socialistickej republiky.
Pamiatky.
V meste sa nachádza veľa architektonických pamiatok, ktoré pripomínajú jednotlivé etapy historického vývoja mesta.

</doc>
<doc id="301484" url="https://sk.wikipedia.org/wiki?curid=301484" title="Dvinsk">
Dvinsk



</doc>
<doc id="301498" url="https://sk.wikipedia.org/wiki?curid=301498" title="Californication">
Californication

Californication môže byť:

</doc>
<doc id="301499" url="https://sk.wikipedia.org/wiki?curid=301499" title="Iliušin Il-12">
Iliušin Il-12

Iliušin Il-12 bolo dvojmotorové osobné/nákladné viacúčelové lietadlo vyvinuté v Sovietskom zväze v 40. rokoch 20. storočia ako náhrada za typ Lisunov Li-2. Vývoj sa začal už v čase druhej svetovej vojny, prvý prototyp vzlietol 7. januára 1946. Sériové stroje, ktoré slúžili ako pre dopravné civilné aj vojenské účely, začali byť dodávané od roku 1947. Od roku 1949 vlastnili lietadlá Il-12 aj Československé aerolínie. Krátko užívala 2 kusy lietadiel aj Česko-slovenská armáda na ťahanie nákladných klzákov.

</doc>
<doc id="301502" url="https://sk.wikipedia.org/wiki?curid=301502" title="Teleckoje ozero">
Teleckoje ozero

Teleckoje ozero (po slovensky staršie aj Telecké jazero; ; po altajsky "Altyn-Köl" - doslova "zlaté jazero") je jazero na severovýchode Altajského pohoria v Altajsku v Rusku. Leží v tektonickej prepadline medzi chrbátmi Altyntu a Korbu. Má rozlohu . Je dlhé a maximálne široké. Priemerne je hlboké a dosahuje maximálnu hĺbku . Nadmorská výška hladiny jazera je .
Pobrežie.
Jazero obklopujú hory vysoké na severe 800 až a na juhu 1 900 až . Brehy sú plytké a skalnaté.
Dno.
Kotlina jazera sa skladá z dvoch častí, južnej tiahnucej sa z juhu na sever (dĺžka ) a severnej tiahnucej sa z východu na západ (dĺžka ), ktoré sú rozdelené podvodným chrbtom (dĺžka a šírka 0,6 až ), ktorý vystupuje zo dna do výšky . Dno je pokryté sivým ílom, pri brehoch kamenistým.
Vodný režim.
Do jazera ústi 70 riek. Najväčšie sú Culyšman, Kyga, Kokši a Veľká Cili. Odteká rieka Bija. Zdroj vody je zmiešaný s prevahou snehového (asi 50 %) a dáždivého (35 %). 97% prírastku objemu vody tvorí prítok riek (predovšetkým "Culyšman" 70 %), 3 % tvoria atmosférické zrážky. 98% úbytku objemu vody pripadá na rieku "Biju" a 2% na vyparovanie z vodnej hladiny. Rozsah kolísania úrovne hladiny je priemerne za rok. Najvyšší je na konci mája a začiatku júna. Pri jazere sú časté silné vetry. „Verchovka“ je južný vietor, ktorý vytvára vlny vysoké až a je obvykle doprevádzaný jasným počasím. „Nizovka“ je severný vietor, ktorý prináša zrážky.
Vlastnosti vody.
Voda je sladká, bohatá na kyslík. Priezračnosť dosahuje 6 až . V lete je teplota vody na povrchu 17 až 18 °C (v južnej časti 19 až 24 °?), v hĺbke (pod ) potom 2,7 až 4,0 °C.V zime sa voda ochladzuje na 2,3 °C. Zamrzne v severnej časti v novembri, v južnej časti v januári. V teplých rokoch nezamŕza vôbec. Roztápa sa na konci apríla alebo na začiatku mája. Ľad je nestály.
Osídlenie pobrežia.
Na brehu jazera ležia osady Artybaš, Jogač s turistickou chatou a Jajľu ( od odtoku "Biji"), v ktorom sídli centrálna správa Altajskej rezervácie a Telecká jazerná stanica.

</doc>
<doc id="301505" url="https://sk.wikipedia.org/wiki?curid=301505" title="Slovenské národné hokejové mužstvo na ZOH 2010">
Slovenské národné hokejové mužstvo na ZOH 2010

Toto je súpiska slovenskej hokejovej reprezentácie na Zimných olympijských hrách 2010, kde sa prebojovala do semifinále a obsadila konečné 4. miesto.

</doc>
<doc id="301506" url="https://sk.wikipedia.org/wiki?curid=301506" title="Zoznam najvyšších budov USA">
Zoznam najvyšších budov USA

Toto je zoznam najvyšších budov vo všetkých štátoch USA, spolu s Kolumbijským dištriktom.
Rozostavané najvyššie budovy.
Toto sú rozostavané budovy, ktoré sa stanú najvyššími v danom štáte za podmienky, že budú dokončené. 
Metodológia.
Výška budov je meraná od povrchu terénu do najvyššieho bodu architektonickej stavby. Do výšky sú započítavané iba obytné spojité priestory, nikdy samostatné štruktúry, vyhliadkové a komunikačné věže či antény idúce z budovy.

</doc>
<doc id="301512" url="https://sk.wikipedia.org/wiki?curid=301512" title="Tanky">
Tanky



</doc>
<doc id="301513" url="https://sk.wikipedia.org/wiki?curid=301513" title="Telecké jazero">
Telecké jazero



</doc>
<doc id="301521" url="https://sk.wikipedia.org/wiki?curid=301521" title="Dexter">
Dexter

Dexter môže byť:

</doc>
<doc id="301539" url="https://sk.wikipedia.org/wiki?curid=301539" title="FBI (rozlišovacia stránka)">
FBI (rozlišovacia stránka)

FBI môže byť:
F.B.I. môže byť:

</doc>
<doc id="301541" url="https://sk.wikipedia.org/wiki?curid=301541" title="Federálny úrad pre vyšetrovanie">
Federálny úrad pre vyšetrovanie



</doc>
<doc id="301542" url="https://sk.wikipedia.org/wiki?curid=301542" title="Teleckoje">
Teleckoje



</doc>
<doc id="301543" url="https://sk.wikipedia.org/wiki?curid=301543" title="Anna Kolesárová (blahoslavená)">
Anna Kolesárová (blahoslavená)

Blahoslavená Anna Kolesárová (* 14. júl 1928, Vysoká nad Uhom, ČSR – † 22. november 1944, Vysoká nad Uhom, Slovenská republika) je slovenská mučenica čistoty a obeť zločinu spáchaného vojakom Červenej armády počas druhej svetovej vojny.
Život.
Anna Kolesárová sa narodila vo Vysokej nad Uhom. Pochádzala z katolíckej rodiny Jána a Anny (rodenej Kušnírovej) a sama bola tiež zapálenou veriacou. Anka mala staršieho brata Michala. V roku 1938 zomrela jej mama a Anka sa začala starať o domácnosť.
Na jeseň 1944 sa front priblížil k okresu Michalovce. Obcou Vysoká nad Uhom, ktorá bola v tej dobe súčasťou Slovenského štátu, prechádzali sovietske jednotky. Podľa medzinárodných dohôd nemalo byť obyvateľstvo územia bývalého ČSR nijako perzekuované. 
22. novembra 1944 sa spolu s rodinou a susedmi skrývala v pivnici pod kuchyňou ich domu kvôli prebiehajúcim bojom v okolí. Pre panujúcu neistotu sa podobne ako mnohé iné ženy obliekla do čierneho, aby nevzbudzovala pozornosť vojakov. Po tom, čo do pivnice pri prehľadávaní domu nazrel jeden zo sovietskych vojakov, ju otec poslal do kuchyne, nech vojakovi prinesie jedlo. Dievča však vojaka zaujalo a preto jej prikázal, aby šla s ním. Keď nechcela, priamo jej povedal, že buď pôjde a vyspí sa s ním, alebo ju zabije. Keď opäť odmietla, povolil jej jednovetovú rozlúčku s otcom a na mieste ju zastrelil. Jej vražda zostala nepotrestaná. Nie je známy ani vojak, ktorý tento čin vykonal.
Pochovaná bola nasledujúceho dňa večer, keď ešte v okolí obce prebiehali boje.
Proces blahorečenia.
Proces blahorečenia Anny Kolesárovej prebiehal od 3. júla 2004. Jej hrob vo Vysokej nad Uhom je cieľom pútnikov z celého Slovenska, najmä z radov mládeže.
Pápež František 6. marca 2018 podpísal dekrét o mučeníctve Božej služobníčky Anny Kolesárovej, čím umožnil jej blahorečenie.
Anna Kolesárová bola vyhlásená za blahoslavenú 1. septembra 2018 v Košiciach. Pápež ustanovil deň liturgickej spomienky na blahoslavenú Annu na 20. november.

</doc>
<doc id="301545" url="https://sk.wikipedia.org/wiki?curid=301545" title="MRM-2">
MRM-2



</doc>
<doc id="301549" url="https://sk.wikipedia.org/wiki?curid=301549" title="Stygimoloch">
Stygimoloch

 
Stygimoloch bol rod vtákopanvového bylinožravého dinosaura z čeľade Pachycephalosauridae, žijúceho v období vrchnej kriedy (asi pred 65 miliónmi rokov) na území dnešnej Severnej Ameriky. V súčasnosti je známy z amerických súvrství Hell Creek, Ferrison a Lance, kde žil vedľa slávneho tyranosaura a triceratopsa. Môže však ísť o nedospelého jedinca rodu Pachycephalosaurus.
Typový druh, "S. spinifer" opísal britský paleontológ Peter Galton a nemecký paleontológ Hans-Dieter Sues z "National Museum of Natural History" (Národného prírodovedeckého múzea) v roku 1983.
Znaky.
Stygimoloch bol pomerne mohutný pachycefalosaurid, druhý najväčší po svojom príbuznom rodu Pachycephalosaurus. Jeho lebka merala takmer 50 cm. Celý dinosaurus mohol dosahovať dĺžku snáď až 6 metrov. Jeho typickým znakom bola výrazná ornamentácia zhrubnutej lebky, ktorá bola viac prepracovaná ako u iných zástupcov tejto čeľade. Je tiež možné, že pachycefalosaurid rodu Dracorex je iba jedinec s menej vyvinutou ornamentáciou, patriaci tiež do tohto rodu. Mohlo ísť o nedospelého jedinca alebo samicu. Stygimoloch sa živil rastlinami, plodmi, semienkami a možno aj hmyzom.

</doc>
<doc id="301550" url="https://sk.wikipedia.org/wiki?curid=301550" title="Športové centrum Athletic Club">
Športové centrum Athletic Club

Športové centrum Athletic Club, situované v baskickom mestečku Lezama približne 10 km od Bilbaa, bolo slávnostne otvorené v roku 1971. Slúži nielen ako tréningové centrum prvého tímu Athletica, ale aj ako futbalová akadémia, kde sú vychovaní hráči rezervného tímu Bilbao Athletic a mládežníckych kategórii a je zároveň domovom pre Athletic EFT (ženský tím).
Toto športové centrum umožňuje klubu, v súlade s jeho osobitou filozofiou, vychovávať vlastných odchovancov v mládežníckych kategóriách a tak si zachovávať jedinečnú charakteristiku. V tomto centre má svoj domov prvý tím Athletic Club a Athletic EFT (ženský tím), ako aj desať nižších kategórii, vrátane Bilbao Athletic, ženský B-tím, dva juniorské tímy (19 a 18-ročných), dva tímy starších žiakov (16 a 15-ročných), dva tímy mladších žiakov (14 a 13-ročných) a dva tímy najmladších (12 a 11-ročných).
Centrum má rozlohu 14 760 m², sú v ňom umiestnené štyri ihriská štandardnej veľkosti, jedno z nich s tribúnou pre 1 500 divákov a dva s umelým trávnikom tiež štandardnej veľkosti. Okrem toho sa tu nachádza krytý pavilón s umelou trávou, telocvičňa, kurt, lekárske centrum, služobné budovy a rezidencia pre hráčov. Pre návštevníkov a členov klubu je tu dostatočný počet parkovacích miest. 
Personál centra okrem podporných pracovníkov tvoria hlavní a kondiční tréneri, lekári s ďalším lekárskym personálom, maséri, pedagógovia a psychológovia
Samozrejme toto športové centrum nie je jediným, ktoré klub vlastní. Athletic Club dohliada na prácu trinástich menších športových klubov po celom Baskicku a ktoré spolu tvoria celú štruktúru klubu.

</doc>
<doc id="301551" url="https://sk.wikipedia.org/wiki?curid=301551" title="Central Connect Airlines">
Central Connect Airlines

Central Connect Airlines tiež JOB AIR - CCA bola letecká spoločnosť, so sídlom na letisku Leoša Janáčka v Ostrave. Spoločne s JOB AIR - Central Europe Aircraft Maintenance a JOB AIR Logistics a Czech Connect Airlines bola členom skupiny CCG (Central Connect Group).
Spoločnosť ukončila svoju činnosť 30. júna 2014
Destinácie.
Spoločnosť prevádzkovala pravidelnú leteckú dopravu osôb medzi Ostravou a Viedňou. Táto linka bola súčasne aj súčasťou siete Austrian Airlines. V lete 2009 začala spoločnosť prevádzkovať sezónnu linku z Ostravy do Splitu. Od 3. júna bola prevádzkovaná aj linka z Ostravy cez Brno do Zadaru. Pod značkou ČSA zabezpečovali CCA lety medzi Prahou a Brnom, Hannoverom, Ľubľanou, Ostravou a Varšavou. Okrem toho spoločnosť prevádzkovala charterové lety pre menšie skupiny do 33 pasažierov a aj cargo prepravu lietadlami Saab 340A do 3,5 tony.
Flotila.
Flotila Central Connect Airlines:

</doc>
<doc id="301553" url="https://sk.wikipedia.org/wiki?curid=301553" title="Arctic Monkeys">
Arctic Monkeys

Arctic Monkeys je anglická rocková hudobná skupina.
História.
V roku 2001, po koncerte The Libertines, sa dvaja susedia Alex Turner a Jamie Cook rozhodli, že si k Vianociam zaželajú hudobné nástroje. Obaja dostali gitary. Po niekoľkých týždňoch samovýuky sa rozhodli, že si založia skupinu. Ako zostávajúcich členov si Alex vybral svojich dvoch spolužiakov - Andyho Nicholsona a Matta Heldersa. Andy sa chopil basgitary a Mattovi ostali bicie.
Nacvičovať začali v Yellow Arch Studios v Neepsendne, ich prvé vystúpenie sa uskutočnilo 13. júna 2003 v Grapes v centre Sheffieldu. Po niekoľkých vystúpeniach začali nahrávať demosnímky, ktoré napaľovali na CD a rozhadzovali ich na koncertoch. Niekoľko pôvodných kúskov sa vtedy šírilo pomocou internetu a skupina si pomaly nachádzala ďalších a ďalších fanúšikov. To skupina netušila, neskôr sa vyjadrila, že nikdy nečakala, že sa ich hudba zadarmo tak rýchlo rozšíri. Počas necelého mesiaca sa Arctic Monkeys nestačili diviť, keď na ďalší koncert prišlo mnohonásobne viac ľudí a dokonca s nimi odspievali všetky pesničky. Postupne sa začala ich popularita zväčšovať natoľko, že sa o nich začali zaujímať aj časopisy. Keď sa ich časopis "Prefix" spýtal na ich profil na MySpace, tak sa zarazili a divili sa, čo to MySpace vlastne je. Založili ho vtedy ich fanúšikovia a aj tento ťah im vyšiel skvelo, vďaka tomu sa dostali na prvú priečku hitparády.
Ich popularita rástla a na severe Británie bola obrovská. Dalo by sa povedať, že ovládali Rádio BBC, kde sa hrali najčastejšie. V tej dobe si ich všimol aj Mark "The Sheriff" Bull, miestny amatérsky fotograf, ktorý sa rozhodol natočiť video pre„ Fake Tales of San Francisco“, ktoré zverejnil na svojom webe. Na základe toho vznikla nezávislá kompilácia "Beneath the Boardwalk".
V máji 2005 dostali AM prvú príležitosť nahrať EP, "Five Minutes with Arctic Monkeys", s pesničkami „Fake Tales of San Francisco“ a „From the Ritz to the Rubble“. Toto EP bolo v obmedzenom množstve 500 CD a 1000 7", ale bolo tiež na stiahnutie na iTunes.
Skoro po tom sa Arctic Monkeys predstavili na Carling Stage Reading &amp; Leeds festivale, zameraného na menej známe kapely. Tu zožali značný úspech a ich demonahrávky sa začali šíriť ešte väčšou rýchlosťou cez internet.

</doc>
<doc id="301554" url="https://sk.wikipedia.org/wiki?curid=301554" title="Anka Kolesárová">
Anka Kolesárová



</doc>
<doc id="301563" url="https://sk.wikipedia.org/wiki?curid=301563" title="Symbolický cintorín v Malej Fatre">
Symbolický cintorín v Malej Fatre

Symbolický cintorín v Malej Fatre sa nachádza neďaleko Chaty Vrátna v závere Vrátnej doliny. Cintorín bol otvorený a posvätený 25. júla 1998 ako v poradí tretí slovenský symbolický cintorín venovaný obetiam nešťastí v horách. Cintorín vybudovala Horská služba. 
Na cintoríne sú tabuľky s menami obetí. V čase postavenia bolo na cintoríne 52 tabuliek s menami obetí, ktorí zahynuli v rokoch 1957 – 1997 a tabuľa s menami 14 obyvateľov osady Štefanová, ktorí sa 11. júna 1848, stali obeťami prívalu horskej riavy. Cintorínu dominuje kríž s nápisom "„Mŕtvym na pamiatku, živým pre výstrahu.“"

</doc>
<doc id="301565" url="https://sk.wikipedia.org/wiki?curid=301565" title="Chata Vrátna">
Chata Vrátna

Chata Vrátna je horská chata v závere Vrátnej doline v Krivánskej Fatre. Nachádza sa na úpätí Veľkého Kriváňa vo výške Priamo v chate sa nachádza dolná stanica novej kabínkovej lanovky na Snilovské sedlo-Chleb z roku 2005. V minulosti sa tu nachádzala stanica sedačkovej lanovky, ktorá začala premávať v roku 1950 spolu s dokončením chaty. 
Chata Vrátna je následkom povodní z 21.7.2014 zatvorená. 
Turistika.
Chata je prístupná autobusovou dopravou. Z chaty vedú dva turistické chodníky. Žlto označený smeruje na chatu na Grúni a zeleno označený na Snilovské sedlo a ďalej na hlavný hrebeň pohoria. Neďaleko chaty je symbolický cintorín venovaný obetiam hôr.

</doc>
<doc id="301566" url="https://sk.wikipedia.org/wiki?curid=301566" title="Whatever People Say I Am, That’s What I’m Not">
Whatever People Say I Am, That’s What I’m Not

Whatever People Say I Am, That's What I'm Not je debutový album anglickej indie rockovej skupiny Arctic Monkeys. Vyšiel 23. januára 2006. Stal sa najrýchlejšie predávaným debutovým albumom v Spojenom kráľovstve, za prvý týždeň od vydania sa predalo 360 000 kopíí, a zostáva najrýchlejšie predávaným debutovým albumom skupiny. Je štvornásobne platinový UK, vyhral Mercury Prize. 
Album obsahuje obe skladby z EP "Five Minutes with Arctic Monkeys" a tiež dve skladby ktoré vyšli ako single a následne sa stali UK #1 - „I Bet You Look Good on the Dancefloor“ a „When the Sun Goes Down“.

</doc>
<doc id="301574" url="https://sk.wikipedia.org/wiki?curid=301574" title="House and Garden (časopis USA)">
House and Garden (časopis USA)

House &amp; Garden bol americký časopis, ktorý vychádzal ako mesačník; vydávala ho spoločnosť Condé Nast Publications. Zameriaval sa na interiérový design, zábavu a záhradne práce.
Časopisu po prvýkrát vyšiel v roku 1901 ako časopis venovaný architektúre a jeho zakladajúcimi redaktormi boli philadelphskí architekti: Herbert C. Wise, Wilson Eyre, a Frank Miles Day. Časopis sa stal súčasťou vydavateľského impéria Condé Nast v roku 1911 v roku 1915 sa stal jeho jediným vlastníkom. 
V časopise sa objavovali fotografie svetových autorov ako boli napríklad André Kertész, Edgar de Evia alebo Horst P. Horst.
V roku 2007 vydavateľ ukončil vydávanie časopisu.
Šéfredaktori.
Šéfredaktormi "House &amp; Garden" boli:

</doc>
<doc id="301577" url="https://sk.wikipedia.org/wiki?curid=301577" title="Saab 340">
Saab 340

Saab 340 je dvojmotorovým, turbovrtuľovým dopravným lietadlom, ktoré slúži predovšetkým na prepravu osôb na krátke až stredné vzdialenosti.
Výroba a vlastníctvo.
Toto lietadlo vznikalo ako spoločný projekt švédskej spoločnosti Saab a americkej firmy Fairchild z roku 1980. V rámci výroby lietadla zodpovedala firma Fairchild za vývoj krídiel, chvostovej plochy a motorových gondol. Saab zodpovedal za vývoj trupu, samotnú výrobu strojov, integráciu systémov lietadla, letové testy a taktiež certifikácie. Oficiálne mal tento stroj byť klasifikovaný ako švédsky výrobok, keďže mal získať prvú certifikáciu od švédskej Komisie pre civilné letectvo. Prvý prototyp dopravného lietadla pre 33 – 35 pasažierov nazvaný SF-340 vzlietol 25. januára 1983. Sériové stroje začali lietať od 14. júna 1984. Firma Fairchild v roku 1985 odstúpila kvôli finančným problémom z projektu a produkcie pokračoval len Saab, teda sa stal z toho čisto švédsky projekt, pričom sa zmenilo označenie lietadla ako S-340. Po vyrobení 159 kusov verzie S-340 (A) prešla výroba na Saab 340B, ktorý bol určený na prevádzku vo vyšších nadmorských výškach a bol taktiež vybavený novými motormi General Electric CT7-9B. Prvý prototyp verzie Saab 340-B vzlietol v apríli roku 1989. 
Výroba pokračovala taktiež verziou S-340 QC, v ktorej sa mohol meniť interiér na účely prepravy nákladu. Lietadlo bolo postupne vylepšované, bola vyrobená aj vojenská verzia pre švédske vojenské letectvo. S výrobou modelu Saab 340 sa prestalo v roku 1999, po tom čo klesal dopyt a spoločnosť Saab mala nízke zisky. 
Havárie.
Od zavedenia do prevádzky v roku 1985 došlo ku 14 nehodám modelov Saab 340, pričom v štyroch nehodách bola zaznamenaná strata na ľudských životoch. Celkovo prišlo o život v 14 nehodách 48 ľudí.
Najvážnejšiou nehodou sa stal let "OLS5428" z 18. mája 2011, kedy sa lietadlo spoločnosti Sol Líneas Aéreas zrútilo neďaleko obce Prahuaniyeu v provincii Río Negro, usmrucujúc 22 ľudí (3 členovia posádky a 19 pasažierov). Príčinou nehody boli najmä nepriaznivé poveternostné podmienky a neprimeraná reakcia posádky. 
Prevádzkovatelia.
Lietadlá používali aj česko-slovenské, resp. české a slovenské letecké spoločnosti, z ktorých najviac z nich mala spoločnosť Air Ostrava, prevádzkovali ich aj Central Connect Airlines. Prvými používateľmi, už v roku 1984, bola švajčiarska letecká spoločnosť Crossair.
Zoznam spoločností a inštitúcii, ktoré prevádzkujú stroje Saab 340.
"*Zoznam prevádzkovateľov je aktuálny ku aprílu 2018"
 Austrália
 Bahamy
 Bangladéš
 Dominikánska republika
 Estónsko
 Japonsko
 Kajmanie ostrovy "(Zámorské územie Spojeného kráľovstva)"
 Kanada
 Lotyšsko
 Maďarsko
 Nový Zéland
 Poľsko
 Spojené arabské emiráty
 Spojené kráľovstvo
 Spojené štáty
 Švédsko
 Thajsko
 Tonga
 Ukrajina
"Zdroj:" 
Technické údaje.
Saab 340B.
Prebrané z adresy: Airliners.net - Saab 340

</doc>
<doc id="301579" url="https://sk.wikipedia.org/wiki?curid=301579" title="Hrabinka">
Hrabinka

Hrabinka môže byť:

</doc>
<doc id="301581" url="https://sk.wikipedia.org/wiki?curid=301581" title="Eric Kripke">
Eric Kripke

Eric Kripke (* 24. apríl 1974, Toledo, Ohio) je americký scenárista, režisér a producent. Najviac je však známy ako vedúci producent televízneho seriálu "Supernatural" (Hrozba z temnoty).
Životopis.
V roku 1992 zmaturoval na Sylvania Southview Hight School. Eric často so svojimi priateľmi tvoril domáce filmy, ktoré potom ukazoval ostatným študentom. V roku 1996 vyštudoval Univerzitu v Južnej Kalifornii pre Kinematografické umenia ako člen Gamma Eta Chapter of Pi Kappa Alpha. O rok neskôr Kripke napísal a zrežíroval dva filmy: "Battle of Tthe sexes" a "Truly Committed". Neskôr, v roku 2003, vymyslel a napísal pre televíznu stanicu WB seriál "Tarzan", ktorý bol ale prerušený po odvysielaní ôsmich epizód. Tento nápad však nenechal dlho ležať prachom a v roku 2005 na podobný motív napísal scenár k filmu "Boogeyman".
V tom istom roku vytvoril známy seriál "Supernatural", kde v súčasnosti pôsobí ako scenárista a jeden z vedúcich producentov pri niektorých epizódach. Prvá séria bola odvysielaná na televíznej stanici WB, ale o rok neskôr sa začal seriál vysielať na káblovej televízii CW až do dnes.
Ocenenia.
Eric Kripke vyhral Ocenenie Publika a Ocenenie za krátkometrážny film na Slamdance Film Festival za film Truly Committed a v roku 2008 získal prezývku "majster hororu" od TelevisionWeek, vďaka súčasnej práci na seriály Supernatural.

</doc>
<doc id="301582" url="https://sk.wikipedia.org/wiki?curid=301582" title="Letisko Leoša Janáčka Ostrava">
Letisko Leoša Janáčka Ostrava

Letisko Leoša Janáčka Ostrava (do decembra 2006 Letisko Ostrava-Mošnov) je verejné medzinárodné letisko. Nachádza sa juhozápadne od Ostravy medzi obcami Mošnov, Albrechtičky a Petřvald.
História.
V mieste súčasného letiska vzniklo najprv v roku 1939 poľné letisko nemeckej Luftwaffe pre útok na Poľsko. Výstavba stáleho letiskového areálu začala v roku 1956 a bola dokončená v októbri 1959. V tej istej dobe bola na Mošnov premiestnená všetka prevádzka z nevyhovujúceho letiska v Ostrave-Hrabuvce. Civilnú letovú prevádzku zabezpečovala spoločnosť ČSA, časť letiska slúžila na vojenské účely. 21. augusta 1968 pristál na mošnovskom letisku stíhací bombardovací pluk (APIB) s lietadlami Su-7B a sovietsky tankový pluk, ktorý obsadil letisko. Odtiaľ tiež nejakú dobu pôsobili sovietske transportné lietadlá An-12.
Po revolúcii v roku 1989 bolo vojenské využitie letiska ukončené a prevádzkovateľom sa stala Česká správa letísk. Dňa 1. júla 2004 bolo mošnovské letisko prevedené do vlastníctva Moravskoslezského kraja (podľa zákona č 166/2004 Sb.) a jeho prevádzkovateľom sa stala spoločnosť "Letiště Ostrava, a.s." V roku 2004 bolo letisko zbavené práva vstupného miesta pre vykonávanie fytosanitárnych kontrol, ktoré boli sústredené na letisko Praha-Ruzyně, čo obmedzilo možnosť nákladnej dopravy rastlinných potravín a krmív. Tento krok bol na návrh moravského poslanca Zdeňka Koudelky odstránený v roku 2006 zmenou zákona o rastlinolekárskej starostlivosti, keď sa letisko Ostrava i Brno-Tuřany stali vstupným miestom pre vykonávanie dovoznej fytosanitárnej kontroly. Za 320 miliónov korún (280 miliónov poskytol kraj, 40 miliónov Európska únia) bola vybudovaná nová odletová hala, otvorená 13. decembra 2006. Toho dňa hajtman Evžen Tošenovský spoločne s riaditeľom "Letiště Ostrava, a.s." tiež pokrstili letisko "Letiskom Leoša Janáčka Ostrava". Vyberalo sa z troch mien: Jan Amos Komenský, Leoš Janáček a Sigmund Freud.

</doc>
<doc id="301585" url="https://sk.wikipedia.org/wiki?curid=301585" title="Inflammatio">
Inflammatio



</doc>
<doc id="301586" url="https://sk.wikipedia.org/wiki?curid=301586" title="Zoznam sezón Athletic Club">
Zoznam sezón Athletic Club

Toto je zoznam všetkých sezón Athletica Club odohraných v španielskom a európskom futbale od roku 1898 až po poslednú úplne odohranú sezónu. 
Athletic Club vyhral Primera División 8-krát, španielsky pohár 24-krát, španielsky superpohár 3-krát a Pohár Evy Duarte 1-krát.

</doc>
<doc id="301587" url="https://sk.wikipedia.org/wiki?curid=301587" title="Letisko Brno-Tuřany">
Letisko Brno-Tuřany

Letisko Brno-Tuřany je verejné medzinárodné letisko. Nachádza sa juhovýchodne od centra Brna, na okraji historického slavkovského bojiska.Na místě rozložení záloh císaře Napoleona. Terminál a väčšina areálu sa rozkladá na katastrálnom území Tuřany, veľká časť areálu však zasahuje aj do katastrálneho územia Šlapanice u Brna (súčasť mesta Šlapanice), menšia okrajová juhovýchodná časť letiskového areálu sa nachádza aj v katastrálnom území Dvorska.
História.
Pôvodné černovické letisko s trávnatou plochou prestalo po vojne vyhovovať moderným lietadlám a bolo rozhodnuté o výstavbe nového letiska, na katastrálnom území susednej obce Tuřany. Toto letisko bolo otvorené v roku 1954, v roku 1958 tu bola začatá civilná prevádzka. Už v šesťdesiatych rokoch počet prepravených cestujúcich výrazne prekročil 200 000 a počet pohybov lietadiel 10 000 ročne. V roku 1967 bola vybudovaná nová odbavovacia hala. V roku 1968 využili letisko okupačné vojská armád Varšavskej zmluvy a pristávali tu transportné lietadlá Antonov An-12 a stíhacie lietadlá Mikojan-Gurevič MiG-21. Vzletová a pristávacia dráha bola v roku 1978 predĺžená z na . V roku 1982 bolo letisko predané armáde a pravidelná preprava osôb bola tým prakticky zastavená.
V rokoch 1981 – 1982, počas rekonštrukcie dráhového systému na letisku v Náměšti nad Oslavou, v Brne krátko operoval 20. stíhací a bombardovací letecký pluk so strojmi Suchoj Su-7. Potom, v priebehu rokov 1983 – 1984 sa do Brna postupne presunul z Mošnova 8. stíhací letecký pluk, plniaci úlohy protivzdušnej obrany štátu (PVOS). Začiatkom deväťdesiatych rokov bol ale postupne rušený, posledných 10 kusov lietadiel MiG-21 odletelo z Tuřan vo februári 1991. Čoskoro potom 8. SLP prestal existovať. Prevádzka stíhacích lietadiel priniesla v okolitých obciach problémy s nadmerným hlukom. Významne boli postihnuté Brněnské Ivanovice, nad ktorých zástavbou lietadlá pri využívaní VPD 28 štartovali.
V roku 1986 bola rozšírená odbavovacia hala a v roku 1989 získalo letisko štatút verejného medzinárodného civilného letiska. V polovici roku 2002 začala prevádzku letiska zabezpečovať súkromná spoločnosť LETIŠTĚ BRNO, a. s. Od roku 2003 do roku 2008 tu každoročne prebiehali letecké dni CIAF (Czech International Air Fest). V roku 2004 bolo letisko pridelené Jihomoravskému kraju, v nasledujúcom roku bola otvorená nová linka do Londýna-Stanstedu. V roku 2004 bolo letisko zbavené práva vstupného miesta pre vykonávanie fytosanitárnych kontrôl, ktoré boli sústredené na letisko Praha-Ruzyně, čo obmedzilo možnosť nákladnej dopravy rastlinných potravín a krmív. Tento krok bol na návrh brnianskeho poslanca Zdeňka Koudelky odstránený v roku 2006 zmenou zákona. V roku 2006 bol otvorený moderný, architektonicky pozoruhodný terminál a začalo pravidelné spojenie ČSA s Prahou. V roku 2007 pribudla linka do Moskvy-Vnukova a Barcelony-Girony. V rokoch 2008 – 2009 bola prestavaná a modernizovaná existujúca (príletová) hala. V tom istom čase začali na letisko postupne doliehať dôsledky svetovej finančnej a ekonomickej krízy, bola zrušená linka do Barcelony-Girony a neskôr čiastočne obmedzené linky do Prahy a Londýna. V roku 2009 došlo k poklesu počtu odbavených cestujúcich približne o 13 %. V nedeľu 27. septembra 2009 sa v priestore letiska konala bohoslužba Svätého otca Benedikta XVI. za účasti asi 120 000 ľudí.
Na jar 2010 došlo k dvojnásobnému zvýšeniu kapacity moskovskej linky, otvoreniu sezónnej linky do chorvátskeho Zadaru, na jeseň Ryanair obnovil každodenné lety do Londýna a navyše pridal linku do Milána-Bergama. Spoločnosť Wizz Air vstúpila v decembri 2010 na brnianske letisko linkou na londýnske letisko Luton a v marci 2011 otvorila novú linku na rímske letisko Fiumicino. ČSA opäť ohlásili svoj odchod z Brna a pražský spoj prevzali CCA, ktoré ho pre ČSA do tej doby zabezpečovali.
Moscow Airlines, prevádzkujúci linku do Moskvy-Vnukova, boli na prelome rokov 2010/2011 prevzaté spoločnosťou UTair Aviation, v dôsledku čoho bola v januári 2011 dočasne prerušená prevádzka moskovskej linky. V polovici marca 2011 bol spoj obnovený spoločnosťou Jakutia – kvôli nevydanému súhlasu českých úradov je však ďalší osud neistý. V rovnakom čase ohlásila CCA otvorenie linky na letisko Moskva-Domodedovo, ako aj do Sankt Peterburgu-Pulkova. Od 17. apríla otvára Ryanair novú linku do Alicante. Začiatkom apríla dostala spoločnosť S7 Airlines prepravné práva na linku Sankt Peterburg – Brno.
Vybavenie letiska.
Letisko s nepretržitou prevádzkou je plne vybavené pre lety VFR (podľa vidu) aj IFR (podľa prístrojov) a umožňuje prevádzku vo dne i v noci. Presné priblíženie podľa ICAO CAT I. (ILS, VOR/DME, TAR, SSR) s limitmi dohľadností horizontálne, vertikálne. Prebiehajú prípravy na implementáciu postupov P-RNAV (Precision RNAV – presná priestorová navigácia).
Doprava z/na letisko.
Letiskový terminál sa nachádza približne od diaľnice D1, exit 201 – Brno-Slatina a vzápětí se větví do dalších dálníc zejména: D2 (Bratislava), D52 (Viedeň), D43 (Olomouc) Pred halou sa nachádza platené parkovisko s kapacitou 2000 vozů (do 10 minút bezplatné), vhodné aj pre dlhodobé státie. Na letisko jazdí aj MHD – autobusová linka č. E76 (dvakrát za hodinu), a nočná linka č. 89 (raz za hodinu), od hlavnej stanice. Jazdná doba je asi 14-16 minút, do hlavního uzlu tramvají, MHD a Hlavnej stanice. Pred terminálom je stanovište taxíkov.

</doc>
<doc id="301588" url="https://sk.wikipedia.org/wiki?curid=301588" title="Kuneradský zámok">
Kuneradský zámok

Kuneradský zámok alebo Kaštieľ Kunerad je bývalý lovecký kaštieľ vo Svitačovej doline v katastrálnom území obce Kunerad vo výške cca Kaštieľ aj s areálom je národnou kultúrnou pamiatkou. Po zmene majiteľov bola v roku 2025 ukončená jeho obnova.
Kaštieľ dal postaviť v roku 1916 gróf Balestrém, pruský junker. Stavba mala pôvodne slúžiť ako rekreačný lovecký kaštieľ pre vtedajších cisárov Rakúsko-Uhorska a Nemecka – Františka Jozefa a Viliama II. Po vypuknutí 1. svetovej vojny sa tento zámer neuskutočnil. Slúžil ako rodinné sídlo pre potreby rodiny Balestrémovcov, ktorý zámok navštevovali. Neskôr počas SNP mala za bojov v Rajeckej doline v zámku sídlo 2. partizánska brigáda M. R. Štefánika. Preto ho 25. septembra 1944 nemecké jednotky vypálili. Dnes tu je osadená pamätná tabuľa.
Po rekonštrukcii v roku 1959 zámok slúžil na liečenie ochorení dýchacích ciest ako Liečebňa SNP Kunerad. Ďalšia rekonštrukcia prebehla v roku 1974 a zámok prešiel pod Československé štátne kúpele Rajecké Teplice, neskôr Slovenské štátne kúpele Rajecké Teplice, respektíve Slovenské liečebné kúpele Rajecké Teplice, a.s..
V roku 1996 kaštieľ prešiel spolu s kúpeľmi v Rajeckých Tepliciach do súkromného vlastníctva. Odvtedy bol využívaný len príležitostne. Počas rekonštrukcie, 10. marca 2010 zasiahol strechu kaštieľa veľký požiar.
Po ôsmich rokoch, 20. októbra 2018 chátrajúci zámok opäť vyhorel.
Stavba je postavená v štýle modernej secesie podľa francúzskej architektúry. Kaštieľ dopĺňajú nárožné veže, vikiere, terasy s arkádami, vonkajšie schodiská a park. K kaštieľu bola postavená kaplnka svätej Terezky Ježiškovej. Pôvodne bol kaštieľ moderne zariadený a pripojený na vlastnú vodnú elektráreň.
Externé odkazy.
Zámok Kunerad - oficiálna stránka

</doc>
<doc id="301592" url="https://sk.wikipedia.org/wiki?curid=301592" title="Katakláza">
Katakláza

Katakláza je prejavom krehkej deformácie resp. dynamickej metamorfózy, ktorá je spôsobená strižným napätím v dôsledku rastu fraktúr, na mikroskopickej aj makroskopickej úrovni najčastejšie pozdĺž zlomov, v najvrchnejšej časti zemskej kôry, kde prevládajú nižšie teplotno-tlakové podmienky ale väčšie deformačné rýchlosti. Má za následok drvenie, vznik kataklazitov, tektonických ílov (tzv. kakiritov) až pseudotachylitov.
Katakláza sa realizuje v podmienkach dilatácie, teda ťahového namáhania hornín. V dôsledku pôsobenia napätia sa jednotlivé mikrotrhliny rozširujú a spájajú, čím tvoria rozsiahlejšie pukliny a fraktúry. Pokračujúca klatakláza má za následok zmenšovanie veľkosti zŕn deformovanej horniny. V dôsledku opakovaného lámania a kĺzania pozdĺž takýchto fraktúr sa môžu minerálne zrná pohybovať a rotovať, takémuto pohybu sa hovorí kataklastický tok. Aj keď tento tok je tiež krehkou deformáciou, v rôznych mierkach (od mm do stoviek metrov) sa môže javiť ako homogénny a duktilný.
Katakláza môže mobilizovať niektoré minerály ako grafit alebo pigmenty. To má za následok, že mnohé kataklazity majú makroskopicky veľmi neforemný vzhľad a sú bežne mylne považované za grafitické bridlice.

</doc>
<doc id="301597" url="https://sk.wikipedia.org/wiki?curid=301597" title="Thajské kráľovstvo">
Thajské kráľovstvo



</doc>
<doc id="301599" url="https://sk.wikipedia.org/wiki?curid=301599" title="House and Garden">
House and Garden

House and Garden môže byť 

</doc>
<doc id="301600" url="https://sk.wikipedia.org/wiki?curid=301600" title="Bitka pri Okehazame">
Bitka pri Okehazame

Bitka pri Okehazame () prebehla v júni 1560. V tejto bitke zvíťazil Nobunaga Oda nad Jošimotom Imagawom a stal sa jedným z popredných vojvodcov obdobia Sengoku
Pozadie.
V máji alebo júni sa vydal Jošimoto Imagawa s armádou okolo 35 000 mužov na Kjóto, vtedajšie hlavné mesto Japonska a chcel získať tak kontrolu nad celou krajinou. Pri vstupe na územia klanu Oda v provincii Owari, najprv obsadil pohraničné pevnosti Wašizu a Marune a potom si založil tábor v zalesnenej rokli známej ako Dengaku-hazama. Toto všetko nahlásili zvedovia Nobunagovi a na základe toho viedol Nobunaga svoje vojská na pozície pri chráme zvanom Zenšó-dži, ktorý bol neďaleko na opačnej strane Tókaidó. 
V nevyhnutnom strete, ktorý musel nasledovať, mal Jošimoto prevahu desať ku jednej nad Odovou armádou. Oda Nobunaga si uvedomoval, že priamy útok jeho jednotiek by bol samovraždou a ak by sa bránil vo svojom hrade, vydržal by iba niekoľko dní. Keďže šanca bola malá, niektorí radcovia mu dokonca navrhovali aby sa vzdal. Nobunaga sa rozhodol, že prekvapí Jošimotove jednotky útokom zo zálohy. Keď urobil toto rozhodnutie, mal nasledujúci prejav:
"Má Imagawa 40 000 mužov pochodujúcich k tomuto miestu? Neverím tomu. Má 'iba' 35 000 vojakov. Áno, je to stále priveľa. Takže, Sado, chceš, aby som sa vzdal. Čo ak by sme sa vzdali? Bude to mať zmysel stratiť život takouto cestou? Alebo čo keby sme to urobili tak, ako chce Kacuie? Čo ak by sme ostali v hrade, zamkli ho a čakali kým Imagawovia stratia chuť a zastavia obliehanie a vrátia sa domov? Boli by sme schopní predĺžiť si život o 5 alebo 10 dní, a keďže sa nevieme ubrániť, je to stále neobhájiteľné. Ako viete, sme na dne a náš osud je zaujímavý. Pravdaže naša bieda je tiež priveľká. Ale ako to vidím ja, je to šanca na život. Nemôžem si nechať ju stratiť. Skutočne chcete stráviť váš zvyšok života modlením sa za dlhovekosť? Sme zrodení, aby sme zomreli. Kto je so mnou, pôjde na bojisko zajtra ráno. Kto nie, zostaňte kde ste a pozerajte sa ako vyhrám!“
Bitka.
Nobunaga nechal malé sily v chráme s veľkým počtom štandárd, aby vznikol dojem, že je to miesto, kde sú sústredené jeho hlavné sily. Medzitým Odove hlavné sily (okolo 1 500 mužov) sa presunuli nepozorovane lesom do tyla Imagawovej armády.
Imagawovi samuraji neočakávali útok a v to popoludnie bol veľmi horúco. História hovorí, že Imagawa slávil svoje nedávne víťazstvá pri piesňach, tanci a sake. Popoludňajšia búrka pomohla Odovým vojakom, ktorí vtrhli do Imagawovho tábora zo severu keď dážď ustal (bolo to na poludnie 12. júna).
Imagawovi bojovníci boli nedisciplinovaní a utekali pred útočníkmi. Tým sa stal stan veliteľa nechránený a bojovníci Odu ho rýchlo obkľúčili. Jošimoto Imagawa, nevediac čo sa stalo, počul hluk a vyšiel zo svojho stanu kričiac na svojich mužov, aby ukončili opileckú zábavu a vrátili sa na svoje pozície. Vtedy zistil, že samuraji pred ním nie sú jeho vlastní, ale to už bolo príliš neskoro. Preťal jednu samurajskú kópiu, no bol sťatý druhou.
Dôsledky.
So svojim vodcom bolo zabitých niekoľko najvyšších veliteľov, ale ostatní Imagawovi velitelia sa pripojili k armáde Odu. Za chvíľku tak bola Imagawova frakcia celkom zničená a Nobunagavovo víťazstvo bolo oslavované ako zázračné. Bol to tiež prvý krok k jeho vysnenému cieľu – zjednoteniu Japonska. 
Jedným z veliteľov, ktorí prebehli na víťaznú stranu bol aj Motojasu Macudaira (neskoršie známy ako Iejasu Tokugawa) z Mikawy.

</doc>
<doc id="301603" url="https://sk.wikipedia.org/wiki?curid=301603" title="Miro Jaroš">
Miro Jaroš

Miro Jaroš (* 14. marec 1978, Žilina) je slovenský spevák.
Zo života.
Detstvo prežil v Tepličke nad Váhom. Po skončení strednej školy odišiel do Anglicka, kde viac ako dva roky pracoval a učil sa angličtinu. Po návrate na Slovensko založil hudobný projekt "On the way", neskôr chlapčenskú kapelu "R.A.Y.S". Nahrávky sa síce hrali v lokálnych rádiách, nezaujali však vydavateľstvá. 
V roku 2001 odišiel do Izraela s cieľom zarobiť si na vlastný album. Štyri roky prežil v Tel Avive. Zarábal si príležitostným modelingom a stvárnil malú úlohu v izraelskom filme "What a wonderful place". Spieval vokály pre tamojších interpretov, vďaka čomu sa zoznámil s producentom Gerrym Vlodavskym. Natočili niekoľko demonahrávok s východným feelingom, projekt ale nedokončili, keďže spevák v roku 2004 opustil Izrael kvôli relácii Slovensko hľadá Superstar. V súťaži skončil šiesty. Finalisti súťaže nahrali úspešný singel „Kým vieš snívať“.
V roku 2005 mu vyšiel debutový album "Exoterika", ktorý získal za predaj viac ako 10.000 hudobných nosičov platinovú platňu. Nasledujúce albumy "Tlaková níž" (2008) a "Tráva musí rásť" (2010) obsahujú single, ktoré sa zaradili medzi najhranejšie slovenské piesne. V roku 2012 vydal spevák výberku svojich najväčších hitov pod názvom "Všetko najlepšie" a rozhodol sa pre pauzu vo svojej kariére. Otvoril si hudobné vydavateľstvo, pre Dominiku Mirgovú vyprodukoval úspešný album "#Nová" a začal spolupracovať s nadáciou Kvapka nádeje pre ktorú napísal pesničku „Musím mať nádej“. Od roku 2013 je tiež autorom detských motivačných knižiek. Hudobne sa Miro vrátil na scénu koncom roka 2014 kedy vydáva svoj piaty štúdiový album s názvom #5 (2014) a tiež detský album "Pesničky pre (ne)poslušné deti" (2014).
Ocenenia a nominácie.
Ruka Hore Awards
Ceny SOZA
Panta Rhei Awards - Cena knižnej múzy
Externé odkazy.
Prehľad umiestnených albumov v rebríčkoch ČNS IFPI:
Prehľad umiestnených skladieb v rebríčkoch ČNS IFPI:

</doc>
<doc id="301605" url="https://sk.wikipedia.org/wiki?curid=301605" title="Samuel Colt">
Samuel Colt

Samuel Colt (* 19. júl 1814, Hartford, Connecticut, USA – † 10. január 1862, Hartford) bol americký vynálezca a priemyselník.
Život.
Narodil sa v Hartforde ako syn úspešného farmára a obchodníka. V mladosti cestoval a domov sa vrátil s dreveným modelom rotačného viackomorového valca. Colt sa nenechal prvými neúspešnými pokusmi odradiť a postupne svoje revolvery vylepšoval. Revolvery sú tak neodmysliteľne spojené s jeho menom, keďže Colt ako prvý patentoval a vyrábal použiteľné revolvery.

</doc>
<doc id="301610" url="https://sk.wikipedia.org/wiki?curid=301610" title="Letisko Karlovy Vary">
Letisko Karlovy Vary

Letisko Karlovy Vary je medzinárodné verejné civilné letisko. Leží 4 km juhovýchodne od centra Karlových Varov na katastri ich častí Olšová Vrata, medzi Olšovými Vrata, Kolová a Pilou. Vlastníkom letiska je Karlovarský kraj a prevádzkovateľom je "Letiště Karlovy Vary, s. r. o." 

</doc>
<doc id="301622" url="https://sk.wikipedia.org/wiki?curid=301622" title="Parângul Mare">
Parângul Mare

Vârful Parângu Mare je najvyšší vrch v pohorí Munții Parâng s nadmorskou výškou 

</doc>
<doc id="301623" url="https://sk.wikipedia.org/wiki?curid=301623" title="Antropogénna klimatická zmena">
Antropogénna klimatická zmena

Antropogénna klimatická zmena (iné názvy: antropogénna zmena klímy, antropogénna zmena podnebia) je zmena podnebia na globálnej alebo lokálnej úrovni, zapríčinená dôsledkami ľudskej činnosti. Možno ju čiastočne pozorovať už od neolitu, ale najvýraznejšia je zhruba od 18./19. storočia (globálne otepľovanie a pod.).

</doc>
<doc id="301626" url="https://sk.wikipedia.org/wiki?curid=301626" title="Zápal">
Zápal

Zápal (lat. "inflammatio") je veľmi zložitá reakcia živého organizmu na poškodenie, zahŕňajúca komplex biochemických a imunologických zmien. Môže byť klasifikovaný ako akútny alebo chronický. Akútny zápal je počiatočná reakcia tela na škodlivé podnety a je spôsobený zvýšeným pohybom plazmy a leukocytov (najmä granulocytov) z krvi do zraneného tkaniva. Séria biochemických procesov sa šíri a vytvára zápalovú odpoveď zahrňujúcu lokálny vaskulárny systém, imunitný systém a rôzne bunky vnútri poškodeného tkaniva. Dlhotrvajúci zápal vedie k postupnej zmene buniek prítomných v mieste zápalu ako sú mononukleárne bunky a je charakteristický neustálym poškodzovaním a hojením tkaniva v zápalovom procese. Zápal nie je synonymom infekcie. Infekcia popisuje interakciu medzi mikrobiálnym pôsobením a zápalovou odpoveďou tela, kdežto zápal popisuje imunitnú odpoveď tela bez ohľadu na príčinu.
História.
Zápal patrí k najbežnejším chorobným javom v živote každého človeka. Pritom to však nie je proces jednoduchý, dodnes vlastne nie je celkom vysvetlený, i keď jeho hlavné znaky stanovil Aulus Cornelius Celsus už pred 2000 rokmi. Až v posledných rokoch sa podarilo odhaliť rad jeho tajomných pochodov, stále však ešte zostáva mnoho z jeho podstaty neprebádané.
V druhej polovici minulého storočia bol zavedený do vedeckého bádania mikroskop. Pomocou neho bolo možné sledovať jednotlivé bunky a deje odohrávajúce sa v tkanivách pri zväčšení, ktoré sa ním dá dosiahnuť. V súčasnosti umožňuje biochémia a v posledných rokoch imunológia za spoluúčasti elektrónovej mikroskopie objasniť zápalové procesy v oveľa väčších podrobnostiach na submikroskopickej a makroskopickej úrovni.
Definícia.
Obranná reakcia proti škodlivinám a infekciám.
Názvy.
Ku gréckemu alebo latinskému názvu orgánu pridávame -itis
Etiológia.
Zápal môže byť vyvolaný akýmkoľvek poranením alebo poškodením tkaniva. Možno preto povedať, že je to miestna odpoveď tela na poškodenie. Je to rad obranných a hojivých reakcií, ktorými organizmus odpovedá na poruchu rovnováhy spôsobenú zásahom rôznych činiteľov. Je považovaný za mechanizmus vrodenej imunity v porovnaní s adaptívnou imunitou, ktorá je špecifická pre každý patogén. Chronický zápal môže viesť k mnohým chorobám ako je senná nádcha, periodontitída, ateroskleróza, reumatoidná artritída a dokonca rakovina (napr. karcinóm žlčníku). Zápal je preto normálne úzko regulovaný telom.

</doc>
<doc id="301633" url="https://sk.wikipedia.org/wiki?curid=301633" title="Magmatit">
Magmatit



</doc>
<doc id="301634" url="https://sk.wikipedia.org/wiki?curid=301634" title="Désirée Claryová">
Désirée Claryová

Bernardine-Eugénie-Désirée Claryová (* 8. november 1777, Marseille, Francúzsko – † 17. december 1860, Štokholm, Švédsko) bola ako manželka Jeana-Baptista Bernadotta (vydala sa za neho roku 1798) od roku 1818 kráľovnou Švédska a Nórska; jej trónne meno bolo Desideria.
Detstvo.
Désirée Claryová sa narodila 8. novembra 1777 vo francúzskom meste Marseille. Jej otec François Clary sa narodil 24. februára 1725 a bol lodníkom a obchodníkom, vďaka čomu získal značný majetok. François Clary bol dvakrát ženatý; jeho prvou manželkou bola Gabrielle Fleechonová, s ktorou mal 4 deti (Francois-Joseph, Marie-Jeanne, Marie-Therese-Katherine a Ethienne-François). Gabrielle zomrela 4 mesiace po poslednom pôrode (3. mája 1758). O rok neskôr si François vzal za manželku Françoise-Rose Somisovú, ktorá mu porodila ďalších 9 detí – Nicolas-Joseph, Joseph-Honoré, Rose, Lucie, Justinien, Honorine, Mária Júlia, Basile a Désirée.
Désirée Claryová bola pokrstená deň po svojom narodení v kostole Saint-Ferréol.
Zasnúbenie s Napoleonom.
O období mladosti Désirée je zachovaných veľmi málo informácií. Pravdepodobne bola vychovávaná v jednom marseilleskom kláštore. V roku 1793 sa Eugenie-Désirée zoznámila s chudobnou rodinou korzických emigrantov Bonaparteovcov. V auguste 1794 sa jej sestra Júlia Claryová vydala za Napoleonovho brata Jozefa. Niekedy v priebehu rokov 1795 – 1796 sa zasnúbila s mladým generálom Napoleonom Bonaparte. So svadbou Désirée s Napoleonom však nesúhlasila celá rodina Claryovcov. Napokon sa Napoleon zoznámil v Paríži s vdovou Joséphine de Beauharnais, s ktorou sa v roku 1796 aj oženil. 
Svadba s generálom Bernadotte a kráľovná Švédska a Nórska.
17. augusta 1798 sa Désirée Claryová vydala za generála Jeana-Baptista Bernadotta, priateľa Jozefa a Luciena Bonaparteovcov, ktorí boli na svadbe svedkami. O rok neskôr, 4. júla 1799 Désirée porodila ich jediné dieťa, syna Oskara, ktorý sa neskôr stal švédskym kráľom ako Oskar I.
V roku 1810 bol Bernadotte (ktorý sa medzitým stal francúzskym maršalom (1804) a vojvodom z Ponte Corvo (1806)) adoptovaný bezdetným švédskym kráľom Karolom XIII., a tak sa stal ako Karol Johan korunným švédskym princom. Po smrti kráľa a po korunovácii manžela sa Désirée stala švédskou a nórskou kráľovnou; vystupovala pod menom Desidéria. Napriek tomu, že jej manžel a aj syn žili od roku 1810 vo Švédsku, Désireé zostala v Paríži, kde žila pod pseudonymom grófka z Gotlandu až do roku 1823. Až vtedy pri príležitosti svadby jej syna Oskara s Jozefínou z Leuchtenbergu (vnučkou Joséphine de Beauharnais) prišla Désireé Claryová do Štokholmu, kde už aj zostala. Jej slávnostná korunovácia sa však konala až 21. augusta 1829. Počas svojho pobytu vo Švédsku bývala na zámku Rosersberg neďaleko Sigtuny.
Smrť.
3. marca 1844 ovdovela a na švédsky trón nastúpil jej syn Oskar. 17. decembra 1860 odišla do Štokholmu na inscenáciu Calderonovej drámy „Život sen“. Po návrate z divadla náhle zomrela na schodisku kráľovského zámku. Pochovaná je v štokholmskom chráme Riddarholm.

</doc>
<doc id="301641" url="https://sk.wikipedia.org/wiki?curid=301641" title="Expedícia 21">
Expedícia 21

Expedícia 21 bola dvadsiatou prvou základnou posádkou na Medzinárodnej vesmírnej stanici. Expedícia bola zahájená odletom kozmickej lode Sojuz TMA-14 od stanice 11. októbra 2009 a trvala do odletu Sojuzu TMA-15 1. decembra 2009. Veliteľom Expedície 21 a prvým veliteľom ISS z ESA bol belgický astronaut Frank De Winne.
Sojuz TMA-15 a Sojuz TMA-16 pripojené k modulu Zarja slúžili ako záchranné lode. 
Posádka.
Zdroj pre tabuľku: NASA 

</doc>
<doc id="301642" url="https://sk.wikipedia.org/wiki?curid=301642" title="Dikobraz">
Dikobraz

Dikobraz (lat. "Hystrix") je rod z čeľade dikobrazovité. 
Patria doň väčšie, pomaly sa pohybujúce hlodavce, ktorých srsť sa na chrbte a na chvoste na ochranu pred dravcami premenila na tuhé, duté pichliače. Pod dlhými tenkými pichliačmi sa nachádza ešte druhá séria kratších a hrubších ostňov. Nie je pravda, že by dikobraz dokázal svoje pichliače vystreľovať, ostne sa ale môžu uvoľniť a zostať zapichnuté v koži útočníka. 
Dikobrazy rodu Hystrix žijú iba v starom svete, v Afrike, južnej a juhovýchodnej Ázii a v Stredomorí. V Európe sa môžeme s nimi stretnúť na Apeninskom polostrove a na Sicílii, na Balkáne zrejme vyhynuli. 
Sú to bylinožravce, živia sa ovocím, korienkami a hľuzami. Bývajú aktívne prevažne v noci, vo dne spia vo vyhrabaných norách. Ak sú vyrušení, naježia pichliače a začnú šuchotať dutými chvostovými ostňami. Keď ani to votrelcov neodoženie, otočia sa k ním chrbtom a pokúšajú sa ich bodnúť. Pretože najmä spodné, kratšie pichliače sa ľahko uvoľňujú, môže dikobraz spôsobiť aj ťažké zranenia.
Systém.
rod dikobraz (Hystrix):

</doc>
<doc id="301643" url="https://sk.wikipedia.org/wiki?curid=301643" title="Dikobrazy">
Dikobrazy



</doc>
<doc id="301656" url="https://sk.wikipedia.org/wiki?curid=301656" title=".br">
.br

.br je internetová národná doména najvyššej úrovne pre Brazíliu. Doménu spravuje od roku 2005 Núcleo de Informação e Coordenação do Ponto BR (NIC.br).

</doc>
<doc id="301657" url="https://sk.wikipedia.org/wiki?curid=301657" title=".bs">
.bs

.bs je internetová národná doména najvyššej úrovne pre Bahamy. Doménu spravuje College of the Bahamas.

</doc>
<doc id="301659" url="https://sk.wikipedia.org/wiki?curid=301659" title="Prírodná rezervácia Krivín">
Prírodná rezervácia Krivín



</doc>
<doc id="301660" url="https://sk.wikipedia.org/wiki?curid=301660" title="Smartwings (obchodná značka)">
Smartwings (obchodná značka)

Smartwings boli obchodnou značkou českej charterovej leteckej spoločnosti Travel Service (dnes Smartwings), ktorá fungovala v rokoch 2004 až 2018 a prostredníctvom nej boli prevádzkované pravidelné lety po Európe a na Blízkom východe. V roku 2018 došlo k zmene obchodného názvu spoločnosti Travel Service, ktorá značku Smartwings prevádzkovala, na Smartwings, čím sa Smartwings stali plnohodnotnou leteckou spoločnosťou.
História.
Obchodná značka Travel Service.
Spoločnosť Travel Service, a. s. bola založená v roku 1997 a svojimi lietadlami obsluhovala predovšetkým charterové linky pre cestovné kancelárie. V roku 2004 založila táto spoločnosť Smartwings ako svoju obchodnú značku pre pravidelnú leteckú dopravu do niekoľkých európskych letísk. Po krachu leteckej spoločnosti SkyEurope Airlines začala táto spoločnosť prevádzkovať pravidelné linky do Paríža-Charles de Gaulle a Ríma-Fiumicino. Tieto linky boli v roku 2015 zrušené a Smartwings získali na týchto linkách codeshare s Českými aeroliniami. V roku 2017 bolo pod značkou Smartwings prepravených 2,86 milióna cestujúcich.
Od mája a júna 2018 prevzala značka Smartwings 13 sezónnych či pravidelných liniek spoločnosti Travel Service Polska, ktorá v tom čase patrila pod skupinu Travel Service. Išlo o linky z Varšavy do Burgasu, Dubrovníku, Tel Avivu, Varny, Iraklia a na Rodos. Ďalej z Katovíc do Burgasu, Dubrovníku, Solúnu, Splitu, Varny, Iraklia a na Rodos. Pod značkou Smartwings sa v roku 2018 začali plánovať ďalšie linky mimo Česko, a to napríklad spojenie Španielsko – Izrael.
Vytvorenie spoločnosti Smartwings.
V októbri 2018 došlo k vytvoreniu koncernu Smartwings Group, do ktorého tak po novom patrili České aerolinie, Travel Service a jeho pobočky v Maďarsku, na Slovensku a v Poľsku i značka Smartwings. S účinnosťou od 10. decembra 2018 spoločnosť Travel Service zmenila svoj obchodný názov na Smartwings, čím sa všetky operácie spoločnosti zjednotili pod jednu značku.

</doc>
<doc id="301664" url="https://sk.wikipedia.org/wiki?curid=301664" title="NHL 1967/1968">
NHL 1967/1968

Sezóna 1967/1968 bola 51. sezóna NHL. Víťazom Stanley Cupu sa stal tím Montreal Canadiens.
Oproti minulému ročníku došlo k rozšíreniu pôvodnej šestice (Original Six), ktorá bola nemenná od sezóny 1942/43. Nováčikmi sa stali: St. Louis Blues, Oakland Seals, Philadelphia Flyers, Minnesota North Stars, Pittsburgh Penguins, a Los Angeles Kings. Tímy boli rozdelené do dvoch divízií - východná (v tej zostali tímy originálnej šestice) a západná (tam boli zaradení nováčikovia).
Rozšírenie si tiež vyžiadalo zmenu hracieho systému. Najlepšie štyri tímy z každej divízie postupovali do play-off, kde sa najskôr stretli v rámci divízií a následne sa víťazi play-off oboch divízií stretli vo finále Stanley Cupu. Všetky série boli štvorzápasové.

</doc>
<doc id="301667" url="https://sk.wikipedia.org/wiki?curid=301667" title="NHL 1968/1969">
NHL 1968/1969

Sezóna 1968/1969 bola 52. sezóna NHL. Víťazom Stanley Cupu sa stal tím Montreal Canadiens.

</doc>
<doc id="301668" url="https://sk.wikipedia.org/wiki?curid=301668" title="NHL 1969/1970">
NHL 1969/1970

Sezóna 1969/1970 boa 53. sezóna NHL. Víťazom Stanley Cupu sa stal tím Boston Bruins.

</doc>
<doc id="301669" url="https://sk.wikipedia.org/wiki?curid=301669" title="Favourite Worst Nightmare">
Favourite Worst Nightmare

Favourite Worst Nightmare je druhý štúdiový album, vydaný 18. apríla 2007 v Japonsku Sheffieldskou indie rockovou skupinou Arctic Monkeys. Vydanie tohto albumu predchádzalo vydaniu nového singlu „Brianstorm“ 16. apríla 2007. Nasledujúci týždeň po vydaní tento album predal vyše 220 tisíc kópií. Arctic Monkeys za tento album už dostali 2 platinové dosky vo Veľkej Británii a boli nominovaní na 2007 Mercury Prize.

</doc>
<doc id="301670" url="https://sk.wikipedia.org/wiki?curid=301670" title="Humbug (album)">
Humbug (album)

Humbug je tretí štúdiový album britskej skupiny Arctic Monkeys, vydaný 19. augusta v Japonsku, 24. augusta vo Veľkej Británii a 25. augusta 2009 v USA.

</doc>
<doc id="301671" url="https://sk.wikipedia.org/wiki?curid=301671" title="Alex Hughes">
Alex Hughes

Alex Minto Hughes, umeleckým menom Judge Dread (* 2. máj 1945, Snodland, Kent, Veľká Británia – † 13. marec 1998, Canterbury) bol anglický reggae a ska hudobník. Je držitelom Guinessovho svetového rekordu za najviac zákazov hrania na hudobnej stanici BBC a v médiách všeobecne. Bol zrejme prvý beloch, ktorý začal produkovať jamajské reggae. K ďalším jeho štýlom patrilo ska, blue beat a dub. Preslávili ho jeho texty presýtené sexizmom, násilím a užívaním drog. Svoju prezývku „Judge Dread“ (krutý sudca) získal ešte za čias, kedy pracoval ako vyhadzovač v rôznych nočných podnikoch.
Počas celej svojej hudobnej kariéry bol verný svojím neslušným, často až zvrhlým textom, čo mu zabezpečilo vysokú počúvanosť. Zomiera na infarkt v roku 1998 pri vystúpení v Penny Theatre v Canterbury.

</doc>
<doc id="301672" url="https://sk.wikipedia.org/wiki?curid=301672" title="Attack (skladba)">
Attack (skladba)

„Attack“ je prvou piesňou na albume "Hypnotize" od americkej metalovej kapely System of a Down. Album vyšiel 22. novembra 2005 ako pokračovanie predchádzajúceho albumu "Mezmerize" vydaného šesť mesiacov predtým. Pieseň napísali Serj Tankian a Daron Malakian.
Pieseň „Attack“ sa pohybuje na pomedzí hardcore a thrash metalu. Po hudobnej stránke hrajú veľkú rolu gitary, hlavne v rýchlejších pasážach. V tvrdších pasážach piesne dominujú kričané vokály. Rýchle a tvrdé pasáže sa prelínajú s pomalými melodickými časťami, kde duo Tankian/Malakian predvádza melodický spev.
Text piesne je veľmi agresívny. Príkladom je pasáž na konci celej piesne, ktorá znie: „"Attack all the homes and villages, attack all the schools and hospitals"“. To sa dá preložit ako: "Zaútočte na všetky domovy a dediny, zaútočte na všetky školy a nemocnice!"
Podľa toho, čo prehlásil basgitarista skupiny Shavo Odadjian, mala byť pôvodne prvou piesňou na albume "Hypnotize" inštrumentálna pieseň „Hezze“. Kapela sa ale nakoniec rozhodla album začať tvrdo a tak nakoniec dostal pred piesňou „Hezze“ prednosť práve „Attack“.

</doc>
<doc id="301676" url="https://sk.wikipedia.org/wiki?curid=301676" title="Letisko Pardubice">
Letisko Pardubice

Letisko Pardubice je regionálne letisko so zmiešanou civilnou a vojenskou prevádzkou. Leží na juhozápadnom okraji Pardubíc u štvrti Popkovice, južne od dostihového areálu Veľkej pardubickej, v pardubických katastrálnych územiach Popkovice a okrajom aj Dražkovice a na území susedných obcí Třebosice a Staré Jesenčany.

</doc>
<doc id="301679" url="https://sk.wikipedia.org/wiki?curid=301679" title="Attack">
Attack



</doc>
<doc id="301683" url="https://sk.wikipedia.org/wiki?curid=301683" title="Lighthouse Vltava">
Lighthouse Vltava



</doc>
<doc id="301684" url="https://sk.wikipedia.org/wiki?curid=301684" title="Bulgarian Air Charter">
Bulgarian Air Charter

Bulgarian Air Charter bola bulharská charterová letecká spoločnosť so sídlom v Sofii v Bulharsku. Prevádzkuje charterové lety pre cestovné kancelárie z bulharských miest Plovdiv, Burgas, Sofia a Varna a európskych krajín. Jeho hlavná základňa je letisko v Burgase a vo Varne, spolu s ďalšími letiskami v Sofii a v Plovdive.
Flotila.
Flotila spoločnosti Bulgarian Air Charter (stav z januára 2021):

</doc>
<doc id="301685" url="https://sk.wikipedia.org/wiki?curid=301685" title="Inžinierska geodézia">
Inžinierska geodézia

Inžinierska geodézia je časť geodézie, ktorá rieši úlohy súvisiace s budovaním vytyčovacích sietí, vytyčovaním a kontrolným meraním priestorovej polohy stavebných objektov, vytyčovaním a kontrolou geometrických parametrov priemyselných objektov a zariadení, meraním územia pre projekt a vyhotovením geodetickej časti dokumentácie skutočného vyhotovenia stavebného diela.

</doc>
<doc id="301686" url="https://sk.wikipedia.org/wiki?curid=301686" title="NHL 1970/1971">
NHL 1970/1971

Sezóna 1970/1971 bola 54. sezóna NHL. Víťazom Stanley Cupu sa stal tím Montreal Canadiens.
Play-off.
Pred play-off vypukol škandál z dôvodu, že Minnesota North Stars vypustila niekoľko posledných zápasov základnej časti, aby sa v play-off vyhla celku Chicago Blackhawks. Po sezóne tak bol mierne zmenený systém play-off, už sa ďalej nepoužíval systém tím1 vs. tím3 a tím2 vs. tím4, ale tím1 vs. tím4 a tím2 vs. tím3.

</doc>
<doc id="301692" url="https://sk.wikipedia.org/wiki?curid=301692" title="Charles Antony Richard Hoare">
Charles Antony Richard Hoare

Charles Antony Richard Hoare (* 11. január 1934, Kolombo, Srí Lanka) je britský informatik. Je známy predovšetkým ako tvorca triediaceho algoritmu Quicksort. Vyvinul tiež tzv. Hoareovu logiku, ktorá sa používa pri verifikácii správnosti programov a formálny jazyk "Communicating sequential processes" (CSP), ktorý sa využíva na popis interakcií konkurentných procesov (ako napríklad problém obedujúcich filozofov). V roku 1980 dostal Turingovu cenu za prínos v oblasti špecifikácie a návrhu programovacích jazykov.

</doc>
<doc id="301693" url="https://sk.wikipedia.org/wiki?curid=301693" title="C. A. R. Hoare">
C. A. R. Hoare



</doc>
<doc id="301694" url="https://sk.wikipedia.org/wiki?curid=301694" title="C. Antony R. Hoare">
C. Antony R. Hoare



</doc>
<doc id="301695" url="https://sk.wikipedia.org/wiki?curid=301695" title="Antony Hoare">
Antony Hoare



</doc>
<doc id="301696" url="https://sk.wikipedia.org/wiki?curid=301696" title="Tony Hoare">
Tony Hoare



</doc>
<doc id="301697" url="https://sk.wikipedia.org/wiki?curid=301697" title="Real Sociedad de Fútbol">
Real Sociedad de Fútbol

Real Sociedad de Fútbol, S.A.D. (častejšie iba ako Real Sociedad) je španielsky futbalový klub so sídlom v meste San Sebastián v baskickej provincii Guipúzcoa. Bol založený 7. septembra 1909. Momentálne (2023) je účastníkom La Ligy, najvyššej španielskej futbalovej súťaže. Domovským stánkom klubu je Estadio Anoeta, nazývaný tiež Reale Arena, s kapacitou 40 000 miest.
Úspechy.
 Španielska liga: 
 Španielsky pohár :
 Španielsky superpohár:
Segunda División: 
Sezóny.
Ako Real Sociedad de Foot-ball
Ako Donostia Football Club
Ako Real Sociedad de Fútbol

</doc>
<doc id="301698" url="https://sk.wikipedia.org/wiki?curid=301698" title="Real Sociedad">
Real Sociedad



</doc>
<doc id="301699" url="https://sk.wikipedia.org/wiki?curid=301699" title="Dennis MacAlistair Ritchie">
Dennis MacAlistair Ritchie



</doc>
<doc id="301708" url="https://sk.wikipedia.org/wiki?curid=301708" title="Tübingen (mesto)">
Tübingen (mesto)

Tübingen je staré nemecké univerzitné mesto neďaleko () od Stuttgartu na rieke Neckar. V súčasnosti má cca 83 tisíc stálych obyvateľov a cca 26 tisíc študentov. Je sídlom zemského okresu Tübingen. Administratívne patrí do spolkovej krajiny Bádensko-Württembersko.
Dejiny.
Prvá písomná zmienka o Tübingene pochádza z roku 1078, kedy sa spomína ako "Twingia". V polovici 13. storočia získal status mesta. Miestna Univerzita Eberharda Karla vznikla na konci 15. storočia na podnet grófa Eberharda z Barte.
Centrum mesta.
Historické centrum je tvorené najmä stredovekými hrazdovými domami a dvoma námestiami – "Marktplatz" s radnicou a Holzmarkt s kostolom Stiftskirche. Mesto púta pozornosť turistov svojim malebným riečnym nábrežím, na ktorom si jeho obyvatelia v stredoveku postavili svoje domy, priamo na mestských hradbách. Stojí tu aj známa Hölderlinova veža, v ktorej býval nemecký lyrik Friedrich Hölderlin. Dnes sa v nej nachádza jeho múzeum.
Nad centrom mesta sa týči zámok Hohentübingen prvýkrát zmienený, rovnako ako mesto, v roku 1078 a to ako "castrum twingia". V súčasnosti tu sídli časť fakulty kultúrnych vied a archeologické múzeum s veľkou expozíciou sadrových odliatkov antických sôch.
Okolie mesta.
V okolí mesta sa nachádza veľa historických pamiatok, ako je cisterciánsky kláštor v Bebenhausene, zámok Lichtenstein, Wurmlingenská kaplnka alebo vzdialenejší hrad Hohenzollern. Severne od mesta sa rozkladá prírodná rezervácia Schönbuch.

</doc>
<doc id="301709" url="https://sk.wikipedia.org/wiki?curid=301709" title="Mrzeżyno">
Mrzeżyno

Mrzeżyno je sídlo v severozápadnom Poľsku v Západopomoranskom vojvodstve v okrese Powiat gryficki v gmine Trzebiatów. Je tu malý prístav a marina.
Žije tu 1727 obyvateľov (1727).

</doc>
<doc id="301713" url="https://sk.wikipedia.org/wiki?curid=301713" title="Dósan Saitó">
Dósan Saitó

Dósan Saitó (; * 1494 - † 28. máj 1556) je synonymum dramatického vzostupu a pádu búrlivej éry Sengoku džidai. Legenda ho popisuje ako "Mamuši z Mino" (druh jedovatého hada), ktorú získal vďaka svojej chladnokrvnej taktike.
Život.
Pôvodne bohatý obchodník z provincie Jamaširo (Kjóto), ktorý svoj vplyv a silu uplatnil k politickému rastu. Stal sa služobníkom Jorinariho Toki z provincie Mino (súčasná prefektúra Gifu) a pravdepodobne vykonával úrad správcu tejto provincie. Sídlil na hrade Inabajama a masívne ďalej rozširoval svoj politický i obchodný potenciál. Zákonite to muselo viesť ku sporu s jeho doterajším pánom Jorinarim. Vyvrcholením sporu sa stal puč, po ktorého vypuknutí bol Jorinari vytlačený za hranice provincie a v roku 1542 sa Dósan menoval daimjóm Mino. Jorinari sa samozrejme nemohol zmieriť so stratou svojho panstva, a tak sa spojil so svojim južným susedom, pánom Nobuhidom Odom z provincie Owari. Dósanova armáda však alianciu v roku 1547 porazila v bitke o Kanoguči. Víťazstvo iba potvrdilo Dósana ako pána provincie, ale tiež rozšírilo slávu jeho mena po celom Japonsku. Nobuhideho okolnosti donútili uzavrieť s novým susedom mierovú dohodu, ktorá bola potvrdená sobášom jeho syna Nobunagu a Dósanovej dcéry Nohime v roku 1549.
Pád.
Okolo roku 1555 sa začali šíriť zvesti, že Jošitacu Saitó nie je vlastným synom Dósana. Aj napriek tejto správe Dósan pravdepodobne určil Jošitacua svojím nástupcom a dedičom, aj keď existuje niekoľko možných verzií. Včítane verzie o spore a násilnom prevzatí moci Dósanovým nástupcom. Nech už bola pravda akákoľvek, je potvrdené, že v poslednom období Dósanovho života neboli jeho rodinné vzťahy vôbec vrelé.
Ostatne, prevrat, ktorým sa Jošitacu mal dostať k moci údajne prebehol v roku 1556. V priebehu prevratu mali byť Dósanove sily porazené mnohonásobnou presilou v bitke pri rieke Nagara.
Prezývky.
Dósan bol známy ako majster prezývok. Ich veľký počet dokonca budí podozrenie o existencii dvoch Dósanov, otca a syna, keď syn prevzal kompletné meno po otcovi. Tu je výpočet mien, pod ktorými bol Dósan známy: Minemaru (峰丸), Horenbo (法蓮坊), Šogoró Macunami (松浪庄五郎), Masatoši Kankuró Nišimura (西村勘九郎正利), Šinkuró (新九郎), Norihide Nagai (長井規秀), či Tošimasa Sakondaju Saitó (斎藤左近大夫利政).

</doc>
<doc id="301717" url="https://sk.wikipedia.org/wiki?curid=301717" title="Dollhouse">
Dollhouse

Dollhouse môže byť:
Doll House môže byť:

</doc>
<doc id="301719" url="https://sk.wikipedia.org/wiki?curid=301719" title="Doll House">
Doll House



</doc>
<doc id="301725" url="https://sk.wikipedia.org/wiki?curid=301725" title="Humbug">
Humbug

Humbug môže byť:

</doc>
<doc id="301732" url="https://sk.wikipedia.org/wiki?curid=301732" title="Fontainebleau">
Fontainebleau

Fontainebleau je mesto v juhovýchodnej časti metropolitnej oblasti Paríža vo Francúzsku v departemente Seine-et-Marne a regióne Île-de-France. Má 16 000 obyvateľov. Od centra Paríža je vzdialené .
Fontainebleau je známe najmä svojimi lesmi, ktoré sú populárnou víkendovou destináciou Parížanov, ale aj pre zámok, kde sídlili králi, a ktorý dnes priťahuje davy turistov.
Poloha.
Fontainebleau susedí s obcami: Avon, Arbonne-la-Forêt, Barbizon, Bois-le-Roi, Bourron-Marlotte, Héricy, Montigny-sur-Loing, Moret-sur-Loing, Samoreau, Thomery, Ury, Veneux-les-Sablons a Vulaines-sur-Seine.
Vývoj počtu obyvateľov.
"Počet obyvateľov"

</doc>
<doc id="301733" url="https://sk.wikipedia.org/wiki?curid=301733" title="Stanica duchov">
Stanica duchov

Stanica duchov je preklad nemeckého slova "Geisterbahnhof" (plurál "Geisterbahnhöfe"). Tento výraz sa používal pre určité stanice berlínskej siete metra U-Bahn a S-Bahn, ktoré boli počas rozdelenia Berlína v čase studenej vojny uzatvorené. Odvtedy sa tento výraz používa pre akúkoľvek nepoužívanú stanicu podzemnej železničnej siete. 
Stanice duchov v Berlíne.
Pozadie.
V auguste 1961 východonemecká vláda postavila Berlínsky múr, čím ukončila slobodu pohybu medzi Východným a Západným Berlínom. V dôsledku toho berlínska sieť verejnej dopravy, ktorá sa predtým tiahla obidvoma časťami mesta, sa taktiež rozdelila na dve časti. Niektoré U- and S-Bahn linky spadali celé do jednej alebo druhej polovice mesta; iné linky boli rozdelené medzi tieto dva obvody, s vlakmi ktoré premávali iba po hranicu a potom sa vracali naspäť. Avšak, tri linky U-Bahn—terajšie linky U6 a U8, a Nord-Süd Bahn na S-Bahn—premávali prevažnou časťou cez Západný Berlín, no prechádzali cez relatívne krátky úsek východoberlínskeho územia v centre mesta. Tieto linky ostali pre obyvateľov Západného Berlína otvorené, avšak vlaky na väčšine staníc vo Východnom Berlíne nezastavovali, aj keď z technických dôvodov museli značne spomaliť keď nimi prechádzali. (Vlaky zastavovali na stanici Friedrichstraße, viac o nej nižšie.) Pomenovanie "Geisterbahnhof" začali veľmi skoro používať pre tieto matne osvetlené, prísne strážené stanice obyvatelia Západného Berlína, ktorí ich pozorovali z okien keď nimi prechádzali. Tento termín však nebol nikdy oficiálny; západoberlínske mapy metra z tohto obdobia nazývali tieto stanice "Bahnhöfe, auf denen die Züge nicht halten"—"stanice kde vlak nezastavuje." Východoberlínske mapy metra tieto západné linky ani stanice duchov vôbec nezobrazovali. U-bahn mapy na prestupnej stanici Friedrichstraße boli iné: zobrazovali všetky západné linky ale nie stanice duchov, a zobrazovali mesto rozdelené na "Berlin, Hauptstadt der DDR" ("Berlín, hlavné mesto Nemeckej Demokratickej Republiky") a "Západný Berlín."
Táto situácia nebola ideálna. Linky boli dôležitou časťou prepravnej siete Západného Berlína, ale pretože ich časť ležala v území Východného Berlína, bolo pre západoberlínsky podporný personál vykonávať nevyhnutnú údržbu na trasách a v tuneloch. Ak sa západný vlak pokazil vo východoberlínskom teritóriu, cestujúci museli čakať na Východnú pohraničnú políciu kým príde a eskortuje ich von. Východonemecká vláda občas naznačovala, že jedného dňa by mohla zablokovať prístup do tunelov na hranici a využívať východoberlínske sekcie liniek pre vlastnú prepravu. Avšak tento zvláštny status quo pretrval celých 28 rokov rozdelenia Berlína. 
Vybrané stanice.
Stanica Friedrichstraße, napriek tomu, že slúžila západným linkám a nachádzala sa na území Východného Berlína, nebola "Geisterbahnhof". Slúžila ako prestupný bod medzi linkou U6 a niekoľkými linkami S-Bahn. Západní cestujúci mohli prechádzať z jedného nástupišťa na iné bez opustenia stanice, či potreby preukázať sa dokladmi, podobne ako cestujúci na medzinárodnom letisku ktorí prestupujú z jedného letu na druhý. Západní cestujúci s platnými dokumentmi (vízami) mohli na tejto stanici vstúpiť do Východného Berlína. 
Stanica S-Bahn Bornholmer Straße bola jedinou stanicou duchov, ktorá sa nenachádzala v tuneli. Bola situovaná blízko múru pri hraničnom prechode Bornholmer Straße. Západoberlínske vlaky ňou prechádzali bez zastavovania. Vlaky východoberlínskej S-Bahn prechádzali blízko tou istou stanicou na iných tratiach. Trate používané západnými a východnými vlakmi boli od seba oddelené vysokým plotom. 
Ďalšou zvláštnosťou bola stanica Wollankstraße. Tak ako Bornholmer Straße, to bola zastávka S-Bahn obsluhovaná západoberlínskymi vlakmi, ale nachádzala sa na území Východného Berlína, hneď za hranicou. Avšak, Wollankstraße sa používala a bola dostupná pre Západoberlínčanov, nakoľko jeden z jej východov ústil na západoberlínsku ulicu; tento východ bol presne na hraničnej čiare a varovná tabuľa vedľa neho informovala cestujúcich o stuácii. Jej ostatné východy ústiace na východoberlínske ulice boli uzamknuté. 
Znovuotvorenia.
Prví ľudia, ktorí vstúpili do staníc duchov po páde Berlínskeho múru v novembri 1989 zistili, že sa so svojím pomenovaním zžili, plagáty a označenia na stenách boli nezmenené od roku 1961. Žiadne z nich sa nezachovali. 
Prvou stanicou duchov znovu otvorenou pre cestujúcich bola stanica Jannowitzbrücke na linke U8 11. novembra 1989, dva dni po páde múru. Bola vybavená checkpointom v rámci stanice, podobne ako stanica Friedrichstraße, kde bola provizórne zriadená Východonemecká colná a hraničná kontrola na odbavovanie cestujúcich z a do Východného Berlína. Boli rozvešané rukou písané tabule s názvami, ktoré zakrývali tie staré z pred roku 1961; tieto tabule sa už rozpadali vekom a tiež na nich chýbali konečné stanice z predĺžení po roku 1961. 22. decembra 1989, bola znovuotvorená stanica Rosenthaler Platz na linke U8 s podobným provizórnym checkpointom.
12. apríla 1990, sa znovuotvorila tretia stanica, Bernauer Straße (U8). Keďže jej severný východ bol priamo na hranici, mohla byť otvorená s priamym prístupom do Západného Berlína, bez potreby checkpointu. Jej južný východ smerujúci do Východného Berlína nebol otvorený až do 1. júla 1990, v ten istý deň, keď boli všetky ostatné stanice na U6 a U8 otvorené bez checkpointov, pretože v tento deň prijal Východný Berlín a Východné Nemecko menu Západného Nemecka, čo umožnilo upustiť od všetkých pohraničných kontrol medzi týmito dvoma štátmi. 
2. júla 1990 sa znovu otvorila prvá stanica na linke Nord-Süd-S-Bahn: Oranienburger Straße. 1. septembra 1990 boli po rekonštrukčných prácach znovuotvorené stanice Unter den Linden a Nordbahnhof. 12. decembra 1990 bola pre západoberlínske vlaky znovuotvorená stanica Bornholmer Straße; druhé nástupište pre východoberlínske vlaky umožňujúce prestupy nasledovalo 5. augusta 1991. Poslednou znovuotvorenou stanicou duchov bola Potsdamer Platz, ktorá bola otvorená 3. marca 1992, po rozsiahlej obnove celého severojužného tunela.
V následných rokoch vynaložilo mesto a nemecká vláda veľkú snahu do obnovy a znovuprepojenia berlínskych S- a U-Bahn sietí. U-Bahn systém dosiahol svoj status z doby pred múrom v roku 1995 znovuotvorením stanice Warschauer Straße na U1. S-Bahn systém dosiahol predbežné dokončenie v roku 2002 (znovuotvorením okruhu), napriek tomu, že niektoré sekcie liniek sú kvôli múru stále nevyužívané. O znovuotvorení niektorých týchto sekcií sa ešte nerozhodlo.
Zoznam všetkých Berlínskych staníc duchov.
Dovoľujeme si upozorniť, že tento zoznam zahŕňa iba tie stanice na území Východného Berlína, ktorými západné vlaky prechádzali bez zastavovania. Na oboch stranách múru boli aj iné stanice, ktoré boli zatvorené počas rozdelenia kvôli nevyužívaniu častí tratí. 
V staniciach s prístupom do Východného Berlína, ktoré boli znovu otvorené pred 1. júlom 1990 boli postavené dočasné checkpointy. Pre stanice otvorené po dátume, keď sa eliminovali kontroly z dôvodu zjednoteniu meny medzi Východným a Západným Nemeckom, už neboli checkpointy potrebné. 
Stanice duchov v iných mestách.
Nemecko.
Okrem Berlína.
Článok v Nemeckej Wikipédii obsahuje niekoľko nevyužívaných povrchových a podzemných staníc bez dopravy.

</doc>
<doc id="301734" url="https://sk.wikipedia.org/wiki?curid=301734" title="Nepoužívané stanice v Barcelonskom metre">
Nepoužívané stanice v Barcelonskom metre

Je niekoľko nepoužívaných staníc v Barcelonskom metre, opustených z rôznych dôvodov. Tu je súhrnný zoznam: 
Presunuté do okolitých lokalít.
Všetky tieto stanice sa používajú. ale boli presunuté niekam v okolí ich pôvodného umiestenia. 

</doc>
<doc id="301735" url="https://sk.wikipedia.org/wiki?curid=301735" title="Zoznam uzavretých staníc metra v Osle">
Zoznam uzavretých staníc metra v Osle

Je niekoľko uzavretých staníc metra v Osle, opustených z rôznych dôvodov. Tu je súhrnný zoznam:
Bjørnsletta (stará stanica).
Stará stanica Bjørnsletta sa nachádzala na linke Kolsås (linka 6) medzi stanicami Åsjordet a Lysakerelven siete metra. Nachádza sa v štvrti Ullern. Spolu so stanicou Frøen, bola Bjørnsletta jednou z dvoch staníc v sieti metra, ktorým chýbal bezbariérový prístup na nástupište.. Stanica bola otvorená 15. júna 1942, keď bola dokončená linka zo stanice Røabanen do stanice Jar. Spolu s väčšinou linky bola stanica Åsjordet zatvorená pre zlepšovacie práce od 1. júla 2006 a doprava je dočastne poskytovaná autobusom linky 43.. Oblasť okolo stanice Bjørnsletta je prevažne obytná. Po otvorení linky po renovácii budú stanice Bjørnsletta a Lysakerelven nahradené novou stanicou, umiestnenou medzi nimi, taktiež nazvanou Bjørnsletta.
Egne hjem.
Egne hjem bola stanicou metra a električkovej trate na linke Kolsås v Bærum. Stanica sa nachádza medzi stanicami Ringstabekk a Bekkestua, od stanice Stortinget. Stanica bola otvorená 3. novembra 1924. Momentálne je najmenej vyťaženou stanicou na tejto linke metra, a nachádza sa iba od Ringstabekk a od Bekkestua. Kvôli tomuto sa rozhodlo, že po zatvorení stanice v 2006 nebude znovuotvorená, aby sa zvýšila priemerná rýchlosť vlakov. Premávka metra na tejto linke je pozastavená kvôli zlepšovacím prácam. Od 2. decembra 2007 sa obnovila premávka električiek (linka 13)zo stanice Jar do Bekkestua. Premávka za stanicou Jar vyžaduje električky SL95 nakoľko v stanici Bekkestua nie je električkové obratisko.
Engerjordet.
Engerjordet je bývalá stanica ľahkej železnice na linke Holmenkoll. Stanica sa začala používať potom ako boli otvorené ostatné stanice v roku 1898. Kým bol Johannes Harbitz riaditeľom prevádzkovej spoločnosti Holmenkolbanen v rokoch 1905 a 1906, zastavovali vlaky presne pred jeho domom, ktorý sa nachádzal medzi stanicami Ris a Slemdal, kde sa Heyerdahls vei križuje s Slemdsalsveien. Táto zastávka sa postupne začala používať ako bežná stanica a bola pomenovaná Engerjordet. Stanica však bola veľmi slabo využívaná a preto bola v roku 1935 zatvorená.
Grini.
Grini je bývalá stanica metra, ktorá sa nachádza medzi stanicami Ekraveien a Eiksmarka. Bola otvorená pri príležitosti rozšírenia linky Røa do Bærum 22. decembra 1948. Bola prvou stanicou na linke Røa v Bærume; linka sa neskôr rozšírila o stanicu Lijordet (1951) a Østerås (1972). Stanica Grini bola uzatvorená kvôli generálnym opravám na linke Røa v roku 1995.
Heggeli.
Heggeli je bývalá stanica metra, ktorá sa nachádza medzi stanicami Borgen a Smestad. Bola otvorená 17. novembra 1912, keď sa linka Smestad rozšírila zo stanice Majorstuen po stanicu Smestad. Uzatvorená bola v roku 1995, kvôli generálnym opravám na linke Røa.
Huseby skole.
Huseby skole je bývalá stanica metra, ktorá sa nachádza medzi stanicami Hovseter a Røa. A bola otvorená 24. januára 1935, pri rozšírení linky Røa zo stanice Smestad po Røa. Uzatvorená je od roku 1995 kvôli generálnym opravám na linke Røa.
Husebybakken.
Husebybakken bola dočastnou konečnou stanicou linky Kolsås a T-Bane linky 6 v blízkosti stanice Montebello, ktorú od 31. júla 2006 do 31. mája 2008 nahrádzala. Neskôr v roku 2008 bola zdemolovaná.
Pozadie.
V roku 1995 sa linka Røa, z ktorej sa odvetvuje linka Kolsås začala renovovať aby spĺňala štandardy metra a umožňovala vlakom v mestskom tuneli premávať cez Spoločný Tunel. Prvá sekcia linky Kolsås, od rozvetvovacieho bodu po Montebello sa takisto zrenovovala. Vlaky v stanici Montobello prepínali z horného kábla na tretiu koľaj. Na začiatku roku 2006, predložila Krajská Rada Akershus plán renovácií linky Kolsås za 750 miliónov NOK. Mala byť upravená pre štandardy metra po celej dĺžke linky po stanicu Kolsås, a počas stavebných prác zostali sekcie, ktoré ešte neboli zrekonštruované, zatvorené. Prvá rekonštruovaná sekcia bola od stanice Montebello po stanicu Åsjordet. Pretože rekonštrukcia zahŕňala aj predĺženie staníc, aby sa umožnilo používanie šesť-vozňových vlakov, musela byť stanica Montobello uzavretá. A keďže trať po Montobello spĺňala štandardy metra, vybudovanie dočastnej stanice v jej okolí umožnilo jej obsluhu systémom T-bane, a zároveň poskytlo obratisko pre vlaky linky 6.
Stanica bola 31. mája 2008 uzavretá. Linka sa znovuotvorila až 18. augusta, keď sa dokončila rekonštrukcia prvých troch staníc na štandard metra: Montebello, Ullernåsen a Åsjordet. Počas medziobdobia sa vlaky otáčali v stanici Holmen na linke Røa. Následne po svojom zatvorení bola stanica zdemolovaná.
Lysakerelven.
Lysakerelven je bývalá stanica na linke Kolsås v sieti Oslo T-bane, medzi stanicami Bjørnsletta a Jar. Bola poslednou stanicou v rámci Osla, ďalej linka pokračuje do Bærumu; pomenovaná je podľa rieky "Lysakerelven", ktorá tvorí hranicu medzi Oslom and Bærumom. 
Stanica bola otvorená 15. júna 1942. Spolu s väčšinou linky bola Lysakerelven zatvorená pre rekonštrukciu od 1. júla 2006 a preprava je dočastne zabezpečovaná autobusom linky 42.
Pri debatách o budúcnosti Kolsåsbanen bolo navrhnuté aby sa premávka metra do Bærumu úplne zrušila, a nahradila električkami, so stanicou Lysakerelven ako konečnou zastávkou. Táto možnosť sa stretla s nespokojnosťou cestujúcich. Miesto toho sa stanice Lysakerelven a Bjørnsletta zlúčia do novej stanice medzi nimi, ktorá ponesie meno Bjørnsletta.

</doc>
<doc id="301738" url="https://sk.wikipedia.org/wiki?curid=301738" title="Brestovská jaskyňa">
Brestovská jaskyňa

Brestovská jaskyňa je puklinovoriečna jaskyňa a národná prírodná pamiatka v katastrálnom území obce Zuberec v nadmorskej výške Patrí medzi najvýznamnejšie jaskyne na Orave a v Západných Tatrách. Jej dĺžka sa odhaduje na . Jaskyňa bola objavená dávno a ľudia spôsobili zničenie časti kvapľovej výzdoby. Národnou prírodnou pamiatkou bola vyhlásená v roku 1979. Spolu s jaskyňou je chránené aj ochranné pásmo s výmerou .
Jaskyňa vznikla eróznou činnosťou Studeného potoka a presakovaním atmosférických vôd. Je významná pre výskum geomorfologického vývoja pohoria a krasovej hydrografie, pretože sa v jaskyni nachádza aktívny podzemný tok spolu s viacerými jazerami a sifónmi.
Fauna.
Jaskyňa je bohatá na faunu. Bolo zistených 9 druhov netopierov, najmä netopier obyčajný ("Myotis myotis") a podkovár malý ("Rhinolophus hipposideros"). Ďalej sa v podzemnom toku vyskytuje ploskuľa vrchovská ("Crenobia alpina") a larvy podeniek druhu "Baetis alpinus", vodné kôrovce z rodu "Niphargus" a "Mesoniscus graniger", karpatský endemit kosec klepietkár karpatský ("Ischyropsalis manicata").
Brestovská jaskyňa je sprístupnená, spravuje ju Správa slovenských jaskýň.

</doc>
<doc id="301740" url="https://sk.wikipedia.org/wiki?curid=301740" title="Postavy zo seriálu Hrozba z temnoty">
Postavy zo seriálu Hrozba z temnoty

Hrozba z temnoty ( v orig. "Supernatural" ) je americký dramatický seriál zaoberajúci sa nadprirodzenými javmi. Je zameraný hlavne na dvoch bratov - Sama a Deana Winchestra, ktorí cestujú naprieč Amerikou v čiernej Chevrolet Impale 1967 a vyšetrujú najrôznejšie záhady či nevysvetliteľné udalosti, ktoré sú založené na folklóre, mýtoch a mestských legendách z územia Spojených štátov. 
Winchestrovci.
Väčšina Winchestrovcov boli lovci, ale nie všetci. Niektorí sa nimi stali kvôli okolnostiam, ktoré ich k tomu donútili, iný nimi prestali byť, lebo chceli viesť normálny a bezpečný život. 
John Winchester.
Po smrti svojej manželky Mary sa z Johna stal lovec, túžiaci po pomste a zabití démona menom Azazel. Svojich synov vychovával ako vojakov, trénoval ich v boji proti zlu, aby sa vedeli ubrániť takmer čomukoľvek. 
Mary Winchester.
Mary bola lovkyňou, ako jej rodičia, Samuel a Deanna Campbellovci, avšak po stretnutí s Johnom túžila svoj život zmeniť. Svoju skutočnosť pred ním tajila a plánovala s lovením skoncovať. Jej sen sa stal skutočnosťou, ale o pár rokov za to zaplatila životom. 
Dean Winchester.
Starší Dean vo veľmi mladom veku prišiel o matku, ktorá zomrela za záhadných okolností. Dlho sa vyrovnával s jej stratou a kvôli otcovi predčasne vyspel. Snažil sa byť najlepším lovcom a chránil mladšieho brata, lebo rodina sa pre neho stala pre neho prvoradá ako vlastný život. 
Sam Winchester.
Najmladší člen rodiny mal len 6 mesiacov, keď sa v jeho izbe stalo rodinné nešťastie. John a Dean pred ním dlho tajili, čo v skutočnosti robia, ale jedného dňa sa to aj tak dozvedel a stal sa lovcom. Po čase však čoraz viac nesúhlasil s otcom a v dirigovaní jeho života a preto od nich odišiel.
Lovci.
Lovci sú muži a ženy, ktorí zasvätili svoj život lovením nadprirodzených bytostí. Väčšinou sa nimi stali kvôli negatívnej životnej skúsenosti.
Výnimočné deti.
Každé malé dieťa je výnimočné. Ich výnimočnosť však nie je presne definovaná, ale v prípade výnimočných detí, ktoré si zvolil sám démon a určil im tak cestu životom, možno o výnimočnosti len polemizovať. Doposiaľ sa presne nevie ako, ale každé jeho dieťa obdarí svojou krvou, aby mohlo mať schopnosti a naďalej ich prehlbovať a rozvíjať. Keď deti dospejú a objavia svoju schopnosť, niektoré z nich sú priam nadšené a začnú schopnosť rozvíjať a čoraz častejšie používať. Nájdu sa však aj také, ktoré sa chcú schopnosti zbaviť, pretože sa im nepáči, akým smerom sa ich život začne uberať. Ich naoko normálny život sa rázne zmení až vo chvíli, keď ich v snoch začne prenasledovať žlto-oký démon, ktorý všetkým hovorí aké sú výnimočné a aké s nimi má plány.
Anjeli.
Nasledujúce postavy sú Boží anjeli (taktiež často zvaní Anjeli Pána), čo sú mimoriadne mocné bytosti. Iba vnímanie ich podoby – čo i len psychicky – má za následok slepotu . Spôsobuje to ich prirodzený vzhľad, ktorý je natoľko ohromujúci, že je schopný vypáliť ľudom oči z jamiek. Iba niektorí špeciálni ľudia dokážu zniesť ich skutočný vzhľad a hlas. Anjeli sú očividne nesmrteľní a človek ich nedokáže zraniť, avšak môžu byť zmrzačení alebo zabití iným anjelom. Pretože ich skutočná podoba nemôže byť bezpečne vnímaná ľuďmi, často sa zmocnia ľudského hostiteľa.
Kým sú v ľudskej podobe, preukazujú celý rad schopností. Majú schopnosť zabiť alebo vymiesť démona jednoducho iba dotykom dlane na čelo posadnutého. A môžu ľudom spôsobiť okamžité bezvedomie rovnakým spôsobom. Okrem toho sú schopní zdanlivo zmiznúť a zhmotniť sa zo vzduchu, takisto môžu ohýbať čas, čo im umožňuje teleportovať seba a ostatných v čase, hoci môžu meniť udalosti v minulosti, zmena udalostí bude mať v budúcnosti rovnaký výsledok ako podľa pôvodnej časovej osi, pretože osud meniť nemôžu.
Anjeli môžu prijať ľudskú podobu, avšak to je v Nebi najzávažnejší zločin. Odstránením jeho alebo jej aury, čo je veľmi bolestivý proces, anjel padá na Zem z vesmíru a neskôr sa narodí ľudským rodičom. Všetky schopnosti a spomienky na jeho alebo jej život ako anjela sú potlačené, hoci malé zlomky sa môžu obnoviť inštinktívne v prípade potreby, ale na úplné obnovenie pamäti sú potrebné metódy ako napríklad hypnóza. Hneď ako je aura raz odstránená, taktiež padá na Zem, V prípade Anny Milton jej aura spôsobila vznik obrovského dubu. Ak padlý anjel opäť získa svoju auru, on alebo ona sa opäť vráti do svojej anjelskej podoby.
Archanjeli.
Archanjeli sú mocní vysokopostavení anjeli v nebeskej hierarchií. Castiel ich opisuje ako nebeskú najdesivejšiu zbraň. V epizóde The Monster At The End Of The Book zisťujeme, že archanjeli sú prepojení s prorokmi ako je napríklad Chuck Shirley. 
Démoni.
Démoni sú pekelné bytosti, ktoré vedia posadnúť ľudské telo a ovládnuť tak jeho myseľ a konanie. Niektorí mocnejší démoni majú inú farbu očí a disponujú rôznymi schopnosťami. 
Križovatkoví démoni.
Tento konkrétny druh démonov má obrovskú fyzickú a aj nadprirodzenú moc. Sú majstrami manipulácie, radi sa hrajú z emóciami ľudí, nútia ich cítiť extrémnu vinu alebo strach. Ich hlavným cieľom je uzavrieť dohodu so zúfalými ľuďmi výmenou za ich duše. Aby bolo možné privolať križovatkového démona, treba nájsť križovatku a vykopať jamu presne v jej strede, dať do nej krabičku so svojou fotkou, hlinou z cintorína a kosťou z čiernej mačky. Démon predstavený v seriáli uprednostňuje posadnutie tiel atraktívnych brunetiek, vyzývajúc tak mužov, aby uzavreli s nimi dohodu. Jeden z nich je v ďalšej sérii zobrazený v tele mladého dievčaťa, ktoré uzatvára dohodu so 14- ročnou Belou, a v inom prípade aj v tele muža, keď rozpráva s opitým Samom Winchesterom. Na rozdiel od väčšiny démonov majú červené oči, čo ich zaraďuje na vyšší stupeň v hierarchií démonov.
Prvýkrát sa s nimi stretávame v epizóde "Crossroads Blues", kedy sa križovatkový démon najčastejšie ukáže Deanovi, keď sa snaží zachrániť život zatrateného muža. Zjavuje sa ako krásna mladá žena stvárnená Jeannette Sousovou a posmieva sa mu poznámkami o posledných chvíľach jeho otca Johna. Deanovi sa podarí oklamať démonku, aby vstúpila do diablovej pasce, a ponúkne jej obchod. Výmenou za jej slobodu má byť mužov život. Keď Dean vidí, že váha, začne rituál exorcizmu, načo démonka ustúpi a odvolá mužovu dohodu. Na jej spečatenie Deana pobozká a odíde z tela ženy.
Križovatkový démon sa vráti v epizóde "All Hell Breaks Loose, Part 2", opäť v tele ženy, v podaní Ona Grauer, ktorú Dean zavolal aby oživila Sama. Na prvýkrát odmieta, ale nakoniec s Deanom uzavrie dohodu. Oživí Sama výmenou za jeho dušu, po ktorú si príde o rok. Taktiež mu povie, že ak sa bude akokoľvek snažiť dostať z dohody, dohoda sa ruší a Sam bude mŕtvy.
Démonka v epizóde "Bedtime Stories" je tentokrát stvárnená Sandrou McCoy. Sam démonku vyzýva a neskôr jej hrozí Koltom, aby zrušila dohodu s Deanom, ktorou vymenil svoju dušu za jeho život. Démonka však tvrdí, že nemá dohodu v rukách ona, je len zamestnancom a má šéfa, ktorým sa neskôr ukázala byť Lilith. S pocitom frustrácie Sam démonku zabije.
Naposledy sa nám zatiaľ križovatkový démon ukázal v podobe muža, v podaní Marka Shepparda, ktorý Samovi a Deanovi vráti Kolt, ktorý mu tesne pred smrťou Bella zaniesla. Bratia nechápu, prečo tak urobil, ale berú Kolt k sebe a v tom momente mizne aj Crowley.
Výskyt:
"Crossroad Blues", "All Hell Breaks Loose, Part 2"
"Bedtime Stories", "Time Is On My Side" (iba v podobe spomienky)
"I Know What You Did Last Summer"
"Abandon All Hope"
Vedľajšie postavy.
Sú nimi obyčajní ľudia, niektorí aj s neobyčajnými schopnosťami. 

</doc>
<doc id="301741" url="https://sk.wikipedia.org/wiki?curid=301741" title="Pierre-Joseph Proudhon">
Pierre-Joseph Proudhon



</doc>
<doc id="301744" url="https://sk.wikipedia.org/wiki?curid=301744" title="Burdž Dubaj">
Burdž Dubaj



</doc>
<doc id="301746" url="https://sk.wikipedia.org/wiki?curid=301746" title="Californication (album)">
Californication (album)

Californication je siedmy štúdiový album americkej rockovej skupiny Red Hot Chili Peppers, ktorý 8. júna 1999 vydalo hudobné vydavateľstvo Warner Bros. Records. Názov albumu je slovnou hračkou založenou na kombinácii slov „California“ a „fornication“ (z angl. smilstvo), čo sa dá voľne preložiť ako „smilstvo Kalifornie“ alebo „smilná Kalifornia“.
Producentom nahrávania albumu bol Rick Rubin. "Californication" je poznačnený funk rockovým hudobným štýlom Johna Fruscianteho, ktorý nahradil gitaristu Dave Navarra. Frusciante už s kapelou Red Hot Chili Peppers predtým spolupracoval na predošlých projektoch "Mother's Milk" a "Blood Sugar Sex Magik". 
Na albume "Californication" sa nachádza viacero najznámejších hitov skupiny vrátane skladieb „Otherside“, „Californication“, či „Scar Tissue“, za ktorú kapela dostala cenu Grammy. Album "Californication" patrí medzi najúspešnejšie projekty skupiny. V americkom rebríčku "Billboard" 200 sa dostal na tretiu priečku, a do dnešného dňa sa z neho na celom svete predalo viac ako 15 miliónov nosičov. Bol pozitívne hodnotený aj zo strany kritiky. Pri porovnaní s predošlým albumom, "One Hot Minute" (z r. 1995), bol Gregom Tatem z časopisu "Rolling Stone" označený za výrazné hudobné a spirituálne oživenie a znovuvzkriesenie hudobného štýlu Red Hot Chili Peppers. V témach skladieb je viacero pre kapelu charakteristických sexuálnych narážok, no nachádzajú sa v nich aj témy hriechu, smrti, rozjímanie o samovražde, drogách, globalizácii, cestovaní.
Úspechy albumu.
Album "Californication" sa nachádza v publikácii "1001 albumov, ktoré musíte počuť, kým zomriete", ktorú v roku 2005 vydal Robert Dimery, je na 399. priečke zoznamu "500 najlepších albumov všetkých čias", ktorý v rokoch 2003 a 2005, zverejnil časopis "Rolling Stone", je v zozname 200 najlepších albumov 90. rokov, ktorý bol zverejnený v roku 2006 v časopise "Classic Rock &amp; Metal Hammer", časopis "Mojo" ho v tom istom roku dal na 89. miesto zoznamu stovky najlepších albumov rokov 1993-2006 a v roku 2007 bol uvedený do Rokenrolovej siene slávy ako 92. album z 200 najlepších albumov všetkých čias („The Definitive 200: Top 200 Albums of All-Time“).

</doc>
<doc id="301756" url="https://sk.wikipedia.org/wiki?curid=301756" title="California Academy of Sciences">
California Academy of Sciences



</doc>
<doc id="301757" url="https://sk.wikipedia.org/wiki?curid=301757" title="Zoznam českých televíznych seriálov">
Zoznam českých televíznych seriálov



</doc>
<doc id="301763" url="https://sk.wikipedia.org/wiki?curid=301763" title="Michail Bakunin">
Michail Bakunin



</doc>
<doc id="301765" url="https://sk.wikipedia.org/wiki?curid=301765" title="Môj boj">
Môj boj



</doc>
<doc id="301770" url="https://sk.wikipedia.org/wiki?curid=301770" title="ECAV">
ECAV



</doc>
<doc id="301773" url="https://sk.wikipedia.org/wiki?curid=301773" title="Zoznam slovenských televíznych seriálov">
Zoznam slovenských televíznych seriálov



</doc>
<doc id="301774" url="https://sk.wikipedia.org/wiki?curid=301774" title="Zoznam televíznych seriálov USA">
Zoznam televíznych seriálov USA



</doc>
<doc id="301775" url="https://sk.wikipedia.org/wiki?curid=301775" title="Oskar I.">
Oskar I.

Oskar I., narodený ako "Joseph François Oscar Bernadotte", (* 4. júl 1799, Paríž – † 8. júl 1859, Štokholm) bol švédsky a nórsky kráľ od roku 1844 až do svojej smrti v roku 1859. Bol jediným synom Karola XIV. Jána a kráľovnej Desidérie. Keď bol v októbri 1810 Bernadotte zvolený švédskym korunným princom, Oskar a jeho matka sa presťahovali v júli 1811 z Paríža do Štokholmu.
Výchova.
Od Karola XIII., svojho adoptívneho starého otca, dostal Oskar titul vojvodu zo Södermanlandu. Rýchlo sa naučil švédsky. Jeho značný vrodený talent bol ďalej rozvíjaný kvalitným vzdelaním a rýchlo sa stal autoritou v politicko-spoločenských otázkach. Roku 1839 napísal sériu článkov na témy ľudového vzdelania a roku 1841 v anonymnej práci „Om Straff och straffanstalter“ sa zastal reformy väzníc. 19. júla 1823 si vzal princeznú Josefinu von Leuchtenberg, dcéru vojvodu Eugèna de Beauharnais a vnučku francúzskej cisárovnej Joséphine de Beauharnais.
Politika.
V roku 1824 a 1833 bol korunný princ dvakrát vicekráľom v Nórsku. Formálne postavil obe kráľovstvá do rovnakej pozície, keď zaviedol nové vlajky so spoločným znakom únie a nový úniový erb. Väčšina zákonov za jeho vlády bola smerovaná k zlepšeniu švédskej ekonomickej situácie. Stavovský Riksdag ho roku 1857 ocenil ako panovníka, ktorý sa zaslúžil o rast blahobytu zeme ako žiadny z jeho predchodcov. 
V zahraničnej politike presadzoval nacionálne princípy. V roku 1848 podporil Dánsko v prvej šlezvickej vojne proti Prusku, poskytol švédsko-nórske jednotky do Fynu a severného Šlezvicka (18491850), a sprostredkoval prímerie z Malmö z 26. augusta 1848. Bol tiež jedným z ručiteľov poctivosti Dánska (Londýnsky protokol z 8. mája 1852).
Zaujímavosť.
Zaujímavosťou je, že Napoleon Bonaparte, bývalý snúbenec jeho matky, sa mu stal krstným otcom. Dokonca mu aj vybral meno, a to vraj podľa jedného hrdinu z Ossianových keltských eposov. Toto typické nordické meno sa akoby stalo predzvesťou jeho budúcej nordickej vlasti.

</doc>
<doc id="301776" url="https://sk.wikipedia.org/wiki?curid=301776" title="Zoznam televíznych seriálov z USA">
Zoznam televíznych seriálov z USA



</doc>
<doc id="301777" url="https://sk.wikipedia.org/wiki?curid=301777" title="Devínska hradná skala">
Devínska hradná skala

Devínska hradná skala je hradné bralo a národná prírodná pamiatka. NPP bola vyhlásená v roku 1985 s výmerou chráneného územia . Devínska hradná skala je významná zoologická, botanická a geologická lokalita.
Steny brala sú vysoké približne a tvoria južný okraj obalovej jednotky tatrika Malých Karpát. Geologický podklad tvoria druhohorné dolomity, zlepence, vápence. Na hradnej skale sú zreteľné aj tektonické poruchy. Rozpínanie týchto prasklín je monitorované. V oblasti na našli viaceré fosílie.
Devínska hradná skala je územie európskeho významu v správe štátnej ochrany prírody Správa CHKO Dunajské luhy.
Nachádza sa v katastrálnom území obce Devín v okrese Bratislava IV v Bratislavskom kraji s rozlohou 4,40 ha.
Územie bolo vyhlásené opatrením zo 7. decembra 2017, uverejneným v čiastke 6/2017 Vestníka MŽP SR, ktorým sa mení a dopĺňa národný zoznam území európskeho významu vydaný výnosom MŽP SR č.3/2004-5.1 z roku 2004 na základe uznesenia vlády Slovenskej republiky č. 495/2017 z 25. októbra 2017. Medzi územia európskeho významu bolo zaradené s identifikačným kódom SKUEV800 Devínska hradná skala.
Predmetom ochrany sú biotopy:
Predmetom ochrany sú tieto druhy:

</doc>
<doc id="301778" url="https://sk.wikipedia.org/wiki?curid=301778" title="Národná prírodná rezervácia Devínska Kobyla">
Národná prírodná rezervácia Devínska Kobyla



</doc>
<doc id="301779" url="https://sk.wikipedia.org/wiki?curid=301779" title="Zoznam kráľov Švédska">
Zoznam kráľov Švédska

Toto je zoznam kráľov Švédska.
Králi z rodu Vasa.
Jediná dcéra kráľa Gustáva II. Adolfa Kristína nemohla mať deti a v roku 1654 abdikovala. Dedičom trónu sa stal jej bratranec Karol X. Gustáv, ktorého matka Katarína Švédska bola dcéra kráľa Karola IX. a jeho otcom Ján Kazimír Falcko-Kleeburský z rodu Wittelsbachovcov.

</doc>
<doc id="301781" url="https://sk.wikipedia.org/wiki?curid=301781" title="Zoznam česko-slovenských televíznych seriálov">
Zoznam česko-slovenských televíznych seriálov

Zoznam seriálov Česko-Slovenskej televízie. Po rozdelení štátov: Zoznam slovenských televíznych seriálov a Zoznam českých televíznych seriálov

</doc>
<doc id="301782" url="https://sk.wikipedia.org/wiki?curid=301782" title="Bernadotte">
Bernadotte

Bernadotte je pôvodom francúzsky šľachtický rod, ktorý v roku 1818 zasadol na švédsky a nórsky kráľovský trón a vo Švédsku panuje dodnes.
Jean-Baptiste Jules Bernadotte sa narodil 26. januára 1763 v Pau ako štvrté z piatich detí Henriho Bernadotta (možno krajčíra alebo pisára) a Jeanne de Saint-Jean. Pôvodne slúžil v kráľovskej armáde, ale po revolúcii roku 1789 sa stal členom armády nového Francúzska. Roku 1794 bol menovaný generálom. Pri ťažení do Talianska vybojoval niekoľko významných víťazstiev. Koncom 70. rokov 18. storočia pôsobil ako veľvyslanec vo Viedni, roku 1799 (júl-september) bol francúzskym ministrom vojny. Z tých čias pochádza prvý veľký konflikt s Napoleonom, ktorý svojvoľne opustil francúzsku armádu v Egypte a tajne sa vrátil do Francúzska. Bernadotte ho podľa vojenských pravidiel za dezerciu mohol nechať popraviť.
Jean-Baptiste Bernadotte, maršal Francúzskej cisárskej armády, bol vybraný ako následník Karola XIII. z dynastie Oldenburgovcov. Karol XIII. sa po smrti svojho syna Karola Adolfa stal posledným príslušníkom kráľovskej vetvy rodu.
Bernadotte oponoval Napoleonovi. Tento negatívny vzťah mal podľa niektorých prameňov korene v skutočnosti, že Bernadottova manželka Désirée Claryová, dcéra obchodníka s hodvábom z Marseille, bola skôr (v rokoch 1794-1796) s Napoleonom zasnúbená (jej sestra Júlia sa vydala za Napoleonovho brata Jozefa).
Bernadotte, jakobínsky revolucionár (ktorý vraj na hrudi niesol tetovanie „Smrť kráľom“), sa iróniou osudu stal neskôr švédskym kráľom. Po celý život nenapodobiteľne kombinoval politickú fantáziu so štátnickým rozumom. Krátko pred svojou smrťou prehlásil: „Nikto nespravil takú kariéru ako ja“.
V roku 1814 bolo Nórsko pripojené k Švédsku, a tak vznikla Švédskom riadená únia s Nórskom. Králi Švédska tak boli i kráľmi Nórska. Táto únia sa rozpadla v roku 1905 a Nórsko sa stalo samostatným štátom s vlastným kráľom.

</doc>
<doc id="301783" url="https://sk.wikipedia.org/wiki?curid=301783" title="Historická tabuľka La Ligy">
Historická tabuľka La Ligy

Historická tabuľka La Ligy je celkový prehľad všetkých odohraných zápasov, počtu bodov a strelených gólov všetkých tímov, ktoré kedy hrali najvyššiu španielsku futbalovú súťaž, La Ligu, od jej založenia v roku 1929.

</doc>
<doc id="301784" url="https://sk.wikipedia.org/wiki?curid=301784" title="Sporting de Gijón">
Sporting de Gijón

Real Sporting de Gijón, S.A.D. je španielsky futbalový klub so sídlom v Gijóne, Astúria. Bol založený 1. júna 1905 a v súčasnosti hrá v Primera División, najvyššej španielskej futbalovej súťaži.
Klub je tiež známy pod prezývkou "Rojiblancos", keďže jeho dresy sú v červeno-bielej farebnej kombinácii. Domovským stánkom klubu je štadión El Molinón, ktorý je najstarším futbalovým štadiónom v Španielsku.
Sporting de Gijón je šiestym najstarším tímom, ktorý aktuálne hrá La Ligu. V historickej tabuľke La Ligy je na 15. mieste a v historickej tabuľke Segunda División na 2. mieste. Patrí medzi deväť španielskych klubov, ktoré nikdy nezostúpili zo Segunda División do nižšej súťaže.
Ocenenia a tituly.
Národné.
 Španielska liga: 
 Španielsky pohár :
Second Division:
Regionálne.
Majstrovstvá Astúrie 13:

</doc>
<doc id="301787" url="https://sk.wikipedia.org/wiki?curid=301787" title="Racing Santander">
Racing Santander



</doc>
<doc id="301788" url="https://sk.wikipedia.org/wiki?curid=301788" title="Racing de Santander">
Racing de Santander



</doc>
<doc id="301789" url="https://sk.wikipedia.org/wiki?curid=301789" title="Real Racing Club de Santander">
Real Racing Club de Santander



</doc>
<doc id="301790" url="https://sk.wikipedia.org/wiki?curid=301790" title="Athletic Club de Bilbao">
Athletic Club de Bilbao



</doc>
<doc id="301791" url="https://sk.wikipedia.org/wiki?curid=301791" title="Atlético Aviacion">
Atlético Aviacion



</doc>
<doc id="301792" url="https://sk.wikipedia.org/wiki?curid=301792" title="RCD Espanyol de Barcelona">
RCD Espanyol de Barcelona



</doc>
<doc id="301793" url="https://sk.wikipedia.org/wiki?curid=301793" title="Göppingen (mesto)">
Göppingen (mesto)

Göppingen je nemecké mesto v Badensku-Württembersku, asi 40 kilometrov východne od Stuttgartu. Je to okresné mesto (Kreisstadt) a najväčšie mesto Göppingenského okresu (Landkreis Göppingen).
Geografia.
Göppingen leží v podhorí Švábskej Jury (Schwäbische Alb) v údolí rieky Fils.
Dejiny.
Prvé stopy po osídlení pochádzajú z halštatskej doby (Kelti), čo je doložené tridsiatimi mohylami v lesnatej oblasti na severe mesta. Pravdepodobne v polovici 2. storočia bol na mieste Oberhofenkirche postavený rímsky statok. Neskôr v dobe franskej dynastie Merovejovcov osídlil údolie reky Fils germánsky kmeň Alamanov. Podľa jednej z teórii je názov mesta odvodený od alamanského krstného mena "Geppo" pridaním koncovky "-ingen", častej mien alamanských osídlení.
Mestské časti.
Mesto sa skládá z centrálneho obvodu a siedmich priľahlých mestských obvodov – Bartenbach, Bezgenriet, Faurndau, Hohenstaufen, Holzheim, Jebenhausen a Maitis.

</doc>
<doc id="301794" url="https://sk.wikipedia.org/wiki?curid=301794" title="Espanyol">
Espanyol



</doc>
<doc id="301795" url="https://sk.wikipedia.org/wiki?curid=301795" title="Real Club Deportivo Espanyol de Barcelona">
Real Club Deportivo Espanyol de Barcelona



</doc>
<doc id="301796" url="https://sk.wikipedia.org/wiki?curid=301796" title="Reial Club Deportiu Espanyol de Barcelona">
Reial Club Deportiu Espanyol de Barcelona



</doc>
<doc id="301797" url="https://sk.wikipedia.org/wiki?curid=301797" title="Reial Club Deportiu Espanyol">
Reial Club Deportiu Espanyol



</doc>
<doc id="301798" url="https://sk.wikipedia.org/wiki?curid=301798" title="Real Club Deportivo Espanyol">
Real Club Deportivo Espanyol



</doc>
<doc id="301799" url="https://sk.wikipedia.org/wiki?curid=301799" title="Real Valladolid Club de Fútbol">
Real Valladolid Club de Fútbol



</doc>
<doc id="301800" url="https://sk.wikipedia.org/wiki?curid=301800" title="Real Valladolid">
Real Valladolid



</doc>
<doc id="301802" url="https://sk.wikipedia.org/wiki?curid=301802" title="Johny Cash">
Johny Cash



</doc>
<doc id="301804" url="https://sk.wikipedia.org/wiki?curid=301804" title="Bilboard">
Bilboard



</doc>
<doc id="301805" url="https://sk.wikipedia.org/wiki?curid=301805" title="1001 Albums You Must Hear Before You Die">
1001 Albums You Must Hear Before You Die

1001 Albums You Must Hear Before You Die (slov: 1001 albumov, ktoré musíte počuť, kým umriete) je kniha, ktorú prvýkrát v roku 2005 vydal jej šéfeditor Robert Dimery v knižnom vydavateľstve Quintessence. V tomto vydaní a reedíciách z rokov 2007, 2008 a 2009 v knihe vychádza upravený zoznam hudobných albumov, ktoré boli vydané medzi rokmi 1955 až 2008. Zoznam je publikovaný v chronológii podľa rokov. Začína Sinatrovým albumom "In the Wee Small Hours" a končí albumom "Oracular Spectacular" od brooklynského dua MGMT. 
Publicista na voľnej nohe, Robert Dimery, ktorý žije v Londýne, pracoval pre časopisy ako sú "Time Out" a "Vogue". Autor predhovoru knihy, Michael Lyndon, je jedným zo zakladateľov časopisu "Rolling Stone", je autorom mnohých profilov a biografií známych osobností (Paul McCartney, John Lennon, B. B. King, Johnny Cash, Ray Charles, ako novinár sprevádzal na turné skupinu The Rolling Stones a i.), v roku 2003 vydal svoj zborník textov o rockovej hudbe pod názvom "Flashback". Každý album zoznamu je komentovaný krátkou esejou, ktorú napísal niektorý z významných hudobných kritikov (je ich viac ako 90, sú dopisovateľmi časopisov zaoberajúcich sa modernou kultúrou: "All Music Guide, Kerrang!, Q-magazine, Spin, Rolling Stone, Record Collector, "Beat", Melody Maker, Music Week, Billboard"...). Nachádzajú sa pri nich vyobrazenia obalov, u väčšiny článkov sú ilustračné zábery interpretov, citácie, údaje o produkcii, o vydavateľstve, celkovej dĺžke nahrávok a pod. 
Žánrovo v zozname prevládajú rockové a popové albumy zo západnej produkcie, no je v ňom výber z nahrávok džezu, blues, R&amp;B, world music, country, elektronickej hudby, či hip hopu. Rockový a popový žáner zahŕňa aj jeho subžánre, ako sú punk, grindcore, heavy metal, alternatívny rock, progresívny rock, hudbu na počúvanie a rock and roll 50. rokov.
Hudobníci.
V edícii z 2013 roku majú v tejto knihe najviac albumov títo umelci:

</doc>
<doc id="301808" url="https://sk.wikipedia.org/wiki?curid=301808" title="NHL 1926/1927">
NHL 1926/1927

Sezóna 1926/1927 bola 10. sezóna NHL. Víťazom Stanley Cupu sa stal tím Ottawa Senators.
WHL zanikla, a tak túto sezónu už Stanley Cup patril iba NHL.
NHL bola rozšírená na 10 účastníkov o tímy Chicago Black Hawks, Detroit Cougars a New York Rangers. Bolo rozhodnuto o rozdelení ligy na dve divízie, a to americkú a kanadskú. Do play-off postupovali tri tímy z každej divízie. Celé play-off sa hralo v rámci divízií - tímy z opačných divízií sa tak mohli stretnúť až vo finále. Vo štvrťfinále sa stretli systémom doma-vonku tímy na 2. a 3. pozíciach. V semifinále zmerali svoje sily víťazi divízií proti víťazom štvrťfinále, a to tak isto doma-vonku. Finále Stanley Cupu sa hralo na 5 zápasov, ktoré ale mohli skončiť remízou, a tak zvíťazil tím s viac víťaznými zápasmi.
Play-off o Stanley cup.
Štvrťfinále a semifinále sa hrali na 2 zápasy, postupoval tím s vyšším počtom strelených gólov. Finálová séria bola plánovaná na päť zápasov, keďže o víťazovi bolo rozhodnuté po štyroch zápasoch, piaty sa nehral. Dva zápasy skončili aj po predĺžení remízou, do konečného stavu série sa započítali zápasy, ktoré mali víťaza.
Štvrťfinále.
Montreal Canadiens – Montreal Maroons
Boston Bruins – New York Rangers
Semifinále.
Ottawa Senators – Montreal Canadiens
Boston Bruins – New York Rangers
Finále.
Stretnutia v Ottawe boli poslednými finálovými v Stanley cupe na území tejto metropoly na dlhých 80 rokov. 2. júna 2007 v ottawskej Scotiabank Place nastúpili k tretiemu zápasu finálovej série 2006/07 tímy Ottawa Senators a Anaheim Ducks.
Ocenenia.
Kanadské bodovanie.
"Note: GP = Odohrané zápasy; G = Góly; A = Asistencie; Pts = Body"
Brankári.
"Note: GP = Odohrané zápasy; MIN = Odohraná minúty; GA = Obdržané góly; SO = Čisté konto; AVG = Priemerný počet inkasovaných gólov"

</doc>
<doc id="301809" url="https://sk.wikipedia.org/wiki?curid=301809" title="Braunschweig">
Braunschweig

Braunschweig je veľkomesto v severnom Nemecku na juhovýchode spolkovej krajiny Dolné Sasko. S cca 245 000 obyvateľmi je po Hannoveri druhým najväčším mestom. 
Dejiny mesta.
Do novembra 1918 bol Braunschweig rezidenčným sídlom Brunšvického vojvodstva. Po abdikácii vojvodu bol hlavným mestom Slobodného štátu Brunšvicka a to až do jeho zrušenia a začlenenia do novo zriadenej spolkovej krajiny Dolné Sasko v roku 1946. Až do zrušenia Zemského okresu Braunschweig v roku 1974 bol Braunschweig sídlom vládneho obvodu, ale ako mestský okres nepatril ku krajinskému okresu. Vládny obvod Braunschweig bol potom zrušený k 1. januáru 2005. Mesto je sídlom Vrchného krajinského súdu.
Kultúra.
V Braunschweigu je od roku 1952 udeľovaná najprestížnejšia cena za literatúru pre deti a mládež, Cena Friedricha Gerstäckera.

</doc>
<doc id="301810" url="https://sk.wikipedia.org/wiki?curid=301810" title="Sericinus">
Sericinus

Sericinus, po slovensky niekedy pestroň, je rod motýľov z tribu Zerynthiini, ktorý opísal v roku 1851 John Obadiah Westwood (1805 – 1893). Tento rod zahŕňa iba jeden druh ázijského motýľa - "Sericinus montela" Gray, 1852. 

</doc>
<doc id="301811" url="https://sk.wikipedia.org/wiki?curid=301811" title="Climategate">
Climategate



</doc>
<doc id="301813" url="https://sk.wikipedia.org/wiki?curid=301813" title="NHL 1927/1928">
NHL 1927/1928

Sezóna 1927/1928 bola 11. sezóna NHL. Víťazom Stanley Cupu sa stal tím New York Rangers.
Konečná tabuľka základnej časti.
V základnej časti sa každý tím stretol šestkrát so súperom zo svojej divízie a štyrikrát so súperom mimo svojej divízie.
Play-off o Stanley cup.
Štvrťfinále a semifinále sa hrali na 2 zápasy, postupoval tím s vyšším počtom strelených gólov. Finálová séria pozostávala z piatich zápasov, víťazom sa stal tím s vyšším počtom víťazných zápasov. Všetky finálové zápasy sa odohrali v Montreale v hale Forum.
Ocenenia.
Kanadské bodovanie.
"Note: GP = Odohrané zápasy; G = Góly; A = Asistencie; Pts = Body"

</doc>
<doc id="301814" url="https://sk.wikipedia.org/wiki?curid=301814" title="Sericinus montela">
Sericinus montela

Sericinus montela Gray, 1852 je motýľ z čeľade vidlochvostovité. Vyskytuje sa vo východných častiach Ruska, v Kórey, Číne a v Japonsku. Jeho húsenica sa živí rastlinami z čeľade vlkovcovité (Aristolochiaceae) – napr. Aristolochia contorta. Je to jediný druh z podčeľade jasone, ktorý má do roka dve a viac generácií. Existuje o ňom v odbornej entomologickej literatúre relatívne málo informácií. Opísal ho v roku 1852 anglický entomológ G. R. Gray.

</doc>
<doc id="301815" url="https://sk.wikipedia.org/wiki?curid=301815" title="Helmstedt">
Helmstedt

Helmstedt je bývalé hanzové a nemecké univerzitné mesto v Dolnom Sasku. 
V období reformácie tu vojvoda Július Brunšvicko-Wolffenbütelský založil univerzitu (1576) pod názvom "Academia Julia". Okolo roku 1588 tu krátko pôsobil Giordano Bruno. Táto univerzita bola zrušená v roku 1810, kedy Helmstedt patril pod napoleonské Vestfálské kráľovstvo. 
V období rozdelenia Nemecka bol Helmstedt na západonemeckej strane najvýznamnejšieho hraničného prechodu na diaľnici Hannover – Berlín a železničnej trati Hannover – Magdeburg.
V okolí mesta sa nachádzal hnedouhoľný revír, kde bola v roku 2002 ukončená ťažba .

</doc>
<doc id="301818" url="https://sk.wikipedia.org/wiki?curid=301818" title="Celta de Vigo">
Celta de Vigo

Real Club Celta de Vigo, S.A.D, všeobecne známy ako Celta Vigo je španielsky futbalový klub z mesta Vigo v provincii Pontevedra. Bol založený 23. augusta 1923 zlúčením dvoch klubov "Real Vigo Sporting" a "Real Fortuna Foot-ball Club" a v súčasnosti hrá v najvyššej španielskej futbalovej súťaži.
Prezývka "Los Celestes" je odvedená od svetlomodrej farby dresov. Domovským stánkom klubu je štadión Balaídos s kapacitou 29 000 miest. Najväčším rivalom klubu je Deportivo La Coruña, ich vzájomné zápasy sa označujú ako „galícijské derby“. Klubovým sponzorom bol v rokoch 19852016 Citroën.
Úspešné boli pre klub najmä neskoré 90-roky, kedy klub dosiahol v La Lige umiestnenia v prvej šestke. Pád prišiel v roku 2003, kedy po sezóne, kedy bola Celta štvrtá a hrala kvalifikáciu do Ligy majstrov nasledujúcu sezónu skončila na 16. mieste a zostúpila do Segunda División. Nasledujúcu sezónu 2004/05 sa klub prebojoval naspäť do najvyššej súťaže, no odohral tu len dve sezóny a opäť zostúpil do druhej ligy. Po piatich rokoch v druhej lige sa klub vrátil do najvyššej súťaže v roku 2012. V sezóné 2016/2017 Celta postúpila do semifinále Európskej ligy, kde nestačila na Manchester United - neskoršieho víťaza súťaže.
Úspechy.
Národné.
 Španielsky pohár:
Medzinárodné.
Pohár Intertoto:
Európska liga:
Hráči klubu.
Súčasná zostava:
 
 (hosťovanie z Athletic Bilbao)
Celta Vigo v európskych súťažiach.
zdroj: kassiesa.net

</doc>
<doc id="301819" url="https://sk.wikipedia.org/wiki?curid=301819" title="Celta Vigo">
Celta Vigo



</doc>
<doc id="301820" url="https://sk.wikipedia.org/wiki?curid=301820" title="Zoznam 72 mien vedcov na Eiffelovej veži">
Zoznam 72 mien vedcov na Eiffelovej veži

Konštruktér Alexandre Gustave Eiffel, dal na Eiffelovu vežu napísať mená 72 vedcov ako uznanie a pripomienku toho, že bez ich teoretických aj praktických príspevkov vede by jej vybudovanie nebolo možné. Toto Eiffelovo gesto malo vyjadriť jeho uznanie vede. Minimálne 34 ľudí z tohto zoznamu sú odborníci z technických oborov. Väčšina z nich bola členmi Francúzskej akadémie vied. Okrem Švajčiara Bregueta a rodáka z Talianska Sturma ide o francúzskych vedcov, vynálezcov a konštruktérov.
Mená sú umiestnené na všetkých štyroch stranách veže na oceľovej konštrukcii balkónu medzi oblúkmi a prvou plošinou. Na začiatku 20. storočia boli mená pri natieraní veže zatreté farbou, v rokoch 19861987 boli všetky mená pri renovácii, ktorú vykonala "Société nouvelle d'exploitation de la tour Eiffel" (SNTE), opäť zviditeľnené.
Zoznam bol kritizovaný pre vylúčenie Sophie Germainovej, známej francúzskej matematičky, bez ktorej základov teórie pružnosti by nebolo postavenie veže takto konštruovanej vôbec možné. Životopisec Sophie Germainovej John Augustine Zahm (píšucí pod pseudonymom H. J. Mozans) predpokladal, že bola zo zoznamu vylúčená len preto, že bola žena.

</doc>
<doc id="301821" url="https://sk.wikipedia.org/wiki?curid=301821" title="Zoznam Faerských ostrovov">
Zoznam Faerských ostrovov

Faerské ostrovy tvorí 18 ostrovov, 11 ostrovčekov a okolo 750 malých skalnatých ostrovčekov. Tu je zoznam ostrovov a ostrovčekov. 

</doc>
<doc id="301823" url="https://sk.wikipedia.org/wiki?curid=301823" title="Globálne ochladzovanie">
Globálne ochladzovanie

O globálnom ochladzovaní hovoríme, keď sa trend klimatickej zmeny, teda smer pohybu priemerných teplôt oceánov a atmosféry v globálnom meradle, zmení zo stúpajúceho alebo stagnujúceho, na zostupný. S termínom globálne ochladzovanie je tiež spojená masmediálna hystéria, v 70. rokoch 20. storočia.
Globálne ochladzovanie v 70. rokoch 20. storočia.
Približne medzi rokmi 1945 až 1970 sa objavil trend poklesu teplôt v globálnom meradle, ktorý sa na svojom minime zapísal do povedomia verejnosti, prostredníctvom šírenia z kontextu vytrhnutých a nesprávne interpretovaných vedeckých správ v masmédiách.

</doc>
<doc id="301824" url="https://sk.wikipedia.org/wiki?curid=301824" title="Zoznam bojových lodí USA">
Zoznam bojových lodí USA

Zoznam amerických bojových lodí zahrňuje bojové lode amerického námorníctva.

</doc>
<doc id="301826" url="https://sk.wikipedia.org/wiki?curid=301826" title="Zoznam biológov">
Zoznam biológov



</doc>
<doc id="301828" url="https://sk.wikipedia.org/wiki?curid=301828" title="Zoznam britských jazier">
Zoznam britských jazier

Jazerá v Spojenom kráľovstve (anglicky jazero – "lake" alebo voda – "water", škótsky jazero – "loch", walesky jazero – "llyn", írsky jazero – "lough"). Tabuľka neobsahuje britské priehrady a je zoradená podľa rozlohy.

</doc>
<doc id="301829" url="https://sk.wikipedia.org/wiki?curid=301829" title="Zoznam cestovateľov a moreplavcov">
Zoznam cestovateľov a moreplavcov



</doc>
<doc id="301830" url="https://sk.wikipedia.org/wiki?curid=301830" title="Masajuki Sanada">
Masajuki Sanada

Masajuki Sanada (; * 1544 - † 13. júl 1608); niekedy sa ako dátum narodenia uvádza rok 1547 a rok úmrtia 1611) bol tretím synom Jukitaku Sanadu (1512 - 1574) a rovnako ako jeho otec slúžil Šingenovi Takedovi. Bol spojenec Hidejošiho Tojotomiho pri Odaware, v bitke pri Sekigahare bol oponentom Iejasua Tokugawu, za čo bol poslaný do vyhnanstva do Kudojamy, kde neskoršie zomrel.
Životopis.
Najprv si Masajuki zmenil svoje meno na Kihei Mutó, aby mohol dediť v klane Mutó, vetve rodiny Takeda. Bol obľúbenec Šingena Takedu, ktorý objavil jeho talent už v mladom veku a Masajuki sa stal jeho blízkym sluhom. Po Šingenovej smrti, pokračoval v službe Kacujorovi Takedovi. 
Svoje prvé skúsenosti v bojovom poli získal v slávnej štvrtej bitke pri Kawanakadžime. Potom, ako boli v roku 1575 zabití obaja jeho starší bratia pri Nagašine, Masajuki zmenil svoje meno opäť na Sadana a stal sa hlavou klanu Sanada.
S pádom moci klanu Takeda, Masajuki expandoval do Kózuke a zmocnil sa hradu Numata, ktorý bol až do dobytia Masajukim v roku 1580 v moci klanu Hódžó. V roku 1585 vzniesol Iejasu Tokugawa požiadavku, aby bol hrad vydaný späť Hódžóm. Tým chcel splniť dohodu o podpore, ktorú mal s klanom Hódžó. Masajuki však jeho žiadosť zamietol a za podpory Kagekacua Uesugiho porazil neďaleko Uedy Iejasuove vojská. Onedlho potom však uzavrel s klanom Takeda prímerie a poslal do Hamamacu svojho syna Nobujukiho ako rukojemníka. Pretože chcel utužiť vzájomné vzťahy aj s klanom Uesugi, poslal svojho druhého syna, Jukimuru, do Ečiga, rovnako ako rukojemníka. Toho roku sa ešte klan Hódžó neúspešne pokúsili získať späť Numatu, ktorú strážil Masajukiho strýko Joricuna Jasawa.
V roku 1589 mali Sanadovi vazali spory s klanom Hódžó, ktoré nakoniec viedli k pádu klanu Hódžó po invázií armád Hidejošiho Tojotomiho. Masajuki sa roku 1590 pripojil k Hidejošimu Tojotomi v bitke pri Odaware, keď zaútočil na jednotky klanu Hódžó v Kózuke, ktorého výsledkom bolo rozšírenie jeho územia. 
Pred bitkou pri Sekigahare sa po dlhom rozmýšľaní pridal k západnému táboru (k Micunarimu Išidovi), ale svojmu synovi Nobujukimu prikázal, aby sa pridal ku klanu Tokugawa. Medzitým ho spolu s jeho synom Jukimurou (v tej dobe známym pod menom Nobušige) a vojskom o sile 2000 mužov obliehal v Uede Hidetada Tokugawa s 38 000 mužmi, ale odolali. Toto bola druhá bitka o hrad Ueda a aj keď to nebolo víťazstvo, Masajuki bol schopný dať ťažkú ranu Hidetadovi a zdržať jeho sily dostatočne dlho, aby neboli schopní ukázať sa včas na hlavnom bojisku. Táto bitka sa stala jednou z klasických bitiek japonskej histórie. Po bitke pri Sekigahare nechal Iejasu Tokugawa Masajukiho i Jukimura odviesť do Kudojamy, kde o niekoľko rokov Masajuki zomrel. Jukimura padol v bitke o ósacký hrad na strane klanu Tojotomi. Nobujuki sa dožil deväťdesiatich rokov ako staršina klanu Sanada.
Odkaz.
Hoci Masajuki nikdy nebol schopný rozšíriť svoje územie ako ostatní daimjóvia, je však často považovaný za talentovaného daimjóa odsúdeného na nešťastie a nevýhodné terény, ktoré obklopovali jeho panstvo. Hidejoši Tojotomi nazval Masajukiho osobou, ktorej vnútro nezodpovedalo jej vonkajšku, ktorej vernosť bola vrtkavá a nedôveryhodná. A jednako, práve jeho rozširovanie spojenectiev pomohli klanu Sanada prežiť útoky nepriateľských klanov a bol viacej chválený ako hanený. 
Masakuji je považovaný za jedného z najschopnejších samurajov a veliteľov neskorého obdobia Sengoku a jeho smrť je tradične vnímaná ako výsledok intríg a spisknutí.

</doc>
<doc id="301831" url="https://sk.wikipedia.org/wiki?curid=301831" title="Zoznam ostrovov Estónska">
Zoznam ostrovov Estónska

Toto je abecedný zoznam významnejších estónskych ostrovov. Oficiálne sa udáva, že v Estónsku je 1521 ostrovov, v tomto zoznamu je ich zahrnuto 192. 
A.
Abruka - Adralaid - Aegna - Ahelaid - Aherahu (Atla) – Aherahu (Väinameri) - Ahessäär - Aksi - Allirahu (Kõiguste) - Allirahu (Pihtla) - Alumine Vaika saar - Anekäbrud – Ankrurahu - Annilaid – Antsulaiud – Anulaid
E.
Eerikukivi - Eerikulaid - Elmrahu - Esirahu
G.
Gretagrund
H.
Hanemaa - Hanerahu - Hanikatsi laid - Hara saar - Harilaid - Heinlaid (Kõiguste laht) - Heinlaid (Väinameri) - Hellamaa rahu - Hiiumaa - Hobulaid - Hõralaid - Härjakare - Härjamaa - Hülgelaid – Hülgerahu
I.
Imutilaid - Innarahu
J.
Juksirahu
K.
Kadakalaid - Kaevatsi laid - Kahtla laid - Kajakarahu - Kakralaid - Kakrarahu - Kassari - Kasselaid - Keri - Keskmine Vaika saar - Kesselaid - Kihnu - Kitselaid — Koerakuiv — Koipsi – Kreenholm - Kriimi laid - Kräsuli - Kuivarahu - Kulkna - Kullilaid - Kumari laid - Kumbli - Kungli laid - Kunnati laid - Kuradisäär – Kurgurahu - Kõinastu laid - Kõrgelaid - Kõverlaid - Käkimaa – Käkirahu – Külalaid
L.
Laasirahu - Laidu – Läkumätas - Langekare - Leemetikare - Liia (Liialaid) - Liisi laid - Liivakari - Linnusitamaa - Loonalaid - Lõuna-Malusi - Luigerahu 
M.
Maakrirahu - Manilaid - Mardirahu - Maturahu – Mihklirahu – Mohni - Mondelaid - Muhu - Munaderahu - Munasaar - Mustarahu
N.
Nabralaid – Naissaar - Naistekivi maa - Ninalaid - Noogimaa – Nootamaa – Nosurahu
O/Ö.
Öakse - Oitma laid – Ojurahu – Orikalaid - Osmussaar
P.
Paelaid - Pakulaid - Papilaid - Papirahu - Pasilaid - Pihanasu – Pihlakare - Pihlalaid - Piirissaar - Pikknasv - Piskumadal – Põdvalaid - Põhja-Malusi - Põiksäär — Prangli - Puhtulaid - Puningalaid – Pühadekare
R.
Rammu saar - Rannasitik – Riinurahu – Ristlaid - Rohurahu - Rohusi saar - Rooglaid - Ruhnu - Rukkirahu – Rusulaid
S.
Saare ots - Saaremaa - Saarnaki laid - Salava - Sangelaid - Seasaar - Selglaid - Sepasitik – Sillalaid - Sipelgarahu - Sitakare — Sokulaid — Sorgu - Suuregi laid – Suurepoldi laiud – Suurlaid - Suur-Pakri - Suurrahu - Sõmeri
T.
Taguküla laid - Tarja – Tauksi – Telve - Tiirloo - Tondirahu - Tondisaar - Täkulaid – Täkunasv
U/Ü.
Udrikulaid – Uhtju — Ülemine Vaika saar - Umalakotid - Umblu — Urverahu — Uus-Nootamaa
V.
Vahase - Vahekari - Vahelmisrahu – Vaika saared - Vaindloo - Valgerahu - Vareslaid (Käina laht) - Vareslaid (Väinameri) - Varesrahu - Vasikalaid – Vesiloo - Vesitükimaa - Viirelaid - Vilsandi - Vissulaid - Vohilaid - Vormsi - Võilaid - Võrgukare - Väike-Pakri - Väike-Tulpe

</doc>
<doc id="301833" url="https://sk.wikipedia.org/wiki?curid=301833" title="Zoznam amerických bojových lodí">
Zoznam amerických bojových lodí



</doc>
<doc id="301834" url="https://sk.wikipedia.org/wiki?curid=301834" title="Abruka">
Abruka

Abruka (švédsky "Abrö", nemecky "Abro") je jeden z estónskych ostrovov v Baltskom more. Abruka sa nachádza na severnom okraji Rižského zálivu, približne južne od Kuressaare. Zemepisné súradnice stredu ostrova sú 58° 08' 50" severnej šírky a 22° 30' 30" východnej dĺžky. Ostrov má rozlohu .
Geografia.
Abruka sa nachádza necelých od južného pobrežia ostrova Saaremaa, najväčšieho v Západoestónskom súostroví. Je obklopený niekoľkými ďalšími ostrovmi a ostrovčekmi, z nich najväčšie sú Vahase na západe, Kasselaid na východe a Linnusitamaa na juhu. 
Osídlenie.
Prvé záznamy o osídlení ostrova pochádzajú zo stredoveku, keď tu biskup z Kuressaare založil farmu. Stále osídlenie začalo v 18. storočí. Maximálna dosiahnutá veľkosť populácie v celej histórii ostrova bola 150 ľudí. V roku 2004 mal ostrov 3e obyvateľov. Ostrov je dostupný pravidelnou poštovnou lodnou linkou z kuressaarského prístavu Roomassaare.

</doc>
<doc id="301838" url="https://sk.wikipedia.org/wiki?curid=301838" title="Stredná odborná škola obchodu a služieb (Nová Baňa, Osvety 17)">
Stredná odborná škola obchodu a služieb (Nová Baňa, Osvety 17)

Stredná odborná škola obchodu a služieb Nová Baňa je stredná odborná škola v Novej Bani zameraná na vyučovanie učebných a študijných predmetov zameraných na rôzne služby v obchode, cestovnom ruchu, poľnohospodárstve.

</doc>
<doc id="301839" url="https://sk.wikipedia.org/wiki?curid=301839" title="Aegna">
Aegna

Aegna (nemecky "Wulf", švédsky "Ulfsö") je jeden z malých estónskych ostrovov v Baltskom mori, významný svojou strategickou polohou pri vjazde do Tallinnského zálivu. Aegna sa nachádza na severozápadnom okraji Tallinnského zálivu, na severozápad od výbežku Viimského polostrova ("Viimsi poolsaar") a na sever od Tallinnského prístavu. Ostrov má rozlohu a nad morskou hladinou sa zdvíha do výšky . V súčasnosti je takmer bez stálych obyvateľov, ale je rekreačne využívaný.
Pomenovanie ostrova.
Aegna sa v historických prameňoch objavuje pod celým radom mien. Najstaršia zmienka je z 13. storočia a nazýva sa "Wluesøø", v roku 1409 je spomínaný názov "Olevessunde", 1434 "Wulvessunt", 1539 "Ulfen", 1569 "Wolffessunde", 1589 "De Wolff", 1650 "Ulffö". Od 18. storočia sa v nemeckých prameňoch používa pomerne jednotný názov"Wulf". Všetky tieto mená sa vykladajú ako odvodené od škandinávskeho "ulv" („vlk“), prípadne zložené s "ö" („ostrov“) či "sund" („prieliv“). Len u varianty "Olevessunde" sa predpokladá súvislosť s menom "Olaf", pretože ostrov patril k stallinké svätoolafskej (estónsky "oleviste") farnosti. Najstarší záznam estónskeho názvu ostrova pochádza z roku 1683 a má názov "Eikisari". Druhá zložka mena je estónske "saar (i)" („ostrov“), zatiaľ čo prvá nie je etymologicky jednoznačne vysvetlená. Niektorí ju odvodzujú od osobného mena "Eik", iní z nárečového "eik" či "aik", znamenajúc „kôň“, ďalší z fínskeho "häikkä", znamenajúci mokraď. Ďalšie estónske pomenovanie nadväzuje ako na tento estónsky kmeň, tak na germánsky kmeň "ulv": "Äignesaar", "Vullisaar", "Wulbisaar", "Äigna", "Aegna". Je doložené tiež názov "Salmesaar", odvodený z estónskeho "salm (e)" („prieliv“).
Geografia.
Susedné ostrovy a útesy.
Ostrov Aegna (1) je obklopený niekoľkými menšími ostrovčekmi a útesmi. Medzi Aegnou a mysom "Rohuneem" (3), najsevernejším výbežkom Viimského polostrova ("Viimsi poolsaar", 2), sa nachádzajú ostrovčeky Kräsuli (4) a Kumbli (5), oddelené od Aegny "Veľkým prielivom" ("Suursalm", 9) a od Rohuneemu "Malým prielivom" ("Väikesalm", 10). Časti Tallinnského zálivu medzi Viimským polostrovom a ostrovmi Aegna a Kräsuli sa nazýva "Mestský záliv" ("Linnalaht", 8). Severozápadne od Aegny sa nachádzajú dva útesy, ktoré sa počas posledného storočia vplyvom postupného tektonického zdvihu stali jasne viditeľnými ostrovčekmi. Bližšie k Aegne leží "Sillikrunn", nazývaný tiež "Vahekari", "Peenkari" či "Peenekarikrunn" (6), ďalej do mora vybieha "Suurkari" alebo "Vullikrunn" (7). Približne na strednej úrovni morskej hladiny alebo tesne pod ňou vyčnievajú severne od Aegny útesy "Peldikukari" (11), "Lõhekari" (12) a "Vahekivi" (13), západne "Kliuhkakari" (14) a "Punakivikari" alebo "Sitakari" (15), južne "Angerjakari" (16) a "Oolgrunni kari", "Holgani kari" (17).
Mysy a výbežky.
Aegna má pomerne uzatvorený tvar, s výnimkou jediného výrazného polostrova, zvaného "Lemmiku neem" (1), vybiehajúceho na severovýchod. Svoje názvy majú aj niektoré výbežky tohoto polostrova – na samom konci "Lemmiku nina" (2), na východnej strane "Tagaloome ots" (3), na severozápadnej strane "Saadukse" (4) a "Rabasloom" (5). Lemmiku neem je s hlavnou časťou ostrova spojení šijou "Lemmiku kael"(6). Hlavná časť ostrova má výraznejšie mysy "Eerikneem" (9) (sú tu zvyšky vojenskej pozorovacej veže) a "Lohknase ots" (13), prebudovaný v prístavné mólo. Ďalšie mysy a výbežky, ktoré majú vlastné označenie – "Abneem" (7), "Tagaheinamaa nukk" (8), "Lõhekari ots" (10), "Kurikneem" (11), "Talneem" alebo "Kalavälja neem" (12) a "Karnap" (14).
Zálivy a zátoky.
Hlavným zálivom ostrova je "Külalaht" (1) medzi hlavnou časťou ostrova a Lemmiku neemem. Z pobrežia zálivu sú dve menšie zátoky – "Abneeme lõugas" (2) a "Liivalõugas" alebo "Rabasloome lõugas" (3). Pomenovanie ďalej majú "Talneeme lõugas" (4), "Kalaauk" (5), "Suurepaadi auk" (6) a "Sihiotsaalune" (7) na južnom pobreží ostrova a výrazný "Pardilõugas" (8) na pobreží Lemmiku neemu. Zátoky na severnej a západnej časti ostrova, ktoré boli ďalej od ľudského osídlenia, nemajú ustanovené pomenovanie. Na južnom pobreží Aegny dostali vlastné označenie aj jednotlivé úseky pobežia – "Lohknase rand" (9), "Karnapi rand" (10), "Hallikivi rand" (11) a "Mustamäe rand" (12). 
Až z najnovšej doby pochádza prozaické pomenovanie pláže na severnej strane ostrova – "Supelrand", teda „Kúpací breh“ alebo „Pláž“ (13).
Významné kamene.
Ako takmer celé územie Estónska, aj na povrchu ostrova Aegna stopy poslednej doby ľadovej. Najmä v severnej časti ostrova sa nachádzajú morénové útvary, a po celej ploche ostrova sú rozptýlené bludné balvany. Niektoré z nich dosahujú impozantnú veľkosť, majú vlastné názvy a vyskytujú sa v legendách. Najvýraznejšou skupinou kameňov sú "Veľké kamene" ("Suured kivid", 1), celkom 23 rozmerných balvanov, z nich najväčší – "Tulekivi" alebo "Sihi Suurkivi" – vyčnieva nad povrch a má obvod . Z ďalšej význačnej skupiny kameňov, "Čarodejných kameňov" ("Nõiakivid", 4), sú dnes už len zvyšky, pretože balvany v dobe sovietskej okupácie rozstrieľali vojaci na ostrove umiestnenej posádky. 
Súčasnosť.
Ostrov dnes patrí pod správu tallinnskej mestskej časti Kesklinn ako jediný ostrov patriaci k Tallinnu. Dnes žijú na ostrove oficiálne dvaja ľudia. Ako zachovalé prírodné územie ležiace v blízkosti mesta nezasiahnuté tak veľkou návštevnosťou ako územia na pevnine, je Aegna obľúbeným cieľom celodenných či viacdenných výletov. V roku 2004 vyhlásila tallinnská radnica súťaž o projekt na budúce využitie ostrova. Vtedajší námestník starostu Toomas Vitsut navrhol plán presťahovať na ostrov mestské kasína a prípadne tiež ostrov spojiť mostom s pevninou. Z 13 navrhovaných projektov, väčšinou predpokladajúci zničenie prírodného prostredia ostrova v jeho súčasnej podobe, nebol žiadny vybratý, ale tallinnská radnica vyjadrila odhodlanie hľadať investora pre prestavbu ostrova.

</doc>
<doc id="301842" url="https://sk.wikipedia.org/wiki?curid=301842" title="Zoznam kráľov Nórska">
Zoznam kráľov Nórska

V Nórsku už vyše tisíc rokov vládnu králi. Veľa rokov bolo Nórsko pod nadvládou Dánska a Švédska, nórskymi panovníkmi boli dánski a švédski králi, ktorí tu boli zastúpení svojimi miestodržiteľmi (ladejarlami, jarlami, regentami).

</doc>
<doc id="301845" url="https://sk.wikipedia.org/wiki?curid=301845" title="Lech">
Lech

Lech môže byť:

</doc>
<doc id="301846" url="https://sk.wikipedia.org/wiki?curid=301846" title="Lech (rieka)">
Lech (rieka)

Lech je rieka v Rakúsku (Vorarlbersko, Tirolsko) a v Nemecku (Bavorsko). Jej celková dĺžka je 248 km. Plocha povodia meria 4 100 km².
Priebeh toku.
Pramení na západných svahoch Lechtalských Álp a na území Rakúska preteká prevažne horami v úzkej doline. Na území Nemecka pretína Švábskobavorskou vysočinu. Ústi sprava do Dunaja. 
Vodný režim.
Priemerný prietok vody na strednom toku pri meste Landsberg činí 85 m³/s a v ústí približne 120 m³/s. V lete dochádza k povodniam.
Využitie.
Rieka sa využíva na zisk vodnej energie a v Nemecku tiež na plavenie dreva. Ležia na nej mestá Füssen, Schongau, Landsberg am Lech, Augsburg.
Dejiny.
10. augusta 955 južne od Augsburgu vojsko východofranského kráľa Ota I. porazilo v tzv. bitke na rieke Lech kočovných Maďarov, ktorí od začiatku 10. storočia pustošili strednú Európu, a ukončilo ich nájazdy.

</doc>
<doc id="301849" url="https://sk.wikipedia.org/wiki?curid=301849" title="Zoznam epizód seriálu Hrozba z temnoty – 1. séria">
Zoznam epizód seriálu Hrozba z temnoty – 1. séria

Prvá séria seriálu Supernatural (Hrozba z temnoty), od tvorcu Erica Kripkeho, mala svoju premiéru 13. septembra 2005. Dej je zameraný na dvoch bratov, Sama a Deana Winchestrovcov, ako sa snažia vypátrať svojho otca, Johna, ktorý je na stope nebezpečnému démonovi, zodpovednému za smrť ich matky Mary a Samovej priateľky Jess. Počas cestovania po celej krajine využívajú otcov denník, ktorý im napomáha viesť rodinný „podnik“ - zachraňovanie ľudí a lovenie nadprirodzených bytostí. 
Obsadenie.
"Podrobnejšie informácie nájdete na stránke Postavy zo seriálu Hrozba z temnoty"
Postavy, ktoré sa najviac vyskytujú v 1. sérii:
Nadprirodzené bytosti.
Nadprirodzené bytosti, ktoré sa vyskytli v 1. sérii:
Hudba mimo epizód.
Hudba, ktorá patrí k prvej sérii seriálu, ale odznela v iba propagačných upútavkach:

</doc>
<doc id="301850" url="https://sk.wikipedia.org/wiki?curid=301850" title="Kapitulácia Bredy">
Kapitulácia Bredy

Kapitulácia Bredy alebo Odovzdávanie kľúčov od pevnosti Breda (špan. "La rendición de Breda"; iné názvy: Kopije - šp. "Las Lanzas" alebo " El Cuadro de las Lanzas") je názov obrazu španielskeho maliara Diega Velázqueza z rokov 1634 - 1635.
Keď v roku 1631 začali neďaleko Madridu stavať kráľovský palác Buen Retiro uvažovalo sa i o výzdobe jeho miestností. Tá mala byť poňatá v duchu velebenia úspechov španielskej koruny. Návrhom výzdoby Trónnej siene bol poverený dvorný, vtedy tridsaťjedenročný maliar, Diego Velázquez. Po dokončení výstavby siene na steny umiestnili dvanásť plátien s historickou tematikou. Autorom jedného z nich - "Kapitulácia Bredy" - bol sám Velázquez. 
Na obraze umelec zvečnil historickú udalosť, ktorá sa odohrala v roku 1625. Obraz zachytáva jedno z mála bojových víťazstiev, ktoré Španielsko dosiahlo za úpadku svojej moci v 17. storočí. Vďaka tomu toto dielo vzbudilo v krajine mimoriadny ohlas. Po niekoľkomesačnej obrane neodolala holandská pohraničná pevnosť Breda španielskemu obliehaniu a kapitulovala. Akt odovzdávania kľúčov od mesta je námetom obrazu.
Velázquez sa majstrovsky zhostil zdokumentovania tejto udalosti, pričom v jeho podaní prevládol ľudský rozmer nad jednoduchým zachytením podriadenia sa porazeného víťazovi. V centre obrazu stoja proti sebe dvaja muži: vľavo oranžský princ Móric Nassauský, s klobúkom v jednej ruke a s kľúčmi od mesta v druhej, v úctivom predklone, pripravený pokľaknúť na pravé koleno pred španielskym generálom Ambrogiom Spinolom.
Obraz nevyžaruje bojovú ani víťaznú atmosféru, naopak, na diváka pôsobí veľmi uvoľnene až zmierujúco. Napriek víťazstvu španielskych zbraní ich veliteľ neprejavuje svoju nadradenosť, aká by sa od víťazného vojvodcu očakávala. Naopak, priateľským položením ruky na princovo plece a s úsmevom na perách dáva najavo svoj súcit. Z jeho strany ide o veľmi vznešený výjav: sám sa predkláňa a pohybom ruky bráni Nassauskému, aby pred ním pokľakol. Súveký opis diela to načrtol veľmi výstižne: "„Spinola zdraví a objíma veliteľa s priateľským pohľadom a ešte priateľskejšími slovami, chváliac jeho udatnosť a húževnatosť.“" 
V generálovom geste sa zračí mimoriadna šľachetnosť, s ktorou pristupuje k porazenému nie ako k nepriateľovi, ale ako k človeku, ktorému treba prejaviť účasť v nešťastí.
Napriek tejto ústrednej téme obrazu je očividné autorovo majstrovské zobrazenie dvoch proti sebe stojacich armád. Napravo víťazní Španieli so vztýčenými kopijami v pevnom, uzavretom šíku vyjadrujúcom silu ich vojska. Naľavo, za Móricom Nassauským stoja jeho vojaci v uvoľnenejšej póze. Pozornosť diváka upúta postava mladíka vľavo, v krátkom bielom kabáte. So smútkom v očiach odvracia zrak od hlavných účastníkov deja, dojatý udalosťou, ktorej svedkom sa práve stal. Obe skupiny vojakov sú pravou galériou portrétov, skutočných i imaginárnych.
Pozadie scény dotvára krajina, z ktorej je zrejmé miesto deja. Maliar ju prebral z jednej flámskej maľby zobrazujúcej dobytie Bredy.

</doc>
<doc id="301851" url="https://sk.wikipedia.org/wiki?curid=301851" title="Starena pražiaca vajcia">
Starena pražiaca vajcia

Starena pražiaca vajcia alebo Starena smažiaca vajcia (špan. "La Vieja friendo huevos") je obraz španielskeho umelca Diega Velázqueza z roku 1618.
Dielo patriace do skupiny Velázquezových žánrových obrazov (tzv. bodegónov), pochádza z obdobia jeho pôsobenia v rodnom meste. 
Velázquez je známy ako umelec, ktorý obľuboval námety zachytávajúce všedný život tých najprostejších ľudí. K tejto téme sa vrátil aj v tomto diele. 
Na jednoduchej piecke stará kuchárka chystajúca večeru, škvarí na hlinenej panvici vo vriacom oleji dve vajcia; tretie drží v ruke. Oproti nej stojaci chlapec v jednej ruke drží melón pritisnutý k telu, v druhej zviera hrdlo karafy. Zúčastnene sleduje prácu kuchárky. Dokonalosť realistického podania scény je očividná pri pohľade na rozbité vajcia v horúcom oleji, ktorého lesknúca sa hladina sa odráža na vnútornej stene panvice. Možno povedať, že kuchynské náčinie a škvariace sa vajcia dostali z maliarovho štetca lesk šperkov.
Obraz, označovaný aj názvom "Stará kuchárka", obsahuje niektoré prvky zátiší: panvica s vajcami, hlinený džbán, miska s nožom, mažiar a ďalšie. Napriek ich prítomnosti nemajú v celkovej skladbe obrazu primárny význam. Umelcovým predmetom záujmu sú postavy dvoch ľudí v tmavej miestnosti. Svoj zámer podčiarkuje i správnym nasvietením ústrednej scény. Dominantou je tu postava starej kuchárky.
Napriek svojmu pomerne jednoduchému námetu obraz pôsobí na diváka neuveriteľnou hĺbkou citu. 

</doc>
<doc id="301852" url="https://sk.wikipedia.org/wiki?curid=301852" title="Lutnista (Caravaggio)">
Lutnista (Caravaggio)

Lutnista (tal. "Suonatore di liuto") je názov obrazu talianskeho barokového maliara Caravaggia.
Obraz nepatrí k autorovým vrcholným dielam, napriek tomu sa často objavuje v publikáciách predstavujúcich významné diela svetového maliarskeho umenia.
O diele.
Dielo obsahuje znaky žánrovej scény, napriek tomu takým úplne nie je. Námet je možné chápať ako alegorické vyjadrenie lásky a harmónie. Spevajúci mladík, sám sa doprevádzajúci hrou na lutne, karafa s kytickou kvetou a ovocie položené na stole má v divákovi, pri pohľade na obraz, vyvolať pokojnú a uvoľnenú náladu. 
O tom, kto je na obraze namaľovaný sa vedú polemiky. Podľa názoru jedných, modelom autorovi stál pravdepodobne niektorý z umelcových priateľov. Iní odborníci sú názoru, že mladík na obraze je sám Caravaggio, ktorý sa maľoval pred zrkadlom v dobe, kedy sa presťahoval do Ríma a nemal objednávky, a teda ani peniaze aby mohol zaplatiť modela.
Známy je aj notový zápis, podľa ktorého chlapec hrá: ide o začiatok populárneho dobového madrigalu "„Voi sapeto ch´io v´amo“" ("Vy viete, že vás ľúbim").
Veľmi výstižne sa o obraze "Lutnista" vyjadril Caravaggiov súčasník a životopisec talianskych maliarov Giovanni Baglione, keď napísal: "„Zpodobnil tiež verne a živo mladíka hrajúceho na lutnu a vedľa kvetiny v karafe s vodou, v ktorej sa zreteľne zrkadlí okno a predmety v izbe: s dôkladnosťou sú prevedené kvapky rosy na kvetoch. Sám povedal, že je to najlepšie dielo, aké kedy namaľoval.“".
Obraz vznikol počas Caravaggiovho pobytu v dome rímskeho preláta Pandolfa Pucciho. Neskôr sa stal majetkom markíza Giustinianiho. Keď bola markízova zbierka v roku 1808 rozpredaná v aukcii, získala ju vďaka vtedajšiemu riaditeľovi parížskeho Louvru Vivantovi Denonovi Ermitáž.
"Lutnista" je obraz klasicky komponovaný, bez vedľajších symbolických prvkov. Už súčasníci vyčítali Caravaggiovi, že dielo nemá ideu. Autorovým zámerom však nebolo predvádzanie nejakého deja, jeho "Lutnista" je čisto výtvarné dielo.
Ďalšie verzie.
Obraz existuje celkovo v troch verziách. Po namaľovaní „petrohradského“ "Lutnistu" sa v nasledujúcom roku Caravaggio pustil do práce na dvoch ďalších verziách, líšiacich sa v niektorých detailoch od pôvodného diela. Tie našli svoje umiestnenie v Metropolitan Museum of Art v New Yorku a v tzv. Badminton House v grófstve Gloucestershire.

</doc>
<doc id="301854" url="https://sk.wikipedia.org/wiki?curid=301854" title="Segunda División">
Segunda División

Segunda División (slovensky: Druhá liga) je nižšia (druhá úroveň) profesionálna futbalová súťaž v Španielsku. Táto futbalová súťaž je súčasťou Liga de Fútbol Profesional (slovensky: Profesionálna futbalová liga). Dňa 16. augusta 2006 Liga de Fútbol Profesional podpísala sponzorskú dohodu pre Segunda División s bankovou skupinou EA Sports a premenovala Segunda División na La Liga EA SportS FC a neskôr od sezóny 2023/24 na La Liga HypermotionNajviac titulov 8, získal Real Murcia. Aktuálnym víťazom je Granada CF.
Formát súťaže.
Segunda División sa hrá zvyčajným dvojkolovým spôsobom. V priebehu sezóny, ktorá sa hrá od septembra do júna, každý z dvadsiatich dvoch klubov odohrá s ďalšími klubmi dva zápasy, jeden doma a druhý vonku, spolu 42 zápasov. Za víťazstvo sú tri body, za remízu 1 bod a za prehru sa neprideľuje žiaden. Na základe počtu získaných bodov sa vytvorí ligová tabuľka a klub s najvyšším počtom bodov na konci sezóny sa stáva majstrom. V prípade rovnosti bodov dvoch alebo viacerých klubov sa o ich umiestnení rozhoduje na základe nasledovných kritérií: (1) gólový rozdiel zo vzájomných zápasov medzi tými dvoma klubmi, o ktorých sa rozhoduje; (2) ak sa rozhoduje o viac ako dvoch kluboch, tak sa berie do úvahy súčet bodov zo vzájomných zápasov; (3) potom gólový rozdiel zo vzájomných zápasov; (4) gólový rozdiel zo všetkých zápasov v sezóne; (5) celkový počet strelených gólov vo všetkých zápasoch v sezóne.
Tri najlepšie tímy postupujú do Primera División. Štyri posledné tímy zostupujú do Primera Federación.

</doc>
<doc id="301857" url="https://sk.wikipedia.org/wiki?curid=301857" title="2009 v kozmonautike">
2009 v kozmonautike

V roku 2009 sa v kozmonautike udiali niektoré významné udalosti, vrátane prvého iránskeho štartu na obežnú dráhu, vynesenia prvého švajčiarskeho satelitu a štartu prvej novozélandskej výskumnej rakety. Prvý štart absolvovali nosné rakety H-IIB a Naro-1 a posledný štart nosné rakety Cyklon-3 a Ariane 5GS. Počet členov stálej posádky Medzinárodnej vesmírnej stanice sa v máji zvýšil na šesť a v závere roka úspešne odštartovala aj japonská nákladná loď HTV-1 so zásobami pre ISS.
Prehľad.
Podľa medzinárodne akceptovanej definície je každý let, ktorý prekročí tzv. Kármánovu čiaru (100 km nad hladinou mora), vesmírny. Prvý zaznamenaný štart vesmírneho letu v roku 2009 sa uskutočnil 18. januára o 2:47 GMT z Cape Canaveral Air Force Station. Raketa Delta IV Heavy vyniesla na obežnú dráhu družicu USA-202 ELINT. Bol to zároveň prvý orbitálny štart v tomto roku.
2. februára uskutočnil Irán prvý úspešný orbitálny štart, keď raketa Safír na nízku obežnú dráhu Zeme vyniesla satelit Omid.
10. februára o 16:56 GMT sa na obežnej dráhe stala prvá vážna zrážka dvoch družíc, ktorá zničila družice Kosmos 2251 a Iridium 33, vypustené v roku 1993 resp. v roku 1997. Až do zrážky bola družica Iridium 33 funkčnou a aktívnou súčasťou siete družíc Iridium, družica Kosmos 2251 bola nefunkčná (kozmický odpad).
25. augusta uskutočnila svoj prvý štart rusko-severokórejská raketa Naro-1, čím sa Severná Kórea zaradila medzi štáty, ktoré sa pokúsili vypustiť družicu na obežnú dráhu. Pokus nebol úspešný a družica nedosiahla obežnú dráhu.
Prvý let súkromnej nosnej rakety Falcon 9 spoločnosti SpaceX sa mal uskutočniť v novembri, ale bol preložený na február 2010, kvôli poskytnutiu času na dôkladnejšiu prípravu. Štart komerčnej nepilotovanej kozmickej lode SpaceX Dragon, ktorú spoločnosť vyvíja ako súčasť programu NASA COTS, ktorý mal byť uskutočnený tiež v roku 2009, bol taktiež presunutý na rok 2010. 10. septembra úspešne odštartovala prvá japonská nákladná kozmická loď HTV-1 pomocou nosnej rakety H-IIB. Prvý švajčiarsky satelit, SwissCube-1, odštartoval 23. septembra pomocou rakety PSLV.
18. decembra uskutočnila raketa Ariane 5GS svoj posledný štart. Na obežnú dráhu vyniesla družicu Helios-IIB. Posledný orbitálny štart roka sa uskutočnil 29. decembra, keď nosná raketa Proton-M s urýchľovacím stupňom Briz-M na obežnú dráhu vyniesla družicu DirecTV-12.
Výskum vesmíru.
Aj keď v roku 2009 neodštartovala žiadna planetárna sonda, na obežnú dráhu sa dostali štyri astronomické observatóriá. Družica Kepler, ktorá odštartovala pomocou rakety Delta II 7. marca, vstúpila na heliocentrickú obežnú dráhu, z ktorej bude hľadať exoplanéty. 14. mája raketa Ariane 5ECA vyniesla Herschelov vesmírny ďalekohľad a ďalekohľad Planck. Obidva boli umiestnené do L2 libračného bodu sústavy Zem a Slnko, z ktorého budú využívané na astronomické účely. Ďalekohľad Herschel skúma v infračervenom spektre, Planck vo viditeľnom spektre. Štvrté observatórium Wide-field Infrared Survey Explorer, alebo WISE, ktoré bolo náhradou za Wide Field Infrared Explorer, ktorý zlyhal krátko po štarte, bolo vynesené na slnkosynchrónnu orbitu 14. decembra raketou Delta II a bude využívané pre infračervenú astronómiu. Oprava Hubblovho teleskopu počas misie STS-125 vrátila ďalekohľad do plne operačného stavu po sérii porúch z roku 2008.
V roku 2009 odštartovali dve lunárne sondy; Lunar Reconnaissance Orbiter a Lunar Crater Observation and Sensing Satellite vyniesla naraz raketa Atlas V 18. júna. Sonda LRO vstúpila na selenocentrickú obežnú dráhu a začala sériu experimentov, kým sonda LCROSS ostala pripojená na stupeň Centaur a preletela okolo Mesiaca. Po dvoch obletoch Zeme sa sonda LCROSS oddelila od stupňa Centaur a 9. októbra obidve časti dopadli do krátera Cabeus na južnom póle Mesiaca. Podľa pozorovaní dopadu stupňa Centaur bola sonda LCROSS schopná potvrdiť výskyt vody na Mesiaci. Viacero ďalších lunárnych sond v roku ukončilo svoju činnosť; Okina dopadla na odvrátenú stranu Mesiaca 12. februára, Čchang-e i chao bola po dokončení všetkých úloh odstavená 1. marca. Úspešná misia sondy Kaguya bola ukončená 12. júna dopadom do blízkosti krátera Gill. 29. augusta zlyhala sonda Čandraján 1 a nedosiahla tak ani polovicu svojej plánovanej životnosti.
Misie Mars Science Laboratory a Fobos-Grunt na Mars boli naplánované na koniec roka 2009, avšak obom bolo poskytnuté viac času na vývoj kozmickej lode a boli presunuté do roku 2011. Fobos-Grunt, misia pre odber vzoriek z Marsovho mesiaca Fobos, by mal niesť prvú čínsku planetárnu sondu Yinghuo-1. 
V roku 2009 došlo k niekoľkým preletom sondy Cassini, ktorá stále obieha planétu Saturn, v tesnej blízkosti viacerých jeho prirodzených satelitov. Vo februári sonda Dawn preletela vo vzdialenosti 549 km od Marsu a využila jeho gravitáciu na ceste do pásma planétok. V septembri preletela sonda MESSENGER okolo planéty Merkúr po tretíkrát a naposledy pred navedením na jej obežnú dráhu v roku 2011. Zatiaľ čo hlavný cieľ preletu, využitie gravitačného poľa planéty, bol úspešný, sonda sa krátko pred preletom prepla do núdzového režimu, čo zabránilo zaznamenávaniu údajov pri odlete od planéty. V novembri sa sonda Rosetta po tretíkrát a naposledy sa na svojej ceste priblížila k Zemi.
Pilotované lety.
V roku 2009 odštartovalo deväť letov s ľudskou posádskou, najviac od roku 1997. Misia STS-119, pomocou raketoplánu "Discovery", sa začala 15. marca. Na Medzinárodnú vesmírnu stanicu priniesla najnovší súbor solárnych panelov. V marci Sojuz TMA-14, stý štart lode s ľudskou posádkou v rámci programu Sojuz, priviezol na ISS posádku Expedície 19. V máji vykonal poslednú opravárenskú misiu k Hubblovmu teleskopu, STS-125. O niekoľko dní neskôr odštartoval Sojuz TMA-15 s posádkou Expedície 20 a po prvýkrát v histórii mala základná posádka ISS šesť členov. Bol to stý vesmírny let v rámci pilotovaného programu Sojuz. Výnimkou je misia lode Sojuz T-10-1, ktorej sa nepodarilo prekročiť hranicu vesmíru. V júli na misii STS-127 vyniesol poslednú súčasť japonského laboratória Kibó. Augustová misia STS-128 raketoplánu "Discovery" zase priviezla "MPLM Leonardo". V septembri odštartovala loď Sojuz TMA-16 s posádkou Expedície 21. Išlo o sté dosiahnutie obežnej dráhy pilotovanej kozmickej lode v rámci programu Sojuz. V novembri raketoplán "Atlantis" letel na misiu STS-129 a na ISS doniesol dva EXPRESS Logistics Carrier. Posledný let s posádkou v roku 2009 bol let lode Sojuz TMA-17, ktorý odštartoval 20. decembra s posádkou Expedície 22.
Aj keď bez posádky, 28. októbra o 15:30 GMT sa zo štartovacieho komplexu 39A na Kennedyho vesmírnom stredisku uskutočnil testovací let rakety Ares I-X. Let bol úspešný a raketa dosiahla výšku okolo 46 km. Zlyhanie padáku počas zostupu spôsobilo poškodenie zachráneného prvého stupňa rakety.
Neúspešné štarty.
V roku 2009 došlo k trom neúspešným štartom. 24. februára z Vandenberg Air Force Base v Kalifornia odštartovala raketa Taurus-XL s astronomickou družicou Orbiting Carbon Observatory. Družica sa neoddelila od horného stupňa a kvôli hmotnosti nedosiahla obežnú dráhu. Stupeň so stále pripojeným satelitom vstúpil do atmosféry a padol do mora pri pobreží Antarktídy. Druhým zlyhaním bol kontroverzný severokórejský pokus o vynesenie komunikačnej družice Kwangmyongsong-2 pomocou rakety Unha. Štart sa uskutočnil 5. apríla a Severná Kórea tvrdí, že družica úspešne dosiahla obežnú dráhu, avšak žiadne objekty sledované od štartu nedosiahli orbitálnu rýchlosť a americké radarové systémy pre sledovanie rakety zistili, že raketa zlyhala približne v čase oddelenia tretieho stupňa a jej pozostatky sa zrútili do Tichého oceánu. 25. augusta na svoj prvý let odštartovala raketa Naro-1, ale polovici nákladu sa nepodarilo oddeliť a nedosiahla obežnú dráhu. 
21. mája čiastočne zlyhala raketa Sojuz-2.1a pri vypustení družice Meridian 2, kvôli predčasnému prerušeniu práce druhého stupňa nosnej rakety. Satelit bol umiestnený na nižšej ako plánovanej obežnej dráhe, ktorú bol schopný upraviť pomocou svojho palubného pohonu. 31. augusta raketa Dlhý pochod 3B umiestnila družicu Palapa-D na nižšiu ako plánovanú obežnú dráhu po prepálení plynového generátora tretieho stupňa, čo viedlo k zlyhaniu zapálenia druhého stupňa. satelit bol schopný sám zvýšiť svoju obežnú dráhu na úkor paliva, ktoré malo byť použité na vlastnú päť až šesťročnú prevádzku.
"K niekoľkým pomerne vzdialeným a necieleným preletom okolo mesiacov Dione, Mimas, Rhea, Tethys a Titan sondou Cassini došlo v priebehu celého roka."

</doc>
<doc id="301864" url="https://sk.wikipedia.org/wiki?curid=301864" title="Lutnista">
Lutnista

Lutnista môže byť:

</doc>
<doc id="301871" url="https://sk.wikipedia.org/wiki?curid=301871" title="Alex Turner">
Alex Turner

Alexander David Turner (* 6. január 1986) je lídrom skupiny Arctic Monkeys a The Last Shadow Puppets. V oboch skupinách pôsobí ako spevák, gitarista a skladateľ. V Arctic Monkeys je hlavným textárom, v The Last Shadow Puppets píše texty spolu s Milesom Kaneom (The Rascals).
Formovanie Arctic Monkeys.
Turner je synom učiteľa hudobnej výchovy a učiteľky nemeckého jazyka narodeným v Sheffielde na severe Anglicka, čo vysvetľuje jeho prízvuk typický pre túto oblasť. V decembri roka 2002 po ukončení štúdií sa v anglickom Sheffielde znudení chlapci rozhodli, že si založia skupinu. Gitár sa ujali susedia Alex Turner a Jamie Cook, bubeníkom sa chcel stať kamarát z detstva Matt Helders a basgitaristu Andyho Nicholsona našli v neďalekom mestečku Suburbia. Začali hrať indie rock, ktorý sa v ich čase výrazne rozšíril. Ich nezávislosť im dala možnosť vytvárať svoj osobitý štýl, plný chytľavých melódií. Arctic Monkeys šance využili a k chytľavej hudbe pridali aj svoju umeleckú stránku.
Aby Arctic Monkeys na britskom trhu uspeli, museli prísť s nejakou novinkou. Nakoniec sa rozhodli nahrať album plný chytľavých pesničiek, čiže potencionálnych hitov. Prvý album, "Whatever People Say I Am, That’s What I’m Not" so skladbami ako „When The Sun Goes Down“ alebo „Mardy Bum“, bol veľmi očakávaný a keď v roku 2006 prišiel na trh, okamžite zlomil rekord ako najpredávanejší britský debut v histórii. Predčili tak aj legendárny Oasis. Druhé CD "Favourite Worst Nightmare" vyšiel o rok neskôr a na albume sa objavili hity ako „Fluorescent Adolescent“ a „Teddy Picker“. Okrem albumu Arctic Monkeys vydali single ako „Who The Fuck Are Arctic Monkeys“ alebo „Leave Before the Lights Come On“.
The Last Shadow Puppets.
Na začiatku októbra 2007 Alex Turner vyhlásil, že sa chystá nahrať album s kamarátom Milesom Kanem a producentom Jamesom Fordom, ktorý produkoval aj druhý album Arctic Monkeys, na ktorom sa podieľal okrem iných aj Miles Kane, konkrétne v poslednej skladbe „505“. Kane, ktorý Arctic Monkeys podporuje a sám je frontmanom skupiny The Rascals, naplánoval projekt a mohlo sa začať nahrávať. Duo sa najprv volalo Turner &amp; Kane, ale nakoniec názov zmenilo na The Last Shadow Puppets. Prvý singel a celý album dostal názov "The Age Of The Understatement", ktorého predaj začal 21. apríla 2008. Dva dni predtým mala skupina prvý koncert v Portsmouthe. Recenzie albumu boli skôr pozitívne, aj keď istá časť fanúšikov Arctic Monkeys a The Rascals tento projekt príliš nepodporuje. Album bol nominovaný na Nationwide Mercury Prize 2008, čo bola pre Turnera tretia nominácia po sebe, ale úspech Turnera v roku 2006 s prvým albumom Arctic Monkeys sa opäť neopakoval a cenu im prebrali Elbow. Ale aj napriek tomu už majú jednu cenu "vo vrecku" - Mojo Award v kategórii Breakthrough Artist. Skoro bude okupovať pulty nový singel „My Mistakes Were Made For You“, ktorý nasleduje predchádzajúci singel „Standing Next To Me“, ktorého klip mal u fanúšikov skvelé ohlasy. Čo sa týka druhého albumu, Miles Kane zo začiatku tvrdil, že sa bude chystať v budúcom roku 2009, ale nedávno priznal, že koncertovanie s oboma kapely ho príliš vyčerpáva a dva albumy v jednom roku už nechce vydať (album The Rascals "Rascalize" vyšlo tento rok v júni) a vyzerá to, že dá prednosť The Rascals.

</doc>
<doc id="301880" url="https://sk.wikipedia.org/wiki?curid=301880" title="Garage rock">
Garage rock

Garage rock je surová forma rock and rollu, ktorá získala svoju prvú popularitu v USA a Kanade od roku 1963 do 1967. Počas 60. rokov nebol považovaný ako samostatný hudobný žáner a nemal špecifický názov. Koncom 70. rokov niektorí rockoví kritici ho spätne identifikovali ako prvú reinkarnáciu punk rocku a je niekedy nazývaný ako garage punk, protopunk alebo punk 60. rokov, avšak, hudobný štýl bol prevažne označovaný ako garage rock.
Garage rock revival.
Oživenie garage rocku môže byť viditeľný na vydaní dvojdiskovej kompilácii "Nuggets" z roku 1972 od gitaristu Lennyho Kaya, ktorý neskôr spolupracoval s Patti Smithovou. Iggy Pop a The Stooges bola preukázateľne posledná garage rocková skupina, pričom začaitkom 70. rokov preniesla garage rock do protopunku. V druhej polovici 70. rokov mohli byť videné prvotné garage punkové skupiny, a to predovšetkým skupina The Ramones, ktorá je obyčajne označovaná za prvú punk rockovú skupinu.
Začiatkom 00. rokov si garage rock alebo post-punk revival získal komerčný úspech, ktorý sa vyhýbal pôvodným garagerockovým skupinám. Do tohto obdobia patrili štyri skupiny: The Strokes z New Yorku, The Hives zo Fagersty (Švédsko), The Vines zo Sydney a The White Stripes z Detroitu, pomenované v médiách ako "Spasitelia rock ’n’ rollu".

</doc>
<doc id="301881" url="https://sk.wikipedia.org/wiki?curid=301881" title="Rap rock">
Rap rock

Rap rock je hybridný žáner spájajúci vokálne a inštrumentálne prvky hip-hopu s viacerými formami rocku. Najpopulárnejšími subžánrami rap rocku sú rap metal a rapcore, ktoré obsahujú heavy metalové resp. hardcore punkové vplyvy.
Rap rock si získal mainstreamovú popularitu koncom 90. rokov. Do prvej vlny interpretov, ktorí si získali mainstreamový úspech patria 311, Bloodhound Gang, Kid Rock a Limp Bizkit.
Charakteristika.
Allmusic označil rap metal ako majúci "veľké beaty a ťažké, ťažké riffy" a opísal rap rock ako majúci viac prirodzený zvuk, vyznačujúci sa mnohými skladbami, v ktorých sú texty skôr rapované ako spievané. Allmusic tiež povedal, že rytmus rap rocku pochádza z hip-hopu, s viac punkovými vplyvmi ako normálny hard rock.

</doc>
<doc id="301882" url="https://sk.wikipedia.org/wiki?curid=301882" title="Soft rock">
Soft rock

Soft rock (sa môže niekedy označovať aj ako light rock, easy rock alebo mellow rock) je rockový štýl hudby, ktorý kombinuje hudobné techniky rock and rollu (s elementami folk rocku a singer-songwriter popu), aby tak utvoril ľahší, zamatovejší komerčne ladený zvuk. V soft-rocku sú tlmené elektrické gitary, klavír, akustické gitary, saxofóny a syntetizátory. Žáner neskôr ovplyvnil neo-progressive rock.
História a úspech.
Základy vzniku soft-rocku siahajú do 70. rokov minulého storočia. Soft-rock sa môže chápať aj ako proti reakcia voči rezavej tvrdej hudbe (punk rock, heavy metal), ktorá sa vtedy tiež vyvíjala. V neskorších sedemdesiatych rokoch bol soft-rock tak populárny, že v roku 1977 niektoré newyorské stanice presedlali na soft-rockový formát (príklad WTFM, WYNY) . Jedna jazz-rockovo orientovaná skupina (Chicago) sa v sedemdesiatych rokoch ovplyvnila soft-rockom a tak získala väčšiu komerčnú pozornosť. To isté kapela Fleetwood Mac. Netradične, hardrocková kapela Led Zeppelin tiež mala niekoľko soft-rockových hitov („All My Love“, 1979)
Tento žáner sa neskôr absorboval do adult contemporary.
Umelci.
Medzi soft-rockovej umelca patrí Elton John, Tommy James &amp; the Shondells, The Association, The Zombies, Dave Clark Five, Edison Lighthouse, Flying Machine, Billy Joel a Air Supply

</doc>
<doc id="301883" url="https://sk.wikipedia.org/wiki?curid=301883" title="Južanský rock">
Južanský rock

Južanský rock alebo southern Rock je osobitný druh rocku, ktorý vznikol fúziou blues, rhythm and blues, boogie, country na konci 60. rokov v južných štátoch USA a v 70. rokoch patril medzi najpopulárnejšie hudobné štýly rockovej hudby. Vyznačuje sa menej výraznými tónmi elektrických gitár, kratšími piesňami a jednoduchými melódiami.
Dôležité skupiny.
K najvýraznejším interpretom južanského rocku patrí napr Allman Brothers Band, Blackfoot, Lynyrd Skynyrd, Marshall Tucker Band, Molly Hatchet, Charlie Daniels Band, Wet Willie a Atlanta Rhythm Section a ZZ Top. 
Slovensko.
Na Slovensku sa k južanskému rocku otvorene hlási jediná skupina Žalman Brothers Band.

</doc>
<doc id="301886" url="https://sk.wikipedia.org/wiki?curid=301886" title="Škandinávske krajiny">
Škandinávske krajiny



</doc>
<doc id="301888" url="https://sk.wikipedia.org/wiki?curid=301888" title="Brutto">
Brutto

Brutto (skr. btto) môže byť:

</doc>
<doc id="301890" url="https://sk.wikipedia.org/wiki?curid=301890" title="Arthur Neville Chamberlain">
Arthur Neville Chamberlain



</doc>
<doc id="301891" url="https://sk.wikipedia.org/wiki?curid=301891" title="Iliušin Il-14">
Iliušin Il-14

Iliušin Il-14 (v kóde NATO: „Crate“) bolo sovietske vrtuľové viacúčelové lietadlo, ktoré bolo vyrábané aj v Československu pod označením Avia Av-14.
Vznik a vývoj.
Iliušin Il-14, bol nástupcom lietadla Il-12, išlo v podstate o jeho výraznú modernizáciu. Prvý prototyp vzlietol 20. septembra 1950 a za desať rokov výroby došlo na niekoľko verzií a variácií. Išlo o civilné aj vojenské lietadlo. Licenčne bol vyrábaný v NDR ako VEB Il-14P aj v Československu, kde bolo vyrobených 203 kusov.

</doc>
<doc id="301900" url="https://sk.wikipedia.org/wiki?curid=301900" title="Maurice Wilkes">
Maurice Wilkes

Sir Maurice Vincent Wilkes (* 26. jún 1913, Dudley, Spojené kráľovstvo – † 29. november 2010, Cambridge) bol britský informatik. Je známy predovšetkým ako vynálezca konceptu mikroprogramovania, ukladania programu na riadenie činnosti procesora v pamäti typu ROM. Tento vynález bol aj hlavným dôvodom, vďaka ktorému dostal v roku 1967 Turingovu cenu.

</doc>
<doc id="301901" url="https://sk.wikipedia.org/wiki?curid=301901" title="Maurice Vincent Wilkes">
Maurice Vincent Wilkes



</doc>
<doc id="301902" url="https://sk.wikipedia.org/wiki?curid=301902" title="Maurice V. Wilkes">
Maurice V. Wilkes



</doc>
<doc id="301905" url="https://sk.wikipedia.org/wiki?curid=301905" title="Internet Control Message Protocol">
Internet Control Message Protocol

Internet Control Message Protocol, skrátene protokol ICMP, je jeden z najdôležitejších protokolov internetu. Používajú ho operačné systémy počítačov v sieti na odosielanie chybových správ, napríklad na oznámenie, že požadovaná služba nie je dostupná alebo že potrebný počítač alebo router nie je dosiahnuteľný. ICMP sa svojím účelom líši od TCP a UDP protokolov tým, že sa obvykle nepoužíva sieťovými aplikáciami priamo. Výnimkou je napríklad nástroj ping, ktorý posiela ICMP správy „Echo Request“ (a očakáva príjem správy „Echo Reply“, aby určil, či je cieľový počítač dosiahnuteľný a ako dlho paketom trvá, než sa dostanú k cieľu a späť. 
Technický prehľad.
Protokol ICMP je definovaný v RFC 792. ICMP správy sa typicky generujú pri chybách v IP datagramoch alebo na diagnostické a routovacie účely. ICMP správy sa konštruujú nad IP vrstvou, obvykle z IP datagramu, ktorý ICMP reakciu vyvolal. IP vrstva patričnú ICMP správu zapuzdrí novou IP hlavičkou (aby sa ICMP správa dostala späť k pôvodnému odosielateľovi) a obvyklým spôsobom vzniknutý datagram odošle. Každý stroj (ako napr. medziľahlé routery), ktorý preposiela IP datagram, musí v IP hlavičke znížiť hodnotu políčka TTL („time to live“, „zostávajúca doba života“) o číslo 1. Ak TTL klesne na 0 (a datagram nie je určený stroju, ktorý zníženie vykonáva), router prijatý paket zahodí a pôvodnému odosielateľovi datagramu pošle ICMP správu „Time to live exceeded in transit“ („počas prenosu vypršala doba života“). Každá ICMP správa je zapuzdrená priamo v jedinom IP datagrame, a tak (ako u UDP) ICMP nezaručuje doručenie.
&lt;br&gt;Hoci ICMP správy sú obsiahnuté v štandardných IP datagramoch, ICMP správy sa spracovávajú odlišne od normálneho spracovania protokolov nad IP. V mnohých prípadoch je nutné preskúmať obsah ICMP správy a doručiť patričnú chybovú správu aplikácii, ktorá vyslala pôvodný IP paket, ktorý spôsobil odoslanie ICMP správy k pôvodcovi. Veľa bežne používaných sieťových diagnostických utilít je založených na ICMP správach. Príkaz traceroute je implementovaný odosielaním UDP datagramov so špeciálnou nastavenou životnosťou v TTL políčku IP hlavičky a očakávaním ICMP odozvy „Time to live exceeded in transit“ alebo „Destination unreachable“ („Cieľ nedosiahnuteľný“). Príbuzná utilita ping je implementovaná použitím ICMP správ „Echo Request“ a „Echo Reply“.
Najpoužívanejšie ICMP datagramy:
Ostatné datagramy sú používané zriedka, niekedy je používanie ICMP znemožnené zlým nastavením firewallu.

</doc>
<doc id="301906" url="https://sk.wikipedia.org/wiki?curid=301906" title="Smrek (rod)">
Smrek (rod)

Smrek (lat. "Picea") je rod z čeľade borovicovité ("Pinaceae"). 
Má vyše 40 druhov, rastúcich v miernom a subpolárnom pásme severnej pologule.
Názov Picea.
Latinský názov Picea môže označovať jednak rod, ktorý je predmetom tohto článku, a jednak jeho časť (podrod, sekciu a podobne) - o tom pozri nižšie v kapitole Systematika. 
V 18. a 19. storočí sa názvom Picea niekedy označoval rod jedľa, najmä jedľa biela - k tomu pozri vysvetlenie v článku smrek obyčajný.
Systematika.
Druhy.
Podľa jedného z možných systémov sa rod delí na tieto recentné druhy (vrátane hybridov):
Naddruhové taxóny.
V tradičných systémoch sa zvyknú vyššie uvedené druhy zgrupovať do sérií, tie do podsekcií, tie do sekcií a tie do podrodov. V niektorých systémoch je úroveň podrod vynechaná a nahrádza ju úroveň sekcia. Niektoré systémy sa delia len na sekcie alebo len na podsekcie. Typické delenie je takéto:
rod smrek (Picea):
Iné delenia sú napr.:
- Ran et al. 2006 majú delenie rodu na niekoľko nepomenovaných kládov (odlišných od vyššie uvedených sekcií).
 - Mikkola 1969 má delenie rodu na len dve sekcie: Abies a Omorika
 - Willkomm 1887 (a po ňom viacerí ďalší až do konca 20. storočia) má delenie na len dve sekcie: Eupicea a Omorika (Casicta je rozdelené medzi tieto dve sekcie). V tomto delení sekcia Eupicea má štvorhranné, na priereze štvorcové až kosoštvorcové ihlice s radmi prieduchov na všetkých štyroch stranách; patrí do nej napr. "Picea abies", "Picea laxa", "Picea pungens", "Picea orientalis", "Picea mariana" . Sekcia Omorika má sploštené ihlice, na líci zelené, na rube s belavými pásmi sústredených prieduchov; patrí do nej najmä "Picea omorika", "Picea jezoensis" a "Picea sitchensis".

</doc>
<doc id="301909" url="https://sk.wikipedia.org/wiki?curid=301909" title="Kallikrates (architekt)">
Kallikrates (architekt)

Kallikrates alebo Kallikratés bol staroveký grécky architekt, žijúci v polovici 5. storočia pred naším letopočtom. 
Podľa Plutarcha (Perikles 13) sa spolu s Iktínom sa podieľal na stavbe Partenónu. Podľa nápisu nájdeného v roku 1897 bol zodpovedný aj za stavbu chrámu Atény Niké, taktiež umiestneného na Akropole v Aténach.
Je známy zo spisu z roku 449 pred Kr. keď Senát poveril Kallikratésa výstavbou chrámu Atény Niké. Podľa rôznych štylistických podobností je mu prisudzovaný aj malý iónsky chrám pri rieke Ilissos (zničený v 1778), dórsky chrám na ostrove Dilos.

</doc>
<doc id="301910" url="https://sk.wikipedia.org/wiki?curid=301910" title="100 Greatest Artists of All Time">
100 Greatest Artists of All Time

100 Greatest Artists of All Time (doslova „100 najväčších umelcov všetkých čias“) je rebríček a pocta, ktorú vzdal umelcom hudobného priemyslu mienkotvorný popkultúrny časopis The Rolling Stone.
Článok s názvom "Nesmrteľní" (The Immortals) vyzdvihol v roku 2004 tých, ktorí sa podieľali na tvorbe hudobného žánru rock´n´roll, a ktorých pôsobenie americký magazín zároveň označil ako ",zásadnú lekciu v histórii rock´n´rollu s pretrvávajúcou silou, ktorá dokáže aj naďalej inšpirovať a pretvárať.""
Zoznam „100 najväčších umelcov všetkých čias“ vyšiel v špeciálnom náklade magazínu Rolling Stone pri príležitosti 50. výročia rocku ako hudobného žánru. The Rolling Stone okrem finálneho zoradenia hudobníkov oslovil aj rad výrazných súčasných umelcov, muzikantov a producentov, ktorý s magazínom spolupracovali na vytvorení sprievodných článkov o jednotlivých osobnostiach či skupinách kde preskúmali a popísali vplyv a význam jednotlivých hudobníkov. 
Zoznam umelcov.
K zoznamu umelcov sú priradení aj autori jednotlivých článkov:

</doc>
<doc id="301913" url="https://sk.wikipedia.org/wiki?curid=301913" title="Picea">
Picea



</doc>
<doc id="301916" url="https://sk.wikipedia.org/wiki?curid=301916" title="Vatikánsky mestský štát">
Vatikánsky mestský štát



</doc>
<doc id="301917" url="https://sk.wikipedia.org/wiki?curid=301917" title="Talianska republika">
Talianska republika

Talianska republika môže byť:

</doc>
<doc id="301918" url="https://sk.wikipedia.org/wiki?curid=301918" title="Primér (nukleové kyseliny)">
Primér (nukleové kyseliny)

Primér (iné názvy: primer, štartér) je:
Primér pri replikácii DNA.
Primér je úsek ribonukleovej kyseliny (RNA), ktorý zohráva dôležitú úlohu v procese replikácie DNA. Je to krátky reťazec pozostávajúci len z niekoľkých ribonukleotidovoligonukleotid, na ktorého 3'-OH skupinu dokážu replikačné enzýmy zo skupiny DNA-polymeráz pridávať deoxyribonukleotidy a začať tým tvorbu nového dcérskeho reťazca DNA. DNA-polymerázy totiž dokážu pridávať deoxyribonukeotidy len k už existujúcemu reťazcu nukleovej kyseliny. Preto je primér dôležitý na začiatku procesu vlastnej replikácie DNA.
Primér vzniká pôsobením enzýmu primázy (RNA-primázy). U eukaryotov má primázovú aktivitu (je schopná tvoriť priméry) DNA polymeráza α. Na matrici DNA, ktorá má smer 3'-5' postačí na replikáciu celého vlákna len jeden primér čím vzniká tzv. vedúci reťazec (leading strand). Ale na vlákne so smerom 5'-3' sa nový reťazec DNA syntetizuje v podobe krátkych (1 0002 000 báz) úsekov, tzv. Okazakiho fragmentov, z ktorých syntéza každého začína tvorbou nového primeru. Pri replikácii tohto tzv. zaostávajúceho reťazca (lagging strand) sa teda musí vytvoriť množstvo primérov. Po pripojení niekoľkých deoxyribonukleotidov už primér nemá nijakú funkciu, a tak sa z oboch reťazcov odstráni pôsobením enzýmu ribonukleázy H.

</doc>
<doc id="301919" url="https://sk.wikipedia.org/wiki?curid=301919" title="Svetelné efekty v atmosfére">
Svetelné efekty v atmosfére

Atmosféra nás chráni pred korpuskulárnym aj pred silným krátkovlnovým elektromagnetickým žiarením Slnka, ktoré pri prechode atmosférou, zrážkami s jej atómami a molekulami, postupne stráca svoju energiu. V atmosfére zanikajú a vyparujú sa aj drobné úlomky medziplanetárnej hmoty, ktoré by inak neprestajne dopadali na povrch Zeme a znepríjemňovali by nám život. Ich prelet atmosférou vidieť ako svetelné stopy, meteory.
Pri rekombinácii slnečným vetrom ionizovaných atómov a molekúl atmosféry vzniká žiarenie, ktoré pozorujeme ako polárnu žiaru. Farba polárnej žiary závisí od zloženia atmosférických vrstiev, v ktorých vzniká. Obyčajne býva žltozelená až zelená.
Ale vyskytuje sa i červená, modrá a fialová. Tvar polárnej žiary je rozmanitý, od jednoduchých svetelných pásov a súvislých farebných plôch až po pohybujúce sa drapérie.
Najčastejšie sa polárne žiary vyskytujú vo výškach 80 – , ale nie zriedkavo ich vidieť aj vo výškach nad . Častice slnečného vetra sa vzhľadom na svoj elektrický náboj pohybujú väčšinou pozdĺž siločiar zemského magnetického poľa k jeho pólom. Najviac polárnych žiar vzniká preto v polárnych oblastiach. Veľmi rýchle častice slnečného vetra prenikajú do nižších vrstiev atmosféry aj v stredných zemepisných šírkach, dokonca i v rovníkových oblastiach, kde tiež vytvárajú polárne žiary, zvyčajne v období veľkej slnečnej aktivity. Preto občas možno polárnu žiaru vidieť i u nás. Najviac polárnych žiar vzniká v období maxima slnečných škvŕn a pri slnečných chromosferických erupciách.
Svetlo nočnej oblohy zapríčiňuje z väčšej časti rovnaký mechanizmus ako polárne žiary. Rekombinácia ionizovaných atómov a molekúl atmosféry vo výškach 70 –  prebieha aj v nočných hodinách a prejavuje sa slabým žiarením nočnej oblohy. Intenzita žiarenia vzrastá smerom k pólom a je úmerná slnečnej aktivite. K svetlu nočnej oblohy prispieva aj zodiakálne svetlo a rozptýlene svetlo hviezd na čiastočkách atmosféry.
Za ochrannú službu si však atmosféra vyberá svoju daň: prekáža nám pri pozorovaní telies na oblohe. Neprepúšťa všetko ich žiarenie a i to, ktoré prepustí zoslabuje. Pre viditeľné svetlo je atmosféra navyše opticky nehomogénnym prostredím. Svetelné lúče sa na časticiach atmosféry mnohonásobne lámu a odrážajú. Celú sériu pekných svetelných úkazov v atmosfére vytvára lom a odraz slnečného a mesačného svetla na vodných kvapôčkach a ľadových kryštálikoch. Pretože pri lome svetla vzniká jeho rozklad na jednoduché farebné zložky, počnúc od červenej cez oranžovú, žltú, zelenú, modrú až k fialovej, vidíme všetky tieto úkazy farebne. Dúha je jedným z najznámejších z nich. Vzniká lomom a odrazom slnečného svetla na kvapôčkach vody. Môžeme ju vidieť vždy po daždi, keď je Slnko nad obzorom, tým je dúhový oblúk nižšie ako 42°. Malú dúhu môžeme zazrieť aj na kvapôčkach sprchou rozprášenej vody na kúpalisku. Vzhľadom na charakter lomu a odrazu svetla na vodných kvapôčkach dúha vzniká vždy v časti oblohy oproti Slnku. 
Za modrú dennú oblohu vďačíme rozptylu slnečného svetla na časticiach atmosféry. Pretože rozptyl svetla vzrastá so zmenšujúcou sa vlnovou dĺžkou svetla, zo slnečného svetla sa najviac rozptyľuje modré. Slnko však vidíme na oblohe žlté jednak preto, že v jeho svetle prevláda žltá farba, a jednak preto, že atmosféra ju rozptyľuje menej ako modrú.
Atmosfére vďačíme i za trblietavé svetlo hviezd. Hviezdy na rozdiel od planét nežiaria pokojným svetlom. Zdá sa nám akoby nepravidelne, v krátkych intervaloch pohasínali a hneď nato sa zase rozsvecovali. Jasné hviezdy nízko nad obzorom dokonca menia i svoju farbu. Hviezdy sa veľmi silno a farbisto trbliecu za mrazivých nocí, za vetra a po daždi.
Trblietanie hviezd spôsobuje mnohonásobný lom a odraz ich svetla v atmosfére. V závislosti od počtu lomov a odrazov lúča svetla sa mení jeho intenzita. A keďže pri lome sa svetlo navyše rozkladá na farebné zložky, mení sa s výkyvmi jasnosti svetelného lpča aj jeho zafarbenie. Pretože hviezda je bodovým zdrojom svetla, trbliece sa. Planéty sú k nám bližšie ako hviezdy. Preto ich na oblohe vidíme ako žiariace disky veľmi malých rozmerov.
V skutočnosti planéty pre ich značnú jasnosť vnímame tiež iba ako bodové zdroje. Jednotlivé body disku planéty sa trbliecu a menia farby podobne ako hviezdy, lenže v rozličných časových okamihoch, nezávisle jeden od druhého. Trblietajúce sa body disku sa vzájomne dopĺňajú, takže ani intenzita, ani farba planéty sa nemení.

</doc>
<doc id="301925" url="https://sk.wikipedia.org/wiki?curid=301925" title="Zoznam miest v Rusku">
Zoznam miest v Rusku

Táto stránka obsahuje zoznam miest Ruskej federácie – prehľad podľa počtu obyvateľov a abecedný zoznam vybraných miest.
Podľa počtu obyvateľov.
Nasledujúca tabuľka predstavuje 120 najľudnatejších miest krajiny (bez aglomerácií). Poradie je dané počtom obyvateľov v roku 2019, doplnené sú údaje zo sčítaní v roku 1989, 2002 a 2016. Mestá vyznačené "kurzívou" (Sevastopoľ, Simferopol a Kerč) ležia na polostrove Krym, ktorý Rusko protiprávne anektovalo v roku 2014. 

</doc>
<doc id="301926" url="https://sk.wikipedia.org/wiki?curid=301926" title="Iliušin Il-18">
Iliušin Il-18

Iliušin Il-18 (v kóde NATO: „Coot“) je turbovrtuľové dopravné lietadlo vyvinuté v Sovietskom zväze v 50. rokoch 20. storočia. Lietadlo po prvýkrát vzlietlo v roku 1957 a stalo sa jedným z najznámejších a najodolnejších sovietskych lietadiel svojej doby. Il-18 bol po niekoľko desaťročí jedným z hlavných dopravných lietadiel na svete a vo veľkom sa vyvážal.
Vznik a vývoj.
Il-18 vznikol na základe požiadaviek sovietskej štátnej leteckej spoločnosti Aeroflot na lietadlo na prepravu osôb i na prepravu nákladu a vojenské účely. Konštruktér Sergej Iliušin však uprednostnil dopravné lietadlo, ktoré by malo ekonomickejšiu prevádzku. Výsledkom konštrukčných prác bolo dolnokrídle lietadlo s turbovrtuľovými motormi, ktoré po prvýkrát vzlietlo 4. júla 1957. V roku 1959 boli Il-18 nasadené na linky Moskva – Soči a Moskva – Alma-Ata, postupne začali Il-18 lietať aj na viacerých vnútroštátnych aj medzinárodných linkách ZSSR. Lietadlá Il-18 slúžili u všetkých leteckých spoločností bývalého socialistického tábora, vo veľkom množstve a po dlhý čas. Od začiatku 60. rokov lietali aj u Československých aerolínií. ČSA používali Il-18 na vnútroštátnych linkách (najmä do Bratislavy, Košíc a Popradu), na linkách po Európe, na linkách do Afriky, na Blízky východ a istý čas aj na diaľkovej linke do Havany, kam lietali Il-18 verzie D. Linka do Havany mala medzipristátia v írskom Shannone a v kanadskom Gandere. Čoskoro však boli Il-18D na tejto linke nahradené lietadlami Il-62. Posledný Il-18 vyradili ČSA až v roku 1990.
Il-18 bol vyrábaný v niekoľkých typových verziách s rôznou kapacitou cestujúcich a nákladu, a bol vyvážaný do mnohých krajín sveta. Celkom bolo vyrobených vyše 850 kusov a mnohé z Il-18 lietajú ešte dnes. Existovala aj armádna verzia označená Il-20 Coot, ktorá slúžila ako radarom vybavené lietadlo včasnej výstrahy.
Používatelia.
Civilní používatelia.
Súčasní.
 Rusko
 Kórejská ľudovodemokratická republika
Bývalí.
 Afganistan
 Bulharsko
 Česko-Slovensko
 Čína
 Džibutsko
 Egypt
 Ghana
 Guinea
 Jemen
 Kazachstan
 Kirgizsko
 Kuba
 Maďarsko
 Mali
 Nemecko
 Nemecká demokratická republika
 Poľsko
 Rumunsko
 Rusko
 Somálsko
 Sovietsky zväz
 Spojené arabské emiráty
 Srí Lanka
 Ukrajina
 Vietnam
Vojenskí používatelia.
Súčasní.
 Rusko
Bývalí.
 Afganistan
 Alžírsko
 Bulharsko
 Gruzínsko
 Indonézia
 Jemenská arabská republika
 Juhoslávia
 Poľsko
 Rumunsko
 Sovietsky zväz
 Vietnam

</doc>
<doc id="301930" url="https://sk.wikipedia.org/wiki?curid=301930" title="ICMP">
ICMP



</doc>
<doc id="301933" url="https://sk.wikipedia.org/wiki?curid=301933" title="Tomba!">
Tomba!

Tomba! (Tombi! v Európe a Austrálii, Ore! Tomba v Japonsku) je plošinová adventúra vytvorená spoločnosťou Whoopee Camp pre Sony Playstation. Po nej nasledovalo pokračovanie Tomba! 2: The Evil Swine Return. Táto séria bola nápadom Tokuro Fujiwaru, ktorý vytvoril aj série Ghosts 'n Goblins či Mega Man. Je to tiež jedna z prvých hier pre Playstation, ktoré využili možnosti Dual Shock.
Hrateľnosť.
Systém misií.
Hra je založená na systéme misií, pri ktorých musí hlavná postava (Tomba) využiť svoje schopnosti pre splnenie rôznych úloh. Dokončené misie sú odmenené určitým počtom dobrodružných bodov (adventure points, AP) potrebných na otvorenie AP krabíc, ktoré obsahujú jedlo, alebo predmety. Na otvorenie takejto krabice môžete potrebovať napr. 50 000 AP. AP sú tiež potrebné k sprístupneniu špeciálnych lokácií či informácií v neskorších fázach hry. Nie všetky misie sú potrebné pre dokončenie hry, ale sú potrebné pre úplné dokončenie hry. Dokončenie mnohých úloh je podmienené splnením iných. Tri úlohy sú dokončené ihneď po sebe na konci hry, a preto môže hráč dokončiť iba 128/130 úloh pred dokončením celej hry.
Zápletka.
Zasadenie a dej.
Tomba! sa odohráva na skupine ostrovov v strede oceánu, ktoré sa nenachádzajú na žiadnej mape. Na severe sa nachádzajú veľké provincie a juh tvoria menšie ostrovy. Táto oblasť je osídlená mierumilovnými ľuďmi, ktorí žili dlhé roky v pokoji.
Hlavná postava je energetický ružovo-vlasý chlapec Tomba. Jedného dňa sa zjaví sedem zlých prasiat a pomocou svojej magickej moci premenia ostrovy na bizarnú krajinu. Podriadení týchto zlých prasiat ukradnú Tombovi zlatý náramok jeho dedka a hromady zlata, po ktorom bažia.
Tombova úloha je získať späť ukradnutý náramok, čo si vyžaduje uväznenie zlých prasiat. K ich uväzneniu potrebuje nájsť prasacie vaky, ktoré sú kľúčom k otvoreniu brán do ich ríše. Na to potrebuje splniť misie pre iných ľudí, za ktoré získava predmety či prasacie vaky. Niektoré misie sú čisto pre zábavu a nie sú podstatné pre príbeh hry.

</doc>
<doc id="301936" url="https://sk.wikipedia.org/wiki?curid=301936" title="Their Greatest Hits (1971–1975)">
Their Greatest Hits (1971–1975)

Their Greatest Hits (1971–1975) je piaty album americkej skupiny Eagles, ktorý v roku 1976 vydalo hudobné vydavateľstvo Asylum Records. Album je kompiláciou singlov, ktoré v tomto období skupina vydala. Podľa RIAA bolo z neho v novembri 2009 v USA predaných 29 miliónov nosičov, čím sa v USA stal najpredávanejším výberovým albumom (Greatest Hits). Spolu s celosvetovým 13 miliónovým predajom patrí svojim výsledkom 42 miliónov nahrávok na vrchol rebríčka najpredávanejších albumov sveta.
Na výberovom albume "Their Greatest Hits (1971–1975)" sa nachádza deväť najpredávanejších singlov skupiny The Eagles, ktoré vyšli medzi rokmi 1972 až 1975 a jedna skladba s názvom „Desperado“, ktorá dovtedy nebola vydaná ako „A“ strana singla. Okrem skladby „Tequila Sunrise“ boli v rokoch 1972 až 1975 všetky v Top 40, päť bolo v Top 10 a dve, „One of These Nights“ a „Best of My Love“, sa dostali na vrchol hitparády Billboard Hot 100. Kompilácia debutovala v Billboard 200 na štvrtom mieste.

</doc>
<doc id="301937" url="https://sk.wikipedia.org/wiki?curid=301937" title="Their Greatest Hits (1971-1975)">
Their Greatest Hits (1971-1975)



</doc>
<doc id="301942" url="https://sk.wikipedia.org/wiki?curid=301942" title="Mesut Özil">
Mesut Özil

Mesut Özil (* 15. október 1988, Gelsenkirchen, Nemecko) je bývalý nemecký futbalista s tureckými koreňmi, ktorý hral za Anglický klub Arsenal FC, kam prišiel v lete 2013 z Real Madrid CF. Özil v roku 2018 ukončil reprezentačnú kariéru .
Özil bol tak isto členom juniorského národného tímu od roku 2006 (jeho prvá profesionálna ligová sezóna) a je členom nemeckého národného tímu od roku 2009. Počas majstrovstiev sveta FIFA 2010 na seba upútal pozornosť svetových médií a takisto bol nominovaný na ocenenie Zlatá lopta.

</doc>
<doc id="301944" url="https://sk.wikipedia.org/wiki?curid=301944" title="Stéphane Peterhansel">
Stéphane Peterhansel

Stéphane Peterhansel (* 6. apríl 1965 Échenoz-la-Méline, Francúzsko) je francúzsky automobilový pretekár, ktorý dokázal 14× zvíťaziť v Rely Dakar (z toho 6× na motocykli). Peterhansel začal svoju športovú kariéru na skateboarde a v 14. rokoch sa stal majstrom Francúzska. Neskôr začal jazdiť na endure, dvakrát bol majstrom Európy a raz zvíťazil na Šesťdňovej.
Rallye Dakar sa zúčastnil po prvýkrát v roku 1988 a to v kategórii motocyklov. V roku 1991 po prvýkrát zvíťazil, čo v kategórii motocyklov zopakoval ešte v rokoch 1992, 1993, 1995, 1997 a 1998. Od roku 1999 jazdí v kategórii automobilov, v ktorých zvíťazil v rokoch 2004, 2005, 2007, 2012, 2013, 2016, 2017 a 2021. Na 2. mieste dokončil Dakar v rokoch 2000 a 2014, tretí skončil v roku 2003 a 2020.

</doc>
<doc id="301945" url="https://sk.wikipedia.org/wiki?curid=301945" title="Dubček">
Dubček

Dubček môže byť:

</doc>
<doc id="301946" url="https://sk.wikipedia.org/wiki?curid=301946" title="Sébastien Loeb">
Sébastien Loeb

Sébastien Loeb (* 26. február 1974, Haguenau, Francúzsko) je francúzsky jazdec rely a najúspešnejší jazdec v histórii tejto súťaže. Získal 78 víťazstiev v kategórii WRC a 9 krát v rade vyhral majstrovstvá sveta (od 2004 - 2012).
Jeho spolujazdec bol Daniel Elena. Sébastien Loeb dlhú dobu jazdil s vozom Citroën Xsara WRC, neskôr jazdil s modelom Citroën C4 WRC a posledné sezóny odjazsil v Citroën DS3 WRC od rovnakej značky. Pôvodne gymnasta, Loeb prešiel na jazdenie v rely v roku 1995 a vyhral Juniorské Majstrovstvá Sveta v roku 2001. K továrenskému tímu Citroën sa pripojil v roku 2002, v ktorom získal svoje prvé víťazstvo na Rely Nemecka. Po skončení na druhom mieste, kedy ho len o jeden bod porazil Petter Solberg v roku 2003, Loeb získal svoj prvý titul v roku 2004 ako člen továrenského tímu Citroën. Pokračoval v tíme Citroën a úspešne získal 8 titulov majstra sveta. Svoj posledný titul získal v roku 2012. 
Okrem úspechov v rely, Loeb je 3. násobný víťaz v Race of Champions. V roku 2006, skončil druhý na 24 - hodín Le Mans. V roku 2013 prekonal svetový rekord v aute Peugeot 208 T16 na pretekoch do vrchu Pikes Peak s časom 8:13.878, ktorý sa nachádza v americkom štáte Colorado (štát USA). V rokoch 2016 (konečné 9. miesto) a 2017 (konečné 2. miesto) sa zúčastnil Rallye Dakar.

</doc>
<doc id="301947" url="https://sk.wikipedia.org/wiki?curid=301947" title="Daniel Elena">
Daniel Elena

Daniel Elena (* 26. október 1972, Monako) je navigátor v pretekoch rally. Jeho súčasný spolujazdec je Sébastien Loeb. Táto dvojica 5-krát vyhrala World Rally Championship (WRC), a teraz jazdí s automobilom Citroën DS3 WRC. Päťdesiat výhier pretekov v rámci WRC (všetky s Loebom) robia Elenu najúspešnejším navigátorom v histórii WRC.
Kariéra.
S pretekaním začal Elena v roku 1997 ako navigátor Hervé Bernarda, ale hneď ďalšiu sezónu vytvoril dvojicu s Loebom.
V roku 2001 s Loebom vyhral majstrovstvá FIA Super 1600 s automobilom Citroën Saxo. Ten sa stáva jasnou voľbou pre tým Citroën WRC, v ktorom absolvuje svoj prvý štart v tom istom roku. Jeho prvé víťazstvo v rámci WRC bolo Rally v Nemecku v roku 2002.
Elena a Loeb dokázali získať päť po sobe idúcich WRC titulov v rokoch 2004 – 2008. Vyhrali na Elenovej domácej rally Monte Carlo päťkrát (2003 – 2005 a 2007 – 2008).
Elena je prvým človekom, ktorý dostal trofej Micheala Parka. Táto trofej sa dáva každoročne najlepším navigátorom.
Súkromný život.
Daniel Elena je ženatý a má 2 deti. S rodinou býva v blízkosti Lausanne, vo Švajčiarsku.

</doc>
<doc id="301949" url="https://sk.wikipedia.org/wiki?curid=301949" title="Netto">
Netto

Netto (skr. ntto) môže byť:

</doc>
<doc id="301950" url="https://sk.wikipedia.org/wiki?curid=301950" title="Ntto">
Ntto



</doc>
<doc id="301951" url="https://sk.wikipedia.org/wiki?curid=301951" title="Btto">
Btto



</doc>
<doc id="301952" url="https://sk.wikipedia.org/wiki?curid=301952" title="National Aviation Hall of Fame">
National Aviation Hall of Fame

National Aviation Hall of Fame (Národná letecká sieň slávy) je umiestnená v National Museum of the United States Air Force na Wright-Patterson Air Force Base v Daytone, v štáte Ohio. Je otvorená verejnosti. 
Členovia.
Do siene boli uvedení nasledujúci ľudia (abecedne zoradené, v zátvorke je uvedený rok uvedenia).

</doc>
<doc id="301953" url="https://sk.wikipedia.org/wiki?curid=301953" title="Ashley Greenová">
Ashley Greenová

Ashley Michele Greene (* 21. február 1987, Jacksonville, Florida, USA) je americká herečka a modelka. Známa je vďaka role Alice Cullen vo filme Súmrak.
Životopis.
Ashley spočiatku chcela byť modelkou, ale jej bolo povedané, že nie je dosť vysoká a mala by sa radšej zamerať na reklamu. Po absolvovaní niekoľkých krúžkov herectva a televíznej reklamy si hranie zamilovala a dala mu prednosť. Greene po maturite vo veku 17 rokov odišla do Los Angeles, aby sa presadila ako herečka. Odvtedy sa objavila ako hosť vo viacerých obľúbených televíznych programoch ako "Punk'd" a "Drzá Jordan". Jej veľký zlom prišiel v roku 2008, keď bola obsadená do úlohy Alice Cullen z filmu Súmrak. V roku 2009 si zahrala opäť úlohu Alice v pokračovaní filmu Súmrak - ', v roku 2010 v časti ', 2011 "Úsvit - 1. časť a" 2012 "Úsvit - 2. časť" . V roku 2010 sa objavila vo filme "A Warrior's Heart" spolu s Kellanom Lutzom a taktiež si zahrala v thrilleri "Summer's Blood", a tiež vo filme "The Apparition", ktorý sa začal nakrúcať 1. februára 2010.

</doc>
<doc id="301954" url="https://sk.wikipedia.org/wiki?curid=301954" title="Delová paluba">
Delová paluba

Delová paluba je paluba na lodi, ktorá prechádza celou dĺžkou lode a sú na nej umiestnené delá. 
Dela boli prisunuté k bokom lode a pálila skrz vyrezané otvory v trupe - strieľne, ktoré v prípade potreby mohli byť zakryté poklopmi. Paluba bola aj vybavená kladkostrojmi, ktoré pomáhali odtiahnuť delo od boku pre jeho nabitie a zase ho vrátiť do palebnej pozície.
Pokročilejšie lode mali viac delových palúb nad sebou, takým sa hovorí dvojpalubník či trojpalubník (napr. HMS Victory). V histórii existoval aj jeden štvorpalubník, a to španielsky Santísima Trinidad.

</doc>
<doc id="301955" url="https://sk.wikipedia.org/wiki?curid=301955" title="Nikki Reedová">
Nikki Reedová

Nicole Houston Reed (* 17. máj 1988, Los Angeles, Kalifornia, Spojené štáty) je americká herečka, scenáristka, speváčka-skladateľka a modelka, známa vďaka postave Rosalie Haleovej vo filmovej sérii "Súmrak". Objavila sa napríklad vo filmoch "Legendy z Dogtownu" a "Mini's First Time".
Detstvo.
Nikki sa narodila v Los Angeles v Kalifornii, ako dcéra kozmetičky Cheryl Houstonovej a výtvarníka Setha Reeda. Má staršieho brata Nathana August Reeda a mladšieho nevlastného brata Joeyho Reeda.
Vo veľa rozhovoroch opisovala svoje detstvo ako „komplikované“. Jej rodičia sa rozviedli, keď mala 2 roky a žila s matkou. Jej matka má čerokézsky a taliansky pôvod. Jej otec je Žid. Nikki nevyrastala v náboženskej viere, ale pokladá sa za Židovku. V roku 2002, keď mala len 14 rokov sa odsťahovala z domu a začala žiť na vlastnú päsť, a to predovšetkým v apartmánoch v okolí Los Angeles. Po úspechu vo filme "Trinástka" sa znovu vrátila do Alexander Hamilton High School v Los Angeles, ale po roku opäť skončila. Zmaturovala cez domácu výučbu. Je vegetariánka.
Kariéra.
Nikki sa spoznala s umelkyňou Catherine Hardwicke, ktorá sa chcela stať režisérkou a spisovateľkou. V roku 2002 začala s Nikki spolupracovať na scenári filmu. Najprv z toho mala vzniknúť ľahšia komédia, ale vznikol film "Trinástka", ktorý bol napísaný podľa skutočných udalostí, ktoré Nikki prežila. Nikki a Catherine dokončili dielo počas zimných prázdnin.
Film je čiastočne rebelský, autobiografický, dramatický a zobrazuje divoký život dievčaťa, ktoré sa stáva ženou a naväzuje vzťah k drogám, sexu a krádežiam. Hlavná postava Tracy, ktorú stvárnila Evan Rachel Wood, bola vlastne vytvorená podľa Nikki, ktorá hrala divoké, rebelské dievča, ktoré ju v skutočnosti „skazilo“.
Nikki prejavila talent a tak si zahrala v snímkach "Legendy z Dogtownu", "Úkladná vražda" a v seriáli O.C. California.
Ďalším medzníkom jej kariéry je filmové spracovanie ságy "Twilight", kde hrala rolu Rosalie Haleovej.
Osobný život.
V marci 2011 stretla speváka Paula McDonalda, s ktorým začala onedlho chodiť a bývať. V júni 2011 sa zasnúbili a 16. októbra 2011 sa vzali. Od roku 2014 prestali spolu bývať a rozvodové konanie trvalo až do januára 2015.
V roku 2014 začala chodiť s hercom Ianom Somerhalderom, známeho zo seriálu "Upírske denníky", s ktorým sa zasnúbila a 26. apríla 2015 sa vzali v Santa Monica, Kalifornia. 25. júla 2017 sa im narodila dcéra Bodhi Soleil.

</doc>
<doc id="301956" url="https://sk.wikipedia.org/wiki?curid=301956" title="Kellan Lutz">
Kellan Lutz

Kellan Christopher Lutz (* 15. marec 1985, Dickinson, Severná Dakota) je americký herec. Kellan sa preslávil rolu Emmetta Cullena roku 2008 vo filme "Súmrak". Kellan sa tiež venuje modelingu.
Osobný život.
Kellan Lutz má 6 bratov a 1 sestru. Narodil sa v Dickinsone v Severnej Dakote. Keď mu bolo 13 alebo 14, začal s modelingom. Po absolvovaní vysokej školy sa presťahoval do Kalifornie. Tam sa zúčastnil Chapman University pre chemické inžinierstvo, ale herecká kariéra bola pre neho zaujímavejšia.
Kellan má úzke priateľstvo so svojimi hereckými kolegami z filmu Súmrak. Obzvlášť s Ashley Greenovou a Jacksonom Rathbone, s ktorými sa pozná už z minulosti.
Kariéra.
Objavoval sa v mnohých televíznych šou. Opakovane sa objavoval v "Model Citizens" a "The Comeback". Malé role mal aj v epizódach "The Bold and the Beautiful, CSI: NY, Summerland, Six Feet Under, Kriminálka Las Vegas, Kriminálka New York a Hrdinovia". Objavil sa tiež vo filmoch "Stick It, Accepted" a "Prom Night". V roku 2006 si zahral v reklame na parfum Hilary Duff a potom o rok neskôr sa objavil v jej videoklipe "With Love". V roku 2008 si zahral v ďalšom videoklipe tentokrát išlo o skupinu Hinder s piesňou "Without You". V tom istom roku si zahral v minisérii "Generation Kill" podľa knihy Evana Wrighta.
V roku 2008 tiež dostal svoju najväčšiu rolu v ságe "Súmrak", kde hrá Emmetta Cullena.

</doc>
<doc id="301958" url="https://sk.wikipedia.org/wiki?curid=301958" title="Elizabeth Reaserová">
Elizabeth Reaserová

Elizabeth Ann Reaserová (* 2. júl 1975, Bloomfield, Michigan, Spojené štáty) je americká filmová, televízna a divadelná herečka.
Medzi jej najznámejšie filmy patria "Hranice života", "Základ rodiny", "Sweet Land", "Against the Current" a filmová séria Twilight. Najznámejšie seriály, v ktorých sa objavila, sú "Saved", "Klinika Grace" a "Všetci moji ex".
Životopis.
Narodila sa v Bloomfielde v Michigane, bohatom predmestí Detroitu, ako dcéra Karen Davidsonovej (rodenej Weidmanovej) a Johna Reasera. Elizabeth je prostredná z troch sestier. Jej nevlastný otec bol milionársky podnikateľ William Davidson.
Navštevovala Academy of the Sacred Heart v Bloomfield Hills. Po strednej škole na rok chodila na Oakland University a potom na Juilliard School's Dráma Division (1995-1999, skupina 28), kde absolvovala v roku 1999 s bakalárskym titulom výtvarné umenie.
Kariéra.
Objavila sa v londýnskych divadelných hrách, kde tvorili publikum dvaja ľudia a pripravovala sa na svoju rolu v seriáli "Saved" tým, že trávila čas na pohotovosti, kde pozorovala chovanie lekárskeho personálu. V októbri 2004 ju časopis Interview umiestnil do zoznamu „14 rozvíjajúcich sa a tvorivých žien“. Jej úloha vo filme "ľúbezný krajiny" jej priniesla cenu Jury na Newport Beach Film Festival a nomináciu na cenu Independent Spirit Award v kategórii najlepšia herečka v hlavnej úlohe. Získala nomináciu na Cenu Emmy v kategórii najlepšia hosťujúca herečka v dramatickom seriáli, keď sa v roku 2007 objavila v niekoľkých epizódach seriálu "Chirurgovia".
Zahrala si úlohu Esme Cullen vo filmovej sérii Twilight, teda vo filmoch "Súmrak", ', ', ' a '.
V októbri 2010 sa objavila v dramatickom seriáli televíznej stanice CBS, "Dobrá manželka".

</doc>
<doc id="301959" url="https://sk.wikipedia.org/wiki?curid=301959" title="Delová veža">
Delová veža

Delová veža je zariadenie, ktoré chráni svoju posádku a mechanizmus delostreleckého systému a zároveň umožňuje kanónu zamierenie a streľbu v rôznych smeroch. Veža môže svoju posádku chrániť proti zásahu v bitke a nepriaznivému počasiu.
Veža je obvykle otočná zbraňová platforma. Jej využitie je široké. Môže byť použitá v pevnostiach, fortifikačných štruktúrach, ako je pobrežné delostrelectvo, pri obrnených vozidiel, tankov, bojových lodí či lietadiel.
Veže môžu byť vyzbrojené jedným či viacerými guľometmi, kanónmi, veľkokalibrovými delami či vypúšťacím zariadením riadených striel. Ovládané môžu byť priamo svojou posádkou, alebo diaľkovo a obvykle sú chránené pancierom. Existujú aj veže, ktoré sa nachádzajú na vrchu iných veží.

</doc>
<doc id="301960" url="https://sk.wikipedia.org/wiki?curid=301960" title="Hameln">
Hameln

Hameln je nemecké mesto v Dolnom Sasku. Je okresným mestom krajinského okresu Hameln-Pyrmont.
Geografia.
Hameln leží juhozápadne od Hannoveru približne v strede vzdušnej čiary medzi Herfordom na západe a Hildesheimom na východe. Mesto sa nachádza v centre Národného parku Naturpark Weserbergland Schaumburg-Hameln. Západne od mesta leží 258 metrov vysoký vrch Klüt.
Legenda.
Mesto sa stalo takmer celosvetovo známym svojou legendou o Potkaniarovi. Ide o skutočný historický príbeh z roku 1284, kedy mal neznámy potkaniar odviesť z mesta 130 chlapcov a dievčat neznámo kam. Podľa jednej z hypotéz, ktorú vyslovil nemecký historik Wolfgang Wann, odviedol potkaniar – lokátor týchto mladých ľudí na Moravu a tí tam založili obec Hamlíkov.
Dejiny.
Prvé písomné zmienky o Hameln pochádzajú z 9. storočia. Okolo roku 1200 sa stal jedným z prvých miest Hannoverského kráľovstva. Stalo sa hanzovým mestom, po tridsaťročnej vojne sa postupne premenilo na pevnosť. Po nástupe Adolfa Hitlera k moci bolo v meste väzenie pre politických väzňov, homosexuálov a Židov. Za druhej svetovej vojny bol Hameln bombardovaný, po vojne tu bola zriadená vojenská základňa britskej armády. V meste sú významné pamiatky, medzi ne patrí historické Staré mesto, kolegiátný kostol sv. Bonifáca a ulica Bungelosestraße známa vďaka povesti o Krysarovi.

</doc>
<doc id="301961" url="https://sk.wikipedia.org/wiki?curid=301961" title="Ribonukleotid">
Ribonukleotid



</doc>
<doc id="301962" url="https://sk.wikipedia.org/wiki?curid=301962" title="Informačná ribonukleová kyselina">
Informačná ribonukleová kyselina



</doc>
<doc id="301963" url="https://sk.wikipedia.org/wiki?curid=301963" title="Informačná RNA">
Informačná RNA



</doc>
<doc id="301964" url="https://sk.wikipedia.org/wiki?curid=301964" title="Si Ťin-pching">
Si Ťin-pching

Si Ťin-pching (, ; * 15. jún 1953, Peking) je generálny tajomník Ústredného výboru Komunistickej strany Číny a líder Čínskej ľudovej republiky. Zároveň je aj predseda Ústrednej vojenskej komisie KSČ, čo z neho robí najvyššieho predstaviteľa Čínskej ľudovej oslobodeneckej armády. Si Ťin-pching je predstaviteľom piatej generácie vedenia Komunistickej strany Číny.
Kariéra.
Narodil sa v Pekingu, ale podľa čínskych konvencií je rodákom z provincie Šen-si, odkiaľ pochádza jeho rodina. Jeho otec Si Čung-sün, hrdina Dlhého pochodu, bol jedným zo zakladateľov komunistického partizánskeho hnutia v provincii, ale za éry Mao Ce-tunga bol počas Kultúrnej revolúcie prenasledovaný. Si Ťin-pching bol v roku 1969 poslaný na vidiek v provincii Šen-si a zotrval tam do konca Kultúrnej revolúcie v roku 1975, keď sa ako 22-ročný mohol vrátiť späť do Pekingu. Počas svojho pobytu v Šen-si vstúpil najskôr v roku 1971 do Komunistického zväzu mládeže, a následne v roku 1974 do Komunistickej strany.
V rokoch 19751979 vyštudoval chemické inžinierstvo na univerzite Tsing-hua v Pekingu. Neskôr v roku 2002 získal doktorát z marxistickej filozofie. Po štúdiu nastúpil v roku 1979 ku generálovi Geng Piaovi. Piao bol blízky spojenec jeho otca, ktorý v tej dobe zastával post guvernéra juhočínskej provincie Kuang-tung. V roku 1982 však odišiel do neďalekej provincie Che-pej, kde bol poverený funkciou zástupcu tajomníka okresnej komisie KSČ. V roku 1985 bol presunutý do Sia-menu v provincii Fu-ťien, kde vystriedal nevestu Chu Jao-panga, vtedajšieho predsedu KSČ, na pozícii viceprimátora. V roku 1987 sa po neúspešnej snahe stať sa primátorom Sia-menu presunul do mesta Ning-te, kde pôsobil tri roky ako predseda okresného výboru KSČ. 
V rokoch 1990 až 2002 pracoval najskôr ako stranícky predseda mesta Fu-čou, hlavného mesta provincie Fu-ťien. Neskôr sa stal starostom Fu-čou a napokon v roku 2000 guvernérom celej provincie. Počas svojho pôsobenia v provincii podporoval reformy smerujúce k otvoreniu trhu, zasadil sa o investičné stimuly pre podnikateľov z Taiwanu a Hongkongu, vrátanie najbohatšieho muža v Ázii, Li Ka-shinga. 
V roku 2002 sa stal guvernérom a neskôr aj straníckym predsedom (de facto prvým mužom) v provincii Če-ťiang. Tu sa počas svojho päťročného pôsobenia stal známym vďaka kampaniam proti korupcii a podporovaním hospodárstva. Zasadil sa o to, že sa továrne presunuli viac do vnútrozemia a ťahúňom hospodárstva sa stali najmä veda a výskum. V roku 2002 sa stal členom dosluhujúceho pätnásteho a následne 16. Ústredného výboru KSČ.
V roku 2006 bol kvôli korupčnému škandálu zatknutý šéf strany v Šanghaji Čchen Liang-ju a Si Ťin-pching ho v roku 2007 v tejto pozícii nahradil. V tom istom roku sa taktiež stal predsedom Ústrednej straníckej školy KSČ a bol zvolený za člena stáleho politbyra KSČ, kde boli v jeho gescii záležitosti Hongkongu a Macaa. V roku 2008 sa stal viceprezidentom ČĽR. V roku 2012 prebral po Chu Ťin-tchaovi pozíciu predsedu KSČ a v roku 2013 aj pozíciu prezidenta ČĽR.
Politika.
V novembri 2012 sa na zjazde Ústredného výboru KSČ malo rozhodnúť o novom generálnom tajomníkovi strany. Najvážnejšími kandidátmi boli Si Ťin-pching a tajomník strany v centrálne spravovanom meste Čchung-čchingu Po Si-laj. Po Si-lajov otec, podobne ako Si Ťin-pchingov, bol veteránom revolúcie a patrí v strane k jedným z tzv. ôsmich nesmrteľných. V marci 2012 však bol Po Si-laj zatknutý a obvinený z toho, že sa spolupodieľal na vražde britského obchodníka. Po Si-laj bol neskôr vylúčený zo strany. Mocenskému boju pred zjazdom Ústredného výboru sa pripisuje aj nečakané zmiznutie Si Ťin-pchinga z verejného života na začiatku septembra 2012. Objavil sa až po dvoch týždňoch a dôvod náhleho zrušenia všetkých stretnutí nebol nikdy vysvetlený.
Po vymenovaní za generálneho tajomníka uskutočnil cestu do ekonomicky rozvinutej provincie Kuang-tung na juhu krajiny, čím napodobnil Teng Siao-pchingovu slávnu cestu na juh z roku 1991.
Je známy svojím tvrdým postojom proti korupcii a kladným postojom k protrhovým reformám. V roku 2008 riadil prípravy olympijských hier v Pekingu. V roku 2012 ho časopis Time označil za jedného zo 100 najvplyvnejších ľudí sveta roku 2009.
Politické myslenie.
Podobne ako predošlé hlavy štátu, aj Si Ťin-pching vytvoril špecifický politický koncept. K „doktríne trojitého zastúpenia“ Ťiang Ce-mina a „konceptu harmonickej spoločnosti“ Chu Ťin-tchaa pridal pojem „Čínsky sen“. Výraz Čínsky sen použili novinári viackrát v minulosti, spopularizoval ho však až preklad článku v New York Times "Čína potrebuje svoj vlastný sen" od novinára Thomasa Friedmana.
Cieľom Čínskeho sna je uskutočniť renesanciu a omladenie čínskeho národa, zlepšenie živobytia, prosperita, vytvorenie lepšej spoločnosti a silnej armády. Si Ťin-pching taktiež tvrdí, že aby Čína dosiahla tieto ciele, musí hľadať vlastnú cestu. Cieľom tohto politického konceptu je prostredníctvom nacionalizmu získať podporu ľudu pre svoju novú politickú agendu, ktorej dominujú ekonomické reformy, posilnenie armády a asertívna zahraničná politika.
V roku 2015 bol z iniciatívy Si Ťin-pchinga odštartovaný program "Made in China 2025", ktorý si dáva za cieľ modernizovať čínsku ekonomiku prijímaním najnovších technológií v oblastiach ako robotika, polovodiče alebo letecký priemysel. Zároveň sa snaží docieliť, aby bola Čína menej závislá na dovoze špičkových technológií a vedela si ich vyrobiť sama. Od roku 2014 je jedným z hlavných cieľov jeho administratívy zavedenie systému sociálneho kreditu, ktorý má za cieľ monitorovať, hodnotiť a regulovať správanie účastníkov čínskeho trhu.
Osobný život.
Si Ťin-pchingova manželka Pcheng Li-jüan je známou armádnou speváčkou folkových piesní, ktorá dlhé roky vystupovala v novoročnom gala programe v čínskej televízii, najsledovanejšom programe v Číne. Ako prvá dáma sa venuje charite a na rozdiel od manželiek predchádzajúcich prezidentov, ktoré sa držali v ústraní, Pcheng Li-jüan sa často vyskytuje po boku svojho manžela. Je prirovnávaná k Sung Mej-ling, ktorá pomohla svojmu manželovi Čankajškovi získať podporu USA v čínskej občianskej vojne.
Si Ťin-pchingova dcéra Si Ming-ce študovala pod pseudonymom na Harvarde. 
V júni 2012 priniesla agentúra Bloomberg informácie o majetku Si Ťin-pchingovej rodiny, ktorý údajne dosahuje 376 miliónov amerických dolárov. V reakcii na tieto odhalenia boli internetové stránky agentúry v Číne zablokované. V januári 2014 priniesli Offshore Leaks správu, že švagor Si Ťin-pchinga vlastní niekoľko firiem v daňových rajoch.

</doc>
<doc id="301965" url="https://sk.wikipedia.org/wiki?curid=301965" title="Goslar">
Goslar

Goslar je mesto ležiace uprostred Nemecka v Dolnom Sasku v pohorí Harz. Je okresným mestom rovnomenného okresu. Má titul „Veľké samostatné mesto“.
Dejiny Goslaru sú úzko späté s ťažbou kovov (najmä striebra) v neďalekom Rammelsbergu. Miestne bane a Goslar sú od roku 1992 zapísané na zozname svetového dedičstva UNESCO.
Zdroj.
 

</doc>
<doc id="301967" url="https://sk.wikipedia.org/wiki?curid=301967" title="Hiiumaa (ostrov)">
Hiiumaa (ostrov)

Hiiumaa ( je jeden z estónskych ostrovov v Baltskom mori. Hiiumaa sa nachádza v severozápadnej časti Západoestónskeho súostrovia, severne od ostrova Saaremaa a západne od ostrova Vormsi. Zemepisné súradnice stredu ostrova sú 58° 53' 17" severnej šírky a 22° 41' 10" východnej dĺžky. Ostrov má rozlohu , je druhým najväčším ostrovom v Estónsku, a dosahuje maximálnu nadmorskú výšku .
Názov.
V najstarších prameňoch sa ostrov vyskytuje ako "Dageida", čo môže byť latinské spodobenie švédskeho názvu "Dagö", odvodeného z "dag" („deň“) a "ö" („ostrov“). Je tiež možné, že zložka "dag" tu zastupuje časté škandinávske mužské meno, a že to nie je „denný ostrov“, ale „Dagov ostrov“. Estónsky názov "Hiiumaa" sa vykladá ako "hiid" („obr“) a "maa" („zem“, „územie“), teda „zem obrov“. Zaujímavé je aj porovnanie s fínčinou, ktorá má pre ostrov označenie "Hiidenmaa", v ňom nájdem slovo "hiisi" (genitív "hiiden"), významovo zodpovedajúce estónskemu "hiis" (genitív "hiie"), teda „háj“, a to háj svätý, obetný, prípadne metonymicky aj božská bytosť, ktorá bola v háji uctievaná. Nie je vylúčené, že táto etymológia je pôvodná.
Geológia a geografia.
Ostrov je tvorený prevažne vápenecom a morskými usadeninami antropogénu. Pôdy sú prevažne štrkové a pieskové.
Flóra.
V lesoch sú zastúpené prevažne borovice. Na brehoch sú rozsiahle porasty tŕstia.
Obyvateľstvo.
Najväčšie mesto na ostrove je Kärdla. Obyvateľstvo sa zaoberá predovšetkým rybolovom a spracovaním rýb, ale tiež poľnohospodárstvom a chovom dobytku.

</doc>
<doc id="301968" url="https://sk.wikipedia.org/wiki?curid=301968" title="Zámok Hohentübingen">
Zámok Hohentübingen

Zámok Hohentübingen leží v centre mesta Tübingen v spolkovej krajine Bádensko-Württembersko.
Dejiny.
Tvorí ho komplex stredovekého hradu, novodobej rezidencie a zemskej pevnosti. Bol postavený v roku 1037 a patril miestnym falcgrófom, neskorší vojvodom Würtemberským, ktorí ho používali ako jedno zo svojich sídiel. Po prvé je zmieňovaný, rovnako ako mesto, v roku 1078 a to ako "castrum twingia". V 16. storočí bol výrazne rozšírený. V roku 1647 bol obliehaný Francúzmi, ktorí vypálili jednu z jeho veží.
Súčasnosť.
Od roku 1994 je hrad voľne prístupný verejnosti. V súčasnosti tu sídli časť fakulty kultúrnych vied Univerzity Eberharda Karla (Inštitút pravekých a stredovekých dejín, Inštitút pre klasickú archeológiu s numizmatickým pracoviskom, Egyptologický inštitút, Staroorientálny seminár a Etnologický seminár) a univerzitné múzeum s veľkou expozíciou najmä sadrových kópií antických sôch a archeologickou expozíciou.

</doc>
<doc id="301971" url="https://sk.wikipedia.org/wiki?curid=301971" title="Kuldīga">
Kuldīga

Kuldīga je mesto v Lotyšsku, ktoré má 11 768 obyvateľov (2016). Nachádza sa západne od hlavného mesta Rigy v západnej časti Lotyšska. 
Prvá zmienka o meste pochádza z roku 1242. V roku 1368 sa stalo členom hanzy.
Najznámejšou atrakciou mesta sú 240 metrov dlhé kaskády, či nízky vodopád, ktorý je najdlhší v Európe. Je vysoký okolo 2 metrov a nachádza sa na rieke Venta pretekajúcej mestom.

</doc>
<doc id="301977" url="https://sk.wikipedia.org/wiki?curid=301977" title="Cisársky dóm">
Cisársky dóm

Cisársky dóm alebo nepresne cisárska katedrála (po nemecky "Kaiserdom") bolo pôvodne označenie katedrály na území dnešného Nemecka, ktorú dal postaviť cisár. 
Zvláštnosťou týchto stavieb je dvojitý chór. Okrem obvyklého oltárneho chóru je na opačnej strane lode ďalší, z ktorého sa účastnil bohoslužieb cisár so sprievodom. To malo predstavovať rovnováhu medzi mocou cirkví a mocou cisára.
Ako prvá dostala toto označenie katedrála v Speyeri, ktorú dal postaviť Konrád II. Sálsky okolo roku 1030 ako pohrebisko pre sálsku dynastiu a Henrich IV. ju dal prestavať. 
Neskôr boli takto označované tri rýnske dómy - v Mainzi, Wormse a Speyeri - a katedrály v Aachene a Frankfurte ako miesta korunovácii kráľov a cisárov. 
Cisárskymi dómami sú aj bazilika v Königslutteri a dóm v Bambergu.

</doc>
<doc id="301978" url="https://sk.wikipedia.org/wiki?curid=301978" title="Cisárska katedrála">
Cisárska katedrála



</doc>
<doc id="301979" url="https://sk.wikipedia.org/wiki?curid=301979" title="Kaiserdom">
Kaiserdom



</doc>
<doc id="301980" url="https://sk.wikipedia.org/wiki?curid=301980" title="Odovzdávanie kľúčov od pevnosti Breda">
Odovzdávanie kľúčov od pevnosti Breda



</doc>
<doc id="301981" url="https://sk.wikipedia.org/wiki?curid=301981" title="Kopije">
Kopije

Kopije môže byť:

</doc>
<doc id="301983" url="https://sk.wikipedia.org/wiki?curid=301983" title="Starena smažiaca vajcia">
Starena smažiaca vajcia



</doc>
<doc id="301987" url="https://sk.wikipedia.org/wiki?curid=301987" title="Svetový pohár v behu na lyžiach 2009/2010 – ženy">
Svetový pohár v behu na lyžiach 2009/2010 – ženy

Svetový pohár v behu na lyžiach 2009/2010 žien je 29. ročník Svetového pohára v behu na lyžiach. Začiatok tohto ročníka bol 21. novembra 2008 a jeho koniec je naplánovaný na 21. marca 2009 vo švédskom Falune.

</doc>
<doc id="301988" url="https://sk.wikipedia.org/wiki?curid=301988" title="Cádiz CF">
Cádiz CF

Cádiz Club de Fútbol je španielsky futbalový klub so sídlom v Cádize v Andalúzii. Bol založený v roku 1910 a v súčasnosti hrá v najvyššej španielskej futbalovej súťaži. Domovským stánkom klubu je štadión Nuevo Mirandilla s kapacitou 20 724 miest.
Legenda salvádorskej futbalovej reprezentácie Mágico González, ktorý hral v klube v osemdesiatych a deväťdesiatych, je všeobecne vnímaný ako najlepší hráč, ktorý kedy za klub hral.
História.
Cádizu sa podarilo po prvýkrát postúpiť do Primera División v sezóne 1977/78, potom ako strávil skoro celé dve desaťročia v Segunda División.
V osemdesiatych a deväťdesiatych rokoch klub dostal prezývku "Žltá ponorka", pre svoju schopnosť skoro každú sezónu sa tesne udržať v Primera División a „nepotopiť“ sa nižšie, napriek tomu, že väčšinu sezóny strávil na úplnom „dne“ súťaže.
V roku 2010 Cádiz zostúpil až do Segunda División B, v ktorej zotrval šesť sezón. Nasledujúce štyri roky účinkoval v druhej najvyššej futbalovej súťaži, Segunda División. V júli 2020 sa klub vrátil po štrnástich rokoch do La Ligy. 
Tréneri klubu.
Súčasným trénerom klubu je Sergio González, ktorý pred príchodom do Cádizu trénoval Valladolid.

</doc>
<doc id="301989" url="https://sk.wikipedia.org/wiki?curid=301989" title="Cádiz Club de Fútbol">
Cádiz Club de Fútbol



</doc>
<doc id="301990" url="https://sk.wikipedia.org/wiki?curid=301990" title="Albacete Balompié">
Albacete Balompié

Albacete Balompié, S.A.D. je španielsky futbalový klub so sídlom v Albacete, v autonómnej oblasti Kastília-La Mancha. Bol založený 2. augusta 1940 a aktuálne hrá Segunda División, druhej najvyššej španielskej futbalovej súťaži, v sezóne 2008/09 v nej skončil na 15. mieste. 
História.
Klub bol založený v roku 1940 pod názvom Albacete Fútbol Asociación, ktorý bol neskôr upravený tak, aby to znelo viac španielsky. Po dlhých rokoch strávených v nižších súťažiach, Albacete po prvýkrát hralo Segunda División v sezóne 1985/86 a tento úspech opätovne zopakovalo o päť rokov neskôr. 
V roku 1989 prevzal tím tréner Benito Floro, ktorý s ním následne postúpil zo Segunda División B až do Primera División, kde skončil na veľmi dobrom 7. mieste. Floro sa neskôr stal trénerom Realu Madrid a o dve sezóny neskôr, keď tím zostúpil do Segunda División, sa vrátil k nemu vrátil. 
V tomto období Albacete zažilo vážne ekonomické a športové ťažkosti. Na vrcholnú úroveň sa vrátilo až v sezóne 2003/04 zásluhou trénera Césara Ferranda (neskôr trénoval Atlético Madrid). V nasledujúcej sezóne 2004/05 však klub zostúpil, potom čo z 38 zápasov vyhral len šesť. Odvtedy je Albacete stabilným členom Segunda División.
Štadión.
Domovským stánkom Albacete Balompié je štadión Carlosa Belmonteho, ktorý má kapacitu 17 300 miest. Bol vybudovaný v roku 1960 a dvakrát bol rekonštruovaný, posledná prestavba prebehla v roku 1998. 
Prezidenti.
Súčasným prezidentom klubu je Rafael Candel Jiménez. 
Tréneri.
Súčasným trénerom klubu je Julián Rubio.

</doc>
<doc id="301991" url="https://sk.wikipedia.org/wiki?curid=301991" title="Euterpa (rod)">
Euterpa (rod)

Euterpa (lat. "Euterpe") je rod palmy. Obsahuje osem druhov, pôvodom zo Strednej a Južnej Ameriky, z Belize, juhu Brazílie, Peru a Argentíny. Tieto palmy rastú hlavne v močiaroch a záplavových oblastiach.
Rod je pomenovaný po múze Euterpe z gréckej mytológie. Palmy rodu euterpa sú vysoké a štíhle s rastom 15-30 m, so zloženými listami s dĺžkou až 3 metre. Mnohé z paliem, ktoré boli kedysi v rode "Euterpe" boli preradené do rodu "Prestoea" (Riffle, 2003).
Názov açaí (assai) zvyčajne označuje druh "Euterpe oleracea", ale pod týmto menom sa pestujú komerčne aj rôzne iné druhy "Euterpe".

</doc>
<doc id="301992" url="https://sk.wikipedia.org/wiki?curid=301992" title="Historická tabuľka Segunda División">
Historická tabuľka Segunda División

Historická tabuľka Segunda División je celkový prehľad všetkých odohraných zápasov, počtu bodov a strelených gólov prvých 25 tímov, ktoré hrali druhú najvyššiu španielsku futbalovú súťaž, Segunda División, od jej založenia v roku 1929.

</doc>
<doc id="301993" url="https://sk.wikipedia.org/wiki?curid=301993" title="Valur">
Valur

Knattspyrnufélagið Valur, známy aj ako Valur Reykjavík je islandský futbalový klub. Je to tradičný ligový tím, ktorý hrá pravidelne v európskych futbalových súťažiach.

</doc>
<doc id="301996" url="https://sk.wikipedia.org/wiki?curid=301996" title="Ronald Golias">
Ronald Golias

Ronald Golias (* 4. máj 1929, São Carlos, São Paulo, Brazília – † 27. september 2005, São Paulo, Brazília) bol brazílsky herec a komik.

</doc>
<doc id="302005" url="https://sk.wikipedia.org/wiki?curid=302005" title="Majstrovstvá sveta vo futbale 2010 – Skupina D">
Majstrovstvá sveta vo futbale 2010 – Skupina D

Zápasy Skupiny D Majstrovstiev sveta vo futbale 2010 sa budú hrať od 13. do 23. júna na šiestich štadiónoch. V Skupine D sú štyri tímy: (6),  (21),  (20) a  (37). V zátvorke je umiestnenie v rebríčku FIFA.
Víťaz skupiny sa stretne s druhým zo Skupiny D, a druhý zo skupiny sa stretne s víťazom Skupiny C. 
Všetky časy sú (UTC+2)

</doc>
<doc id="302011" url="https://sk.wikipedia.org/wiki?curid=302011" title="Euterpe oleracea">
Euterpe oleracea

Euterpe oleracea je druh palmy z rodu euterpa, pestovaný pre ovocie a vynikajúcu dužinu palmy.
Miestne názvy.
Plody - často aj rastlina - sa označujú port. "açaí" (), šp. "azaí, huasaí", angl. "assai, aqai, acai"; lokálne názvy v juž. Amerike: "wasséi, wassaye, ouasseye, wasiye, wasei, pino(t), was(i), manicole, pina(palm), palissadepalm, manaka, (swampoe-)prasara, wah-pu, wapoe, murrapo".
Názov palmy pochádza z tupiančiny (jazyková skupina centrálnej Južnej Ameriky) slova ïwasa'i ("ovocie, ktoré plače alebo vylučuje vodu"). Globálny dopyt po ovocí sa rýchlo rozšíril v posledných rokoch, a palma sa teraz pestuje predovšetkým na tento účel. Blízko príbuzný druh Euterpe edulis sa teraz prevažne používa na dužinu palmy.
Zber a využitie.
Ovocie.
Ovocím sú malé, okrúhle, čierno-fialové kôstkovice s priemerom asi 25 mm, na vzhľad a veľkosť podobné hroznu, ale s vačším množstvom vlákniny. Palma produkuje rozvetvené strapce 500 až 900 plodov dvakrát ročne.Celkom cca 20 kg. Plod má jediné veľké semeno asi 7-10 mm v priemere. Exokarp zo zrelých plodov je hlboko purpurovej farby, alebo zelený, v závislosti na druhu palmy a jeho zrelosti. Mezokarp je chudý, s konzistentnou hrúbkou 1 mm alebo menej. Obklopuje objemnú a ťažkú vnútornú vrstvu oplodia, ktorá obsahuje semeno s embryom a bohatým endospermom. Semená tvoria asi 80% ovocia. 
Bobule sa oberajú na konzumáciu. V štúdii troch tradičných populácií Caboclo v amazonskej oblasti Brazílie, bola palma opísaná ako najdôležitejší druh rastliny, pretože plody tvoria hlavnú časť ich stravy, do 42 % z celkového hmotnostného príjmu potravy hmotnosti. 
V brazílskom severnom federálnom štáte Pará sa dužina palmy (Euterpe oleracea) tradične podáva v tekvici zvanej "cuias" s tapiokou, a v závislosti od miestnych preferencií ju možno konzumovať buď slanú alebo sladkú (je známe, že sa používa mix cukru, rapadury a medu). Plody palmy sa stali populárnymi v južnej Brazílii, kde sa konzumujú ako chladená "Acai na tigela" ("Acai v miske"), väčšinou v zmesi s granolou. Plody palmy sa hojne konzumujú aj ako príchuť zmrzliny alebo šťavy, šťava sa používa aj ako príchuť likéru. Od roku 1990 sa šťavy a výťažky z palmy používajú na celom svete v rôznych zmesiach šťavy, dreniach, sýtených vodách a ostatných nápojoch. 
Doplnok stravy.
V ostatnej dobe sa bobule palmy dodávajú na trh ako potravinový doplnok. Spoločnosti ponúkajú produkty z bobúľ palmy vo forme tabliet, džúsov, drení, instantných nápojov v prášku, či celé ovocie.
Predajcovia týchto výrobkov tvrdia, že palma poskytuje zvýšenú hladinu energie, zlepšenie sexuálnej výkonnosti, zlepšenie trávenia, detoxikáciu, vysoký obsah vlákniny, zlepšenie vzhľadu pokožky, zlepšenie zdravia srdca, zlepšenie spánku a zníženie hladiny cholesterolu. Nezisková organizácia Quackwatch poznamenala, že "šťava z palmy má len strednú hladinu antioxidantov - menej ako hrozno Concord, čučoriedky alebo čiernočerešňová šťava, ale viac ako šťavy brusnice, pomaranča, či jablka." Okrem toho, do akej miery antioxidanty samé podporu zdravie, je predmetom mnohých diskusií. Žiadne vierohodné dôkazy nenaznačujú, že antioxidanty podporujú zníženie váhy. 
Podľa Centra pre vedu vo verejnom záujme (CSPI) z Washingtonu tisíce spotrebiteľov, mali problémy zastaviť opakujúce sa náklady spojene so "skušaním" bezplatných vzoriek produktov palmy. Rozšírené sú aj zrejme nepravdivé tvrdenia o liečbe cukrovky a iných chronických ochorení, ako aj zväčšení penisu a zvyšení sexuálnej aktivity mužov a sexuálnej príťažlivosti žien. 
Do marca 2009 neboli k dispozícii žiadne vedecky kontrolované štúdie podporujúce žiadne z týchto tvrdení. Podľa korešpondentky ABC News Susan Donaldson tieto výrobky neboli hodnotené v USA úradom pre potraviny a liečivá, a ich účinnosť je sporná. 
Na konci roka 2008, právnici Oprah Winfrey Show začali vyšetrovať údajné vyhlásenie výrobcov, že častý hosť Oprah Show doktor Mehmet Oz odporučil svoje výrobky alebo palmu všeobecne na redukciu váhy.
Plnohodnotné učinky acai, okrem čerstvých bobúľ s ktorými sa v Európe asi nestretneme, majú iba produkty "sušené mrazom" vo forme zmrazenej drene, alebo prášku samozrejme s odkazom na príslušný certifikát.
Iné použitie.
Okrem využitia jej bobúľ ako potraviny alebo príchute v tequile má palma aj iné komerčné využitie. Listy sa môžu použiť na klobúky, rohože, koše, metly a strechy pre domácnosti a kmene, odolné voči škodcom, pre pozemné staviteľstvo alebo sa môžu spracovať ako zdroj minerálov. 
Až 80 % hmotnosti plodov, semien palmy môže byť krmivom pre hospodárske zvieratá alebo ako súčasť organickej pôdy pre rastliny. Semená sa používajú na výsadbu nových rastlín, ktoré sa po získaní potrebnej veľkosti počas niekoľkých mesiacov vysádzajú na plantáže. Semená sú zdrojom nasýtených a polynenasýtených mastných kyselín.

</doc>
<doc id="302013" url="https://sk.wikipedia.org/wiki?curid=302013" title="CD Castellón">
CD Castellón

Club Deportivo Castellón, S.A.D. je španielsky futbalový klub založený v roku 1922 so sídlom v Castellón de la Plana, vo Valencii. V súčasnosti hrá druhú najvyššiu španielsku futbalovú súťaž, Segunda División. Jeho domovským stánkom je štadión Nou Castalia s kapacitou 16 000 miest.
Hráči.
Nižšie uvádzame niektorých slávnych hráčov klubu:

</doc>
<doc id="302016" url="https://sk.wikipedia.org/wiki?curid=302016" title="Vzletová a pristávacia dráha">
Vzletová a pristávacia dráha

Vzletová a pristávacia dráha (skratka "VPD"; iné názvy: runway – skratka "RWY", zriedkavo: ranvej; staršie: pista , vzletovo-pristávacia dráha, rozjazdová a pristávacia dráha, štartovacia a pristávacia dráha, rozbehová a dobehová dráha) je plocha, ktorá slúži na vzlet a pristátie lietadiel na letiskách. Plocha môže byť spevnená (betón, asfalt a pod.), prípadne nespevnená (najčastejšie trávnatá).
Vzletová a pristávacia dráha je súčasťou vzletovej a pristávacej plochy (angl. "landing and take-off area").
Pomenovanie dráh.
Dráhy sa označujú číselným označením v rozsahu od 01 do 36, ktoré udáva smer dráhy. Toto číslo je všeobecne rovné jednej desatine magnetického azimutu kurzu dráhy v stupňoch. Napríklad dráha s označením „24“ má smer približne 240°, tzn. zhruba juhozápadne, dráha „36“ má smer 360°, tzn. na sever. Nakoľko každú dráhu je možné využiť dvoma smermi, má taktiež dvojité označenie, ktoré sa číselne líši o 018 (= 180°). Dráha „24“ tak v opačnom smere nesie označenie „06“ (úvodná nula sa používa pre prevenciu prepočutia v rádiokomunikácii), dráha ako celok sa tak môže označovať napríklad „06-24“. V prípade vzletu alebo pristátia na dráhe 06, lietadlo bude mať kurz 60°.
Vzhľadom na to, že napr. dráhy v Severnej Amerike, ktoré ležia v rámci Kanadského vzdušného priestoru v Kanade sú číslované vzhľadom na relatívny pravý sever, pretože sa prejavuje blízkosť magnetického Severného pólu čo vyvodzuje väčšiu magnetickú deklináciu.
Ak je na letisku viac rovnobežných (alebo takmer rovnobežných) dráh, rozlišujú sa pridaným písmenom "L" (ľavá, "left"), "R" (pravá, "right"), prípadne "C" (prostredná, "center") k číslu identifikujúcemu smer dráhy. Napríklad, Jedna päť Ľavá (15L), Jedna päť Stredná (15C), Jedna Päť Pravá (15R). V opačnom smer sa identifikujúce písmená dráhy zmenia a to dráha Jedna Päť Ľavá (15L) bude dráha Tri Tri Pravá (33R), dráha Jedna Päť Stredná (15C) bude dráha Tri Tri Stredná (33C), dráha Jedna Päť Pravá (15R) bude dráha Tri Tri Ľavá (33L) (odvodené pridaním 18 k pôvodnému číslu dráhy pri priblížení z opačného smeru dráhy).
Na väčších letiskách s tromi a viacerými paralelnými dráhami (napr.Los Angeles, Detroit Metropolitan Wayne County, Hartsfield-Jackson Atlanta, Denver, Dallas/Fort Worth, Orlando a Phoenix Sky Harbor) niektoré identifikátory dráhy sú posunuté o 10 stupňov, aby sa zabránilo nejasnostiam, ktoré vyplývajú z viac ako troch paralelných VPD. Napríklad na letisku v Los Angelese, tento systém vyplynul k označeniu dráh 6L, 6R, 7L a 7R, hoci všetky štyri dráhy sú presne rovnobežné (približne v kurze 69 stupňoch). Na letisku Dallas-Fort Worth je päť paralelných dráh označené ako 17L, 17C, 17R, 18L a 18R, ktoré majú kurz 175.4 stupňov.
Pre prehľadnosť v rádiovej komunikácii, každé číslo dráhy je vyslovované individuálne: dráha tri šesť, dráha jedna štyri, atď. Úvodná nula, ako napr. "dráha nula šesť" alebo "dráha nula jedna ľavá", je súčasťou označovania všetkých ICAO a niektorých amerických vojenských letísk (ako napr.Edwards Air Force Base). Napriek tomu väčšina amerických civilných letísk úvodnú nulu vynecháva. To zahŕňa aj niektoré vojenské letiská ako je Cairns Army Airfield. Táto anomália môže viesť k nezrovnalostiam pri komunikácií medzi americkými pilotmi a riadiacimi letovej prevádzky v ďalších krajinách. Je veľmi bežné v krajinách ako Kanada, že napr. riadiaci letovej prevádzky dá pilotovi povolenie k dráhe 04 a pilot zopakuje povolenie ako dráha 4.
Označenie dráhy sa môže časom meniť kvôli pomalému posunu magnetických pólov po zemskom povrchu a magnetický smer sa zmení. V závislosti na umiestnení letiska a veľkosti posunu, môže byť nevyhnutné po určitom čase zmeniť označenie dráhy. Pretože sú dráhy označené vo smermi zaokrúhlenými k najbližším desiatim stupňom, táto zmena môže ovplyvniť niektoré dráhy viac ako ostatné. Napr. ak magnetický smer dráhy je 233 stupňov, bude dráhové označenie Dráha 23. Ak je magnetický smer zmenený nadol o päť stupňov na kurz 228, dráha bude mať stále označenie 23. Na druhej strane ak pôvodný magnetický smer bol 226 stupňov (Dráha 23) a smer sa zníži o 2 stupne na 224, dráhy by mala byť preoznačená na Dráha 22. Pretože tento posun samotný sa deje veľmi pomaly, preznačovanie dráh nie je bežnou a vítanou záležitosťou, pretože to vyžaduje urobiť sprievodné zmeny v letiskových mapách a popisných dokumentoch. Keď sa označenia dráh menia, obzvlášť na väčších letiskách, zmeny týkajúce sa značenia (premaľovanie veľkého označenia na oboch koncoch dráh a rolovacie značenie) sa zvyknú vykonávať v nočných hodinách kvôli vyhnutiu sa obmedzeniam prevádzky. V roku 2012 napr. bolo zmenené označenie na letisku v Prahe dráhy 13/31 na 12/30 kvôli zmene magnetickej deklinácie.
Pre lietadlá s pevnými krídlami je výhodné vykonávať vzlety a pristátia oproti vetru k zníženiu dráhy rozjazdu, zmenšeniu traťovej rýchlosti potrebnú pre rozlet a k zníženiu rýchlosti na dojazd a výdrž pri pristátí. Väčšie letiská majú zvyčajne niekoľko VPD v rôznych smeroch a tak môže byť použitá tá VPD, ktorá je najviac v súlade s veternými podmienkami. Vzletové a pristávacie dráhy sú preto často postavené v súlade s prevládajúcim vetrom v danej oblasti. Zostavenie veternej ružice je jedným z najdôležitejších krokov pri budovaní dráhového systému letiska.
Umiestnenie a zoskupovanie VPD.
Dve VPD s orientáciou v rovnakom smere sú klasifikované ako dvojité alebo paralelné VPD, čo závisí od ich vzájomnej vzdialenosti. V niektorých krajinách môže byť podľa letových pravidiel použitá iba jedna dráha v rovnakom čase za určitých podmienok (zvyčajne zhoršené podmienky počasia) v prípade malej vzájomnej vzdialenosti paralelných dráh.
Rozmery.
Dĺžka vzletovej a pristávacej dráhy.
Určenie dĺžky vzletovej a pristávacej dráhy je jedným z najdôležitejších podmienok pri výstavbe letiska vzhľadom na to, že týmto parametrom je nielen stanovený územný plán letiska, ale tiež prevádzkový účel letiska, pretože tým sa ovplyvňuje kapacita a druhy prevádzky obsluhovaného letiska. Tým, že dĺžka je tiež limitujúcim faktorom pre mnoho väčších typov lietadiel, jej predĺženie umožňuje prijatie lietadiel s väčším doletom a tým aj rozšírenie trhových možností. Pre stanovenie potrebnej dĺžky VPD pre kritický typ lietadla na danom letisku sa vychádza z letovej príručky lietadla, alebo z príručky od výrobcu lietadla pre prevádzku na letiskách (Airplane Characteristics for Airport Planning).
Pri návrhu letiskových dráh sa vyžíva tzv. menovitá dĺžka dráhy vzletu letúna. Menovitá dĺžka dráhy vzletu letúna predstavuje minimálnu dĺžku pre konkrétny typ letúnu požadovanú na vzlet pri maximálnej certifikovanej vzletovej hmotnosti, nadmorskej výške, štandardných atmosférických podmienok, bezvetria a nulového sklonu dráhy, ako je uvedené v príslušnej letovej príručke letúnu stanoveného certifikačným úradom, alebo rovnakými údajmi od výrobcu letúnu. Dĺžka dráhy znamená vyrovnanú dĺžku dráhy pre lietadlá prípadne v ostatných prípadoch dráhu na vzlet. Organizácia ICAO definuje rôzne dĺžky dráh vzletu letúna, tak ako je uvedené v nasledujúcej tabuľke:
"Menovité dĺžky dráh pre určité typy lietadiel podľa dokumentu Aerodrome Desing Manual"
Kódové označenie v tabuľke predstavuje kódový systém, kde pri návrhu letiskových prevádzkových plôch je pre každý kód vymedzený určitý limit. Prvá číslica (1 až 4) tohto označenia vyplýva z menovitej dĺžky dráhy. Druhé písmeno (A až F) stanovuje geometrické charakteristiky letúnu a to rozpätie krídiel a vzdialenosť vonkajších okrajov kolies hlavného podvozku.
Lietadlá väčšinou potrebujú dlhšiu časť dráhy vo vyšších nadmorských výškach kvôli zníženej hustote vzduchu, čím sa znižuje vztlak a výkon motora. Tým je vyžadovaná vyššia vzletová a pristávacia rýchlosť. Lietadlá tiež vyžadujú dlhšiu dráhu v teplejších a vlhkejších podmienkach. Väčšina komerčných lietadiel má tabuľku stanovenú výrobcom lietadla uvádzajúcej prispôsobenie k daným podmienkam počasia.
Najdlhšiu dráhu na svete s dĺžkou má letisko Čchang-to pang-ta ( ) v Tibete. Niekedy sa ako najdlhšia uvádza dráha 17/35 letiska Edwards Air Force Base s dĺžkou , tá je ale len nakreslená na dne vyschnutého jazera Rogers. Pre porovnanie, Letisko Bratislava má najdlhšiu dráhu dlhú , ktorá v súčasnosti umožňuje pristátie všetkých bežných typov lietadiel.
Pre prípad nehody sú na veľkých letiskách bezpečnostné zóny za okrajom vzletových a pristávacích dráh, niekde sa používa taktiež špeciálny povrch pomáhajúci v núdzi zastaviť lietadlo (tzv. EMAS, Engineered Materials Arrestor System).
Šírka vzletovej a pristávacej dráhy.
Pri návrhu zo šírky vzletovej a pristávacej dráhy sa vychádza najmä z geometrických charakteristík lietadiel, ktoré sú prevádzkované na uvažovanom letisku. Letecký predpis ICAO Annex 14 – Letiská, rozdeľuje lietadlá do 2 hlavných kategórií, ktoré sú pri návrhu dráhy uvažované. Prvou je referenčná dĺžka dráhy a druhou sú samotné geometrické vlastnosti letúnu. Na základe kombinácie týchto 2 faktorov je stanovuje šírka samotnej dráhy.
"Letiskový referenčný kód"
Minimálna šírka dráhy sa potom stanoví podľa nasledujúcej tabuľky:
"Minimálna šírka VPD"
Pre dráhy s presným priblížením je minimálna šírka dráhy pri kódových číslach 1 a 2.
Použiteľná dĺžka rozjazdu (Takeoff Run Available) je dĺžka VPD, ktorá je vyhlásená za použiteľnú a vhodnú pre rozjazd lietadlo pri vzlete.
Použiteľná dĺžka vzletu (Takeoff Distance Available) je použiteľná dĺžka rozjazdu zväčšená o dĺžku predpolia, pokiaľ ho VPD obsahuje.
Použiteľná dĺžka prerušeného vzletu (Accelerate-Stop Distance Available) je použiteľná dĺžka rozjazdu zväčšená o dĺžku dojazdovej plochy SWY (Stopway) za predpokladu, že je SWY k dispozícií a bol schválený príslušným úradom z hľadiska jeho únosnosti.
Použiteľná dĺžka na pristátie (Landing Distance Available) je dĺžka dráhy, ktorá je vyhlásená za použiteľnú a vhodnú pre dosadnutie a dojazd lietadla pri pristátí.
Vyhlásené dĺžky dráh.
Všetky vyhlásené dĺžky dráhy sú uvedené v Leteckej informačnej príručke AIP každého letiska.
Letiskové vozovky.
Výber letiskovej vozovky a tým spätého materiálu pre vybudovanie vzletovej a pristávacej dráhy závisí predovšetkým od typov lietadiel, ktoré budú dráhu užívať, ale taktiež od miestnych pôdnych podmienok. Jednotlivé požiadavky na povrch RWY, ktoré tiež definujú potrebnú únosnosť letiskových vozoviek je špecifikovaná v leteckom Annexe L-14 Letiská. Povrch dráhy tiež musí zodpovedať zabezpečeniu požadovaných brzdných účinkov pri pristátí príp. prerušených vzletoch lietadiel.
Základne rozdelenie letiskových vozoviek je nasledovné:
Voľba dráhy v používaní.
Ako "dráha v používaní" sa označuje tá vzletová a pristávacia dráha, na ktorej sa v danej dobe uskutočňujú vzlety a pristátia. Pretože vzlety a pristátia sa zvyčajne vykonávajú proti vetru, smer vetra všeobecne určuje dráhu v používaní.
Výber dráhy v používaní ale záleží na mnohých faktoroch. Na neriadených letiskách si piloti obvykle vyberajú dráhu pre vzlet a pristátie, ktorá najviac je v súlade s veternými podmienkami, ale nie sú povinní použiť špecifickú dráhu pre vzlet a pristátie. Napríklad pilot prilietavajúci z východu si môže vybrať priame priblíženie k dráhe smer východ-západ napriek malému zadnému vetru, alebo väčšieho bočného vetru k urýchleniu príletu, hoci je odporúčané vždy letieť nariadený letiskový okruh čím je zaručená bezpečnejšia separácia od ostatnej prevádzky a lepší prehľad pre pilota.
Na riadených letiskách je zvyčajne dráha v používaní určená vedúcim riadenia letovej prevádzky na letiskovej veži. Ale môžu existovať obmedzenia, ako je politika letiskového manažmentu (primárne používaná dráha v používaní v prípade bezvetria, alebo napr. požiadavky na znižovanie hlukového zaťaženia), ktoré určujú aktívnu dráhu, ktorá nemusí byť vždy v súlade s poveternostnými podmienkami.
Na väčších letiskách s viacerými vzletovými a pristávacími dráhami môže byť niekoľko dráh v používaní. Napr. v prípade letiska Chicago O'Hare je používaná dráha na pristátie 27L a 32L, na odlety sa používa 28 a 32R, čím sa vytvorí rad štyroch aktívnych dráh v používaní. Keď sú pristávacie zvolené dráhy 14R a 09R a občas tretia príletová dráha 14L, tým sa zvýši počet aktívnych dráh na päť.
Na väčšine letísk je systém dráh v používaní založený na poveternostných podmienkach (dohľadnosť a vertikálna dohľadnosť), rovnako ako vietor a podmienky a stav dráhy (rozlišuje sa či je dráha suchá, mokrá, alebo pokrytá snehom), efektívnosť (na letisku v O'Hare môže pristávať viac lietadiel na dráhu 14R/32L ako na dráhu 9R/27L), prevádzkové požiadavky (v prípade odletovej špičky je konfigurácia dráhového systému je optimalizovaná vo vzťahu odlety vs.prílety), denná doba (na letisku O'Hare je povinné používať dráhy 9R/27L zhruba od polnoci do šiestej hodiny rannej kvôli hlukovému obmedzeniu).
Letisko Londýn-Heathrow vo Veľkej Británií má 2 paralelné dráhy označené 09L/27R a 09R/27L. Najčastejšie sú použité v segregovanom alternatívnom spôsobe, čo znamená, že jedna dráha je použitá iba pre prílety a ďalšia je používaná iba na odlety hoci počas prevádzkovej špičky je použitý 'zmiešaný spôsob', keď sú použité obe dráhy pre vzlet a pristátie. Segregovaný spôsob stanovuje, že jedna dráha použitá prilietavajúcimi lietadlami je od 06:00 do 15:00 a následne sa prílety zmenia na druhú dráhu od 15:00 až do posledného odletu, po ktorom nastáva zmena na nočnú schému prevádzky čo umožňuje využívanie severnej alebo južnej dráhy pre prevádzku smerujúcej na západ, alebo na východ na štvortýždňovom cykluse. Dráhy používané pre pristátie lietadiel pred a po 15:00 sa tiež menia na týždennej báze.
Bezpečnosť prevádzky na dráhe.
Existujú 4 typy incidentov ovplyvňujúcich bezpečnosť prevádzky na vzletovej a pristávacej dráhe:
Vybavenie, osvetlenie a značenie.
Pretože vzlet a pristátie sú najrizikovejšími časťami letu, má vybavenie vzletových a pristávacích dráh zásadnú dôležitosť pre bezpečnosť. Dráhy sú vybavené svetelným zariadením a rádionavigačnými pomôckami, ktoré umožňujú lietanie v noci a za zhoršenej viditeľnosti. Rozsah vybavenia dráhy závisí od veľkosti letiska.

</doc>
<doc id="302020" url="https://sk.wikipedia.org/wiki?curid=302020" title="Latina">
Latina

Latina môže byť:

</doc>
<doc id="302021" url="https://sk.wikipedia.org/wiki?curid=302021" title="Martin &amp; la talpoj">
Martin &amp; la talpoj

Martin &amp; la talpoj je hudobná formácia, ktorú založil Martin Wiese po tom, ako sa skupina Persone stala neaktívnou. Pozostáva z Martina Wiese a jeho hudobných priateľov zo skupiny Jetpitol. V skupine Persone bol Wiese motorom, písal väčšinu hudby a textov piesní.
Podmienky v Persone sa ale zmenili a už nebolo možné spolu hrať. Wiese sa nechcel stratiť z esperantskej hudobnej scény a začal s nahrávaním sólového albumu. Nahrával ho počas "voľných chvíľ" 2 roky. Hlavnou piesňou sa stala "Pli ol nenio" ("Viac ako nič"). Podľa vyjadrenie Wiese názov zodpovedá podmienkam tvorby, "Lepšie ako nerobiť nič."
Skupina síce vznikla v roku 2005 a prvý album vydala v 2007 ale prvý elektrický koncert mala až na Kultura Esperanto-Festivalo 2009. Samotný Wiese však často koncertuje sám akusticky. Akustické koncerty sú dokonca často obľúbenejšie, lebo jasnejšie počuť hlas.

</doc>
<doc id="302029" url="https://sk.wikipedia.org/wiki?curid=302029" title="Isparta">
Isparta

Isparta, gr. Σπάρτα (Spárta), alebo Σπάρτη (Spárti), je mesto v Turecku, žije tu 250 000 obyvateľov. 
Dejiny.
V staroveku bolo územie Isparty v kraji Pisídia, kde žil kmeň Pisídov. Pisídia bola kolonizovaná Grékmi po Alexandrovych výpravách v helenistickom období. Významné mesto tu však vzniklo až v byzantskej dobe, kedy sa Isparta nazývala Varita. Nevieme presne, prečo sa neskôr mesto začalo nazývať Sparta. V 11. stor. územie dobyli Turci. Počas osmanskej nadvlády mnoho Grékov z Isparty ušlo do hôr, no Turci ich neskôr zavolali späť. Gréci tu tvorili významnú menšinu až do roku 1923, kedy sa konala Grécko-turecká výmena obyvateľov. Gréci boli hlavne podnikatelia, lekári, právnici a remeselníci, vďaka tomu mesto bohatlo, zvlášť významné tu bolo pestovanie kvetov a výroba orientálnych kobercov. Kobercové firmy patrili gréckym podnikateľom a aj samotní pracovníci boli najmä Gréci. V roku 1923 sa Gréci z Isparti usadili v meste Nea Ionia v Atike. Isparta je aj dnes známa ako mesto kvetov. Môžeme tu vidieť mešitu známeho osmanského architekta gréckeho pôvodu Sinana.

</doc>
<doc id="302030" url="https://sk.wikipedia.org/wiki?curid=302030" title="Iliušin Il-76">
Iliušin Il-76

Iliušin Il-76 (v kóde NATO: „Candid“) je strategické a taktické transportné lietadlo, ktoré bolo vyvinuté v Sovietskom zväze v 60. a 70. rokoch 20. storočia ako náhrada za turbovrtuľový Antonov An-12. Prvý prototyp stroja vzlietol 25. marca 1971 a ešte v tom istom roku ho predstavili na aerosalóne v Paríži, kde vzbudil veľký ohlas. Sovietske letectvo dostalo prvé sériové kusy v roku 1974. O dva roky neskôr zalietali civilnú verziu pre Aeroflot, postupne vznikali rôzne obmeny. Výroba zmodernizovaného lietadla pokračuje aj v súčasnosti.
Vznik a vývoj.
Vývoj Il-76 začal 28. júna 1966 na základe rozkazu ministra leteckého priemyslu ZSSR. V priebehu niekoľkých mesiacov bola vypracovaná štúdia, ktorá bola podkladom pre vznik technického návrhu nového vojenského dopravného lietadla so štyrmi prúdovými motormi Soloviov D-30KP. Tento technický návrh schválil najskôr hlavný konštruktér S.V. Iliušin (25. februára 1967) a dňa 27. novembra 1967 prijala uznesenie o postavení Il-76 aj Rada ministrov ZSSR. Konštrukčná kancelária Iliušin tak dostala za úlohu skonštruovať nákladné (transportné) lietadlo, ktoré by bolo schopné niesť náklad 40 ton na vzdialenosť v čase kratšom ako šesť hodín, schopné operovať z krátkej a neupravenej vzletovej a pristávacej dráhy a bolo by schopné vyrovnať sa s najťažšími poveternostnými podmienkami (napr. na Sibíri a v arktickej oblasti Sovietskeho zväzu). 
Výstavba prvého prototypu lietadla bola dokončená začiatkom roku 1971. Prvý let experimentálneho lietadla Il-76 sa uskutočnil dňa 25. marca 1971 pod velením skúšobného pilota E. I. Kuznecova. Stroj vzlietol z centrálneho letiska v Moskve a pristál na letisku Ramenskoje. O dva roky neskôr sa z toho istého moskovského letiska vzniesol aj druhý prototyp Il-76. Dňa 5. mája 1973 sa začali letové skúšky tretieho lietadla, ktoré bolo zároveň prvým sériovo vyrobeným. Druhé sériovo vyrobené a zároveň štvrté experimentálne lietadlo sa vznieslo do vzduchu v novembri 1973. Štátne skúšky vojenského dopravného lietadla Il-76 boli ukončené 15. decembra 1974, pričom štyri prototypy uskutočnili celkovo 964 letov a strávili vo vzduchu úhrnne 1676 hodín.
Výroba Il-76 bola umiestnená v Taškente, v Uzbekistane (toho času zväzová republika ZSSR). Prvé lietadlá tohto typu získal 339. vojenský transportný letecký pluk, ktorý sa nachádzal vo Vitebsku v Bielorusku. Dňa 21. apríla 1976 vydala vláda ZSSR dekrét o zavedení vojenského dopravného lietadla Il-76 do služby.
V roku 1990 boli vyvinuté modernizované verzie (Il-76MF, Il-76TF), ale neboli vyrobené vo veľkom množstve, kvôli finančným problémom hlavného odberateľa a užívateľa, ruského letectva. Prototyp predĺženej verzie Il-76MF, s väčšou kapacitou, prvýkrát letel 1. augusta 1995. Výroba prestala okolo roku 1997. Niektoré obchodné lietadlá boli modernizované na Il-76TD-90VD, počnúc rokom 2004, s využitím nových motorov PS-90 pre splnenie európskych predpisov hluku. V roku 2005 Čína objednala v Rusku 34 nových Il-76MD a 4 tankery Il-78, a v továrni v Taškente bolo dokončených 16 neúplných strojov. Il-76 sa vyrába v novej továrni v Ulianovsku v Rusku v spolupráci s továrňou v Taškente.
Používatelia.
Vojenskí používatelia.
 Alžírsko
 Angola
 Arménsko
 Azerbajdžan
 Bielorusko
 Čína
 India
 Irán
 Rusko
 Sýria
 Ukrajina
 Uzbekistan

</doc>
<doc id="302036" url="https://sk.wikipedia.org/wiki?curid=302036" title="Kamenné pole">
Kamenné pole

Kamenné pole je lokalita a zároveň názov ulice v Liptovskom Mikuláši. Nachádza sa v západnej časti mesta na katastrálnom území Palúdzka. Rozkladá sa medzi riekou Váh na východe, diaľnicou D1 na juhu a diaľničným privádzačom na západe a severe. Je súčasťou mestskej časti Palúdzka.
V súčasnosti je to intenzívne sa rozvíjajúca lokalita s prebiehajúcou výstavbou. Stojí tu hypermarket Tesco s čerpacou stanicou a Nákupné centrum Liptov, ktorého súčasťou sú obchodné domy Nay Elektrodom a Decodom, 6. decembra 2013 bolo uvedené do prevádzky multikino Golden Apple Cinema. Tiež sa tu nachádza pošta (PSČ 031 06), lekáreň a pobočka banky mBank. Premáva sem bezplatná linka miestnej MHD č. 14, prístup do lokality z diaľnice, Palúdzky i mesta je možný cez svetelnú križovatku na diaľničnom privádzači. Južne od NC Liptov vyrastie ďalšie obchodné centrum Shopping Village. 30. júna 2011 tu bola uvedená do prevádzky reštaurácia McDonald’s (súčasťou je aj McCafé) severovýchodne od objektu Tesca. V časoch kandidatúry Popradu-Tatier na Zimné olympijské hry 2002 a Zimné olympijské hry 2006 sa v tejto lokalite uvažovalo s výstavbou olympijskej dediny.

</doc>
<doc id="302037" url="https://sk.wikipedia.org/wiki?curid=302037" title="Nay Elektrodom">
Nay Elektrodom



</doc>
<doc id="302038" url="https://sk.wikipedia.org/wiki?curid=302038" title="ZOH 2002">
ZOH 2002



</doc>
<doc id="302040" url="https://sk.wikipedia.org/wiki?curid=302040" title="Sushi">
Sushi



</doc>
<doc id="302042" url="https://sk.wikipedia.org/wiki?curid=302042" title="Aberdeen (Škótsko)">
Aberdeen (Škótsko)

Aberdeen je tretie najľudnatejšie škótske mesto (220 420 obyvateľov).
Leží na východnom pobreží Severného mora medzi riekami Don a Dee. Mesto je kultúrno-priemyslovým centrom severovýchodnej časti Škótska. Pôvodne "kráľovské mesto" sa honosí prívlastkami ako „strieborné“ alebo „granitové“ (žulové) vďaka vizáži a hlavne farbám miestnych budov. Mesto je tiež nazývané „hlavným naftovým mestom Európy“, pretože je to sídlo mnohých ťažobných spoločností. Ďalším znakom Aberdeenu je jeho prístav, lodná doprava a rybárstvo.
Dejiny.
Aberdeen vznikol v roku 1891 spojením dvoch miest: Starý Aberdeen a Nový Aberdeen.
"Starý Aberdeen (Old Aberdeen)" bol založený ako biskupské sídlo v roku 580 na južnom brehu rieky Don. V roku 1336 ho takmer zničil Eduard III., mestský štatút získal v roku 1489.
&lt;br&gt;"Nový Aberdeen (New Aberdeen)" bol významný prístav a obchodné centrum na severnom brehu rieky Dee. Mestské práva získal už v roku 1179, kráľovské mestské práva v roku 1319. V roku 1497 bola pri prístave vybudovaná menšia pevnosť na ochranu pred Angličanmi. Počas občianskej vojny (1644 – 1647) bolo mesto zničené: v roku 1644 sa tu odohrala bitka pri Aberdeene a v roku 1647 pri drancovaní zomrela štvrtina obyvateľov mesta. Jeho najväčší ekonomický rozmach nastal v 18. ale najmä v 19. storočí.
Priemysel.
V minulosti tu prevládala ťažba a obchod so žulou (odtiaľ názov granitové mesto) a rybolov, ktorý má dlhú tradíciu. Na londýnsky Waterloo Bridge a budovu "parlamentu" bola použitá práve žula z Aberdeenu. Ďalej sa v Aberdeene spracovávala bavlna, ľan, ovčia vlna a papier. Počas veľkého rozmachu lodnej dopravy sa v Aberdeene, podobne ako v Glasgowe, stavali lode.
V súčasnosti úplne mesto ovládla ropa a služby, ktoré majú so spracovaním ropy priamu súvislosť. Stále sa spracováva žula, významný je i lodiarsky, textilný, papierenský a drevársky priemysel. Rybolov je v Aberdeene stále prítomný, ale väčší význam postupne získavajú prístavy v Peterheade a Fraserburghu, ležiace niekoľko desiatok kilometrov severne.
Školstvo.
Prvá aberdeenská univerzita (King's College) bola založená v roku 1494 v Starom Aberdeene Williamom Elphinstonom, ktorý bol v tomto meste katolíckym biskupom. Táto univerzita bola tretia najstaršia v Škótsku. Druhá, protestantská (Marischal College) bola založená v roku 1593 piatym grófom Marischalo a bola piatou najstaršou v krajine. Obe univerzity sa zlúčili v roku 1860 do súčasnej univerzity.

</doc>
<doc id="302044" url="https://sk.wikipedia.org/wiki?curid=302044" title="Bulgaria Air">
Bulgaria Air

Bulgaria Air () je bulharská národná letecká spoločnosť so sídlom v Sofii. Prevádzkuje lety až do 16 krajín, najmä Európy, čo predstavuje až 22 destinácií. Hlavnou základňou spoločnosti Bulgaria Air je letisko v Sofii.

</doc>
<doc id="302046" url="https://sk.wikipedia.org/wiki?curid=302046" title="Bitka pri ústí La Plata">
Bitka pri ústí La Plata

Bitka pri ústí La Plata bola jedna z námorných bitiek druhej svetovej vojny v Atlantiku medzi nemeckým a spojeneckým námorníctvom. Odohrala sa 13. decembra 1939 pri ústí La Plata.
Predohra.
21. augusta 1939 opustila bojová loď Admiral Graf Spee Wilhelmshaven, aby sa pred vypuknutím vojny dostal do Atlantiku. Tu mala pod velením námorného kapitána Hansa Langsdorffa ničiť nepriateľské obchodné lode. Podporu mu poskytovala zásobovacia loď Altmark. Od povolenia zahájiť útoky na nepriateľské lode do bitky pri ústí La Plata potopil 9 lodí.
Tieto útoky nemohli nechať britskú admiralitu v pokoji. Bolo zahájené rozsiahle pátranie. Jeho súčasťou bola aj Force G juhoamerická krížniková skupina, ktorej velil komodor Henry Harwood. Skladala sa z ťažkého krížnika HMS Exeter (kapitán Bell) a ľahkých krížnikov HMS Ajax (kapitán Charles Woodhouse) a HMS Achilles (kapitán Edward Parry).
Záver.
V neutrálnych vodách Montevidea sa Langsdorff pokúšal vyjednať čas nutný k oprave lode, ale to sa mu nepodarilo. Keď 17. decembra 1939 vypršalo ultimátum k opusteniu prístavu, vyplával Admiral Graf Spee za hranice trojmíľovej zóny a tam bol vyhodený do povetria. Zajatci boli prepustení a posádka odcestovala do Buenos Aires kde bola internovaná. Kapitán Hans Langsdorff sa 19. decembra v Buenos Aires zastrelil. 
Druhá časť zajatcov, ktorá sa plavila na zásobovacej lodi Altmark bola oslobodená 16. februára 1940. Vtedy ešte v neutrálnom nórskom prístave Jøssingfjord zaútočila posádka britského torpédoborca Cossack na palubu Altmarku a zajatcov oslobodila.
Ťažký krížnik Exeter sa musel odplaviť na opravy do Devonportu. Tu okrem opráv prebehla aj modernizácia a krížnik sa preto vrátil do akcie až v marci 1941. 

</doc>
<doc id="302049" url="https://sk.wikipedia.org/wiki?curid=302049" title="Mireille Mathieuová">
Mireille Mathieuová

Mireille Mathieuová (; * 22. júl 1946, Avignon, Francúzsko) je francúzska speváčka.
Hudobná kariéra.
Narodila sa v Avignone, v chudobnej mnohodetnej rodine. Mala trinásť súrodencov. Jej otec, Roger Mathieu, bol kamenár, ktorý sa chcel stať spevákom, matka Marcelle Mathieu sa starala o domácnosť. Mireille začala spievať už ako štvorročná v kostole počas polnočnej omše, neskôr rada počúvala rozhlasové nahrávky šansónových interpretov. Jej vzorom bola Edith Piaf. Už ako mladá pracovala v továrni. Z peňazí, ktoré si zarobila, platila za hodiny spevu u profesorky Laury Collierovej. 
Mireille Mathieu ako výrazný talent objavil Johnny Stark, ktorý bol manažér francúzskej speváckej hviezdy Johnnyho Hallydaya. Manažoval jej hudobnú kariéru, stretnutia s novinármi, s fotografmi, chodila na hodiny spevu, tanca, študovala francúzštinu, angličtinu či dokonca spoločenské správanie. Vystupovala s orchestrom Paula Mauriata, jej textárom bol André Pascal, ktorý bol autorom jej hitov, ako sú „Mon crédo“, „Viens dans ma rue“ či „La première étoile“. Dňa 21. novembra 1965 bola po svojom prvom televíznom vystúpení v parížskej Olympii označená za druhú Edith Piaf. Jej piesne „Mon crédo“ a „C'est ton nom“ sa stali vo Francúzsku veľkými hitmi, no známou sa stala aj za hranicami svojej krajiny: v Mexiku, Kanade a USA, kde vystúpila v "Ed Sullivan Show" (sledovanej 50 miliónmi divákov) či v relácii Dannyho Kayea. Neskôr v New Yorku v "Show Merva Griffina" či viackrát v "Carnegie Hall". V Las Vegas Mireille Mathieu vystúpila s Frankom Sinatrom a Deanom Martinom, jej vystúpenia sa konali v tomto meste aj v Universal Amphitheatre. Spievala aj v bývalom východnom bloku, v Zimnom paláci v Petrohrade; bola prvou speváčkou zo západných krajín, ktorá vystúpila v Číne.
Mireille Mathieu patrí medzi najpredávanejších hudobných umelcov sveta. Predala viac ako 100 miliónov hudobných nahrávok. Nahrala približne 1 200 piesní v deviatich jazykoch, spolupracovala so svetovými hudobnými osobnosťami, ako sú Charles Aznavour, Barry Manilow, Paul Anka, Plácido Domingo, Julio Iglesias, Tom Jones, Peter Alexander, spievala so Zborom Červenej armády a s mnohými ďalšími. Medzi jej najznámejšie piesne patria hity „Acropolis adieu“, „Ne me quitte pas“, „Santa Maria de la mer“ či úspešná coververzia piesne „Blue Bayou“ od Roya Orbisona. Viacero hitov Mireille Mathieu napísal francúzsko-alžírsky skladateľ Eddy Marnay, ktorý spolupracoval aj s Edith Piaf.
V roku 1985 speváčke umrel otec. V roku 1989 zomrel Johnny Stark. V tom istom roku bola Mireille Mathieu požiadaná vtedajším francúzskym prezidentom Françoisom Mitterrandom, aby zaspievala na počesť generála Charlesa de Gaulla. Rok nato absolvovala niekoľko koncertov v "Palais des Congrès" v Paríži. V roku 2005 Mireille Mathieu po štyridsiatich rokoch na hudobnej scéne a po vydaní jej 38. francúzskeho hudobného albumu vystúpila v Olympii. Mireille Mathieu podporila v prezidentských voľbách na námestiach Nicolasa Sarkozyho zaspievaním hymny „La Marseillaise“.

</doc>
<doc id="302050" url="https://sk.wikipedia.org/wiki?curid=302050" title="Mireille Mathieu">
Mireille Mathieu



</doc>
<doc id="302051" url="https://sk.wikipedia.org/wiki?curid=302051" title="Kristína Lujza Öttingenská">
Kristína Lujza Öttingenská

Kristína Lujza Öttingenská (* 30. marec 1671, Öttingen - † 12. november 1747, Blankenburg) bola vydatá Brunšvicko-wolfenbüttelská vojvodkyňa a stará matka českej a uhorskej kráľovnej Márie Terézie.
Životopis.
Narodila sa ako šieste dieťa grófa Albrechta Arnošta I. a jeho manželky Kristíny Frederiky Württemberskej. Matka zomrela 9. novembra 1674 a otec sa 30. apríla 1682 oženil s jej sestrou Eberhardinou Katarínou, ktorá zomrela krátko po pôrode svojho prvého dieťaťa, chlapčeka Albrechta Arnošta († 1684), v roku 1683.
Z piatich Kristíniných súrodencov sa dospelosti dožil brat Albrecht Arnošt II. (* 1669 – † 1731), a sestry Eberhardina Sofia (* 1666 – † 1700) a Henrietta Dorota (* 1672 – † 1728).
Život a potomkovia.
22. apríla 1690 sa vydala za Brunšvicko-wolfenbüttelského vojvodu Ľudovíta Rudolfa (* 1671 – † 1735), s ktorým mala štyri deti:

</doc>
<doc id="302052" url="https://sk.wikipedia.org/wiki?curid=302052" title="Tuleň bajkalský">
Tuleň bajkalský

Tuleň bajkalský ("Phoca sibirica"), v miestnom jazyku nerpa je jediný sladkovodný druh tuleňa na svete, ktorý žije ako endemit v Bajkalskom jazere, pričom dodnes nie je jasné, ako sa sem dostal. Je to jeden z najmenších druhov tuleňov. Vyznačuje sa dlhovekosťou (dožíva sa 56 rokov).
Popis.
Priemerná dĺžka dospelého tuleňa je okolo 110 centimetrov (samce sú trochu väčšie ako samičky), hmotnosť sa pohybuje okolo 75 kilogramov. Telo je pokryté srsťou sivej alebo čiernej farby. Zriedkavo môže byť srsť aj hnedá. Výborne sa potápa: v prípade nebezpečenstva dokáže vydržať pod vodou až 70 minút a za potravou sa môže potopiť až do hĺbky 300 metrov. Tuleň bajkalský je vrcholom potravinového reťazca v Bajkalskom jazere. Živí sa rybami. Samičky rodia jedno, niekedy aj dve mláďatá.
V minulosti ho lovili vo veľkých množstvách, hlavne kvôli vzácnej kožušine. V súčasnosti nie je tento druh tuleňa priamo ohrozený.

</doc>
<doc id="302057" url="https://sk.wikipedia.org/wiki?curid=302057" title="Appetite For Destruction">
Appetite For Destruction



</doc>
<doc id="302060" url="https://sk.wikipedia.org/wiki?curid=302060" title="Kalibrácia meradiel">
Kalibrácia meradiel

Kalibrácia meradiel je súbor úkonov, ktorými sa za špecifikovaných podmienok stanovuje vzťah medzi hodnotami veličín, ktoré sú indikované meradlom alebo meracím prístrojom alebo hodnotami reprezentovanými stelesnenou mierou alebo referenčným materiálom a zodpovedajúcimi hodnotami, ktoré sú realizované etalónmi.
V niektorých prípadoch sa za kalibráciu považuje aj adjustácia výstupných hodnôt meracieho systému, tak aby zodpovedali hodnotám etalónov s definovanou presnosťou.

</doc>
<doc id="302065" url="https://sk.wikipedia.org/wiki?curid=302065" title="Areus I.">
Areus I.

Areus I. (iné názvy: Áreus I., Areios I., Áreios I.; ) bol kráľ Sparty od roku 309 pred Kr. do roku 265 pred Kr. Pochádzal z kráľovskej rodiny Agiovcov. Jeho spolukráľmi z rodu Eurypontovcov boli Eudamidas I. (331 – 305 pred Kr.), Archidamos IV. (305 – 275 pred Kr.) a Eudamidas II. (275 – 244 pred Kr.)
Areios bol vnukom kráľa Kleomena II. Jeho nástup na trón predchádzal spor medzi gerúziou a eformi o tom kto bude kráľom. Kleomenes mal dvoch synov Akrotata a Kleonyma. Keďže starší Akrotatos už nežil, gerúzia navrhla, aby sa kráľom stal jeho syn Areus. Efori sa pokúšali dosadiť na trón korunného princa Kleonyma. Gerúzia si v tomto období dejín Sparty získavala čoraz väčší vplyv v politickom dianí a presadila si svoje.
V roku 280 pred Kr. sa na podnet Sparty zmobilizovali grécke štáty a to hlavne práve vytvoreného achájskeho spolku pod 
hnacou silou Ptolemaia Kerauna s úmyslom ukončiť dominanciu Antigona Gonata. Spartský kráľ Areios nato so spojencami vpadol na územie Aitolskeho spolku do Fokidy a to kvôli neoprávnenému obsadeniu posvätnej pôdy Delfskej veštiarne mestom Kirrha. Podľa rímskeho historika Juniana Justina ho po vyplienení mesta Kirrha a jeho okolia napadli pastieri, ktorí v počte 500 mužov prepadávali Sparťanov a ich spojencov v horách a spôsobili im veľké straty na životoch. Údajne padlo až 9 000 vojakov.(tento počet bol sotva reálny) Po tomto neúspechu Sparta chcela neskôr boje obnoviť, ale spojenci sa nepridali, lebo podozrievali Spartu, že jej nejde o oslobodenie Grécka, ale len o svoje mocenské ciele.
Po neúspešnom ťažení v Itálii sa v roku 274 pred Kr. Pyrrhos Epirský zapojil do zápasu o macedónske kráľovstvo. Keď obsadil časť Macedónie pokračoval v roku 272 pred Kr. vo vojne na Peloponéze. Spartské vojsko porazil v otvorenom boji a začal s obliehaním Sparty, ale narazil na nečakane tuhý odpor. Kráľ Areios bol v tom čase s 2000 vojakmi na vojenskej výprave na Kréte, kde ich so žiadosťou o pomoc pozval mestský štát Gortys, ktorý bol v konflikte s Knóssom. Spartské vojsko sa ešte stihlo vrátiť a za pomoci vojska z Argu sa im podarilo Spartu ubrániť. Pyrrhos odtiahol a napadol Argos, kde našiel svoju smrť. Pri pouličných bojoch mu na hlavu spadla škridlica.
V roku 267 pred Kr. začala tzv. Chrémonidova vojna, keď na jednej strane početná koalícia, ktorú tvorili Sparta, Atény, Achája a ďalšie gécke štáty s podporou egyptského panovníka Ptolemaia II. bojovali proti Macedónii, kde ešte stále vládol Antigonos Gonatas. Macedónci mali na attickom území v pevnostiach rozmiestnené vojenské posádky, ktoré kontrolovali Pireus. Spartské vojsko v snahe pomôcť Athénčanom utrpelo pri Korinte v roku 265 pred Kr. porážku, kde v boji zomrel ich kráľ Areus. Jeho následníkom sa stal syn Akrotatos.
Okolo roku 265 pred Kr. začala Sparta raziť svoje prvé mince. Boli to strieborné tetradrachmy so zobrazením kráľa Area.

</doc>
<doc id="302066" url="https://sk.wikipedia.org/wiki?curid=302066" title="Transcept">
Transcept



</doc>
<doc id="302069" url="https://sk.wikipedia.org/wiki?curid=302069" title="Terasa (architektúra)">
Terasa (architektúra)

Terasa je vonkajšia časť stavby určená väčšinou k praktickým i architektonickým účelom.
Terasa bývá väčšia než balkón, je umiestnená väčšinou nad úrovňou terénu, výnimkou nie sú ani strešné terasy. Terasa bývá primárne určená na pobyt osôb, napr. na relaxáciu, spoločenské akcie i ďalšie aktivity ako je grilovanie, opaľovanie a pod.

</doc>
<doc id="302076" url="https://sk.wikipedia.org/wiki?curid=302076" title="Terasa">
Terasa

Terasa môže byť:

</doc>
<doc id="302078" url="https://sk.wikipedia.org/wiki?curid=302078" title="Kamenz">
Kamenz

Kamenz (hornolužickosrbsky Kamjenc) je mesto na východe nemeckej spolkovej zeme Sasko, v okrese Budyšín. Mesto leží na rieke Schwarze Elster, asi 25 km juhozápadne od Hoyerswerda, 25 km severozápadne od Budyšína a 50 km severovýchodne od Drážďan. Mesto má 17 802 obyvateľov.

</doc>
<doc id="302082" url="https://sk.wikipedia.org/wiki?curid=302082" title="Pytheas z Massalie">
Pytheas z Massalie

Pytheas alebo Pýtheás (z Massalie alebo z Massilie) (4. storočie pred Kr.) bol starogrécky geograf, obchodník a cestovateľ z gréckej kolónie Massilia (dnes Marseille). Bol jedným z najväčších bádateľov staroveku. Približne v roku 325 pred Kr. podnikol cestu do severozápadnej Európy, kde navštívil veľkú časť Veľkej Británie a cestoval ďalej blízko k severnému polárnemu kruhu. Ako prvý popísal polnočné slnko, polárny ľad a germánske kmene. Zároveň vytvoril imaginárne miesto Thule, ako miesto na konci sveta.
Svoju cestu popísal v knihe "Peri tú Ókeanú", ktorá sa nezachovala (bola zničená spolu s Alexandrijskou knižnicou) a je známa iba vďaka kritikom. Úryvky dochovali vo svojich dielach autori ako Strabón, Eratosthenes z Kyrény a Plínius Starší. Avšak nikto mu jeho cestu neveril a považovali ho za blázna a klamára.

</doc>
<doc id="302084" url="https://sk.wikipedia.org/wiki?curid=302084" title="Pytheas z Massilie">
Pytheas z Massilie



</doc>
<doc id="302085" url="https://sk.wikipedia.org/wiki?curid=302085" title="Pytheas z Massílie">
Pytheas z Massílie



</doc>
<doc id="302088" url="https://sk.wikipedia.org/wiki?curid=302088" title="Lech am Arlberg">
Lech am Arlberg



</doc>
<doc id="302089" url="https://sk.wikipedia.org/wiki?curid=302089" title="Diviačia priepasť">
Diviačia priepasť

Diviačia priepasť patrí medzi najhlbšie priepasti na Slovensku. Nachádza sa vo východnej časti Plešivskej planiny v Slovenskom krase, v katastrálnom území obce Plešivec. Je hlboká 123 metrov. Názov dostala po náleze 3000 rokov starej zasintrovanej kostry diviaka ("Sus scrofa"). Od roku 1986 je národnou prírodnou pamiatkou a je súčasťou NP Slovenský kras. Patrí medzi jaskyne Slovenského krasu, ktoré boli zapísané do zoznamu svetového dedičstva UNESCO. Je verejnosti neprístupná.
Bola vytvorená tektonickými poruchami vo vápencoch silického príkrovu. Je tvorená sústavu komínovitých a deviatich dómovitých priestorov. Má bohatú a rozmanitú sintrovú výzdobu a viditeľný vývojový sled. Patrí medzi najkrajšie a najpozoruhodnejšie. Na dne priepasti na nachádzajú podzemné jazierka. Jaskyňa je významné zimovisko netopierov, preto sa v priepasti nachádzajú hrubé vrstvy guána. V roku 1966 bol v priepasti objavený troglobiontný šťúrik "Neobísium (Blothrus) slovacum", ktorý je jediným jaskynným šťúrikom na území Západných Karpát. 

</doc>
<doc id="302090" url="https://sk.wikipedia.org/wiki?curid=302090" title="Formikárium">
Formikárium

Formikárium je špecificky upravená nádoba, v ktorej sa chovajú mravce. Existuje viac druhov formikárií – sadrové, plastové akrylové, poprípade z inej hmoty, v ktorej sa dajú manuálne urobiť cestičky v miestnosti pre mravce. Potom sa formikárium zakryje priehľadným materiálom, a tak je možné sledovať život mravcov.
Predávajú sa aj formikáriá plnené špeciálnym priehľadným gélom, v ktorom si mravce môžu chodbičky budovať sami, to však vôbec nie je vhodne pre chov mravcov. Taktiež sa častokrát predávajú bez kráľovnej, avšak každý mravčí druh potrebuje kráľovnú. Preto aktivita robotníc časom pomaly klesá až klesne na nulu. Ak by ste chceli chovať mravce, veľmi účinné sú ytongové tvárnice, do ktorých môžete napríklad skrutkovačom vyryť cestičky s komôrkami. Vytvárajú sa rôzne tvary, veľkosťou by sa mali upravovať pre každý druh, či rod osobitne, ak sú mravce menšie, komôrky by mali byť tomu prispôsobené. Potom zasypte všetky komôrky pieskom (ale pozor, jedna musí byť nezasypaná, tam väčšinou zotrváva kráľovná) a prikryte sklom. Nezabudnite urobiť dva východy, do ktorých napojíte hadičky – jeden môže viesť do sklenenej nádoby (nejaké akvárium, plastová nádoba a pod.), ktorá bude na dne pokrytá zeminou (väčšinou sa používajú jemné štrky bledých farieb, aby bolo možné jednoducho pozorovať mravce) a v tejto nádobe bude takzvané kŕmidlo (môžete použiť mištičku na arašidy alebo viečko od zaváracieho pohára). Druhú hadičku môžete upchať a až bude kolónia väčšia, tak môžete pridať ďalšie formikárium a napojiť tam práve túto hadičku. Tiež nesmiete opomenúť správnu vlhkosť – tú je naozaj ľahké udržiavať. Urobte zospodu tvárnice oblúkovitou hlbokú ryhu tak, aby sa vám tam vošla nejaká miska, dajte tam misku a nalejte do nej vodu tak, aby bol kus tvárnice ponorený do vody a máte hotové krásne ytongové formikárium. Každý druh vyžaduje špecifickú teplotu a vlhkosť, na toto by mal chovateľ vždy dbať.

</doc>
<doc id="302091" url="https://sk.wikipedia.org/wiki?curid=302091" title="Lignocel">
Lignocel

Lignocel je kokosová drť používaná ako substrát do terárií. Predáva sa lisovaný a pred použitím ho treba zaliať vodou. Do hodiny po zaliatí zväčší svoj objem a stane sa sypkým. Hodí sa do terárií k rôznym živočíchom a dá sa použiť ako súčasť substrátu rastlín. Lignocel dobre udržuje vlhkosť.

</doc>
<doc id="302095" url="https://sk.wikipedia.org/wiki?curid=302095" title="Proces so skupinou Milady Horákovej">
Proces so skupinou Milady Horákovej

Proces so skupinou Milady Horákovej, zvaný tiež proces s vedením záškodníckeho sprisahania proti republike so skupinou Dr. Milady Horákovej či proces s Miladou Horákovou a spol., bol najväčší a najvýznamnejší vykonštruovaný politický bábkový proces v komunistickom Československu. Prebiehal od 31. mája do 8. júna 1950 a bol to jediný zo stoviek politických procesov z doby po februári 1948, v ktorom bola na trest smrti odsúdená a následne aj skutočne popravená žena.
Proces je označovaný ako najväčší, pretože na hlavnú skupinu boli nadviazané desiatky ďalších následných procesov po celom Česko-Slovensku a počet obžalovaných dosiahol čísla 639. Všetky tieto procesy tvorili dohromady jeden celok. Výsledkom hlavného procesu s Miladou Horákovou boli štyri justičné vraždy. Vrátane následných procesov však bolo udelených celkom 10 trestov smrti, 48 doživotných trestov a ďalšie tresty odňatia slobody v súhrnnej dĺžke 7 830 rokov.
Bol to ďalej prvý veľký politický proces, na ktorého príprave sa významne podieľali sovietski poradcovia (v tomto prípade poradcovia Lichačev a Makarov). Prvýkrát v ňom boli používané dopredu pripravené scenáre výpovedí.
Proces.
Vlna politických procesov, začatých podľa sovietskeho vzoru v krajinách východného bloku, sa nemohla vyhnúť ani Československu. Kremeľ a sovietski poradcovia v Prahe žiadali „vzorový proces“, ktorý by patrične odstrašil všetky potenciálnych odporcov režimu. Z mnohých rôznych variant bola nakoniec ako hlava vymysleného sprisahania vybraná poslankyňa národne socialistickej strany Milada Horáková. Príprava procesu prebiehala úplne pod vplyvom sovietskych poradcov, ktorí mimo iného zaviedli aj tzv. otázkové protokoly, ktoré doteraz čs. Bezpečnosť nepoznala, a presadili aj špeciálnu prípravu obžalovaných, ktorí sa museli svoje vystúpenia pred súdom donekonečna učiť. Pred súdom stálo 31. mája 1950 trinásť obžalovaných – osem bývalých funkcionárov strany národne socialistickej (Horáková, Zemínová, Kleinerová, Buchal, Hejda, Nestával, Pecl, Přeučil), dvaja sociálni demokrati (Peška, Dundr), dvaja funkcionári strany ľudovej (Hostička, Křížek) a jeden obvinený z trockizmu (Kalandra). Žaloba ich vinila z toho, že z nenávisti k ľudovo demokratickému režimu pripravovali protištátny puč a rôzne teroristické akcie, a to v žolde špionážnych služieb USA, Anglicka, Francúzska a Juhoslávie.
Podľa prokurátora mali obžalovaní kalkulovať s vypuknutím svetovej vojny a mali preto vedome oslabovať obranu ČSR. Tato koncepcia zodpovedala Gottwaldovým slovám z novembra 1948, podľa ktorých sa „porazená reakcia uchýli k teroru, sprisahaniam a kalkuláciám s vojnovým konfliktom“. Skrz dôkladnú prípravu procesu sa však jeho priebeh občas vymkol z réžie organizátorov a vždy aspoň niektorí z obžalovaných (Horáková, Přeučil, Buchal, Kleinerová) sa pred súdom bránili a pokúšali sa vyvracať niektoré obvinenia. Proces prebiehal deväť dní; každý deň po ukončení jednaní sa schádzali pracovníci Bezpečnosti s prokurátorom a hodnotili priebeh procesu, pričom sa snažili odhadnúť správanie obvinených v ďalších dňoch, aj reakcie verejnosti na proces.
Proces bol totiž výnimočný aj svojim ohlasom. Po prvých troch dňoch bol súd doslova zaplavený rezolúciami z tovární, úradov a obcí. Všetky volali po prísnom potrestaní, väčšina po treste smrti. Bol to dôsledok inštrukcií aparátu strany, v ktorých mimo iného stálo: "„Široko podchyťte ohlas procesu. Nech prehovorí hlas ľudového hnevu. Pripravte schôdze závodov a prejavy, na ktorých náš ľud povie, že zosilí bdelosť, že zvýši svoje pracovné úsilie, že zvyšky rozvratnej reakcie rozdrvíme. V uzneseniach nech je žiadané spravodlivé a prísne potrestanie rozvratných zločincov.“" Občania tejto žiadosti vyhoveli. Súd dostal až 6 300 rezolúcií, žiadajúcich smrť a plných výrazov ako „zlotřilá chamraď“, „zavilí zločinci“, „krvaví psi“. Prokurátor Josef Urválek pri súdnom procese: Tisíce prejavov, ktoré došli tomuto súdu zo všetkých vrstiev tohoto národa vyjadrujú nezmerný hnev nášho pracujúceho ľudu nad hanebnou činnosťou obžalovaných, vyjadrujú však i také… (pozri zvukový záznam z procesu) Do súdnej siene tak vstúpil nový prvok – organizovaný hnev ľudu. Zámerne pobúrenej atmosfére potom odpovedali aj rozsudky, vynesené 8. júna: štyria obžalovaní – Horáková, Buchal, Pecl a Kalandra – boli odsúdení k trestu smrti, ďalší štyria – Kleinerová, Nestával, Hejda a Přeučil – k doživotnému väzeniu a ostatých päť k väzeniu od 13 do 28 rokov.
Napriek tomu, že sa všetci odvolali, rozsudok bol potvrdený a neuspela ani žiadosť o milosť, ktorú podali odsúdení k trestu smrti prezidentovi Gottwaldovi. Napriek tomu, že svetová verejnosť vrátane známych vedcov (Albert Einstein, Bertrand Russell, John Desmond Bernal) a umelcov protestovala, Gottwald milosť neudelil a nechal tak popraviť aj ženu, matku šestnásť ročnej dcéry. Rozsudok bol vykonaný 27. júna 1950. Krátko potom sa konali tzv. následné procesy, ktoré prebiehali aj v ďalších mestách ČSR; v 35 procesoch bolo súdených 639 osôb, udelených 10 trestov smrti a 48 doživotných trestov.
Všetkých deväť odsúdených k dlhoročným trestom strávilo vo väzení najmenej desať rokov; v roku 1960 boli po amnestii prepustení F. Zemínová, A. Kleinerová a Z. Peška, roku 1962 J. Hejda a o rok neskôr boli podmienene prepustení J. Nestával, F. Přeučil, B. Hostička a J. Křížek. V. Dundr zomrel vo väzení r. 1957.
Obžalovaní a výšky trestov.
Zdroj: 
Sudcovia a prokurátori.
Zdroje: 

</doc>
<doc id="302096" url="https://sk.wikipedia.org/wiki?curid=302096" title="Suchoj Su-2">
Suchoj Su-2

Suchoj Su-2 bol sovietsky ľahký dvojmiestny bombardér vyrábaný na začiatku druhej svetovej vojny
Vznik a vývoj.
V roku 1937 vzlietol prototyp lietadla označený ako ANT-51 z konštrukčnej brigády P. O. Suchoja, ktorá pracovala v konštrukčnej kancelárii A. N. Tupoleva. V roku 1938 sa Suchoj osamostatnil a začal zdokonaľovať svoj prototyp. Sériová produkcia lietadla nazývaného aj BB-1 (bližnij bombardirovščik) bola zahájená v roku 1939. Do vypuknutia vojny v júni 1941 bolo jednotkám dodaných 100 ks Su-2. Počas vojny bolo lietadlo veľmi často obeťou streľby vlastných jednotiek. Dokonca aj sovietske letecké eso A. Pokryškin začal svoju kariéru zostrelením Su-2. Podieľalo sa na tom najmä utajovanie pomerne neznámeho typu lietadla. Toto lietadlo sa však skoro ukázalo ako neperspektívne a v roku 1942 bola daná prednosť výrobe bojových lietadiel Iľjušin Il-2. Lietadlá Su-2 boli stiahnuté z bojov s Nemeckom a boli odvedené na Ďaleký východ.
Popis konštrukcie.
Suchoj Su-2 bol dvojmiestny samonosný dolnokrídly jednoplošník so zaťahovacím podvozkom. 
Krídlo malo profil CAGI V s hrúbkou 17,6% v ose súmernosti, 15,26% na konci centroplánu a 8% na konci krídla. Dvojica nosníkov bola z oceľových profilov a stojín, rebrá, poťah a kostra kridielok z duralového plechu. Kridielka boli potiahnuté plátnom, na ľavom bola vyvažovacia plôška. Štvordielne celokovové odštiepne klapky boli ovládané hydraulicky.
Trup drevenej pološkrupinovej konštrukcie bol v priestore posádky a motorového ložiska spevnený priehradovou trúbkovou konštrukciou. Chrbát trupu a motor kryli duralové plechy, z rovankého materiálu bol aj koncový kužeľ trupu. Kryt kabíny pilota sa odsúval dozadu. Strelec sedel k pilotovi chrbtom v mechanicky otočnej veži, ktorej prekryt bol odklopný. Kabína pilota a strelca boli čiastočne pancierované tenkými plátmi na podlahe a bokoch trupu. 
Chvostové plochy: Kýl bol drevený, stabilizátor celokovový. Kormidlá mali duralovú kostru potiahnutú plátnom, na všetkých boli vyvažovacie plôšky.
Podvozok: hlavné kolesá s rozmermi 750 x 250 mm boli nesené na jednoduchých vzperách s hydropneumatickými tlmičmi. Ostrohové koliesko s rozmermi 300 x 125 mm bolo zatiahnuteľné len čiastočne. V zimnom období boli lietadlá vybavované zaťahovacím lyžovým podvozkom. Podvozok sa zaťahoval smerom k osi lietadla.
Pohonná jednotka: Lietadlá prvej výrobnej série boli poháňané dvojhviezdicovými štrnásťvalcovými motormi M-88B s výkonom 735 kW, stroje druhej série poháňali motory M-82 (AŠ-82) s výkonom 977 kW. Trojlistá nastaviteľná vrtuľa bola typu VIŠ-21SB. Hlavná palivová nádrž s objemom 425 l bola v trupe pred pilotným priestorom, v krídle boli dve palivové nádrže s objemom 140 l;nádrže mali ochranu proti požiaru.
Výzbroj: V krídle boli 4 guľomety ŠKAS kalibru 7,62 mm, každý so zásobou 650 nábojov. Rovnaké guľomety boli v streleckej veži a pod dvierkami v spodnej časti trupu. V centropláne bola pumovnica na 4 bomby po 100 kg a ďalšie dve bolo možné zavesiť pod krídlo. Časť lietadiel mala pod krídlami bodové závesníky pre koľajničky na 8 neriadených rakiet "RS-82" alebo "RS-132" .
Zdroj.
"časopis Modelář, 8/1988, str.19"

</doc>
<doc id="302097" url="https://sk.wikipedia.org/wiki?curid=302097" title="Jumovia">
Jumovia

Jumovia alebo Yumovia (; po jumsky Kwtsa(a)n) je pôvodný indiánsky kmeň v severnej Amerike v rezervácii Fort Yuma v amerických štátoch Arizona a Kalifornia. Patria do jazykovej skupiny yumaské jazyky.

</doc>
<doc id="302098" url="https://sk.wikipedia.org/wiki?curid=302098" title="Obrazce v Blythe">
Obrazce v Blythe

Obrazce v Blythe je skupina veľkých kresieb postáv na zemskom povrchu. Nachádzajú sa asi 24 kilometrov od kalifornského mestečka Blythe, ktoré pri pohľade z výšky utvárajú komplexný obraz. Podobné kresby sa nachádzajú v Peru v oblasti Nazca. Obrazce sú veľmi staré a podľa tvrdení Indiánov predstavujú božstvá.

</doc>
<doc id="302102" url="https://sk.wikipedia.org/wiki?curid=302102" title="Su-2">
Su-2



</doc>
<doc id="302107" url="https://sk.wikipedia.org/wiki?curid=302107" title="La-5">
La-5



</doc>
<doc id="302112" url="https://sk.wikipedia.org/wiki?curid=302112" title="John Lennon/Plastic Ono Band">
John Lennon/Plastic Ono Band

John Lennon/Plastic Ono Band je debutovým sólovým albumom anglického rockového hudobníka Johna Lennona. Bol vydaný po troch experimentálnych albumoch a koncertným albumom "Live Peace In Toronto 1969", ktoré boli oficiálne ouznačené ako albumy The Plastic Ono Band. 
Album John Lennon/Plastic Ono Band bol nahrávaný simuntálne s avantgardným debutovým albumom Yoko Ono s názvom "Yoko Ono/Plastic Ono Band" v štúdiách Ascot Sound Studios a Abbey Road Studios. Nahrávania obidvoch albumov sa zúčastnili identickí hudobníci, obaly obidvoch projektov sú si tiež veľmi podobné. 
Album "John Lennon/Plastic Ono Band" je považovaný za jedno z najlepších a prelomových Lenonovych diel. Časopis "Rolling Stone" ho v roku 2003 dal na 22. miesto zoznamu 500 najlepších albumov všetkých čias.
Zoznam skladieb.
Vinylová verzia na LP. Autorom všetkých piesní je John Lennon.

</doc>
<doc id="302113" url="https://sk.wikipedia.org/wiki?curid=302113" title="Majstrovstvá klubov FIFA 2000 – Zostavy">
Majstrovstvá klubov FIFA 2000 – Zostavy

Zostava tímov zúčastnených na majstrovstiev klubov FIFA 2000, ktoré sa uskutočnili od 5. do 14. januára 2000 v Brazíii. Celkovo sa zúčastnilo 184 hráčov z 8 tímov.
Al-Nasr.
Tréner: Milan Zivadinovic
Sport Club Corinthians Paulista.
Tréner: Oswaldo de Oliveira
Manchester United.
Tréner: Alex Ferguson
Club Necaxa.
Tréner: Raúl Arias
Raja Casablanca.
Tréner: Fatih Yamal
Real Madrid.
Tréner: Vicente del Bosque
South Melbourne FC.
Tréner: Ange Postecoglou
CR Vasco da Gama.
Head coach: Antonio Lopes

</doc>
<doc id="302119" url="https://sk.wikipedia.org/wiki?curid=302119" title="Twiins">
Twiins

Twiins (predtým Tweens) je slovenská skupina, ktorú tvoria dve sestry (dvojičky) Veronika Nízlová a Daniela Nízlová (* 15. máj 1986, Hronský Beňadik). Obidve študovali v Bratislave na Vysokej škole ekonómie a manažmentu verejnej správy v Bratislave. Prvýkrát sa objavili v detskej pesničkovej súťaži Hviezdička, ktorú v roku 1996 vyhrali. Začínali v roku 1996 pod menom Tweens, ktoré im vymyslel Daniel Hevier. V roku 2008 zmenili názov na Twiins, keď natočili videoklip k piesni "I Don't Know", ktorý sa natáčal v USA.
Eurosong 2011.
14. mája 2011 reprezentovali Slovensko na 56. ročníku medzinárodnej hudobnej súťaže Eurovision Song Contest 2011 v nemeckom Düsseldorfe. Keďže kvôli úsporným opatreniam sa nekonalo národné kolo, do súťaže boli nominované priamo rozhodnutím RTVS.

</doc>
<doc id="302120" url="https://sk.wikipedia.org/wiki?curid=302120" title="Borovica lesná">
Borovica lesná

Borovica lesná (iné názvy pozri nižšie; lat. "Pinus sylvestris" alebo "Pinus silvestris") je druh z rodu borovica ("Pinus").
Je to ihličnatý strom s mohutným, hlboko idúcim hlavným koreňom a široko rozostretou až plochou korunou.
Názvy.
Slovenské názvy tohto druhu sú: borovica lesná, sosna, staršie: borovica sosna, nevhodne: "borovica sosnová", zriedkavo: sosna obyčajná; zastarano: "borovica obecná", "borovica lesnia", "sosna lesná", "sosna obecná", "sosna svrčina", "sosna borovice", "chvoj"; ľudovo zastarano: "svrčina"; ľudovo alebo zastarano: borovica; mimo taxonómie alebo ľudovo bor, bôr(a)
Vzhľad.
Má vysoko posadenú korunu a dorastá do výšky 20 až 40 m. Ihlice sú dlhé 4-8 cm, vyrastajú vo zväzkoch po dvoch z brachyblastu. Kvitne v máji a júni. Vajcovito-kužeľovité šišky sú visiace, nedozreté zelené, dozreté sivohnedé, 3-6 cm dlhé a 1-3cm široké a semená sú krídlaté. Samčie šišky sú žltkasté, samičie sú červenkasté, zvyčajne párovité na konci vetví.
Výskyt.
Areál borovice lesnej zahŕňa mierny a chladnejší pás celej Eurázie; južné hranice areálu sa nachádzajú približne na 45º a 50º s. š., na sever sa vyskytuje až po polárny kruh. V Európe sa výnimočne nachádza aj v Stredomorí, ale napr. v južnej Ukrajine a Rusku sa prirodzene nevyskytuje. Najsevernejší výskyt borovice sosnovej je Laponsko. V Severnej Amerike je pestovaná iba lesnícky.

</doc>
<doc id="302121" url="https://sk.wikipedia.org/wiki?curid=302121" title="Tweens">
Tweens



</doc>
<doc id="302124" url="https://sk.wikipedia.org/wiki?curid=302124" title="Marek Čech">
Marek Čech

Marek Čech môže byť:

</doc>
<doc id="302125" url="https://sk.wikipedia.org/wiki?curid=302125" title="Pinus sylvestris">
Pinus sylvestris



</doc>
<doc id="302126" url="https://sk.wikipedia.org/wiki?curid=302126" title="Post-Capitalist Society">
Post-Capitalist Society

Post-Capitalist Society (Postkapitalistická spoločnosť) je významné politologické, sociologické a ekonomické dielo amerického mysliteľa v oblasti manažmentu P. F. Druckera (1909-2005) z roku 1992. 
Pod vplyvom tohto diela začali myslitelia v manažmente hovoriť o "novej spoločnosti" buď označovanej ako vedomostná spoločnosť alebo ako postkapitalistická spoločnosť, ktorá vzniká v prvých dekádach 21.storočia.
Obsah diela.
Definuje postkapitalistickú spoločnosť v historických súvislostiach, zaoberá sa ekonomickým, politickým a sociálnym usporiadaním "vedomostnej spoločnosti", poskytujúce komplexný prehľad o histórii od kapitalizmu k spoločnosti vedomostí, a popisuje politický systém od národného štátu k megaštátu a objavenie sa vedomostnej ekonomiky.
Úvod: Transformácia:
Citujú sa tri zásadné vety:
"Vždy v priebehu niekoľkých storočí nastávajú v histórii Západu výrazné transformácie. V priebehu niekoľkých krátkych desaťročí spoločnosť pretvára samu seba - mení sa jej pohľad na svet, jej základné hodnoty, jej sociálna a politická štruktúra, jej umenie, jej kľúčové inštitúcie. Po 50 rokoch je tu už úplne nový svet. A ľudia v ňom narodení si už ani nedokážu predstaviť ten svet, v ktorom žili ich prarodičia a do ktorého sa narodili ich vlastní rodičia. My sami teraz žijeme v dobe takej transformácie, keď sa tvorí postkapitalistická spoločnosť. A o tom je táto kniha." píše P.F.Drucker,s.9.
"Teraz však táto transformácia nie je obmedzená iba na západnú spoločnosť a dejiny Západu. Jednou zo zásadných zmien je, že už nejde o "západnú" históriu či civilizáciu. Existuje iba svetová história a svetová civilizácia - ale obe sú "pozápadnelé"."
P.F.Drucker,s.10.
"Dostatočne sme už vkročili do novej postkapitalistickej spoločnosti, aby sme mohli preskúmať a zrevidovať sociálnu, ekonomickú a politickú históriu obdobia kapitalizmu a národného štátu." P.F.Drucker, s.11. 
Obsah diela rozdelený na kapitoly:
Časť prvá:"Spoločnosť": Od kapitalizmu k spoločnosti vedomostí. Spoločnosť organizácií. Práca, kapitál a ich budúcnosť. Produktivita nových pracovných síl. Organizácia založená na zodpovednosti.
Časť druhá: "Politický systém":
Od národného štátu k megaštátu. Transnacionalizmus - Regionalizmus - Tribalizmus. Potreba zásadnej premeny vlády. Aktívne občianstvo prostredníctvom sociálneho sektoru.
Časť tretia: "Vedomosti":
Vedomosti: ich ekonómia, ich produktivita. Zodpovedná škola. Vzdelaná osobnosť.
Najdôležitejšie premisy diela v citátoch:
„Je prakticky isté, že spoločnosť bude zároveň nesocialistická a postkapitalistická. A je tiež isté, že jej "prvotným ekonomickým zdrojom budú vedomosti". To tiež znamená, že bude musieť byť spoločnosťou organizácií. 
Nositeľmi vedomostí ako ekonomického zdroja produktivity sú ľudia, prevažne zamestnaní v organizáciách. To znamená, že "vedomostní pracovníci" budú zároveň vlastníkmi vedomostí ako výrobného prostriedku a zároveň s nimi budú pracovať."
Z tohto dôvodu sa hovorí o "vedomostnej spoločnosti".
P.F.Drucker uvádza dve hlavné triedy postkapitalistickej spoločnosti:
"vedomostní pracovníci" ("knowledge workers"), ktorí vlastnia, vyvíjajú vedomosti, pracujú s nimi a riadia používanie vedomostí a ich rozmiestňovanie ( vtedy sa označujú ako manažéri vedomostí (knowledge managers) a
"obslužní pracovníci" ("service workers"), ktorí pracujú na základe vyvinutých vedomostí,
pričom obe sociálne triedy sproduktívňujú vedomosti ako ekonomický zdroj. Predpokladá používanie trhovej ekonomiky, kde v rámci trhového mechanizmu v globálnej ekonomike peniaze slúžia viac ako ako obeživo než ako produktívny zdroj.
"Vzdelaní pracovníci vlastnia svoje vedomosti a môžu si ich kamkoľvek brať so sebou.
"Ekonomickou výzvou" pre postkapitalistickú spoločnosť bude preto produktivita kvalifikovanej práce a vzdelaný pracovník.
"Sociálnou výzvou" bude oproti tomu zabezpečenie dôstojnosti pre druhú triedu postkapitalistickej spoločnosti, pre obslužných pracovníkov. Týmto spravidla chýba potrebné vzdelanie, aby mohli vykonávať práce založené na vedomostiach. A v každej krajine, dokonca aj v tej najvyspelejšej, budú títo pracovníci tvoriť väčšinu." (s.15, P.F.Drucker). 
"Národný štát bude iba jednou z ďalších, i keď kľúčovou zložkou systému, ktorý nazývame „postkapitalistický politický systém“, v ktorom žijú vedľa seba a vzájomne medzi sebou súťažia štruktúry nadnárodné, regionálne, národné, lokálne, alebo dokonca kmeňové."P.F.Drucker,s.11 
„Prechod k postkapitalistickej spoločnosti sa začal krátko po druhej svetovej vojne. Nová spoločnosť využije voľný trh ako vyskúšaný mechanizmus ekonomickej integrácie. Ťažiskom bude jej štruktúra, sociálna a ekonomická dynamika, jej spoločenské triedy a sociálne problémy, ktoré sú odlišné od tých, ktoré dominovali ostatných 250 rokov a definovali problémy, okolo ktorých sa kryštalizovali politické strany, sociálne skupiny, spoločenské hodnotové systémy a osobné i politické snahy.“ P.F.Drucker,s.13-14.
"Dnes sme niekde uprostred tejto transformácie, ktorá zrejme nebude uzatvorená pred rokom 2010, alebo 2020. Ale zmenila už politickú, ekonomickú, sociálnu a mravnú tvár sveta." P.F.Drucker, s.10.
Povedali o Druckerovi a diele.
"Svetový ohlas si získal P.F.Drucker hlavne ako autor celého radu vynikajúcich publikácií o manažmente a ekonomických, politologických a sociologických štúdií. "Postkapitalistická spoločnosť" je jeho najnovšou knihou ( český preklad rukopisu vyšiel iba niekoľko mesiacov po vydaní v anglickom jazyku v renomovaných nakladateľstvách HarperCollins (New York) a Butterworth-Heinemann (Oxford)v septembri 1992," napísal na rube knihy editor vydavateľstva Management Press Praha, 1993. 
Gery Hamel: "P.Drucker si získal renomé ako teoretik riadenia. V tejto oblasti sa ale osvedčil aj ako prorok. Vo svojej práci z roku 1969 v jasných obrysoch predpovedal objavenie sa "ekonómie vedomostí". Rád by som vyzval všetkých "rádoby" učiteľov manažmentu: pokúste sa nájsť a vyjadriť niečo, čo už skôr P.F.Drucker nepovedal, alebo to nepovedal dobre. Takto vysoko postavená úroveň by významným spôsobom obmedzila počet kníh o podnikaní, ktoré prepĺňajú regále kníhkupectiev a dala by manažérom určitú nádej na získanie skutočne sviežeho rozhľadu."(Kompendium managementu, Stuart Crainer, 1998. Computer Press, Praha, s.51) 
Externé odkazy.
Studia Politica Slovaca SAV 2/2009, 
http://www.ceeol.com/aspx/authordetails.aspx?authorid=f6b15e24-4b94-460f-a495-d112a3e4d6e7, (kliknúť na view)

</doc>
<doc id="302127" url="https://sk.wikipedia.org/wiki?curid=302127" title="Post-capitalist society">
Post-capitalist society



</doc>
<doc id="302128" url="https://sk.wikipedia.org/wiki?curid=302128" title="Peter Ferdinand Drucker">
Peter Ferdinand Drucker



</doc>
<doc id="302129" url="https://sk.wikipedia.org/wiki?curid=302129" title="Please Please Me">
Please Please Me

Please Please Me je debutový album britskej rockovej skupiny The Beatles, ktorý 22. marca 1963 vydalo hudobné vydavateľstvo Parlophone. Autormi ôsmich zo štrnástich skladieb tohto albumu je dvojica Lennon/McCartney. Album vyšiel po tom ako sa „Chrobáci“ stali na anglickom hudobnom trhu úspešnými singlami „Please Please Me“ (#1) a „Love Me Do“ (#17).
V máji 1963 sa tento album dostal na vrchol britských hitparád a zostal na ňom tridsať týždňov, kým ho nevystriedal album "With the Beatles". Pre hudobný trh Spojeného kráľovstva bolo toto neobvyklé, nakoľko sa v tomto období na vrchole predaja držali väčšinou albumy s filmovou hudbou a s ľahkými piesňami na počúvanie.
V roku 2003 sa tento album dostal na 39. miesto rebríčka 500 najlepších albumov všetkých čias, ktorý zverejnil časopis Rolling Stone. Bol šiestym albumom v poradí, z jedenástich ktoré sa od skupiny The Beatles do tohoto rebríčka dostali. Pred ním sa umiestnili albumy "Sgt. Pepper’s Lonely Hearts Club Band", "Revolver", "Rubber Soul", "The Beatles (The White Album)" a "Abbey Road".
Dve skladby z albumu "Please Please Me", „I Saw Her Standing There“ a „Please Please Me“ sa nachádzajú v zozname The 500 Greatest Songs of All Time.
Nahrávanie albumu.
Pre britské popové vinylové LP albumy v dobe nahrávania bol normovaný počet skladieb na jednu stranu po siedmich. Pre Spojené štáty bola norma maximálne päť až šesť piesní na každú stranu a zvyšné štyri boli vydané na dvoch singloch. Dňa 11. februára 1963 bolo v hudobných šúdiách vydavateľstva EMI (neskô nazvaných Abbey Road Studios), producentom George Martinom a skupinou The Beatles začaté priame (naživo) nahrávanie piesní, ktoré skončilo po 585 minútach (9 hodín a 45 minút). V troch (približne trojhodinových) blokoch tohto nahrávacieho dňa nahrala skupina The Beatles iba mierne upravenú reprezentačnú vzorku repertoáru, s ktorým dovtedy vystupovala v Liverpoolskom Cavern Clube. Pôvodným zámerom George Martina bolo nahrať živé vystúpenie skupiny pred domácim publikom v Caverne 9. decembra 1962, no pre určité technické problémy od neho upustil. Poslednou skladbou nahrávania v štúdiu bola coververzia skladby „Twist and Shout“. Počas výroby albumu "Please Please Me" bola nahratá aj skladba „Hold Me Tight“, ktorá bola vydaná až na nasledujúcom albume "With the Beatles". 
Celý tento nahrávací deň stál kapelu The Beatles 400 libier. Piesne boli nahrávané na dvojstopý páskový magnetofón. Väčšia časť nástrojov bola na jednej zo stôp, na druhej stope bola nahrávka spevu. Mono a stereo verzie skladieb boli nahrávané naraz. V stereo skladbách boli stopy rozdelelné jedna do ľavého a druhá do pravého kanálu spolu s ozvenou, ktorá mala tieto stopy spájať. Tento spôsob mixovania sterea bol v tejto dobe bežný no mal neblahý dopad na počúvanie nahrávok v slúchadlách.
Zoznam skladieb.
Zoznam na vinylovom LP. Autormi skladieb je dvojica McCartney/Lennon, ak nie je uvedené ináč.

</doc>
<doc id="302135" url="https://sk.wikipedia.org/wiki?curid=302135" title="Majstrovstvá klubov FIFA 2005 – Zostavy">
Majstrovstvá klubov FIFA 2005 – Zostavy

Zostava tímov zúčastnených na majstrovstiev klubov FIFA 2005, ktoré sa uskutočnili od 11. do 18. decembra 2005 v Japonsku. Celkovo sa zúčastnilo 138 hráčov zo 6 tímov.
Al-Ahly.
Tréner: Manuel José de Jesus
Al-Ittihad (Jeddah).
Tréner: Anghel Iordanescu
Deportivo Saprissa.
Tréner: Hernan Medford
Liverpool.
Tréner: Rafael Benítez
São Paulo.
Tréner: Paulo Autuori
Sydney FC.
Tréner: Pierre Littbarski

</doc>
<doc id="302138" url="https://sk.wikipedia.org/wiki?curid=302138" title="Jan Hála (maliar)">
Jan Hála (maliar)

Jan Antonín Hála (* 19. január 1890, Blatná† 17. máj 1959, Važec) bol český maliar, kresliar, ilustrátor a dokumentarista folklóru, žijúci väčšinu života na Slovensku.
Životopis.
Narodil sa v rodine pekárskeho majstra Jana Hálu a Rozálie, rod. Černochovej v Blatnej na námestí č. 81. Rodný dom bol zbúraný, na jeho mieste stojí sporiteľňa, na ktorej je pamätná doska. Ľudovú školu vychodil v Blatnej v roku 1905, potom študoval na gymnáziu v Českých Budějoviciach a v roku 1909 na Filozofickej fakulte Karlovej univerzity, odbor história. 
Maliarstvo študoval najskôr v súkromnej maliarskej škole Ferdinanda Engelmüllera a v rokoch 19101915 na Akadémii výtvarných umení v Prahe v ateliéri pre figurálnu maľbu Maxa Pirnera.
Od roku 1918 žil v Blatnej, Moste a od augusta 1923 až do svojej smrti vo Važci. Výnimku tvoria roky 19391940, keď prechodne býval vo svojom rodisku a rok 1929, keď sa v Myšenci neďaleko Protivína oženil s Mariou Chlupsovou, s ktorou mal tri deti. Najmladší syn Jan Mikuláš Hála (* 1937) je tiež maliarom - reštaurátorom a pracuje v Lažánkach pri Blatnej.
Obdivoval dielo Mikoláša Aleša, sympatizoval s hnutím českej sociálnej maľby. Objavenú skutočnosť v podtatranskej obci Važec stvárňoval ako etnograf-dokumentarista, písal esejistické reportáže do Lidových novín. Po celý život vo svojej tvorbe čerpal námety zo života obyvateľov Važca. Od roku 1925 sa stáva členom Spolku slovenských umelcov, v roku 1928 Umeleckej besedy slovenskej, od roku 1948 Zväzu slovenských výtvarných umelcov. Za účasť v SNP bol vyznamenaný Zlatou hviezdou partizánskeho oddielu Vysoké Tatry.
Tvorba.
Vytvoril stovky kresieb, olejomalieb, ilustrácií, ilustrácií kníh. Výber:

</doc>
<doc id="302141" url="https://sk.wikipedia.org/wiki?curid=302141" title="Afarčina">
Afarčina

Afarčina je nížinný východokušitský jazyk používaný v Etiópii, Eritreji a Džibutsku. Odhaduje sa približne 1,5 milióna užívateľov, predovšetkým medzi Afarmi. Základné poradie slov je rovnako ako v ostatných východokušitských jazykoch typu SOV (podmet - predmet - sloveso). Afarčina je blízko príbuzná jazyku Saho.

</doc>
<doc id="302142" url="https://sk.wikipedia.org/wiki?curid=302142" title="FC Cartagena">
FC Cartagena

Fútbol Club Cartagena je španielsky futbalový klub so sídlom v Cartagene v autonómnej oblasti Murcia. Bol založený v rok 1995 a v súčasnosti hrá v druhej najvyššej španielskej futbalovej súťaži, Segunda División. Domovským stánkom klubu je štadión "Cartagonova" s kapacitou 15 105 miest.
História.
Fútbol Club Cartagena bol založený v roku 1995. V prvých ôsmich sezónach bol známy ešte pod menom "Cartagonova Fútbol Club", v Segunda División B začal hrať od sezóny 1998/99.
Historickým momentom pre klub je postup do Segunda División v sezóne 2009/10.
Hráči.
Medzi slávnych hráčov klubu patria napr.:
Tréneri.
Súčasným trénerom klubu je Juan Ignacio Martínez. Medzi slávnych trénerov klubu patria napr.: 

</doc>
<doc id="302143" url="https://sk.wikipedia.org/wiki?curid=302143" title="Skupinová polarizácia">
Skupinová polarizácia

Skupinová polarizácia je tendencia sociálnych skupín robiť rozhodnutia, ktoré sú extrémnejšie než rozhodnutia jednotlivcov (priemer rozhodnutí jednotlivcov tvoriacich skupinu). Takáto tendencia sa prejavuje za predpokladu, že väčšina členov skupiny zastáva rovnaké stanovisko. 
Napr.: Ak väčšina členov skupiny zastáva opatrné riešenie situácie, bude skupinové riešenie ešte opatrnejšie.
Za príčiny skupinovej polarizácie býva označovaná presvedčovacia komunikácia (ostatní členovia skupiny prichádzajú s novými argumentmi) alebo sociálne porovnávanie (prispôsobenie sa názorom ostatných z dôvodu dobrej sebaprezentácie).

</doc>
<doc id="302145" url="https://sk.wikipedia.org/wiki?curid=302145" title="Bogardusova škála sociálnej vzdialenosti">
Bogardusova škála sociálnej vzdialenosti

Bogardusova škála sociálnej vzdialenosti (iné názvy: Bogardusova škála sociálneho dištancu, Bogardusova škála sociálnej dištancie, Bogardusova stupnica sociálnej vzdialenosti) je stupnica na meranie rasizmu a iných etnických predsudkov, ktorú vytvoril Emory S. Bogardus začiatkom 20. storočia.
V podstate sa skladá zo znakov, ktoré majú ukázať, akú ,sociálnu vzdialenosť" respondenti pociťujú medzi sebou a inými skupinami. Odpovede ukazujú, ako blízky kontakt a aký vzťah s členmi týchto skupín by respondent toleroval či akceptoval.
Respondent dostane zoznam sociálnych skupín a u každej skupiny musí označiť niekoľko výrokov. Napríklad:
Výsledky škály sa potom používajú na identifikáciu rôznych predsudkov. Dá sa ale domnievať, že vďaka skresleniu odpovedí a vzrastajúcemu povedomiu o nebezpečnosti bigotizmu je užitočnosť tejto škály v súčasnosti nižšia než v dobe, kedy bola vytvorená.

</doc>
<doc id="302146" url="https://sk.wikipedia.org/wiki?curid=302146" title="Big Brother &amp; the Holding Company (album)">
Big Brother &amp; the Holding Company (album)

Big Brother &amp; the Holding Company bol debutovým štúdiovým albumom sanfranciskej psychedelickej skupiny Big Brother &amp; the Holding Company, toho času ešte v pôvodnej zostave so speváčkou Janis Joplin. Album bol nahratý už v roku 1966, vydavateľstvo Mainstream Records ho však vydalo až v roku 1967 po triumfálnom úspechu skupiny na Monterey Pop Festivale. Z toho dôvodu na obale albumu figurovalo okrem názvu skupiny aj meno speváčky Janis Joplin, vďaka ktorej skupina získala značnú popularitu. 
Album vyšiel v reedícii roku 1999 pod značkou Columbie Records, ktorá doplnila zoznam skladieb o bonusy „Call On Me“ a „Bye, Bye Baby“. 
Pozadie.
V lete roku 1966 prišli Big Brother &amp; the Holding Company do Chicaga odohrať mesačný angažmán v nočnom klube Mother Blues v Old Town, ktorý pozostával zo štyroch až piatich setov odohraných za noc. Podľa slov gitaristu Sama Andrewa to bolo najviac, čo skupina mohla zahrať počas jedného sústredeného obdobia. Skupina sa podľa gitaristu tiež počas pravidelného hrania stávala lepšou a pociťovala väčšiu spätosť. Peter Albin namaľoval na pódium veľkú očnú buľvu s nápisom: ",Veľký brat ťa sleduje."" 
Stredozápad však ešte nebol navyknutý na subkultúru hipíkov, ktorá prišla zo západného pobrežia. Počas niekoľkých nocí skupina zaujala piatich či desiatich ľudí v sále s kapacitou niekoľkých stovák. Istý recenzent o skupine napísal, ako o ",najškaredšej skupine, akú kedy videl"". Rovnaký novinár sa tiež zmienil, že skupina nepríjemne smrdí. Išlo o olej patchouli, ktorý na stredozápade taktiež nebol rozšírený. Po krátkom čase prišiel klub rýchlo o peniaze a kapelu odmietol vyplatiť podľa dohody. V tomto čase narazili Big Brother &amp; the Holding Company na majiteľa Mainstream Records, Boba Shada. Shad sa zjari roku 1966 vybral do San Francisca vypočuť si pár hippie kapiel, pričom na Big Brother narazil v starom sídle Spreckels na Buena Vista v štvrti Haight-Ashbury. Hneď po vystúpení bola skupina oslovená za účelom nahratia albumu, ich vtedajší manažér Chet Helms poriadajúci koncerty v tančiarni Avalon Ballroom však odmietol. Tento krok zapríčinil rozchod skupiny so starým manažérom. 
V čase keď mala za sebou zlomená skupina nevydarený angažmán v Chicagu sa Bob Shad opäť ozval s ponukou nahrávacieho kontraktu. Skupina si po dohode so Shadom zohnala právnika na prekontrolovanie zmluvy a ponuku následne na to prijala. 
Časť materiálu bola neskôr nahrávaná v United Studios v Los Angeles. Nahrávanie v Chicagu však malo pre skupinu špeciálny význam. Mainstream Records bol dlhoročný jazzový label tzv. starej školy, ktorý v zlých časoch upadol. 
Janis Joplin mala na stretnutiach dobrú náladu. Novinkou pre ňu bolo dvojstopové nahrávanie v skladbe „Bye, Bye Baby“, s ktorého výsledkom bola skupina spokojná. Zvuk gitár sa pohyboval striktne mimo 50. rokov, podľa slov Sama Andrewa však skupina nevedela ako požiadať o radu pri realizácii vlastných predstáv. Technici v Mainstream Records navyše neskúšali žiadne nové, pionierské techniky. Vo vzťahu k skupine boli nedôverčiví. Boli navyknutí nahrávať jazz, akustické nástroje a čierne ženské vokály. Podľa slov Sama Andrewa Big Brother už nemohli byť odlišnejší: "„stále nám vraveli, že máme držať spiatočku“." Pre skupinu nebolo prekvapením ani to, že výsledná nahrávka neznela tak, ako skupina očakávala. Situáciu po celý čas komplikoval aj Bob Shad, ktorý urobiac zo seba producenta, odmietol skupinu pripustiť do štúdia počas záverečného mixovania. Skupine tiež neposkytol ani zálohu, či spiatočné letenky do San Francisca. V čase keď Big Brother &amp; the Holding Company opúšťali Chicago nemali v ruke ešte stále žiadne peniaze.
Reedícia z r. 1999 s bonusmi.
Súčasťou bookletu k albumu z roku 1999 boli aj doplňujúce články ,Big Brother in the city of broad shoulders" (Big Brother v meste otvorených náručí) napísaný gitaristom Samom Andrewom a Judom Costom a ,Howlin´ in Chicago" (Kvílenie v Chicagu) už iba z pera Sama Andrewa, v San Franciscu r. 1999. 

</doc>
<doc id="302148" url="https://sk.wikipedia.org/wiki?curid=302148" title="Draguni">
Draguni

Draguni (gr. Δραγούνι - transliterácia Dragouni, transkripcia Draguni) je malá dedina v štvrti Doliana, v obci Voreia Kynuria, v krajskej jednotke Arkadia, v kraji Peloponéz, v neformálnom regióne Tsakonia.
V staroveku tadiaľto viedla cesta spájajúca Spartu a Tegeu. V roku 1821 počas vojny za nezávislosť sa tu odohral boj medzi Grékmi a Turkami. Máme správy, že počas 17.-18. stor. niekoľko miestnych rodín emigrovalo do Rakúskej monarchie, aj na Slovensko - hlavne do oblasti Komjatíc. 
Okolo dediny sa nachádzajú platanové háje a čisté potoky. V Draguni sa nachádza mnoho taverien. Najznámejšia oslava je 8. septembra, na sviatok Theotoku (Panny Márie), kedy sa tu konajú veľké oslavy. 

</doc>
<doc id="302156" url="https://sk.wikipedia.org/wiki?curid=302156" title="Boxset">
Boxset



</doc>
<doc id="302157" url="https://sk.wikipedia.org/wiki?curid=302157" title="With the Beatles">
With the Beatles

With the Beatles je druhý štúdiový album britskej rockovej skupiny The Beatles, ktorý 23. novembra 1963 (v deň zavraždenia amerického prezidenta J. F. Kennedyho) vydalo hudobné vydavateľstvo Parlophone. Album bol nahrávaný štyri mesiace po predchádzajúcim albumom "Please Please Me". Je na ňom osem originálnych skladieb. Autormi siedmich je dvojica Lennon/McCartney, jedna „Don't Bother Me“, je prvou vydanou kompozíciou George Harrisona. Okrem pôvodných piesní sa na albume nachádza šesť coververzií R&amp;B hitov a nahrávok z amerického vydavateľstva Motown. 
V Spojených štátoch vyšli piesne z tohoto albumu 20. januára 1964 na albume "Meet The Beatles!", zvyšné na nasledujúcej americkej edícii s názvom "The Beatles' Second Album".
Z albumu "With the Beatles" sa v nasledujúcich dvoch rokoch Spojenom kráľovstve predalo milión kópií. Bol to druhý album v Británii, ktorý dosiahol takýto predaj. Po svojom vydaní tento album vystriedal na vrchole britského rebríčka "Please Please Me" a udržal sa tam 21 týždňov. Vďaka tomuto sa stalo, že skupina The Beatles mala svoje albumy na vrchole britských rebríčkov nepretržite 51 týždňov.
Na CD oficiálne vyšiel tento album v pôvodnej zvukovej kvalite 26. februára 1987, jeho obnovená remastrovaná verzia bola vydaná v boxsete v roku 2009.
Album "With the Beatles" sa nachádza na 420. priečke zoznamu 500 najlepších albumov všetkých čias, ktorý v roku 2003 zverejnil časopis "Rolling Stone".
Zoznam skladieb.
Zoznam na vinylovom LP. Autormi skladieb je dvojica McCartney/Lennon, ak nie je uvedené ináč.

</doc>
<doc id="302161" url="https://sk.wikipedia.org/wiki?curid=302161" title="Petľakov Pe-2">
Petľakov Pe-2

Petľakov Pe-2 boli počas sovietsko-nemeckej vojny základným frontovým bombardérom Sovietskeho zväzu. Použité boli aj vo vojne proti Japonsku v lete 1945. Vyraďované boli do polovice 50. rokov.
Vznik a vývoj.
V lete roku 1938 dostala konštrukčná kancelária V. M. Petľakova požiadavku na konštrukciu dvojmotorového rýchleho výškového stíhacieho lietadla. K zalietaniu prototypu došlo v decembri 1939 avšak skúšky pokračovali do mája 1940. Následne boli ďalšie práce zastavené a na základe vyhodnotenia bojov Luftwaffe v Poľsku bola zadaná požiadavka na zmenu konštrukcie na strmhlavý bombardér. Táto obmena sa prejavila najmä inštaláciou brzdových klapiek pre strmhlavé bombardovanie. Takto upravené stroje sa začali vyrábať už v polovici roku 1940. V dôsledku evakuácie priemyslu pred Nemcami bolo vo väčšom počte lietadlo dodávané až od roku 1942. Časom bol Pe-2 modernizovaný, aby sa zlepšila ochrana pred nemeckými stíhačkami. Bola zosilnená strelecká výzbroj, nová verzia Pe-2 FT, kde písmená FT vyjadrovali „Frontovoje Trebovanie (Frontová Potreba),“ dostala novú otočnú vežu s guľometom UBT kalibru 12,7 mm, ktorý nahradil predtým používaný ŠKAS kalibru 7,62 mm. Takto boli vymenené aj guľomety v ostatných častiach lietadla. Ďalej bolo zlepšené pancierovanie pilotného priestoru, nosné plochy dostali aerodynamicky lepšie kryty motorov. Lietadlá vyrábané od februára 1943 boli poháňané výkonnejšími motormi Klimov VK-105PF s výkonom 927 kW (1260 k). Rýchlosť sa tak zvýšila o 40 km/h. Vo verzii Pe-2 VI bolo lietadlo prestavané na stíhač, takto upravené lietadlá boli zaradené do výroby ako Pe-3/Pe-3 bis. Celkovo bolo vyrobených 11427 exemplárov rôznych obmien.
Bojové použitie.
Lietadlá Pe-2 boli Červenej armáde k dispozícii už pri prepadnutí Sovietskeho zväzu nacistickým Nemeckom, ale veľká časť z nich bola zničená. K väčšiemu bojovému nasadeniu došlo v júli 1941 v bitke o Smolensk. Pe-2 boli počas vojny základným frontovým bombardérom s pôsobnosťou na celej frontovej línii, niesli veľkú časť bojovej činnosti. Po ukončení bojov v Európe boli použité k útoku na Japonsko v auguste 1945. V priebehu druhej svetovej vojny slúžilo niekoľko Pe-2 vo fínskom letectve, koncom vojny niekoľko týchto lietadiel dostala 1. česko-slovenská zmiešaná letecká divízia. Po ukončení vojny slúžili Pe-2 v letectve Bulharska, Juhoslávie, Poľska a Československa.

</doc>
<doc id="302162" url="https://sk.wikipedia.org/wiki?curid=302162" title="Pe-2">
Pe-2



</doc>
<doc id="302163" url="https://sk.wikipedia.org/wiki?curid=302163" title="Meiningen (Nemecko)">
Meiningen (Nemecko)

Meiningen je mesto v Nemecku, ležiace v južnej časti spolkovej krajiny Durínska Rozprestiera sa na rieke Werra. Prvá zmienka o meste pochádza z roku 982 a privilégia dostalo v roku 1230. Medzi rokmi 1680 až 1918 bolo mesto hlavným mestom spolkovej krajiny Saska-Meiningenska.

</doc>
<doc id="302164" url="https://sk.wikipedia.org/wiki?curid=302164" title="Meiningen">
Meiningen

Meiningen môže byť:

</doc>
<doc id="302166" url="https://sk.wikipedia.org/wiki?curid=302166" title="Jedna krajina, dva systémy">
Jedna krajina, dva systémy

Jedna krajina, dva systémy (, ) bola oficiálna politická stratégia Teng Siao-pchinga voči Hongkongu, Macau a Taiwanu, ktorú presadzoval od začiatku osemdesiatych rokov dvadsiateho storočia.
Kľúčovým bodom politiky „jedna krajina, dva systémy“ je, že v zjednotenej Číne si kontinentálna časť zachová svoj socialistický systém, zatiaľ čo Hongkong, Macao a Taiwan si ponechajú kapitalistický systém. Cieľom je dosiahnuť mierové zjednotenie Číny a udržať stabilitu a prosperitu v Hongkongu, Macau a na Taiwane.
Prvýkrát navrhol Teng Siao-pching túto možnosť Margaret Thatcherovej v roku 1984 ohľadom Hongkongu, neskôr o tom rokoval v roku 1986 s Portugalcami. Od rokov 1997 a 1999, keď sa tieto dve bývalé kolónie vrátili pod čínsku správu, sa v nich tento systém na dobu 50 rokov uplatňuje. Od Taiwanu sa taktiež požaduje, aby sa na základe tohto pravidla znovuzjednotil s ČĽR.

</doc>
<doc id="302168" url="https://sk.wikipedia.org/wiki?curid=302168" title="NHL 1928/1929">
NHL 1928/1929

Sezóna 1928/1929 bola 12. sezóna NHL. Víťazom Stanley Cupu sa stal tím Boston Bruins.
Bol zmenený systém play-off. Tímy na prvých miestach oboch divízií postupovali priamo do semifinále play-off, kde sa spolu stretli. Najväčší favoriti sa tak stretávali už v semifinále. Celky na druhých a tretích miestach hrali štvrťfinále, kde sa stretol 2. z kanadskej divízie s 2. z americkej divízie a 3. z kanadskej sa 3. z americkej. V semifinále sa potom stretli víťazi týchto štvrťfinálových bojov.
Ocenenia.
Kanadské bodovanie.
"Note: GP = Odohrané zápasy, G = Góly, A = Asistencie, PTS = Body, PIM = Trestné minúty"

</doc>
<doc id="302170" url="https://sk.wikipedia.org/wiki?curid=302170" title="Norman Smith">
Norman Smith

Norman Smith (známy aj pod menom Hurricane Smith, * 22. február 1923, Londýn, Spojené kráľovstvo – † 3. marec 2008, East Sussex) bol britský hudobník a hudobný producent.
Životopis.
Narodil sa v Edmontone (Severný Londýn). Počas 2. svetovej vojny slúžil v RAF ako pilot bezmotorových lietadiel. V roku 1959 po neúspešnom pokuse o kariéru džezového hudobníka sa začal zaúčať v štúdiách vydavateľstva EMI za zvukového technika.
Do roku 1965, kedy sa stal hudobným producentom, bol Norman Smith zvukovým technikom všetkých nahrávok skupiny The Beatles, ktoré vznikli v štúdiách EMI. Podieľal sa na takmer stovke skladieb tejto kapely. Posledným albumom na ktorom s touto kapelou spolupracoval bol "Rubber Soul",
Začiatkom roku 1967 začal Norman Smith nahrávať so skupinou Pink Floyd. Bol producentom ich prvého, druhého a štvrtého albumu: "The Piper at the Gates of Dawn", "A Saucerful of Secrets" a "Ummagumma". Pri nahrávaní skladby „Remember a Day“ pomohol v hre na bicie bubeníkovi kapely, Nickovi Masonovi.
Norman Smith bol producentom albumov kapiel ako The Pretty Things ("S.F. Sorrow"), Barclay James Harvest ("Once Again"). Bol autorom niekoľkých piesní („John Lennon's Guitar“, „Don't Let It Die“. V roku 1971 začal používať umelecké meno „Hurricane Smith“, pod ktorý sa mu podarilo nahrať medzinárodný hit „Oh Babe What Would You Say?“, ktorý bol v hitparáde Billboard Hot 100 na tretej priečke. Vydal aj vlastný album a singel s coververziou skladby „Who Was It?“ od Gilberta O'Sullivana. Nahral ešte niekoľko menej významných hitov ako boli „My Mother Was Her Name“ (1972), „Beautiful Day, Beautiful Night“ (1973) a „To Make You My Baby“ (1974).
V roku 2004 vydal CD s názvom "From Me To You", na ktorom boli nové nahrávky jeho najväčších hitov: „Don't Let It Die“ a „Oh Babe, What Would You Say?“. Súčasťou obalu tohoto albumu bola aj knižočka s vyjadreniami Paula McCartneyho a členov skupiny Pink Floyd. V marci 2007 vydal memoáre s názvom "John Lennon Called Me Normal". V knihe sa nachádzali aj niektoré dosiaľ nezverejnené fotografie a niektoré fakty o skupinách The Beatles a Pink Floyd v období nahrávania v štúdiách na Abbey Road, ako aj niektoré detaily živote pilota bezmotorových lietadiel v RAF.

</doc>
<doc id="302172" url="https://sk.wikipedia.org/wiki?curid=302172" title="Li Kche-čchiang">
Li Kche-čchiang

Li Kche-čchiang (, ; * 1. júl 1955 – † 27. október 2023) bol čínsky politik, bývalý premiér Čínskej ľudovej republiky a bývalý člen stáleho výboru politbyra Ústredného výboru Komunistickej strany Číny.
Kariéra.
Pochádzal zo skromných podmienok, jeho otec bol farmárom z provincie An-chuej. V mladosti bol počas Kultúrnej revolúcie poslaný na vidiek manuálne pracovať. Bol absolventom Pekinskej univerzity, kde vyštudoval právo a ekonómiu. Prešiel radom funkcií v Komunistickej lige mládeže a Komunistickej strane, až sa roku 1998 stal guvernérom provincie Che-nan a zároveň najmladším guvernérom v Číne. V rokoch 2004 až 2007 bol guvernérom provincie Liao-ning.
Politika.
Úspešný politik bol dlho vnímaný ako jeden z možných nástupcov prezidenta Chu Ťin-tchaoa. Bol hlasným zástancom Chuovho konceptu harmonickej spoločnosti a s bývalým prezidentom ho spájalo 25-ročné priateľstvo. Napriek jeho úspechom verejnosť vnímala najmä jeho „smolu“, keď počas jeho dvoch funkčných období ako guvernér vypukli v provincii Che-nan tri rozsiahle požiare. V roku bol 2008 vymenovaný do funkcie vicepremiéra a v roku 2012 nahradil v premiérskom kresle Wen Ťia-paoa.
Jeho oficiálne portfólio zahŕňalo financie, rozvoj a cenovú kontrolu. Často hovoril o potrebe zlepšiť prístup k cenovo dostupnému bývaniu a zdravotnej starostlivosti. Obmedzujúc sa na ekonomické otázky, Li nemal silné slovo v strategických oblastiach ako diplomacia a armáda. Oproti silnému prezidentovi Si Ťin-pchingovi sa premiér Li držal relatívne v úzadí.

</doc>
<doc id="302173" url="https://sk.wikipedia.org/wiki?curid=302173" title="Majstrovstvá klubov FIFA 2006 – Zostavy">
Majstrovstvá klubov FIFA 2006 – Zostavy

Zostava tímov zúčastnených na majstrovstiev klubov FIFA 2006, ktoré sa uskutočnili od 10. do 17. decembra 2006 v Japonsku. Celkovo sa zúčastnilo 138 hráčov zo 6 tímov.
Al-Ahly.
Tréner: Manuel José de Jesus
Auckland City FC.
Tréner: Allan Jones
Club América.
Tréner: Luis Fernando Tena
FC Barcelona.
Tréner: Frank Rijkaard
Jeonbuk Hyundai Motors.
Tréner: Choi Gang-Hee
SC Internacional.
Tréner: Abel Braga

</doc>
<doc id="302174" url="https://sk.wikipedia.org/wiki?curid=302174" title="Chórová ochodza">
Chórová ochodza

Chórová ochodza je časť vnútorného priestoru najmä stredovekého kostola, koridor, ktorý obchádza chór (presbytérium, svätyňu).
Zvyčajne je predĺžením bočných lodí a má rovnakú šírku a výšku. Od chóru ju oddeľuje rad stĺpov a/alebo pilierov, ktoré tvoria kolonádu alebo častejšie arkádu – tak isto, ako sú odddelené bočné lode od hlavnej. Oddelenie chórovej ochodzy od chóru môže byť ešte zvýraznené chórovým zábradlím. K vonkajšej strane chórovej ochodzy môžu byť pripojené apsidy alebo kaplnky; ak ich je viac, tvoria veniec apsíd alebo kaplniek.
Najčastejšie sa nachádza v pútnických kostoloch. Umožňovala pútnikom plynulo prechádzať okolo a poza hlavný oltár, kde sa nachádzal hrob alebo relikvie svätca a modliť sa v kaplnkách na vonkajšom obvode ochodze bez toho, aby rušili bohoslužbu pred hlavným oltárom.
Chórová ochodza je charakteristická pre románske chrámy vo Francúzsku a pre gotické chrámy.
Dejiny.
Tento architektonický prvok sa objavil v karolínskom období v podobe chodby, ktorá sprístupňovala kaplnky za chórom. Neskorším zachovaným príkladom je podkovovitá chodba v predrománskej krypte pod katedrálou Notre-Dame v Chartres. Jeden z najstarších príkladov skutočnej chórovej ochodzy je v románskom kostole Saint Philibert v Tournus; je datovaná do začiatku 11. storočia (pod ňou sa nachádza podkovovitá chodba krypty z 10. storočia, kde je hrobka mučeníka sv. Valeriána).
Chórové ochodze sú typické pre pútnické kostoly, ktoré stavali v južnom Francúzsku a severnom Španielsku pozdĺž pútnickej cesty do Santiaga de Compostela. Príkladmi sú bazilika Saint-Sernin v Toulouse nad hrobom sv. Saturnina a katedrála v Santiagu de Compostela nad hrobom apoštola Jakuba Staršieho.
Dvojloďová chórová ochodza v opátskej bazilike Saint-Denis v Saint-Denis pri Paríži je súčasťou úplne prvej gotickej stavby.
Jednoloďová alebo dvojloďová chórová ochodza sa potom stala jedným z charakteristických znakov gotických katedrál.

</doc>
<doc id="302184" url="https://sk.wikipedia.org/wiki?curid=302184" title="Wen Ťia-pao">
Wen Ťia-pao

Wen Ťia-pao (po čínsky 温家宝, pchin-jin: Wēn Jiābǎo - Wen Ťia-pao, *15. september 1942) je bývalý premiér Čínskej ľudovej republiky a niekdajší člen stáleho výboru politbyra Ústredného výboru Komunistickej strany Číny.
Kariéra.
Ťia-pao sa narodil v Tchien-ťine. Od roku 1960 študoval na geologickom inštitúte v Pekingu geomechaniku. Roku 1965 vstúpil do Komunistickej strany. Od roku 1967 pracoval v provincii Kan-su najprv ako technik, roku 1978 sa stal riaditeľom geologického úradu v provincii. Roku 1982 sa vrátil do Pekingu, kde sa stal viceministrom geológie. V priebehu osemdesiatych a deväťdesiatych rokoch stúpal po straníckych priečkach. Napriek tomu, že bol blízkym priateľom reformne naladeného predsedu komunistickej strany Čao C'-janga, podarilo sa mu udržať si svoju pozíciu po udalostiach na Námestí nebeského pokoja v roku 1989. 
Jeho nástup do najvyšších pozícií sa datuje rokom 1998, keď sa stal vicepremiérom a zároveň predsedom Ústrednej hospodárskej pracovnej komisie. Bol zodpovedný najmä v oblastiach ekonomických, environmentálnych a poľnohospodárskych záležitostí a jeho kľúčovou úlohou bolo pripraviť Čínu na vstup do Svetovej obchodnej organizácie (WTO), ktorej sa stala členom roku 2001. V roku 2003 usadol do premiérskeho kresla, v ktorom vystriedal Ču Žung-ťia. V roku 2008 bol znovuzvolený na druhé päťročné funkčné obdobie.
Politika.
Medzi čínskymi politikmi sa najviac podobá na charizmatických lídrov západu. V súčasnosti je najpopulárnejším čínskym politikom. Popularitu si získal nielen vďaka tomu, že je charizmatický rečník, ale aj tým, že sa intenzívne zapojil do záchranných prác pri dvoch katastrofách z roku 2008, a síce snehovej kalamite a zemetrasení v S'-čchuane. Jeho popularitu potvrdzuje obrovské množstvo fanúšikov na jeho facebookovej stránke.
Na rozdiel od svojich predchodcov sa nezameriava na hospodársky rozvoj veľkých miest a pobrežných oblastí, ale snaží sa o rast čínskeho vnútrozemia a rovnomernejší rozvoj. Ťia-pao hral dôležitú rolu aj pri spúšťaní čínskeho stimulačného balíčka, ktorým Čína v rokoch 2008 a 2009 reagovala na svetovú hospodársku krízu. V roku 2010 presadil, aby Čína nakupovala dlhopisy zadĺžených krajín eurozóny.
24. októbra 2012, krátko pred začatím 18. Národného Kongresu Komunistickej strany Číny, uverejnil americký denník "The New York Times" informácie o majetkových pomerov Wenovej rodiny. Podľa týchto informácií Wenova rodina disponuje majetkom 2,7 miliardy amerických dolárov. Wen Ťia-pao tieto informácie poprel a webové stránky denníka boli v Číne zablokované.

</doc>
<doc id="302193" url="https://sk.wikipedia.org/wiki?curid=302193" title="Spadla z oblakov (singel)">
Spadla z oblakov (singel)

„Spadla z oblakov“ je tretí singel z druhého albumu, "Tlaková níž", speváka Mira Jaroša. V roku 2008 sa v 42. týždni stala 5. najhranejšou skladbou na Slovensku spomedzi domácich piesní. 
Vznik.
Pieseň bola napísaná v retro štýle, inšpirovaná nahrávkou „Flamboyant“ od "Pet Shop Boys". Hudbu a text napísal Miro cestou v autobuse. Pieseň je o láske, ktorá dáva človeku silu a chuť žiť. Podľa pesničky si Miro vyberal aj krstných rodičov albumu. Pokrstila ho Majka z Gurunu (známa filmová postava zo seriálu "Spadla z oblakov", 1978) a Matej Landl, predstaviteľ jedného z hlavných hrdinov seriálu. Miro na krste taktiež predstavil svoju novú kapelu. Pesnička sa rýchlo dostala do rotácií a v remixe sa nachádza aj na kompilácii najväčších tanečných hitov "GoDeejay2008". Do singlovej verzie boli dohraté nanovo husle. Singel remixovali aj úspešní DJ a producenti: Vlado Gnepa, Jakub „Waxtime“ Laca, Robert Burian či Pyro. Maxisingel nie je predajný, bol vydaný len na promo skladby.
Videoklip.
Koncertný dokumentárny videoklip bol natočený počas vystúpenia v Trnave. Kameroval ho Marek Koller a zostrihal Tomáš Rybár.

</doc>
<doc id="302218" url="https://sk.wikipedia.org/wiki?curid=302218" title="Klinčekovec voňavý">
Klinčekovec voňavý

Klinčekovec voňavý () je strom z čeľade myrtovité. Známy je korením nazývaným klinčeky (ľudovo alebo zastarano "hrebíčky"). 
Strom.
Strom pochádza z Molúk. Je to vždyzelená rastlina, ktorá môže dosiahnuť až výšku 20 metrov. Medzičasom sa pestuje takmer po celom svete.
Korenie (klinčeky).
Klinčeky sú silno voňajúce a štipľavo chutiace sušené pupene kvetov. V Európe sú klinčeky známe od včasného stredoveku. Na obchodovanie s klinčekmi mali dlhý čas monopol Holanďania, ktorí klinčeky prepravovali lodnou dopravou, hlavne z Ambonu. Aj dnes sa značná časť klinčekov prekladá v Rotterdame a Amsterdame.

</doc>
<doc id="302220" url="https://sk.wikipedia.org/wiki?curid=302220" title="Štěpán Wagner">
Štěpán Wagner

Štěpán Wagner (* 5. október 1981, Brno) je český atlét, ktorý sa venuje skoku do diaľky. Pozoruhodné je, že sa atletike venuje popri práci inžiniera v kameňolome. Jeho trénermi sú Stanislav Joukal a Boleslav Patera a je členom ASC Dukla Praha, no trénuje v Brne. 
Kariéra.
Spôsob prípravy.
Štěpán Wagner sa atletike venuje ako hobby, pretože vie, že ho neuživí. Pracuje ako inžinier v kameňolome. V rozhovore pre Deník.cz sa vyjadril, že ho kombinácia práce a atletiky nevyčerpáva, nakoľko atletiku berie ako relax. Hoci je členom ASC Dukla Praha, trénuje v Brne pod trénerom Stanislavom Joukalom, ktorý každý tréning natáča na videokameru a následne ho pošle cez internet trénerovi ASC Dukla Praha Boleslavovi Paterovi, ktorý daný tréning vyhodnotí a závery pošle späť. 
2005.
Halové majstrovstvá Európy.
V marci reprezentoval Česko na Halových majstrovstvách Európy 2005 v Madride nepostúpil z kvalifikácie výkonom 7,44 m. V kvalifikačnej B-skupine skončil na 12. mieste, celkovo 26. z 29-tich a mal jeden platný pokus a dva nevydarené.
Na tieto majstrovstvá sa kvalifikoval výkonom 7,96 m, ktorý dosiahol na halovom mítingu v pražskej mestskej časti Strahov 31. januára 2005.
Letná svetová univerziáda.
V auguste reprezentoval Česko v skoku do diaľky na Letnej svetovej univerziáde 2005 v tureckom Izmire. Z kvalifikácie postúpil 11. najlepším výkonom - 7,51 m (podpora vetra: +1,1 m/s) vďaka výkonu (označuje sa "q"), ďalšie skoky v kvalifikácii boli 7,34 m (+0,8 m/s) a 7,28 m (+1,4 m/s). Vo finále skončil na 8. mieste výkonom 7,45 m (+0,5 m/s), ďalšie pokusy boli: nevydarený pokus, 7,38 m (-0,9 m/s), 7,14 m (-1,2 m/s), 7,32 m (0 m/s), 7,11 m (+0,5 m/s). K prvému miestu Ukrajinca Volodymyra Zyuskova mu chýbalo 61 cm, k druhému Alžírčanovi Issamovi Nimovi 57 cm a tretiemu Talianovi Stefanovi Dacastellimu 50 cm. 
2009.
Halové majstrovstvá Európy.
Na Halové majstrovstvá Európy v Turíne sa nekvalifikoval, lebo neprekonal limit Českého atletického zväzu 7,90 m. K prekonaniu limitu mu chýbalo 5 cm. 
Majstrovstvá sveta.
Zúčastnil sa Majstrovstiev sveta 2009 v Berlíne, kde nepostúpil z kvalifikácie výkonom 768 cm v disciplíne skoku do diaľky. V kvalifikácii, v ktorej štartoval v A-skupine, dosiahol výkony 7,52 m (podpora vetra: +0,9 m/s), 7,68 m (+0,3 m/s) a 7,43 m (+0,3 m/s), no k poslednému postupujúcemu Luisovi Catumasovi mu chýbalo 33 cm. Celkovo skončil na 35. mieste zo 45-tich účastníkov. Spolu s Romanom Novotným boli jediný český reprezentanti v skoku do diaľky mužov.
Splnil B-limit na Majstrovstvá sveta výkonom 8,06 m na mítingu v Brne 21. júla 2009.
Atletický most.
Štěpán Wagner sa zúčastňuje aj slovenského mítingu Atletický most.
Výkonnostný rast.
"(Pozn.: Nakoľko na stránke Medzinárodnej asociácie atletických federácií (IAAF) má uvedený celkovo len jeden čas v behu na 100 m a 200 m, tak nie je možné zostaviť výkonnostný rast.)"
Vonku.
2004 - 7,88 m (+0,3 m/s; Plovdiv, Bulharsko; 19. jún)
2004 - 7,88 m (+1,3 m/s; Praha, Česko; 7. august)
2005 - 8,11 m (na pretekoch chýbal vetromer; Brno, Česko; 18. august)
2006 - 7,88 m (+0,5 m/s; Hodonín, Česko; 24. september)
2007 - 7,87 m (+1,6 m/s; Brno, Česko; 13. máj)
2008 - 8,00 m (+1,5 m/s; Brno, Česko; 22. júl)
2008 - 8,00 m (podpora vetra neznáma; Brno, Česko; 18. september)
2009 - 8,15 m (Tábor, Česko; 8. august)
V hale.
2004 - 7,80 m (Bratislava, Slovensko; 25. január)
2005 - 7,96 m (Strahov, Praha, Česko; 31. január 2005)
2006 - 7,88 m (Luxembourg, Luxembursko; 27. január)
2007 - 7,72 m (Luxembourg, Luxembursko; 27. január)
2008 - 7,76 m (Olomouc, Česko; 12. január)
2009 - 7,85 m (Praha, Česko; 7. február)
Osobný život.
Vyštudoval VUT v Brne.

</doc>
<doc id="302221" url="https://sk.wikipedia.org/wiki?curid=302221" title="Klinčeky">
Klinčeky



</doc>
<doc id="302222" url="https://sk.wikipedia.org/wiki?curid=302222" title="Syzygium aromaticum">
Syzygium aromaticum



</doc>
<doc id="302223" url="https://sk.wikipedia.org/wiki?curid=302223" title="Hrebíčky">
Hrebíčky



</doc>
<doc id="302224" url="https://sk.wikipedia.org/wiki?curid=302224" title="Klinček">
Klinček

Klinček alebo ľudovo hrebíček môže byť:
Klinček môže byť aj malý klinec, pozri klinec

</doc>
<doc id="302226" url="https://sk.wikipedia.org/wiki?curid=302226" title="Bogardova škála">
Bogardova škála



</doc>
<doc id="302227" url="https://sk.wikipedia.org/wiki?curid=302227" title="Bogardusova škála sociálneho dištancu">
Bogardusova škála sociálneho dištancu



</doc>
<doc id="302228" url="https://sk.wikipedia.org/wiki?curid=302228" title="Bogardusova škála sociálnej dištancie">
Bogardusova škála sociálnej dištancie



</doc>
<doc id="302230" url="https://sk.wikipedia.org/wiki?curid=302230" title="Wolf-Rayetova hviezda">
Wolf-Rayetova hviezda



</doc>
<doc id="302233" url="https://sk.wikipedia.org/wiki?curid=302233" title="Škoricovník cejlónsky">
Škoricovník cejlónsky

Škoricovník cejlónsky (lat. "Cinnamomum verum" alebo "Cinnamomum zeylanicum") je 10 - 15 metrov vysoký, stálezelený tropický strom pochádzajúcich zo Srí Lanky a Južnej Indie z čeľade vavrínovité. Pre svoju korenisto sladkastú chuť a charakteristickú vôňu sa využíva ako korenina známa ako pravá škorica alebo cejlónska škorica. 
Opis.
Listy rastliny sú podlhovasté, vajcovitého tvaru a majú dĺžku 7- 18 cm. Latové súkvetie rastliny charakteristickej vône má zelenkastú farbu. Plody škorice pravej sú 1 cm veľké fialové bobule, v ktorých sa nachádza jedno semeno.
Škorica (korenina).
Je aromatické korenie zo sušenej kôry škoricovníka cejlónskeho.

</doc>
<doc id="302234" url="https://sk.wikipedia.org/wiki?curid=302234" title="Anna Česká">
Anna Česká

Anna Česká môže byť:

</doc>
<doc id="302235" url="https://sk.wikipedia.org/wiki?curid=302235" title="Zerynthiini">
Zerynthiini

Zerynthiini je skupina (tribus) motýľov z podčeľade jasone čeľade vidlochvostovité. Opísal ju v roku 1899 anglický entomológ Augustus Radcliffe Grote (1841 - 1903). 
Systematiku pozri v článku jasone, v starších systémoch skupina zahŕňa aj rod Luehdorfia alebo v niektorých iných starších systémoch naopak zahŕňa rod Archon.
Je to malá skupina motýľov, ktorá na celom svete zahrnuje 14 (s rodom Luehdorfia 18) druhov. Ich malý počet je kompenzovaný na druhej strane zasa ich krásou a zaujímavým spôsobom života.

</doc>
<doc id="302236" url="https://sk.wikipedia.org/wiki?curid=302236" title="Cinnamomum verum">
Cinnamomum verum



</doc>
<doc id="302237" url="https://sk.wikipedia.org/wiki?curid=302237" title="Parnassinae">
Parnassinae



</doc>
<doc id="302238" url="https://sk.wikipedia.org/wiki?curid=302238" title="Zerinthiini">
Zerinthiini



</doc>
<doc id="302239" url="https://sk.wikipedia.org/wiki?curid=302239" title="Parnassiinae">
Parnassiinae



</doc>
<doc id="302240" url="https://sk.wikipedia.org/wiki?curid=302240" title="Thajský záliv">
Thajský záliv

Thajský záliv alebo staršie Siamský záliv (po thajsky อ่าวไทย "Ao Thai") je záliv v juhovýchodnej Ázii. Zaberá asi , najväčšia hĺbka okolo 80 metrov. Množstvo riek, ktoré sa do neho vlievajú, spôsobujú nižšiu slanosť (3 - 3,25 %) a množstvo sedimentov. 

</doc>
<doc id="302242" url="https://sk.wikipedia.org/wiki?curid=302242" title="Vidlochvosty">
Vidlochvosty

Vidlochvosty (lat. "Papilioninae") je podčeľaď čeľade vidlochvostovité.

</doc>
<doc id="302243" url="https://sk.wikipedia.org/wiki?curid=302243" title="Papilioninae">
Papilioninae



</doc>
<doc id="302244" url="https://sk.wikipedia.org/wiki?curid=302244" title="Alžbeta Bavorská">
Alžbeta Bavorská

Alžbeta Bavorská môže byť:

</doc>
<doc id="302247" url="https://sk.wikipedia.org/wiki?curid=302247" title="Izabela Bavorská">
Izabela Bavorská

Izabela Bavorská môže byť:

</doc>
<doc id="302248" url="https://sk.wikipedia.org/wiki?curid=302248" title="Škorica pravá">
Škorica pravá



</doc>
<doc id="302250" url="https://sk.wikipedia.org/wiki?curid=302250" title="Pravá škorica">
Pravá škorica



</doc>
<doc id="302251" url="https://sk.wikipedia.org/wiki?curid=302251" title="Cejlónska škorica">
Cejlónska škorica



</doc>
<doc id="302252" url="https://sk.wikipedia.org/wiki?curid=302252" title="Bel Ami (verejný dom)">
Bel Ami (verejný dom)

Bel Ami je nočný lokál a verejný dom v Berlíne. Tento établissement, ktorý sa nachádza v bývalej vile v blízkosti Olympijského štadiónu v berlínskej mestskej časti Westend. Bel Ami sa stal nadregionálne známi ako "Najušlachtilejší klub Nemecka" ("Playboy") a je medzičasom uznávaný ako "berlínska inštitúcia". Od konca 1970-tich rokov sa Bel Ami prevádzkuje ako verejný dom, čím sa naviazalo na predošlú prevádzku nevestinca, ktorý existoval na rovnakom mieste už od konca druhej svetovej vojny. Na základe mimosúdnej dohody s príslušným stavebným úradom, ktorá bola inicializovaná dôsledkom rozporov okolo žiadosti na prevádzku koncom roka 2007, sa prevádzkovanie verejného domu na konci mesiaca marec v roku 2011 skončí.
1945 - 1970.
V budove, v bývalej vile jedného fabrikanta z roku 1920, v ktorej dnes sídli nočný klub a verejný dom sa po vojne zaviedla a začala prevádzka verejného domu, v ktorom zo začiatku frekventovali vojaci spojeneckých vojsk. Či sa predtým v tejto budove nachádzal aj verejný dom slúžiaci v mene nacistického režimu a pre dôstojníkov SS, sa nedá doložiť. Keď dôsledkom redukcie spojeneckých vojsk v Západnom Berlíne klesol dopyt, bol podnik vedený ďalej ako "verejný dom pre požiadavky na vyššej úrovni".
1970 - 2009.
3. októbra 1979 prevzal prevádzku établissementu Detlef Uhlmann, ktorý premenoval podnik na Bel Ami a etabloval a rozvinul luxusný koncept prevádzkovania. Pod Uhlmannovou réžiou nasledovali viaceré rozsiahle prestavby a zmeny interiéru a zariadenia. Viaceré časopisy a medzinárodné denníky spomínajú klub Bel ami ako odporúčanú berlínsku adresu. Bel Ami portrétovalo viacero známich fotografov (Helmut Newton, Nan Goldin) a ich fotky boli použité na titulných stránkach magazínov, a aj na rôznych renomovaných výstavách s témou prostitúcia. 

</doc>
<doc id="302253" url="https://sk.wikipedia.org/wiki?curid=302253" title="Bibliografický súpis">
Bibliografický súpis

Bibliografický súpis (angl. "bibliography") je usporiadaná množina bibliografických záznamov vydaná a/alebo uchovávaná v papierovej alebo digitalizovanej forme. 
Druhy bibliografických súpisov.
Podľa predmetu, času spôsobu spracovania a iných hľadísk sa vyvinul celý rad druhov bibliografických súpisov: 

</doc>
<doc id="302255" url="https://sk.wikipedia.org/wiki?curid=302255" title="Naomasa Ii">
Naomasa Ii

Naomasa Ii (; * 4. marec 1561 – † 24. marec 1602) bol daimjó a jeden z generálov slúžiacich neskoršiemu šógunovi Iejasuovi Tokugawovi. Naomasa Ii a jeho jednotky boli známe pod prezývkou "Červení diabli", pretože prevládajúcou farbou ich brnení bola červená.
Mladosť.
Naomasa Ii bol synom Naočika Ii a narodil sa v roku 1561. Jediný prežil čistku svojho rodu vykonanú rodom Imagawa, ktorého bol predtým vazalom, a to u svojej tety v budhistickom chráme, ako posledný potomok rodu, ktorého územie opanoval práve rod Imagawa.
Na začiatku sedemdesiatych rokov šestnásteho storočia stratili Imagawovia všetky svoje územia v dôsledku útokov svojich susedov. Pre Naomasau sa teraz zdalo byť dosť bezpečné opustiť úkryt a usilovať sa o svoj majetok keďže nemal pozíciu, na základe ktorej by mohol požadovať navrátenie svojho majetku. 
Aby to dosiahol, musel sa spojiť s nejakým úspešným daimjóm, ktorého našiel v osobe Iejasua Tokugawu, ktorý bol predtým sám rukojemníkom Imagawov a teraz bol spojencom Nobunagu Odu. Od tohto momentu sa začali rozvíjať Naomasaove úspechy. V roku 1576 mal zachrániť Iejasua pri pokusu o vraždu, v roku 1581 pomohol dobyť hrad Takatendžin a v roku 1582 napomohol zničeniu Kacujoriho Takedu v bitke pri Toriibate.
Zlatá doba Naomasa Ii.
S pôdou na pestovanie ryže Naomasa Ii získal aj mnoho bývalých vazalov Kacujoriho Takedu, medzi inými aj oddiely generála Masakageho Jamagatu, mladšieho brata Toramasa Obu, ktorý všetkých svojich bojovníkov obliekol do červenej zbroje. Iejasu Tokugawa navrhol, aby Naomasa tento postup zopakoval a tak sa zrodili Iiho Červení diabli ("Ii no akazonae"). Namiesto čierneho či hnedého laku ale Ii použil lak žiarivo červený, a to na všetko, od postrojov koní, cez zbroj, sašimono, nobori, až po prilby. 
Po bitke pri Nagakute zafungoval Naomasa ako hostiteľ Hidejošiho matky, ktorá tu bola nejakú dobu držaná ako rukojemníčka na hrade Okazaki. Do roku 1585 dosiahol pocty byť známy ako jeden zo štyroch šintennó, nebeských kráľov, Iejasua Tokugawu, ktorí boli piliermi rodu Tokugawa. 
V roku 1590 mal ďalšiu príležitosť ukázať svoje schopnosti, keď išiel Iejasu do vojny za Hidejošiho Tojotomiho proti rodu Hódžó. Pri obliehaní Odawary, hlavného sídla rodu Hódžó, sa Naomasa a jeho Červení diabli prebojovali za hradbu dierou po míne. Bola to krvavá šarvátka, ale hrad sa nakoniec vzdal pod hrozbou vyhladovenia. Keď potom územie rodu Hódžó pripadlo Iejasuovi, tento sa postaral, aby bol Naomasa adekvátne odmenený – Naomasa od neho získal léno Takasaki (provincia Kózuke, 12 000 koku).
Bitka pri u Sekigahare.
Naomasa a Ijeasu dokázali uniknúť kórejskému krvavému kúpeľu a do skutočných bojov sa opäť dostali až v roku 1600 - v bitke pri Sekigahare. 
Aktívne sa zúčastňoval dobývania hradu Gifu. Potom bol v predvoji Tokugawovho vojska osudného zahmleného rána, keď jeho v červenom oblečené armáda bola jednou z mála viditeľných vecí. Rovnako mal osobnú zodpovednosť za bezpečnosť Iejasuovho štvrtého syna, Tadajošiho Macudaira, v priebehu bitky, čo bol zrejme dôvod prečo svoje miesto vo frontovej línii predvoja prenechal Masanorimu Fukušimovi. 
Keď boj začal, viedol Naomasa svojich Červených diablov proti oddielom Hideieho Ikitu, potom obrátil svoj útok proti Šimazuovi zo Sacumy. Boje boli veľmi vyrovnané až do okamihu, keď Kobajakawa Hideaki dramaticky zmenil strany a prešiel k Tokugawom. Šimazu sa stiahol späť a po ústupe zvyšku armády začal odvážnu akciu ako zadný voj a prenasledujúci Ii niesol hlavný nápor ich udatného a tvrdošijného úsilia. Kryjúc tým svoj ústup, rozmiestnil Šimazu niekoľko izolovaných skupín strelcov z arkebúz, ktorí zo zálohy napadli postupujúcich samurajov. Jeden z nich nešťastne zasiahol Naomasa Ii do ľavého lakťa, čím ho vyradil z boja a umožnil Šimazuovi uniknúť. Toto zranenie vraj Naomasovi ošetril samotný Iejasu Tokugawa. 
Napriek tomu bol Ii vyslaný, aby dobyl hrad Sawajama, sídlo hlavného veliteľa porazenej armády Micunariho Išida. Ako odmenu za túto lojálnu službu daroval Iejasu Naomasovi Micunariho léno Sawajama (provincia Ómi, 180 000 koku). A pretože bol hrad Sawajama pri obliehaní úplne zničený, rozhodol sa Ii vybudovať nové sídlo v neďalekom Hikone. V priebehu niekoľkých rokov bol v Hikone vybudovaný hrad, ktorý sa stal sídlom Červených diablov. Povesť hovorí, že krásna hlavná veža pôvodne stála na hrade Ocu, kde bola rozobraná a presťahovaná do Hikone. Hrad v Hikone je v súčasnosti jedným z najzachovalejších japonských hradov vôbec.
Naomasa Ii umiera v roku 1602. 

</doc>
<doc id="302257" url="https://sk.wikipedia.org/wiki?curid=302257" title="George Martin">
George Martin

Sir George Henry Martin CBE (* 3. január 1926, Londýn, Spojené kráľovstvo8. marec 2016) bol britský hudobný producent, aranžér, skladateľ a hudobník. Bol považovaný za jedného z najvýznamnejších producentov histórie populárnej hudby. Býva označovaný za „"piateho Beatle"“, spolupracoval na nahrávaní viacerých hitov skupiny The Beatles a nahral aj niektoré klavírne party v ich skladbách.
George Martin nebol producentom len nahrávok skupiny, The Beatles. Mal za sebou úspešné projekty s ďalšími hudobníkmi. Produkoval spolu 30 singlov a 16 albumov, ktoré boli na prvej priečke v Spojenom kráľovstve a 23 singlov a 19 hudobných albumov, ktoré sa dostali na vrchol hitparád Severnej Ameriky.
Výber z diskografie, ktorú Martin produkoval.
George Martin bol producentom drvivej väčšiny nahrávok skupina The Beatles a albumov, ktoré nahral Paul McCartney s manželkou Lindou a skupinou Wings.

</doc>
<doc id="302260" url="https://sk.wikipedia.org/wiki?curid=302260" title="Kremenný porfýr">
Kremenný porfýr



</doc>
<doc id="302261" url="https://sk.wikipedia.org/wiki?curid=302261" title="Šaríja">
Šaríja



</doc>
<doc id="302265" url="https://sk.wikipedia.org/wiki?curid=302265" title="APN 2010">
APN 2010



</doc>
<doc id="302268" url="https://sk.wikipedia.org/wiki?curid=302268" title="Slovensko na Zimných olympijských hrách 2010">
Slovensko na Zimných olympijských hrách 2010

Slovensko na Zimných olympijských hrách 2010 reprezentovali 73 športovci v 8 športoch, čo je zatiaľ najväčší počet slovenských reprezentantov na ZOH od samostatného Slovenska. Z kolektívnych športov sa hier zúčastnili hokejisti a hokejistky.
Tieto olympijské hry boli zatiaľ pre Slovensko najúspešnejšie. Slovenská výprava získala zásluhou Anastasie Kuzminovej a Pavla Hurajta každú z medailí.

</doc>
<doc id="302269" url="https://sk.wikipedia.org/wiki?curid=302269" title="Slovensko na ZOH 2010">
Slovensko na ZOH 2010



</doc>
<doc id="302270" url="https://sk.wikipedia.org/wiki?curid=302270" title="František I. Nádašdy">
František I. Nádašdy



</doc>
<doc id="302271" url="https://sk.wikipedia.org/wiki?curid=302271" title="Africký pohár národov 2010">
Africký pohár národov 2010

Africký pohár národov 2010 nazývaný aj Orange Africký pohár národov (od Orange - sponzor) je 27. edícia Afrického pohára národov organizovaná Konfederáciou afrického futbalu (CAF). Turnaj sa koná od 10. do 31. januára v Angole a súťaží na ňom 16 tímov vrátane usporiadateľskej krajiny, ktorá mala právo účasti bez kvalifikácie. Ostatné tímy hrali kvalifikáciu, ktorá bola zároveň aj kvalifikáciou na Majstrovstvá sveta 2010.

</doc>
<doc id="302272" url="https://sk.wikipedia.org/wiki?curid=302272" title="Modrý trpaslík">
Modrý trpaslík

Modrý trpaslík je hypotetická trieda hviezd, ktorá sa vyvinie z červeného trpaslíka po spotrebovaní väčšiny jeho vodíkového paliva. Zatiaľ čo pri červených trpaslíkoch prebieha vodíková fúzia pomaly a vyžaruje sa teplo, modré trpaslíky pravdepodobne ešte vo vesmíre neexistujú, pretože vesmír nie je dostatočne starý, aby sa mohli vytvoriť. Predpoklad ich existencie je založený len na teoretických modeloch.
Svietivosť hviezd sa zvyšuje s ich vekom a najjasnejšie hviezdy musia vyžarovať viac energie na udržanie rovnováhy. Hviezdy väčšie ako červené trpaslíky dosahujú rovnováhu pomocou zväčšenia svojej veľkosti, čím sa z nich stávajú červené obry s väčšou plochou povrchu. Červené trpaslíky zväčšujú svoju intenzitu vyžarovania zvýšením ich povrchovej teploty čím sa zmenia na „modré“. Povrchové vrstvy červených trpaslíkov sa nestávajú viac priehľadnými pri zvýšení teploty.
Keď sa vodíkové palivo modrých trpaslíkov úplne vyčerpá, zmenia sa na biele trpaslíky.

</doc>
<doc id="302274" url="https://sk.wikipedia.org/wiki?curid=302274" title="Modlitba srdca">
Modlitba srdca



</doc>
<doc id="302275" url="https://sk.wikipedia.org/wiki?curid=302275" title="NHL 1929/1930">
NHL 1929/1930

Sezóna 1929/1930 bola 13. sezóna NHL. Víťazom Stanley Cupu sa stal tím Montreal Canadiens.
Ocenenia.
Kanadské bodovanie.
"Note: GP = Odohrané zápasy, G = Góly, A = Asistencie, PTS = Body, PIM = Trestné minúty"

</doc>
<doc id="302277" url="https://sk.wikipedia.org/wiki?curid=302277" title="NHL 1930/1931">
NHL 1930/1931

Sezóna 1930/1931 bola 14. sezóna NHL. Víťazom Stanley Cupu sa stal tím Montreal Canadiens. Tím Pittsburgh Pirates sa kvôli finančným problémom presťahoval do Philadelphie a premenoval sa na Philadelphia Quakers.
Detroit Cougars zmenil názov klubu na Detroit Falcons.
Ocenenia.
Kanadské bodovanie.
"GP = Odohrané zápasy, G = Góly, A = Asistencie, Pts = Body, PIM = Trestné minúty"
All-Star tímy.
Bola to prvá sezóna v ktorej sa vyhlásili All-stars tímy

</doc>
<doc id="302278" url="https://sk.wikipedia.org/wiki?curid=302278" title="Wespe">
Wespe

Wespe (SdKfz 124) alebo Leichte Feldhaubitze 18/2 auf Fahrgestell Panzerkampfwagen II (Sf) bola nemecká ľahká samohybná húfnica vyrábaná počas druhej svetovej vojny v rokoch 1943 až 1944. Stroj vznikol na podvozku tanku Panzer II.
Vznik a vývoj.
Už počas bitky o Francúzsko v máji 1940 bolo zrejmé, že tank Panzer II ako hlavný bojový tank Wehrmachtu nespĺňa podmienky pre priamy boj s tankmi nepriateľa, keďže bol slabo vyzbrojený a mal slabú pasívnu ochranu. Na začiatku roku 1942 boli vozidlá Panzer II stiahnuté z priamych bojových operácií a preradené iba na podporné úlohy. Ich kvalitné podvozky boli neskôr využité pre stavbu vozidiel ako stíhač tankov Marder II a samohybná húfnica Wespe. 
Wespe (osa) vznikla z návrhu firmy Alkett (Altmärkische Kettenwerke GmbH) z polovice roku 1942. Húfnica bola postavená na pozmenenom podvozku tanku Panzer II Ausf. F a dostala označenie Sd.Kfz. 124 (Sonderkraftfahrzeug 124). Výroba prebiehala prevažne v závodoch Fahrzeug-und-Motorenbau GmbH vo Vroclave a Vereinigte Maschinenwerke vo Varšave v Poľsku od februára 1943 do augusta 1944. Celkovo bolo vyrobených 676 samohybných húfnic Wespe a 159 nosičov munície Wespe (tieto boli bez výzbroje ale aj v poľných podmienkach na ne mohla byť inštalovaná samotná 105mm húfnica).
Hlavnou výzbrojou vozidla bola 105mm ľahká poľná húfnica leFH 18M L/28, ktorú vyrábala firma Rheinmetall-Borsig. Jej námer sa pohyboval v rozmedzí −5° až +42°. Stranový odmer samotnej zbrane bol možný 17° naľavo aj napravo. Sekundárnu výzbroj tvoril voľne uložený guľomet MG 34 kalibru , ktorý bol určený pre obranu posádky. Tú tvorilo 5 mužov: veliteľ, vodič a traja strelci. K vlastnej obrane mala k dispozícii takisto aj samopal MP38 alebo MP40. Nástavba ju chránila iba pred paľbou z ľahkých ručných zbraní, keďže jej steny boli hrubé iba .
27. februára 1944 bolo na základe príkazu Adolfa Hitlera zakázané používať názov Wespe pre toto vozidlo (pre nevhodnosť takéhoto označovania bojovej techniky).
Bojové nasadenie.
Wespe bola používaná pre nepriamu palebnú podporu a nebola určená pre priamy boj s nepriateľskou obrnenou technikou. Preto väčšina z 32 kusov 105mm munície bola vysokoexplozívna. Pre prípad stretu s obrnenou technikou ale niesli aj zopár protipancierových granátov. Operovali v batériách po 6 kusov, ku ktorým boli priradené aj dva nosiče munície Wespe. Tie niesli zásobu 90 kusov munície. Húfnica mala efektívny dostrel . Vysokoexplozívny granát o hmotnosti takmer dokázala vystreliť rýchlosťou /s na maximálnu vzdialenosť približne .
Wespe bol postupne zaradený do služby delostreleckých batérií tankových divízií a divízií pancierových granátnikov od jari 1943 a používaný až do konca vojny Wehrmachtom ako aj divíziami Waffen SS. Prvým významným bojovým stretom, ktorého sa zúčastnili, bola bitka pri Kursku, kde sa dobre osvedčili.

</doc>
<doc id="302279" url="https://sk.wikipedia.org/wiki?curid=302279" title="Pittsburgh Pirates (NHL)">
Pittsburgh Pirates (NHL)

Pittsburgh Pirates je bývalý hokejový klub hrajúci v National Hockey League. Klub vznikol v roku 1925. V rokoch 1925 – 1930 ako Pittsburgh Pirates, následne sa presťahoval do Philadelphie, kde hral ako Philadelphia Quakers jednu sezónu.

</doc>
<doc id="302280" url="https://sk.wikipedia.org/wiki?curid=302280" title="Montreal Maroons">
Montreal Maroons

Montreal Maroons (oficiálne Montreal Professional Hockey Club) bol profesionálny hokejový klub hrajúci National Hockey League v rokoch 1924-1938. Svoje domáce zápasy hrával v Montreal Forum. V roku 1926 a 1935 vyhral tím Stanleyho pohár. V roku 1928 sa stretol vo finále s tímom New York Rangers, ktorý vyhral.

</doc>
<doc id="302295" url="https://sk.wikipedia.org/wiki?curid=302295" title="Lymfatická uzlina">
Lymfatická uzlina

Lymfatické uzliny alebo lymfatické žľazy () sú malé orgány, ktoré sú súčasťou miazgovej sústavy. Tieto opuzdrené zhluky lymfoidných buniek oválneho alebo obličkového tvaru sú veľké 1 mm - 3 cm. U človeka sú usporiadané do reťazcov. Uzliny, do ktorých sa zbiehajú cievy určitej oblasti, sa označujú ako regionálne uzliny. Nachádzajú sa v slabinách, v podpazuší, v krku, v podkolení a v brušnej dutine.

</doc>
<doc id="302305" url="https://sk.wikipedia.org/wiki?curid=302305" title="Renault Modus">
Renault Modus

Renault Modus je mini MPV, ktoré navrhla a vyrába francúzska spoločnosť Renault v meste Valladolid v Španielsku od septembra 2004. Produkčná verzia je veľmi podobná konceptu rovnakého názvu, ktorá bola prezentovaná v roku 2004 na Geneva Motor Show. Je to vyššia verzia ako Clio a postavená na rovnakej platforme a väčšina z motorovej časti pochádza z poslednej verzie Clia. Pôvodne sa označoval ako vyššia alternatíva pre Twingo a Clio. Je určený pre ľudí, ktorí potrebujú praktickosť a mnohoúčelnosť väčšieho modelu Scénic ale bez väčších rozmerov. Rovnaká platforma je použitá aj v modeli Nissan Micra a Nissan Note.

</doc>
<doc id="302307" url="https://sk.wikipedia.org/wiki?curid=302307" title="Trvalo udržateľný rozvoj">
Trvalo udržateľný rozvoj

Trvalo udržateľný rozvoj alebo udržateľný rozvoj je taký spôsob rozvoja ľudskej spoločnosti, ktorý dáva do súladu hospodársky a spoločenský pokrok s plnohodnotným zachovaním životného prostredia. 
Medzi hlavné ciele trvalo udržitelného rozvoja patrí zachovanie životného prostredia pre ďalšie generácie v čo najmenej pozmenenej podobe.
Definície.
Zákon č. 17/1992 Z. z. o životnom prostredí (§ 6) definuje trvalo udržateľný rozvoj ako "rozvoj, ktorý súčasným i budúcim generáciám zachováva možnosť uspokojovať ich základné životné potreby a pritom neznižuje rozmanitosť prírody a zachováva prirodzené funkcie ekosystémov" 
Slovenská stratégia trvalo udržateľného rozvoja ho charakterizuje ako cielený, dlhodobý (priebežný), komplexný a synergický proces, ovplyvňujúci podmienky a všetky aspekty života (kultúrne, sociálne, ekonomické, environmentálne a inštitucionálne), na všetkých úrovniach (lokálnej, regionálnej, globálnej) a smerujúci k takému funkčnému modelu určitého spoločenstva (miestnej a regionálnej komunity, krajiny, medzinárodného spoločenstva), ktorý kvalitne uspokojuje biologické, materiálne, duchovné a sociálne potreby a záujmy ľudí, pričom eliminuje alebo výrazne obmedzuje zásahy ohrozujúce, poškodzujúce alebo ničiace podmienky a formy života, nezaťažuje krajinu nad únosnú mieru, rozumne využíva jej zdroje a chráni kultúrne a prírodné dedičstvo.
Európsky parlament definoval udržateľný rozvoj ako "zlepšovanie životnej úrovne a blahobytu ľudí v medziach kapacity ekosystémov pri zachovaní prírodných hodnôt a biologickej rozmanitosti pre súčasné a budúce generácie". 

</doc>
<doc id="302310" url="https://sk.wikipedia.org/wiki?curid=302310" title="Als die Nazis die Kommunisten holten">
Als die Nazis die Kommunisten holten

„Als die Nazis die Kommunisten holten“ (doslova: "Keď prišli nacisti po komunistov") je populárna báseň, pripisovaná pastorovi Martinovi Niemöllerovi (1892-1984), o nečinnosti nemeckých intelektuálov po nástupe nacistov k moci a skupinách, ktoré si nacisti postupne zvolili za cieľ. Pravdepodobne odznela prvýkrát 6. januára 1946 vo Frankfurte nad Mohanom.
Štruktúra básne je pomerne ustálená, ale sporné sú konkrétne skupiny spomínané v jednotlivých veršoch. Jedna z verzií je takáto: 
"Als die Nazis die Kommunisten holten, habe ich geschwiegen; Ich war ja kein Kommunist."
"Als sie die Gewerkschafter holten, habe ich geschwiegen; ich war ja kein Gewerkschafter."
"Als sie die Juden holten, habe ich geschwiegen, ich war ja kein Jude."
"Als sie mich holten, gab es keinen mehr, der protestieren konnte."
Doslovný preklad:
 "Keď nacisti prišli po komunistov, mlčal som; nebol som predsa komunista." "Keď prišli po odborárov, mlčal som; nebol som predsa odborár." "Keď prišli po židov, mlčal som; nebol som predsa žid." "Keď prišli po mňa, nebolo už nikoho, kto by mohol protestovať." 
História.
Martin Niemöller bol nemecký pastor a teológ narodený v meste Lippstadt v Nemecku, roku 1892. Niemöller bol antikomunista a najprv podporoval Hitlerov nástup k moci. To, že Hitler trval na nadradenosti štátu nad náboženstvom, ho však rozhorčilo natoľko, že sa nakoniec stal vodcom skupiny nemeckých duchovných proti Hitlerovi. Hitler Niemöllera osobne nenávidel a v roku 1937 ho dal uväzniť v koncentračnom tábore Sachsenhausen, neskôr v Dachau. Niemöller bol oslobodený spojencami v roku 1945. Pokračoval v kariére kňaza v Nemecku, ako popredný hlas pokánia a zmierenia nemeckého ľudu po druhej svetovej vojne. Jeho báseň je často citovaná a je obľúbeným modelom opisu nebezpečenstva politickej apatie, ako to často začína, spolu so špecificky cielenou paranojou a nenávisťou, ktoré čoskoro eskalujú mimo kontrolu.
Spor o pôvode a texte.
Báseň bola uverejnená v roku 1955 v knihe Miltona Mayera,They Thought They Were Free (Mysleli si, že boli voľní), založenej na rozhovoroch, ktoré urobil v Nemecku niekoľko rokov predtým. Citát bol široko rozširovaný sociálnymi aktivistami v Spojených štátoch koncom šesťdesiatych rokov. Presný pôvod básne je nejasný a aspoň jeden historik nesprávne tvrdil, že báseň vznikla po Niemöllerovej smrti. Neskorší výskum určil pôvod básne v Niemöllerovom prejave v roku 1946. Formulácia básne je sporná a to tak z hľadiska pôvodu, ako aj z hľadiska zloženia a poradia skupín, ktoré sú uvádzané v mnohých verziách. Podľa Richarda Johna Neuhausa (v novembrovom vydaní First Things z roku 2001) Niemöller v roku 1971 na otázku týkajúcu sa správnej verzie textu odpovedal, že si nie je úplne istý, kedy povedal známe slová, ale ak ľudia budú trvať na ich citovaní, uprednostňuje verziu, v ktorej sa uvádzajú "komunisti", "odborári", "Židia" a "Ja".

</doc>
<doc id="302314" url="https://sk.wikipedia.org/wiki?curid=302314" title="Sunitský islam">
Sunitský islam



</doc>
<doc id="302315" url="https://sk.wikipedia.org/wiki?curid=302315" title="Ší’a">
Ší’a



</doc>
<doc id="302321" url="https://sk.wikipedia.org/wiki?curid=302321" title="Festival zlej hudby">
Festival zlej hudby

Festival zlej hudby je hudobné podujatie ktoré sa každoročne koná v čase štefanskej zábavy, 26. decembra v Prešove, v študentskom klube Véčko. Hoci sa za zakladateľov a hlavných organizátorov festivalu vo všeobecnosti pokladá prešovská alternatívna art-rocková skupina Chiki liki tu-a, na jeho začiatku stáli predovšetkým jej gitarista Ľuboslav Petruška a bývalý člen skupiny, trombónista Tomáš Paľo, ktorí sa po personálnych zmenách a príchode do skupiny začali udomácňovať. Pôvodný člen a zakladateľ Chiki liki tu-a Martin Višňovský situáciu vysvetľoval slovami: "„Vzniklo to vtedy, keď členovia kapely odchádzali a začalo to naberať nový smer s ľuďmi, ktorí sa udomácňovali v skupine a ktorí boli predtým úplne out. Taký Ľubo Petruška sa k tomu dostal úplnou náhodu, predtým vystupoval v rôznych šialených skupinách,"" vysvetľuje vznik žánrovo odlišných projektov Višňovský. Od roku 2000 festival ponúka počas jedného večera vystúpenia ,viacerých interpretov" rôznych hudobných žánrov, ktoré vystupujú pod všeobecným názvom Projekty. Ide o imaginárne skupiny, ktorých členov, repertoár, hudobné zameranie i filozofiu tvoria práve členovia Chiki liki tu-a, príležitostne ich hostia. V minulosti tak vzniklo cez 24 projektov, pričom festival bol kvôli novej adaptácii názvu neskôr chápaný ako odozva na iné prešovské podujatie, Festival dobrej hudby - Sigord. 
Projekty.
Projekty časom získali na veľkej popularite, nielen na východe, ale aj v rámci celého Slovenska. K najrozšírenejším a najpopulárnejším patria skupiny Dzigi Džabur &amp; the Black revolution Band hrajúci v štýle reggae, metalová formácia Antracit, country Hudci prérie, punkový Wajgles, psychedelický hippie rock Okná vnímania, či elektronický projekt Der Kondenzator. Vystúpenia sú špecifické nielen vtipnými prehovormi lídrov kapiel ktoré často vznikajú aj priamo na pódiu, príznačnými kostýmami, ale aj iróniou spojenou s konkrétnymi hudobnými subkultúrami a humorom vychádzajúcim z multikultúrneho prostredia mesta Prešov a jeho okolia.
Celoslovenská popularita projektov.
Aj napriek úspechu projektov pred publikom, stále nešlo o úspech medzi širokou verejnosťou. K mainstreamovej popularite došlo v r. 2003, keď skupina Chili liki tu-a predstavila pár projektov aj na trenčianskom festivale Pohoda. Skladbu ,Laska moja de si" z repertoáru Hudcov prérie následne na to prevzalo FUN rádio, ktoré na základe autorského povolenia odohralo skladbu niekoľkokrát. Následná vlna úspechu ktorá pripísala autorstvo oficiálnej skupine Chiki liki tu-a nadobudla celonárodný charakter. Skladba bola nakoniec kvôli značnej popularite zaradená aj na tretí štúdiový album Chiki liki tu-a Choďte sa hrať pred vlastný vchod, spolu s počinom metalového Antracitu ,Poďme všetci", ktorý bol u klubového publika obľúbeným prídavkom za koncertom. K problematike stierania rozdielov medzi projektmi a skupinou Chiki liki tu-a sa v priebehu koncertu Hudcov prérie vyjadril ich líder Ľuboslav Petruška ako o rozdelení úspechu medzi dve kapely. Kým Hudci prérie sú neoficiálnymi autormi skladby, Chiki liki tu-a ukradnutú skladbu spopularizovali ",a tak sú misky váh vyrovnané"".
V súčasnosti je projekty možné pravidelne vidieť iba na Festivale zlej hudby a festivale Vrbovské vetry vo Vrbovom.
Menný zoznam projektov.
(nie je kompletný) 
The Heads.
Súčasťou niekoľkých ročníkov sa stalo aj premietanie satiricko-humorných montážnych filmov skupiny The Heads, ktorá v spolupráci s Chiki liki tu-a vytvorila dvojdielny remake slovenského filmu Fontána pre Zuzanu. Zostrihaný film s montážou tvárí prešovskej skupiny a členov zoskupenia The Heads v šariskom nárečí získal na popularite nie len vďaka irónii a vtipu, ale aj vďaka multikultúrnym odkazom typickým pre život Prešovčanov a blízkeho okolia. Z Chiki liki tu-a si vo filme zahrali predovšetkým spevák a basgitarista Martin Višňovský a ex-trombónista Tomáš ,Maco" Paľo. Objavili sa však aj zvyšní členovia, bubeník Tomáš Višňovský a gitarista Ľuboslav Petruška (hlas).
Popularita Festivalu zlej hudby.
So stúpajúcou popularitou skupiny Chiki liki tu-a a ich projektov súvisela aj zvýšená popularita Festivalu zlej hudby. Už v čase pred komerčným úspechom bola kapacita koncertného priestoru V-klubu výrazne zaplnená. V roku 2006 už priestory klubu nestačili na pokrytie záujmu a mnoho fanúšikov sa po hodinovej tlačenici na schodoch do priestorov tzv. Véčka ani nedostalo. Problémy so vstupom a stiesneným priestorom pokračovali aj dlhými radmi na alkohol a hygienické zariadenia. 
Napriek negatívam však festival ostal aj naďalej vyhľadávaný, nielen kvôli programu ale aj kvôli sociálnej intereakcii, ktorá prebieha medzi navrátenými východoslovákmi v čase vianočných sviatkov.
Kritika festivalu.
Prvé kritické momenty na adresu festivalu sa objavili po tzv. mainstreamovom úspechu skupiny Chiki liki tu-a. Z diváckeho publika sa ozývali prejavy sklamania z krátkosti koncertu oproti roku 2002, kedy Projekty tvorili predkapelu skupine Chiki liki tu-a. Tá sa ako headliner už doposiaľ neobjavila. Kritické hlasy sa dotkli aj produkcie skupiny, ktorá bola postavená pred otázku alternatíva vs. mainstream. Spevák a basgitarista Chiki liki tu-a, Martin Višňovský: ",To je pravidelné, že len čo ľuďom zoberieš ideál, hneď ako to trošku pukne a ide to takým smerom, že ľudia o tom viac vedia, tak z toho taká skupina, ktorá má podtitul underground a alternatívna kultúra má taký problém, že im to ukradli tí z pop music, a už na to majú iný názor. A pritom tá skupina je úplne totožná s tým, ako to bolo predtým, nič sa nezmenilo na systéme roboty ani na pesničkách, ale pre nich je to zrazu niečo úplne iné.“" 
Kritika festivalu zo strany fanúšikov sa však dotkla aj opakovanej produkcie, ktorá sa dlhodobo výrazne nemenila. Obľúbené projekty prinášali osvedčené a žiadané skladby, ktoré kedysi často vznikali aj vtipnou improvizáciou na pódiu, svoju produkciu však nerozširovali. Napriek tomu nové projekty stále pribúdajú, často aj tie, ktoré podľa slov gitaristu Ľuboslava Petrušku ",už vymyslené sú, pesničky už majú, všetko už je, len ešte neboli hrajúce."" 

</doc>
<doc id="302322" url="https://sk.wikipedia.org/wiki?curid=302322" title="Na dne mora">
Na dne mora

„Na dne mora“ je šiesty singel z albumu "Tlaková níž" speváka Mira Jaroša, na ktorom sa nachádza v hebrejskej verzii pod názvom „Boi“. V slovenskej verzii sa nachádza na treťom albume "Tráva musí rásť" ako duet s Petrou Humeňanskou.
Vznik.
V pôvodnej verzii má pieseň názov „Boi“ (niektoré zdroje uvádzajú „Boee“). Jej autorom je izraelský hudobník Idan Raichel, ktorý povolil spevákovi prespievať ju do slovenčiny pod názvom „Na dne mora“. Jaroš a Raichel sa stretli osobne v Tel Avive v auguste 2009 kde Jaroš točil krátky dokument o nahrávke. 
Videoklip.
Režisérom a producentom klipu je Martin Hudák. Klip sa zaradil medzi najdrahšie na Slovensku.30 členný štáb na ňom pracoval 3 mesiace. Kvôli videoklipu priviezli kamión mušlí a kameňov z Chorvátska. Vo videoklipe účinkuje Miro s Petrou, klavirista, huslista a perkusionista z Afriky. Animované 3D morské živočíchy pod fiktívnou morskou hladinou vznikali čiastočne v USA. 
Hranie v rádiách.
V roku 2009 bol singel v 50. týždni druhou najhranejšou slovenskou skladbou na Slovensku. K piesni vznikol jeden z najdrahších videoklipov.

</doc>
<doc id="302323" url="https://sk.wikipedia.org/wiki?curid=302323" title="Arandas (kráter)">
Arandas (kráter)

Arandas je kráter na Marse, ktorý sa nachádza na súradniciach 42,77° severne a 15,17° západne. V priemere má 25,1 km a je pomenovaný po meste v Mexiku.

</doc>
<doc id="302324" url="https://sk.wikipedia.org/wiki?curid=302324" title="Slovenská priestorová observačná služba">
Slovenská priestorová observačná služba

Slovenská priestorová observačná služba (skr. SKPOS) je permanentná lokalizačná služba, poskytovaná na Slovensku Geodetickým a kartografickým ústavom. Využíva globálne navigačné družicové systémy (GPS, Galileo, GLONASS, BeiDou) na presné priestorové určovanie polohy objektov v reálnom čase. 
Princíp.
Služba je založená na využití "diferenčnej metódy" určovania polohy. Prevádzkovateľ služby má územie Slovenska pokryté sieťou statických referenčných staníc, neustále merajúcich diferencie (rozdiely) medzi ich presne známou polohou a polohou, vypočítanou v danom momente pomocou jednotlivých navigačných systémov. Diferencie sú cez virtuálnu privátnu sieť v reálnom čase zasielané do Národného servisného centra v Geodetickom a kartografickom ústave v Bratislave, kde sú spracúvané a ukladané.
Používatelia služby môžu následne odoberať spracované korekcie, umožňujúce výrazne spresniť lokálne merania polohy pomocou navigačných systémov, či už na statických miestach alebo v teréne. Korekcie je možné uplatňovať buď v reálnom čase, alebo dodatočne, na zaznamenané údaje z meraní.
Dosiahnuteľná absolútna presnosť meraní polohy s využitím služby je v rádoch desiatok cm až jednotiek mm, v závislosti od roviny (horizontálna, vertikálna), produktu, použitého vybavenia a spôsobu spracovania.
Dejiny.
Inštalácia prvých referenčných staníc začala v máji 2006, skúšobná prevádzka siete bola spustená v novembri 2006.
1. apríla 2009 bola testovacia prevádzka ukončená a služba bola spustená v ostrej prevádzke.
V roku 2016 bolo v sieti zapojených 53 permanentných staníc (34 na území Slovenska, 19 za hranicami) s priemernou odľahlosťou 44,6 km (Slovensko) resp. 49,2 km (všetky).
Kritika.
Denník SME informoval v roku 2012 o zakázke GKÚ v hodnote viac než 766 000 EUR, týkajúcej sa 25 prijímačov pre službu SKPOS, zverejnenej v centrálnom registri zmlúv tri dni pred parlamentnými voľbami. Kritizované bolo načasovanie, hodnota zakázky, diskriminácia dodávateľov lacnejších prístrojov a v čase objednávky otázna využiteľnosť podpory európskeho navigačného systému Galileo. Autor tiež v predchádzajúcom článku kritizoval dotované vytvorenie štátneho monopolu na diferenčnú službu.

</doc>
<doc id="302325" url="https://sk.wikipedia.org/wiki?curid=302325" title="Arkhangelsky (kráter)">
Arkhangelsky (kráter)

Arkhangelsky je kráter na Marse, ktorý sa nachádza na súradniciach 41,4° južne a 24,8° západne. V priemere má 125 km a je pomenovaný po ruskom geológovi Andrejovi Archangeľskom.

</doc>
<doc id="302327" url="https://sk.wikipedia.org/wiki?curid=302327" title="Ružínsky viadukt">
Ružínsky viadukt

Ružínsky viadukt je železničný most na trati zo Žiliny do Košíc neďaleko obce Malá Lodina v okrese Košice na východnom Slovensku.
Viadukt bol postavený v rokoch 1952 až 1955, je dlhý 280 metrov a vedie cez priehradu Ružín neďaleko jej hrádze. S výškou štyridsať metrov nad vodnou hladinou ide o najvyšší železničný most na Slovensku. Viadukt bol vybudovaný v rámci tzv. "Trate Družby" spájajúcej Čiernu nad Tisou so Žilinou. Trať na moste je dvojkoľajová a elektrifikovaná. Na trati leží viadukt medzi stanicou Malá Lodina a zastávkou Ružín, ktorá sa nachádza hneď za mostom. Neďaleko mostu je tiež Ružínsky tunel a výhybňa Ružín.

</doc>
<doc id="302328" url="https://sk.wikipedia.org/wiki?curid=302328" title="Declaration of Independence (Trumbull)">
Declaration of Independence (Trumbull)

Declaration of Independence ("Deklarácia nezávislosti") od autora Johna Trumbulla je 12 x 18 stopová olejomaľba v kapitole Spojených štátov konkrétne v rotunde, ktorá zobrazuje prezentáciu a návrh vyhlásenia nezávislosti na druhom kontinentálnom kongrese. Bola namaľovaná podľa oveľa menšej verzie rovnakej scény, v súčasnosti v držbe Yale University Art Gallery. Trumbull maľoval veľa postáv na obraze naživo a navštívil aj Independence Hall, rovnako zobrazil miestnosti, kde zasadal Druhý kontinentálny kongres.
Obraz je často mylne nazývaný „Podpis deklarácie nezávislosti“, ale ukazuje iba predloženie návrhu. Kým udalosti zobrazené na obraze sa uskutočnili, má predsa niekoľko historických nepresností, v dôsledku Trumbullovej umeleckej predstavy.
Olejomaľba bola objednaná v roku 1817, kúpená v roku 1819, a umiestnená do rotundy v roku 1826.
Zdá sa, že na maľbe Thomas Jefferson šliape na pätu Johna Adamsa, mnohí ľudia si myslia, že to má symbolizovať ich vzťah ako politických nepriateľov. Ale, pri bližšom skúmaní obrazu, je zrejmé, že ich nohy sú iba blízko pri sebe. Táto časť obrazu bola správne zobrazená vo verzii na dvoj-dolárovej bankovke.
Trumbullova práca ukazuje 42 z 56 signatárov deklarácie. Päť postáv na obraze ju nikdy nepodpísalo.
Nezobrazený signatári.
Je tu 14 signatárov deklarácie, ktorý na maľbe niesu vyobrazený:
Na dvoj-dolárovej bankovke.
Trumbullov obraz je zdrojom obrázku na rube dvoj-dolárovej bankovky, na ktorej však niesu zobrazené najvzdialenejšie štyri postavy na ľavej strane (George Wythe, William Whipple, Josiah Bartlett a Thomas Lynch, Jr); najvzdialenejšie dve postavy vpravo (Thomas McKean a Philip Livingston), a vľavo vzadu sediaci, George Walton. Bankovka obsahuje len 40 z 47 postáv Trumbullovej maľby. Dve ďalšie neznáme postavy sú prekryté rytcom medzi Samuelom Chaseom a Lewisom Morrisom a medzi Jamesom Wilsonom a Francisom Hopkinsonom, čím sa celkový počet postáv na rube dvoj-dolárovej bankovky rovná 42. John Dickinson je na maľbe zobrazený, ale v skutočnosti nebol prítomný pri podpísaní vyhlásenia.
Kľúč k historickým postavám na maľbe.
Nasledujúci kľúč k postavám na maľbe zoradený číselne používaný vládou Spojených štátov publikácia "Art of the Capitol" (v ilustrácii kľúča ukázaného v tejto sekcii) ale poskytuje rôzny (dúfajme jasný) opis, ktorá postava je kde na maľbe, taktiež očíslovanie nie je celkom v poriadku.
Kľúč k postavám („ľavá“ a „pravá“ sú „ľavá“ a „pravá“ s pohľadu diváka; v každej skupine, uvedené zľava doprava):
Štyria muži sediaci úplne naľavo:
Sediaci za stolom naľavo:
Sediaci spolu napravo od Harrisona a pred stojacimi postavami:
Päť postáv stojacich spolu naľavo:
Tri sediace postavy vzadu medzi dvoma skupinami stojacich postáv:
Skupina troch postáv stojacich spolu vzadu:
Desať usadených postáv:
Päť postáv stojacich vpredu:
Štyri postavy v pozadí sediace spolu blízko pravého kúta izby:
Dve postavy stojace vpravo v kúte izby:
Dve postavy v popredí za stolom:
Tri postavy stojace vpravo:
Dve postavy sediace úplne vpravo:
Podobné maľby.
"Podpisovanie Ústavy Spojených štátov" Howarda Chandlera Christyho je podobná maľba zobrazujúca členov ústavodárneho zhromaždenia. Namaľovaná v roku 1940, práca je taktiež umiestnená v americkom kapitole.

</doc>
<doc id="302329" url="https://sk.wikipedia.org/wiki?curid=302329" title="Asimov (kráter)">
Asimov (kráter)

Asimov je impaktný kráter na Marse, ktorý sa nachádza na súradniciach 47.0° J a 355.05° Z. V priemere má približne 84 km a je pomenovaný po Isaacovi Asimovovi, americkom biochemikovi a spisovateľovi (1920 – 1992).

</doc>
<doc id="302331" url="https://sk.wikipedia.org/wiki?curid=302331" title="Iliušin Il-4">
Iliušin Il-4

Iliušin Il-4 (pred rokom 1941 označovaný ako DB-3, v kóde NATO: Bob) bolo sovietske bombardovacie lietadlo používané počas druhej svetovej vojny, ktoré bolo hlavným strojom sovietskeho diaľkového bombardovacieho letectva. Možno ho považovať za jedno z najlepších lietadiel Sovietskeho zväzu vo vojne aj za stroj, ktorý mohol konkurovať zahraničným lietadlám tejto kategórie
Vznik vývoj.
Bombardovacie lietadlo Il-4 vzniklo v konštrukčnej kancelárii S. V. Iliušina, ktorý od roku 1934 pracoval na vývoji nového diaľkového bombardéru. Bol zostrojený prototyp CKB-26 a v roku 1936 ďalši prototyp CKB-30. Ten sa pri skúškach ukázal ako veľmi obratný stroj, takže upútal pozornosť letectva Červenej armády aj námorného letectva, ktoré ho chcelo používať ako torpédonosné lietadlo. Výroba tohoto lietadla, ktoré dostalo označenie DB-3 bola síce ešte v roku 1936 schválená, ale realizácia bola odkladaná kvôli výrobe typov DB-2, ktorá však bola nasledovne zastavená. A tak sa stroj DB-3 (skratka pre daľnyj bombardir - diaľkový bombardér) začal dostávať do výzbroje Červenej armády až v roku 1937. Medzitým uskutočnil skúšobný pilot V. K. Kokkinaki s týmto lietadlom niekoľko svetových výškových rekordov. Jeden z nich bol prekonaný až v roku 1946 štvormotorovým lietadlom Boeing B-29 Superfortress. Výškové výkony ukázali veľký kvalitatívny skok lietadla DB-3 oproti ťažkopádnym strojom DB-1 a DB-2. V rokoch 1937 až 1939 bola s CKB-30 (DB-3) uskutočnený rad diaľkových letov, ktoré vyvolali pozornosť po celom svete. V roku 1939 prešla skúškami nová verzia lietadla, označená DB-3f, ktorá mala nové motory, zlepšenú aerodynamiku a s tým súvisiace lepšie parametre. Dodávky týchto strojov pre armádu vzrástli v roku 1940, ale stále nedokázali plne pokryť skutočnú potrebu pozemného aj námorného letectva. Na začiatku roku 1941 došlo k zmene označenia sovietskych lietadiel, takže stroj DB-3, bol premenovaný na Il-4.
Bojové využitie.
V noci na 8. august 1941 vzlietla skupina lietadiel Il-4 a Jer-2 Baltského loďstva z ostrova Saaremaa v Baltskom mori a podnikla neočakávaný nálet na Berlín. Tento nálet bol neskôr opakovaný, ale kvôli evakuácii ostrovov, ležiacich blízko estónskeho pobrežia, bombardovanie Berlína zo strany Sovietskeho zväzu prestalo. Lietadlá boli úspešne nasadzované k bombardovaniu strategických cieľov, boli však tiež používané k bombardovaniu vo frontovej oblasti.
Celkom bolo vyrobených 6 890 kusov.

</doc>
<doc id="302333" url="https://sk.wikipedia.org/wiki?curid=302333" title="Il-4">
Il-4



</doc>
<doc id="302336" url="https://sk.wikipedia.org/wiki?curid=302336" title="Jánošíkovo nábrežie">
Jánošíkovo nábrežie

Jánošíkovo nábrežie je ulica v Liptovskom Mikuláši. Nachádza sa v mestskej časti Staré Mesto na pravom brehu Váhu, je súčasťou cesty II. triedy č. 584.
Patrí medzi najviac frekventované ulice v meste, je súčasťou hlavného ťahu z Demänovskej doliny do Aquaparku Tatralandia a ďalej do Tvrdošína. Prebieha v smere z juhu na sever od svetelnej križovatky s ulicami Štúrova a Palúdžanská ku križovatke so Štefánikovou ulicou. Pri areáli bývalej Vojenskej strednej školy sa stáča na severozápad a od križovatky so Štefánikovou pokračuje ako Revolučná ulica.
Na ulici stojí areál miestnej polikliniky, hotel Jánošík a areál bývalej Vojenskej strednej školy. Po Jánošíkovom nábreží premávajú niektoré autobusové linky miestnej MHD (č. 1, 6 v smere do Ondrašovej) a tiež prímestské autobusy (v smere z autobusovej stanice). Ulica sa križuje (v smere na sever) s Jilemnického a Komenského ulicou (obe stykové križovatky, sprava). 

</doc>
<doc id="302337" url="https://sk.wikipedia.org/wiki?curid=302337" title="Most Márie Valérie">
Most Márie Valérie

Most Márie Valérie () je železný most postavený v roku 1895 ponad rieku Dunaj, spájajúci slovenské Štúrovo a maďarský Ostrihom.
História prechodu cez Dunaj do roku 1895.
Rímska ríša.
Najstaršia písomná zmienka pochádza z rímskeho obdobia, z druhej polovice druhého storočia nášho letopočtu. Cisár Marcus Aurelius viedol vojenské výpravy na dolné Pohronie a predpokladá sa, že rímske légie prechádzali Dunaj práve v tomto mieste.
Turecký pontónový most.
Po obsadení Ostrihomu Turkami v roku 1543 bol v roku 1585 vybudovaný pontónový most, ktorý takmer 100 rokov zabezpečoval spojenie medzi oboma brehmi Dunaja. Most bol v roku 1663 zničený a následne obnovený. Avšak v roku 1683 bol most definitívne zničený počas bitky pri Parkane.
Lietajúci most.
V roku 1762 bola daná do prevádzky nová mobilná konštrukcia, tzv. lietajúci most. Lietajúci most je plávajúce zariadenie (kompa), ktoré bolo pomocou asi 400 metrov dlhého lana položeného na 7 loďkách v 50 metrových vzdialenostiach. Most bol počas revolúcie v Uhorsku zničený, ale následne aj opravený. 
Most Márie Valérie.
Výstavba.
Určenie polohy mosta.
Poloha mosta Márie Valérie bola vytýčená približne o 120 metrov proti prúdu rieky od osovej čiary pôvodného pontónového mosta. Hlavným dôvodom bolo to, aby sa doprava najkratšou cestou nasmerovala do centra Ostrihomu. Most leží na 1718,5 riečnom kilometri rieky Dunaj.
Geologický prieskum.
Prieskum podložia pre zakladanie mostných pilierov sa vykonal medzi 3.novembrom 1893 a 16.januárom 1894. Početnými vrtmi sa zistila táto charakteristika a mocnosť vrstiev podložia Dunaja: 
Tvar mosta.
Z estetického hľadiska boli aplikované mostné polia s rôznymi dĺžkami. Pôvodný nápad patrí maďarskému architektovi Jánosovi Feketeházymu, ktorý navrhol aj cestný most v Komárne. Na premostenie bolo navrhnutých 5 mostných polí v celkovej dĺžke 496 metrov.
Prvé zničenie mosta.
Po prvej svetovej vojne, 22. júla 1919 bol most vyhodený do vzduchu. Jeho obnova sa začala v roku 1922 a trvala do roku 1927, kedy sa obnovila premávka na moste.
Druhé zničenie mosta.
Most bol opäť zničený v roku 1944 ustupujúcou nemeckou armádou. Odvtedy ostali na dlhé roky Štúrovo a Ostrihom bez mostného spojenia. To sa zmenilo až po 57 rokoch, keď bol v roku 2001 znovu otvorený obnovený most Márie Valérie.

</doc>
<doc id="302338" url="https://sk.wikipedia.org/wiki?curid=302338" title="Martin Višňovský">
Martin Višňovský

Martin Višňovský (* 21. september 1978, Prešov) je slovenský hudobník, basgitarista a spevák, organizátor podujatí, zakladateľ klubu Stromoradie, známy predovšetkým vďaka pôsobeniu v alternatívno-rockovej skupine Chiki liki tu-a.
V hudbe je príznačný svojim špecifickým vokálom a kreatívnym prístupom v hre na basgitaru. Je známy aj vďaka vtipným, a v rannej tvorbe melancholickým textom, tematicky a spoločensky zasadeným do prostredia mesta Prešov a okolia, ktoré mu poskytuje prirodzenú inšpiráciu. Zároveň sa venuje manažmentu kapely. Martin Višňovský sa podieľa aj na prešovskom hudobnom živote spoluorganizovaním koncertov (Apocalyptica, Randy Brecker, Pražský výběr, Jiří Schmitzer, Bez ladu a skladu, Buty, Mňága a Žďorp) a hudobných podujatí a festivalov (Za slobodu prejavu, East side festival, Dni mesta Prešov, Koncert pre Jána a Martinu).  V rokoch 2002 – 2007 bol členom Akadémie slovenskej populárnej hudby, 2009 – 2011 výkonným riaditeľom Rádia Prešov, 2012 – 2018 riaditeľ Panorama media. V roku 2018 založil s Petrom Šimom hudobný klub "Stromoradie", kde je dramaturgom programu. Je bratom bubeníka Tomáša Višňovského (Chiki liki tu-a) a saxofonistu a basgitaristu Jána Višňovského (Ali ibn Rachid).
Životopis.
Martin sa narodil v Prešove ako v poradí štvrté z piatich detí. Vyštudoval Obchodnú akadémiu v Prešove, kde so spolužiakom Petrom Šimom založili v roku 1995 kapelu Chiki liki tu-a. V mladosti sa venoval aj basketbalu, kapitánom prešovských basketbalistov bol v rokoch 19901996. Tri semestre navštevoval Fakultu manažmentu Prešovskej univerzity, ktorú zanechal kvôli koncertovaniu s kapelou.
Kariéra.
Od roku je 1995 zakladajúcim členom, basgitaristom, spevákom, textárom a manažérom Chiki liki tu-a v jednej osobe. S kapelou odohral cez 1400 koncertov v 15-tich krajinách Európy. Nevynechali kluby v mestách Paríž, Bordeaux, Londýn, Dublin, Belfast, Budapešť, Berlín, Drážďany, Skopje, Ľubľana, Praha, Varšava, Krakov, Bratislava, Viedeň ako aj vystúpenia na festivaloch Sziget, Trutnov Open Air, Pohoda, Rock for People, Colours of Ostrava, Schengen fest, Taksirat, Grape. Vydali šesť radových albumov a získali niekoľko ocenení. "Nezatváraj Milan dvere" (1998), "Budeš musel vlasy na blond prefarbil" (2000), "Choďte sa hrať pred vlastný vchod" (2003), "Dvojkilometrový jeleň" (2005), "Slzy tvý mámy, Šedivý a spol." (2015), "3 x 4 =13" (2016) a Venované pamiatke budúcich zosnulých (2021). Album "Slzy tvý mámy, Šedivý a spol." získal cenu poslucháčov Rádia_FM Album roka 2015 Radio_Head Awards. Album Venované pamiatke budúcich zosnulých bol vyhlásený za najlepší album roka 2021 Radio_Head_Awards. 
Zorganizované podujatia.
Koncerty.
Apocalyptica, Haydamaky, Sabot, Másfél, The Plastic People of the Universe, Persiana Jones,  Zdob shi Zdub, Bez ladu a skladu, Laura a její tygři, Vypsaná fixa, Nagual, Myster Möbius, Ali ibn Rachid.
Festivaly.
Za slobodu prejavu, East side festival, Vrbovské vetry, Koncert pre Jána a Martinu.
Dni mesta Prešov.
Pražský Výběr II., Vidiek, Hex, Komajota, Billy Barman, Polemic, Srečna mladina,  Korai Öröm, Deti Picasso, Katarína Knechtová, Horkýže Slíže, Mango Molas, Cathy Davey, Squartet.
Stromoradie.
Chiki liki tu-a, Abusus, Kniha Jobusova, Komajota, Raptor Koch, Vojdi, Sto múch, Para, Gladiátor, Pete Biggin, Eugen Botos, Darkness Positive, Fúzy Múzy, Slobodná Európa, Edo Klena a Klenoty, Emilio Pinchi, Korai Trancemission, Akustika, Koneskhan, Saténové ruky, O.B.D., Mindspy, Jana Uriel Kratochvílová, Jirka Hrubeš, AMC trio, ĽH Stana Baláža, Says, Luvver, Barokový koncert Toník Horkel, Le Singe Blanc, Don Vito, Hrana, Davová psychóza, N3O, Zuzana Mikulcová, Peter Lipa, Natural, Norman Beaker Trio, Juraj Griglák, Johan Svensson, Juraj Burian, Pavel Morochovič trio, Mloci, Walter Schnitzelsson, Veronika Rabada, VBPS, Korben Dallas, Jiří Schmitzer, Hoten Toten, Družina, Mňága a Žďorp, Hrdza, Fermáta, Randy Brecker, Castaway, Úzka krajina, Hurragun, Strana Východná, Karavana, HPdB, Otras, Medial Banana, Papyllon, IMT Smile, Mala Lata, Gregos, Trilobeat, Viki Olejárová, Michal Pavlíček, Karpatské Chrbáty, Gloom, Elevenhill, Altar Quintet.

</doc>
<doc id="302340" url="https://sk.wikipedia.org/wiki?curid=302340" title="Masters Snooker 2010">
Masters Snooker 2010

2010 PokerStars.com Masters je snookerový turnaj, ktorý sa konal 10.-17. januára 2010 vo Wembley aréne v Londýne, Anglicko. Obhajujúci šampión bol Ronnie O’Sullivan, ktorý vo finále v roku 2009 porazil Marka Selbyho 10-8. Tento rok sa konala odveta a opäť sa vo finále stretli Ronnie O’Sullivan a 
Mark Selby, no tentoraz vyhral Mark 10-9.
Kolo divokých kariet.
Divoké karty dostali Rory McLeod, ktorý vyhral kvalifikáciu a Jimmy White, ktorému bola udelená na základe rozhodnutia vedenia WPBSA. Týto dvaja hrali s 15-tym a 16-tym hráčom v rebríčku.

</doc>
<doc id="302344" url="https://sk.wikipedia.org/wiki?curid=302344" title="Pleistocénny park">
Pleistocénny park

Pleistocénny park je prírodná rezervácia na severovýchode Jakutska na dolnom toku rieky Kolymy v Rusku. Bol založený ruským ekológom Sergejom Afanasievičom Zimovom ako pokus o znovuobnovenie ekosystému plesitocénnej „mamutej tundrostepi“, jestvujúcej na rozľahlých priestranstvách severnej pologule počas poslednej doby ľadovej.
Mamutie "tundrostepi" boli mnohonásobne produktívnejšie ako močiarno-tundrové spoločenstvá, ktoré sa na tomto území nachádzajú v súčasnosti. V dôsledku vymretia veľkých bylinožravcov (mamut, srstnatý nosorožec, gigantický jeleň - Megaloceros) približne pred 10 000 - 12 000 rokmi rastlinné spoločenstvo degradovalo do súčasného stavu. Podľa názoru mnohých vedcov významnú alebo dokonca rozhodujúcu úlohu v tomto vymieraní zohrali lovecké spoločenstvá vrchného paleolitu.
Myšlienka plesitocénneho parku spočíva v introdukcii preživších druhov megafauny s cieľom obnoviť pôdy a celé ekosystémy, typické pre "mamutiu tundrostep", čo povedie k obnove vysokoproduktívneho bylinného krytu. Na území rezervácie už boli vypustené jakutský kôň, sob či los, a je istá nádej, že sa podarí získať lesné bizóny z Kanady - athabaský poddruh bizóna, ktorý - s vysokou mierou pravdepodobnosti - vznikol na konci pleistocénu na území severovýchodnej Sibíri a cez tzv. Beringov most - v súčasnosti zatopenú časť pevniny v oblasti dnešného Beringovho prielivu medzi Čukotkou a Aľjaškou - sa rozšíril do Severnej Ameriky, pričom takto vznikli dve oddelené populácie - ázijská a severoamerická. Ázijská populácia zmizla z územia Sibíri približne pred 3000 rokmi, pravdepodobne bola vyhubená lovcami. Na území Kanady lesné bizóny prežili do súčasnosti.
Nedávno jakutské úrady a spoločnosť ALROSA pomohli zabezpečiť prevoz stáda 30 mladých lesných bizónov, darovaných predstaviteľmi Kanady, ale do inej rezervácie - Lenských stĺpov - v oblasti rieky Leny.
Do budúcnosti sú naplánované ďalšie kroky - vypustenie divých dvojhrbých tiav, jakov, ale tiež mäsožravých šeliem - levov a amurských tigrov.
Ekológia mamutej tundrostepi.
Mamutia tundrostep predstavuje zaniknutý ekosystém polárnych oblastí Euroázie a Severnej Ameriky z obdobia pleistocénu. Typický rysom mamutej tundrostepi bola rozmanitosť veľkých živočíchov - z pohľadu súčasného pozorovateľa "obraz živočíšneho sveta tých chladných stepí... pripomínal súčasnú savanu v rovníkovej Afrike". Faunu tundrostepi tvorili mamuty, srstnaté nosorožce, bizóny, pižmone, divé kone, divé ťavy, soby, gigantické jelene, jaskynné levy, hyeny, štyri druhy vlkov a mnohé iné živočíchy. Početnosť zveri bola veľmi vysoká - podľa výpočtov N. K. Vereščagina - len mamutov bolo na krajnom severovýchode Sibíri od 40 000 do 60 000 jedincov. Podľa svedectva Jakova Sannikova pôdu niektorých ostrovov Severného ľadového oceánu vytvárali takmer úplne iba kosti dávnych živočíchov.
Také množstvo veľkých živočíchov sa mohlo uživiť v pripolárnych oblastiach len vďaka tomu, že miesto súčasnej tundry a tajgy tam jestvoval celkom iný ekosystém. Zvláštnosťou tundry sa javí to, že odumreté rastliny sa nerozkladajú ako v teplejších zemepisných šírkach, ale ukladajú sa v trvalo zamrznutej pôde. V dôsledku toho sa organická hmota nenávratne stráca - znížená mikrobiálna aktivita spôsobuje, že tundrové pôdy sú chudobné na dusík a hromadia sa v nich rašelinejúce zvyšky rastlín. Ale ak sa malá výživnosť tundrovej pôdy kompenzuje použitím dusíkatých hnojív, napríklad hnoja, miesto machov a lišajníkov sa objavia rýchlorastúce a vysokovýživné pastviny.
Mnohopočetné bylinožravce "mamutej fauny" spracovali rastlinstvo prehistorickej tundry skôr, ako stihlo zrašelinieť a v podobne hnoja vracali do kolobehu živín organickú hmotu bohatú na živiny. Roviny Euroázie doby ľadovej boli pokryté vysokoúrodnými lúkami a pastvinami, sýtiacimi miliónové stáda kopytníkov. Ukazuje sa, že spoločenstvo doby ľadovej predstavovalo bohatý a produktívny ekosystém, ktorého existencia celkom závisela od veľkých bylinožravcov.
Súčasnou obdobou tohto ekosystému sa zdá byť nie tundra, ale africká savana. Hoci teplé obdobie v arktických oblastiach trvá iba niekoľko mesiacov, produktivita tundrostepi nebola nižšia ako produktivita tropickej savany. Vysvetľuje sa to tým, že bylinné spoločenstvá afrických saván nerastú po celý rok - značnú časť roka zaberá obdobie sucha. Okrem toho cez leto je v Arktíde oveľa dlhší svetelný deň, slnko svieti prakticky 24 hodín denne, zatiaľ čo v trópoch majú deň aj noc počas celého roka takmer stabilnú dĺžku - 12 hodín. Vo vysokých zemepisných šírkach Arktídy tiež nežijú najvýznamnejší potravinoví konkurenti bylinožravých afrických cicavcov - termity a listorezné mravce, ktorých celková biomasa v trópoch prevyšuje celkovú biomasu veľkých kopytníkov. Pri zohľadnení týchto faktorov sa ukazuje, že ročný prírastok biomasy v tundrostepi nebol menší ako v savane a množstvo veľkých živočíchov mohlo byť ešte väčšie.
Veľké holocénne vymieranie.
Donedávna sa väčšina vedcov pridržiavala klimatickej teórie zmiznutia mamutej tundrostepi, odhaľujúcej v množstve základných príčin vyhynutia megafauny doby ľadovej globálne oteplenie, ktoré nastalo pred 10 000 - 12 000 rokmi. Predpokladalo sa, že prudké zvýšenie vlhkosti v dôsledku globálneho oteplenia spôsobilo zánik severských stepných ekosystémov. V južnejších oblastiach otvorené priestranstvá zarástli tajgou, v ktorej veľké živočíchy nenachádzali vhodné podmienky pre život. Severnejšie, v dôsledku zvýšenia vlhkosti tundry, mal rýchlorastúce trávy nahradiť mach, čím mala zaniknúť potravinová základňa kopytníkov. Okrem toho v dôsledku zvýšenej vlhkosti sa mala zväčšiť hrúbka snehovej pokrývky, čo malo znemožniť bylinožravcom prístup k tráve zapadnutej snehov. Mamutia fauna podľa tejto teórie v podstate uhynula od hladu.
Existujú však závažné protiargumenty proti klimatickej teórii. Základným z nich je ten, že až do posledného holocénneho oteplenia pred 10 - 12 000 rokmi mamutie spoločenstvo doby ľadovej úspešne prežilo celú sériu cyklov oteplenia a ochladenia. Klimatické zmeny posledných 400 000 rokov sa dajú vyložiť ako dve silné doby ľadové, medzi ktorými bol teplý interglaciál - riss-wurm, počas ktorého klíma Euroázie bola oveľa miernejšia ako súčasná - na ruskej rovine miesto jedľových a brezových lesov rástli teplomilné bučiny. Pritom mamutia fauna aj počas tohto obdobia prekvitala.
Počas výskumu všetkých známych nálezov mamutích kostí vedci prišli k záveru, že na teplé obdobia pripadá 48,7% nálezov, na chladné obdobia 30,8% nálezov a na prechodné 20,5% nálezov. Na základe takto získaných údajov je zrejmé, že populácia sibírskych mamutov až do obdobia pred 12 000 rokmi úspešne prežívala opakované kolísanie klímy a presuny a premeny rastlinných pásiem od tých typických pre doby medziľadové k tým z dôb ľadových a naopak. Vysvetliť rapídne ubúdanie oblastí obývaných mamutmi a ich následné vymretie sa iba zmenou klímy smerom k otepleniu nedarí. Zložitý obraz sa objavuje aj pri druhých veľkých živočíchoch doby ľadovej.
Vierohodnejšiu príčinu vymretia mamutov a ich súčasníkov (srstnatých nosorožcov, bizónov, levov) pomohli zistiť výskumy ruských a amerických vedcov. Ešte v 19. storočí Alfred Wallace vyslovil domnienku, že vyhynutie megafauny doby ľadovej bolo spôsobené činnosťou pravekých lovcov. Túto hypotézu potvrdili práce P. Martina, Budyka, Vereščagina, Esmeadesa a mnohých iných výskumníkov. Títo dokázali, že hlavnou príčinou zániku ekosystému mamutej tundrostepi bola "paleolitická revolúcia", umožňujúca pravekým lovcom vyvinúť účinnejšie metódy lovu veľkých zvierat. Do súčasnosti bolo získaných mnoho archeologických dôkazov intenzívneho lovu veľkých živočíchov pravekej Euroázie. Tiež na doteraz málo preskúmanej Sibíri, ktorú mnohí vedci pokladali za neosídlenú, bol nedávno nájdený zvyšok kostry mamuta so zabodnutým kamenným hrotom kopije.
Terénne výskumy antropológov v Afrike umožnili výskum lovu veľkých živočíchov zbraňami doby kamennej. Napríklad Pygmejovia sa prikradnú a bodnú slona kopijou do brucha - slon uhynie počas niekoľkých hodín. Národy žijúce v savanách zabíjali slony tým, že do nich vrhali kopije - ranené zvieratá, ak aj nemali zasiahnuté životne dôležité orgány, uhynuli na vykrvácanie alebo otravu krvi. Masajovia, aby si dokázali svoju statočnosť, lovili kopijou nosorožce - jeden bojovník vyprovokoval útok zvieraťa, pričom na poslednú chvíľu uskočil nabok, a druhý ho trafil do srdca alebo do oblasti ucha. Vzniká otázka - ak príčinou vyhynutia megafauny v miernych a polárnych zemepisných šírkach bol človek, čo pomohlo uniknúť vyhubeniu megafaune Afriky a tropickej Ázie, kde predkovia druhu Homo sapiens aj samotný Homo sapiens žili od nepamäti? Práve dlhotrvajúca prítomnosť človeka v týchto spoločenstvách sa pokladá za odpoveď. Ako píšu vedci - "Lovecká moc človeka od Australopiteka po Homo sapiens rástla pomaly, čo pomohlo niektorým hrubokožcom vyvinúť si istú odolnosť, takže dokázali držať krok a postupne sa evolučne prispôsobili tlaku človeka. Ale aj v Afrike došlo k výraznému ochudobneniu megafauny - počet druhov chobotnáčov klesol z 8 - 10 na jediný (v skutočnosti na dva - slon africký a slon pralesný).
Celkovo však činnosť človeka na území Afriky nebola taká rušivá ako na severe Euroázie, kde sa človek objavil dostatočne neskoro, už v podstate celkom sformovaný. Za týchto okolností, bez možnosti postupne sa prispôsobovať tlaku pravekých lovcov, megafauna zmizla, vyhubená ľuďmi. Závažnú úlohu zohral aj druhý faktor - prudká zmena klímy (ktorá nepostihla trópy) na konci doby ľadovej, ktorá urobila ekosystém mamutej tundrostepi zvlášť zraniteľným. Presun vegetačných pásiem v období medzi chladnou a teplou periódou viedol k zmene areálov a postupnému poklesu početných stavov zveri. V týchto podmienkach sa vzrastajúci tlak zo strany pravekých lovcov (ktorých početnosť podľa výskumov archeológov počas neskorého paleolitu stúpla 10 - 20-násobne) stal osudným. Počet hladných lovcov prekročil únosnú hranicu, predstavovanú prírastkom biomasy veľkých bylinožravcov, a vyhynutie megafauny sa stalo nevyhnutným
Vyhynutie veľkých živočíchov znamenalo prerušenie potravinového a ekologického reťazca a bolo príčinou prudkého poklesu produktivity rastlinných spoločenstiev, ktoré zostali bez "hnojiva". Nastalo vymývanie organických zložiek z pôdy typické pre súčasnú tundru (ale netypické pre vyvážené ekosystémy), kedy nerozložená organická hmota zapadá hlboko do trvalo zamrznutej pôdy, pričom klesá úrodnosť takejto pôdy. V takýchto podmienkach trávu nahradili pomaly rastúce machy a lišajníky, ktoré okrem nižších nárokov na živiny potrebujú aj oveľa menej vody a okrem ochudobnenia pôd došlo aj k ich premene na močiare. Súčasná tundra bohatá na machy a lišajníky teda predstavuje extrémne degradovaný stupeň niekdajších trávnatých "tundrostepí". Takto sa nie zmiznutie "mamutej krajiny" stalo príčinou vyhynutia megafauny, ale naopak - vyhubenie megafauny sa stalo príčinou zániku tundrostepných spoločenstiev.
Pleistocénny park v Jakutsku.
Premena mamutej tundrostepi na terajšiu rozbahnenú tundru, ku ktorej došlo v dôsledku vyhynutia (vyhubenia) veľkých cicavcov, zrejme nie je nevratná. Je dobre známe, že pri pastve dobytka v tundre dochádza k opačnému procesu - na mieste spasených machov sa objavuje tráva, pôda sa vysušuje. Vďaka tomu jestvuje možnosť čiastočne obnoviť niekdajšie bohaté spoločenstvo cestou reintrodukcie veľkých kopytníkov, ktoré kedysi obývali tundrostep. Túto úlohu rieši Pleistocénny park založený na Sibíri v Jakutsku Sergejom Afanasievičom Zimovom. V 80. rokoch 20. storočia na severe Jakutska na dolnom toku rieky Kolymy založil unikátny experiment s cieľom obnoviť ekosystém mamutej tundrostepi. Na rozlohe bolo vypustené stádo koní, ktoré sa úspešne uchytilo. Počas nasledujúcich rokov, ako píše vedecký dopisovateľ časopisu "Novosti nauki", A. Markov "Rastlinstvo sa na území parku začalo meniť. Zvieratá rozrušili porasty buriny a krovísk, vysporiadali sa s dlhoročnými zvyškami stariny, pohnojili pôdu trusom. To umožnilo rast šťavnatých bylín, bohatých na bielkoviny." Kone fakticky obnovili kúsok dávnej mamutej stepi. Ku koňom pribudli losy, soby, medvede. Výsledky pokusu sa ukázali byť natoľko zaujímavé, že bol o nich napísaný rad článkov v časopisoch Nature a Science. V septembri 2010 boli z Wrangelovho ostrova do Pleistocénneho parku dovezené mladé pižmone - spolu 9 jedincov, pričom všetky dlhý transport úspešne a bez ujmy na zdraví prežili. Pôvodne bolo naplánované tiež doplnenie fauny rezervácie kanadskými lesnými bizónmi, ale napokon bolo v apríli 2011 do Pleistocénneho parku dovezených 5 zubrov z Priokosko-terasového parku v Podmoskovskej oblasti a 6 jeleňov maralov.
Do lesných bizónov sa vkladajú zvlášť veľké nádeje - po vyhynutí mamutov a srstnatých nosorožcov sú lesné bizóny (statnejšie a odolnejšie voči chladu ako stepné bizóny) zjavne najväčšími cicavcami, prispôsobenými životu v tundre a tajge. Územie Sibíri kedysi obývali miliónové stáda bizónov, ale napokon aj tak vymreli na konci doby ľadovej spolu s mamutmi. No lesné bizóny, podobné vyhynutým euroázijským, sa uchovali až do dnešných dní v Severnej Amerike. Stádo 40 jedincov, darované Jukutsku predstaviteľmi Kanady a obývajúce rezerváciu Lenské stĺpy, sa stane základňou pre obnovenie niekdajších stád bizónov na Sibíri. V roku 2008 sibírske bizóny priviedli na svet prvé prírastky. Vedenie Pleistocénneho parku ich už asi nebude skúšať získať, keďže sa podarilo získať zubrov.
Na obnovenie vyváženého samoregulujúceho ekosystému v Pleistocénnom parku sa predpokladá introdukcia amurských tigrov (na doplnenie tam žijúcich vlkov a medveďov). Je to nevyhnutné, keďže v neprítomnosti svojich prirodzených nepriateľov - tigrov a levov - nadmerne rozmnožené vlky predstavujú hrozbu pre kopytníky. Okrem už vymenovaných zvierat bude možné v Pleistocénnom parku usídliť divé jaky a pižmone, ktoré už kedysi v minulosti v Jakutsku žili, a tiež divé dvojhrbé ťavy, ktoré nahradia vyhynutý ťavu Knoblochovu. Do ekosystému Pleistocénneho parku bude možné časom zaviesť jelene ("Cervus elaphus"), kulany (druh osla - "Equus hemionis"), kuony horské ("Cuon aplinus") známejšie pod označením "červený vlk" alebo "dhoul", kamčatské svište ("Marmota kamtschatica") а dropy ("Otis").
Najzaujímavejšia sa javí byť perspektíva aklimatizácie afrických levov. Tak ako tiger, ani lev nie je čisto tropický živočích, je dobre prispôsobený a schopný života vo všetkých klimatických pásmach. V miernych pásmach bol vyhubený (zo starogréckej mytológie je známa povesť o Herkulovi, ktorý ulovil leva), prežil iba v Afrike a Indii. Na celom území Ruska relatívne nedávno (z pohľadu geologického čas) žili jaskynné levy, pomerne málo odlišné od súčasných. Vyhynutých jaskynných levov by mohli nahradiť kapské levy. Na svojom pôvodnom teritóriu v horách južnej Afriky boli vyhubené, ale držia sa v Zoologickej záhrade v Novosibirsku, kde ich od roku 1968 chovajú vo voľnom výbehu pod holým nebom, pri ročnom kolísaní teplôt od + 36 °C do -49 °C. Pritom tak dospelé levy, ako aj levíčatá sa cez zimu cítia dobre. Za posledných 30 rokov sa v zoologickej záhrade narodilo viac ako 50 levíčat. Rovnako aj mnohé iné živočíchy, ktoré pokladáme výlučne za druhy teplých oblastí, v skutočnosti predstavujú len tropické formy druhov zaujímajúcich kedysi oveľa širší areál - často až po pobrežie Severného ľadového oceánu. taktiež aj tieto druhy môžu byť úspešne aklimatizované v Rusku s cieľom nahradiť nimi vyhynuté zvieratá doby ľadovej.
Popri veľkých živočíchoch jednou z najdôležitejších zložiek ekosystému by mal byť chrobák lajniak (ľudovo známy ako "hovniváľ"). Jeho aklimatizácia je závažnou úlohou a pritom jednou z najdôležitejších - v chladnej sibírskej klíme sa trus zvierat rozkladá pomalšie ako v teplých oblastiach.
Možnosti klonovania vyhynutých živočíchov.
Keďže v trvalo zamrznutej pôde sa uchovali celé zdochliny veľkých zvierat doby ľadovej, v budúcnosti bude možné ich "vzkriesenie" vďaka genetickému materiálu, ktorý sa v nich uchoval. Nanešťastie mäkké tkanivá sú výrazne poškodené a narušené, preto je klonovanie mamutov a srstnatých nosorožcov pri súčasnej úrovni technológie nemožné.
Reálnejším sa javí byť "vzkriesenie" mamuta vnesením fragmentov jeho DNA do genómu indického alebo afrického slona. Rozdiely medzi DNA mamuta a slona sú takmer bezvýznamné, pomerne malá úprava slonej DNA s použitím DNA mamuta by mohla pomôcť oživiť najväčšie zviera pleistocénu. Takýmto spôsobom sa možno v budúcnosti podarí oživiť aj iné (aktuálne) vyhynuté zvieratá. Pri súčasnom tempe pokroku genetického inžinierstva je možné predpokladať, že počas niekoľkých desaťročí budeme môcť obdivovať bohatý živočíšny svet dávnej Európy v celej jeho rozmanitosti.
Ekonomické ciele Pleistocénneho parku.
Rusko je krajina s extrémnou klímou - väčšina jeho územia nie je vhodná na poľnohospodárske účely (60% územia Ruska zaberá trvalo zamrznutá pôda). Nízka hustota obyvateľstva (alebo vôbec neosídlené oblasti, ako napríklad Putoranovo pohorie) na krajnom severe sú preto vhodné na obnovenie niekdajšej prírody Ruska - s hojnosťou veľkých kopytníkov a šeliem.
Obnovenie ekosystému v plnohodnotnými trofickými väzbami a zložitým, komplexným vzájomným pôsobením medzi desiatkami druhov rastlín, mnohými druhmi bylinožravcov, špecializovanými na ten alebo onen druh rastlinnej potravy, a mnohými druhmi šeliem by umožnilo získavať príjmy nielen z turistického ruchu, ale aj z kontrolovaného lovu. Ako ukazujú skúsenosti afrických národných parkov, africká savana (jediný jestvujúci ekosystém "pleistocénneho " typu) vykazuje biologickú produktivitu štrnásťnásobne prevyšujúcu dobytkárstvo praktizované na porovnateľne rozsiahlom území.
O to výhodnejšie sa javí obnovenie mamutej tundrostepi na území terajšej tundry. Závažná úloha plesitocénnych parkov spočíva tiež v zachovaní vymierajúcich zriedkavých ohrozených druhov zveri, ktoré boli prakticky úplne vytlačené zo všetkých oblastí vhodných pre ich prežitie. Takýmito druhmi sú napríklad divý jak, divá dvojhrbá ťava, kôň Przewalského, dzeren (mongolská gazela - "Procapra gutturosa"), sibírsky kuon (červený vlk), ázijský gepard, amurský leopard ("Panthera pardus orientalis"), amurský tiger.
Pleistocénny park v európskej časti Ruska.
Obnovenie pleistocéneho ekosystému nie je nutné obmedzovať na tundru, kde aj za najpriaznivejších podmienok bude "reštaurovanie" dávneho ekosystému dlhým a náročným procesom. Ako reálne sa javí založenie neveľkých "pleistocénnych" národných parkov v oblastiach s miernou a subtropickou klímou. Z množstva preživších (alebo v budúcnosti vedeckými metódami oživených) druhov historickými obyvateľmi lesostepí európskej časti Ruska boli zubry, tury, lesné kone tarpany, gepardy, levy, ale tiež antilopy a hyeny.
V stepiach a predhoriach Severného Kaukazu klíma umožňuje vysadiť celú zostavu afrických a ázijských "veľkých" druhov (všetky tieto druhy sa v nedávnej minulosti vyskytovali na Kaukaze alebo mali medzi vyhynutými druhmi blízku obdobu). Takýto park by, ak by bol založený, nepochybne pritiahol množstvo turistov.
Pleistocénny park v Amerike.
Projekt Sergeja A. Zimova povzbudil ekológov z USA začať pracovať na znovuobnovení komplexných trofických väzieb a vzájomného ekosystémového pôsobenia podľa pleistocénneho vzoru v prériách Divokého Západu USA. Projekt je vo vedeckých kruhoch známy ako "Pleistocene rewilding". Fauna tam žijúcich stepných bizónov a vidlorohov ("Antilocapra americana")by v Texase bola doplnená o veľkú mexickú korytnačku "Gopherus flavomarginatus", gepardy - ako náhradu vyhynutých veľkých amerických gepardov, boli by vypustené tiež kone Przewalského (miesto pôvodných amerických divých koní), kulany (druh osla) a niekoľko druhov ťavovitých prežúvavcov - predovšetkým divé dvojhrbé ťavy a v hornatejších oblastiach tiež lamy - guanako aj vikuňa. Využili by sa aj slony - miesto mamutov a mastodontov a tiež africké levy, ktoré by zaujali ekologickú niku vyhynutého pravekého amerického leva "Panthera leo atrox" alebo taktiež vyhynutého jaskynného leva "Panthera leo spelaea". Predpokladaným miestom založenia pleistocénneho parku v Texase je ranč Teda Turnera.
V súčasnosti zostáva americký pleistocénny park v štádiu projektu, jeho založeniu bráni byrokracia úradov v USA.
Živočíchy jakutskej megafauny.
Hrubou kurzívou sú vyznačené vyhynuté druhy, ktoré v súčasnosti nie je možné nahradiť žiadnym súčasným druhom. Hrubým písmom sú vyznačené druhy, ktoré sa môžu vrátiť do Jakutska z iných miest alebo ich môže plnohodnotne zastúpiť blízko príbuzný druh. Obyčajným písmom sú vypísané úspešne reintrodukované a pôvodne sa vyskytujúce druhy.
Kritika projektu.
Kritika projektu sa vedie v troch hlavných smeroch:
1. Je tu isté riziko, že introdukcia cudzích druhov môže poškodiť krehký ekosystém tundry. Autor projektu S. A. Zimov však namieta: "Tundra nie je ekosystém. Také ekosystémy na planéte Zem nikdy neboli, tundru netreba čičíkať. Napokon, je hlúpe na mieste tundry vytvárať púšť, ale ak na tom istom území bude step, to je to, čo rozhodne zlepší ekológiu. Ak tam bude behať viac jeleňov, svišťov, býkov, bude to pre prírodu výhra. A pre človeka tiež. Ale opatrnosť je aj tak namieste, rozhodne treba byť v strehu. Ak je reč o obnove stepi, tak napríklad malé živočíchy je možné vypúšťať bez kontroly. Čo sa týka bizónov a zubrov, nie je to nebezpečné, keďže je veľmi ľahké odstrániť ich."
2. Mnohí pochybujú o tom, že také množstvo druhov je možné introdukovať do takých drsných podmienok. Napríklad práve jakutské kone, nehľadiac na to, že žijú v parku už niekoľko pokolení, by podľa názoru niektorých pozorovateľov bez pričinenia človeka neprežili. Normálne vydržia -60 °C, ale s hojnosťou snehu sa ťažko vysporiadajú a možno by počas prvej zimy bohatej na sneh zahynuli od hladu. Jednako však treba brať do úvahy, že na niektorých neobývaných Kurilských ostrovoch od roku 1945 žijú zdivočelé kone (potomstvo ponechaných koní japonskej armády). Bez ohľadu na hlboký sneh (dva- a ž trikrát hlbší ako v Jakutsku) kone úspešne znášajú zimu bez akéhokoľvek prikrmovania.
3. Vyskytujú sa pochybnosti o cieľoch projektu. Kritici spochybňujú užitočnosť projektu ako vedeckého experimentu aj praktický úžitok reštaurovaného ekosystému.

</doc>
<doc id="302345" url="https://sk.wikipedia.org/wiki?curid=302345" title="Agneša Francúzska">
Agneša Francúzska

Agneša Francúzska alebo Agnesa Francúzska môže byť:

</doc>
<doc id="302346" url="https://sk.wikipedia.org/wiki?curid=302346" title="Ivo Josipović">
Ivo Josipović

Prof. dr. sc. Ivo Josipović (* 28. august 1957, Záhreb, Chorvátsko) je chorvátsky vysokoškolský pedagóg, právnik, hudobný skladateľ, poslanec a bývalý prezident Chorvátska.
Od 22. decembra 2003 je členom chorvátskeho parlamentu, na pozvanie Ivici Račan sa stal nezávislým členom klubu sociálnej demokracie (SDP) v chorvátskom parlamente. Pôsobil vo výboroch so zameraním na právne témy. V júli 2009 sa stal kandidátom SDP do prezidentských volieb.
V prvom kole prezidentských volieb 27. decembra 2009 získal 32,42% hlasov a postúpil spolu s Milanom Bandićom (14,83%) do druhého kola. V druhom kole volieb 10. januára 2010 získal 60,26% hlasov, a tak sa 18. februára 2010 stal ďalším prezidentom Chorvátska.

</doc>
<doc id="302348" url="https://sk.wikipedia.org/wiki?curid=302348" title="Keď prišli nacisti">
Keď prišli nacisti



</doc>
<doc id="302349" url="https://sk.wikipedia.org/wiki?curid=302349" title="Arandas">
Arandas

Arandas môže byť:

</doc>
<doc id="302350" url="https://sk.wikipedia.org/wiki?curid=302350" title="Balduin IV. Jeruzalemský">
Balduin IV. Jeruzalemský



</doc>
<doc id="302351" url="https://sk.wikipedia.org/wiki?curid=302351" title="Didier Dagueneau">
Didier Dagueneau

Didier Dagueneau (* 1956 – † 17. september 2008) bol vinohradník a vinár z Loire ktorý sa stal kultovo známy pre jeho vína z Pouilly - Fumé. Zomrel 17. septembra 2008 pri nehode jeho ultraľahkého lietadla v regióne Cognac vo Francúzsku. Zanechal po sebe dvoch potomkov s bývalou manželkou Martine - Benjamin a Charlotte, ktorí pracujú na usadlosti a dvoch s jeho partnerkou Suzan Cremer - Aaron a Léon. 

</doc>
<doc id="302354" url="https://sk.wikipedia.org/wiki?curid=302354" title="Arkhangelsky">
Arkhangelsky



</doc>
<doc id="302356" url="https://sk.wikipedia.org/wiki?curid=302356" title="Beer">
Beer

Beer môže byť:

</doc>
<doc id="302357" url="https://sk.wikipedia.org/wiki?curid=302357" title="Bonneville">
Bonneville

Bonneville môže byť:

</doc>
<doc id="302358" url="https://sk.wikipedia.org/wiki?curid=302358" title="Canso">
Canso

Canso môže byť:

</doc>
<doc id="302359" url="https://sk.wikipedia.org/wiki?curid=302359" title="Chafe">
Chafe



</doc>
<doc id="302360" url="https://sk.wikipedia.org/wiki?curid=302360" title="Chapais">
Chapais



</doc>
<doc id="302361" url="https://sk.wikipedia.org/wiki?curid=302361" title="Crewe">
Crewe

Crewe môže byť:

</doc>
<doc id="302362" url="https://sk.wikipedia.org/wiki?curid=302362" title="Crivitz">
Crivitz



</doc>
<doc id="302363" url="https://sk.wikipedia.org/wiki?curid=302363" title="Dinorwic">
Dinorwic



</doc>
<doc id="302364" url="https://sk.wikipedia.org/wiki?curid=302364" title="Eagle">
Eagle

Eagle môže byť:

</doc>
<doc id="302365" url="https://sk.wikipedia.org/wiki?curid=302365" title="Endurance">
Endurance

Endurance môže byť:

</doc>
<doc id="302366" url="https://sk.wikipedia.org/wiki?curid=302366" title="Lymfatické uzliny">
Lymfatické uzliny



</doc>
<doc id="302367" url="https://sk.wikipedia.org/wiki?curid=302367" title="Národná prírodná rezervácia Čergovský Minčol">
Národná prírodná rezervácia Čergovský Minčol



</doc>
<doc id="302369" url="https://sk.wikipedia.org/wiki?curid=302369" title="Bel">
Bel

Bel môže byť:

</doc>
<doc id="302370" url="https://sk.wikipedia.org/wiki?curid=302370" title="2010 Masters Snooker">
2010 Masters Snooker



</doc>
<doc id="302371" url="https://sk.wikipedia.org/wiki?curid=302371" title="Liszt">
Liszt



</doc>
<doc id="302372" url="https://sk.wikipedia.org/wiki?curid=302372" title="Bacolor (kráter)">
Bacolor (kráter)

Bacolor je kráter na Marse, ktorý sa nachádza na súradniciach 33° S a 241,4° Z. Má priemer a je pomenovaný po meste Bacolor na Filipínach.

</doc>
<doc id="302373" url="https://sk.wikipedia.org/wiki?curid=302373" title="Bacolor">
Bacolor

Bacolor môže byť:

</doc>
<doc id="302374" url="https://sk.wikipedia.org/wiki?curid=302374" title="Baltisk (kráter)">
Baltisk (kráter)

Baltisk je kráter na Marse, ktorý sa nachádza na súradniciach 42.7° J a 54.7° Z. Má priemer 52 km a je pomenovaný po meste Baltisk v Rusku. 

</doc>
<doc id="302375" url="https://sk.wikipedia.org/wiki?curid=302375" title="Baltisk">
Baltisk

Baltisk môže byť:

</doc>
<doc id="302376" url="https://sk.wikipedia.org/wiki?curid=302376" title="Córdoba CF">
Córdoba CF

Córdoba Club de Fútbol, S.A.D. je španielsky futbalový klub so sídlom v Córdobe, v Andalúzii. Bol založený v roku 1954 a v súčasnosti hrá v tretej najvyššej španielskej futbalovej súťaži, Segunda División B. Domovským stánkom klubu je štadión "Nuevo Arcángel" s kapacitou 18 280 miest.
Tréneri.
Medzi slávnych trénerov klubu patria:

</doc>
<doc id="302380" url="https://sk.wikipedia.org/wiki?curid=302380" title="Bernard (kráter)">
Bernard (kráter)

Bernard je veľký kráter na Marse, ktorý sa nachádza na súradniciach 23.6° S a 154.3° Z. Má priemer 131 km a je pomenovaný po P. Bernardovi, francúzskom vedcovi. Na dne kráteru sa nachádzajú veľké trhliny, ktoré mohli vzniknúť vďaka erózii.

</doc>
<doc id="302381" url="https://sk.wikipedia.org/wiki?curid=302381" title="Boeddicker (kráter)">
Boeddicker (kráter)

Boeddicker je kráter na Marse, ktorý sa nachádza na súradniciach 15° J a 197.7° Z. Má priemer 109 km a je pomenovaný po nemeckom astronómovi (1853 – 1937) Ottovi Boeddickerovi. 

</doc>
<doc id="302382" url="https://sk.wikipedia.org/wiki?curid=302382" title="Boeddicker">
Boeddicker

Boeddicker môže byť:

</doc>
<doc id="302387" url="https://sk.wikipedia.org/wiki?curid=302387" title="Vulkán (boh)">
Vulkán (boh)

Vulkán () je v rímskej mytológii boh ohňa a kováčstva, syn boha Jupitera a bohyne Juno a synovec boha Pluta. Je stotožňovaný so starogréckym bohom Héfaistom.

</doc>
<doc id="302388" url="https://sk.wikipedia.org/wiki?curid=302388" title="Vodná nádrž">
Vodná nádrž

Vodná nádrž je priestor slúžiaci na akumuláciu (hromadenie) a/alebo zadržovanie (retenciu) vôd či zachytávanie splavenín.
Vodné nádrže môžu byť:

</doc>
<doc id="302398" url="https://sk.wikipedia.org/wiki?curid=302398" title="Politická apatia">
Politická apatia

Politická apatia je ľahostajnosť verejnosti a/alebo jednotlivcov k udalostiam a pohybom na politickej scéne. Harold Lasswell a David Riesman analyzovanli a rozdelili tento pojem do niekoľkých typov. 
Niekedy sú za pocitovo apatických voči politike považovaní ľudia nezúčastnujúci sa na voľbách, ale nejedná sa vždy len to tento prípad. Iný typ politickej apatie naznačuje Martin Niemöller, vo svojom prejave zo 6. januára roku 1946 v ktorom odzneli verše známe pod názvom: "Als die Nazis die Kommunisten holten" (doslova: Keď prišli nacisti po komunistov).

</doc>
<doc id="302407" url="https://sk.wikipedia.org/wiki?curid=302407" title="Karaguni (Epirus)">
Karaguni (Epirus)

Karaguni (gr. Kαραγκούνηδες Ήπειρου (Karagunides Ipiru) sú románsky hovoriaci obyvatelia gréckeho kraja Epirus, konkrétne žijúci v pohorí Pindos. 
Patria pod skupinu gréckych Arumunov. Ide však o nesprávny termín, nakoľko pôvodne termín označoval iba grécky hovoriacich obyvateľov Tesálie, tesálskych Karagunov, ktorí sú gréckeho pôvodu.

</doc>
<doc id="302408" url="https://sk.wikipedia.org/wiki?curid=302408" title="Mediátorová RNA">
Mediátorová RNA



</doc>
<doc id="302409" url="https://sk.wikipedia.org/wiki?curid=302409" title="Oligosacharid">
Oligosacharid

Oligosacharidy sú sacharidy zložené z dvoch až desiatich monosacharidových podjednotiek. Tie sú medzi sebou spojené O-glykozidovou väzbou (niekedy nazývanou tiež vodíkový mostík), ktorá vzniká medzi poloacetálovým hydroxidom prvého uhlíka jedného monosacharidu a ďalšou -OH skupinou druhej podjednotky. Pri vzniku tejto väzby sa vylúči voda, preto môžeme oligosacharidy hydrolýzou štiepiť spätne na monosacharidy.
Spomedzi všetkých oligosacharidov špeciálne odlišujeme disacharidy a trisacharidy.
Disacharidy.
Disacharidy sú cukry zložené z dvoch monosacharidových pojdednotiek.
Sumárny vzorec je (C12H22O11)n.
Sacharóza (repný cukor) je neredukujúci disacharid zložený z α-D-glukózy, na ktorú je 1→2 väzbou naviazaná ß-D-fruktóza. Priemyselne ju získavame z cukrovej repy a cukrovej trstiny. Nachádza sa vo všetkých rastlinách. Tvorí bezfarebné kryštáliky dobre rozpustné vo vode. Zahrievaním hnedne a mení sa na karamel. Používa sa na sladenie potravín a nápojov.
Laktóza (mliečny cukor) je redukujúci sacharid, je to ß-D-galaktóza, na ktorú je 1→4 väzbou naviazaná ß-D-glukóza. Nachádza sa v mlieku cicavcov. Materské mlieko jej obsahuje 6 až 7%, kravské mlieko 4 až 5%.
Maltóza (sladový cukor) je redukujúci disacharid skladá sa z α-D-glukózy, na ktorú je 1→4 väzbou naviazaná ß-D-glukóza.
Vzniká enzymatickou hydrolýzou škrobu, daný enzým sa nazýva amyláza. Tá sa nachádza v slinách alebo klíčkoch semien. Ďalším štiepením enzýmom maltázou z maltózy (pozor nepliesť!) vznikajú dve molekuly glukózy.
Izomaltóza je v podstate rovnaká ako maltóza, len medzi dvoma glukózami je 1→6 väzba. Je veľmi odolná a je základom vetvenia reťazcov u polysacharidov škrobu a glykogénu.
Trehalóza je neredukujúca, skladá sa z dvoch α-D-glukóz spojených 1→1 väzbou. Nachádza sa v mede a víne. 
Celobióza je redukujúca, zložená z ß-D-glukózy a α-D-glukózy spojených 1→4 väzbou. Celobióza je základom celulózy.
Trisacharidy.
Trisacharidy sú cukry zložené z troch monosacharidových podjednotiek.
Gentianóza je neredukujúci cukor z koreňa kvetiny horca (lat. rod "Gentiana").
Kestóza
Rafinóza
Ďalšie oligosacharidy.
Ich počet monosacharidových podjednotiek sa pohybuje od štyri do desať.

</doc>
<doc id="302410" url="https://sk.wikipedia.org/wiki?curid=302410" title="Decibel">
Decibel



</doc>
<doc id="302433" url="https://sk.wikipedia.org/wiki?curid=302433" title="Kontaktná metamorfóza">
Kontaktná metamorfóza

Kontaktná metamorfóza (tiež termická alebo kaustická metamorfóza) je typ metamorfózy, kde je dominantným faktorom teplota a tlak je nízky. Metamorfný účinok klesá smerom od kontaktu a vytvárajú sa metamorfné zóny označované ako kontaktné aureoly (alebo kontaktné dvory). Ku kontaktnej metamorfóze bežne dochádza na miestach styku intrúzie s okolitými horninami. Veľkosť kontaktnej aureoly závisí od chemického zloženia, teploty intrúzie, veľkosti intrúzie a jej tvaru a od viskozity a obsahu fluíd.
Výsledkom kontaktnej metamorfózy sú pomerne jemnozrnné horniny označované ako kontaktné rohovce. V prípade že obsahovali prímes karbonátov označujú sa ako erlány. Okrem bežných minerálov ako kremeň, živce či epidot obsahujú aj charakteristické minerály ako napr. cordierit.
Činitele kontaktnej metamorfózy.
Podstatná nie je samotná teplota intrudujceho materiálu ale rozdiel teplôt medzi ním a okolitými horninami. I preto je najväčší účinok kontaktnej metamorfózy možno pozorovať v najplytších, pripovrchových častiach intrúzií, kde je najväčší rozdiel medzi teplotou intrúzie a okolitých hornín. Gabroidné magmy pri svojej intrúzii majú teploty okolo 1000-1200°C a na kontakte vyvinú teplotu okolo 700-800°C. Dioritové magmy dosahujú asi 900°C a majú účinok okolo 600-650°C. Tonalitové magmy majú oproti dioritovým asi o 100°C nižšiu teplotu i účinok. Granitoidné (granitové až granodioritové) magmy majú teploty asi 700°C a spôsobujú na kontakte nárast teplôt na 500-550°C. Metamorfóza tohto typu väčšinou postihuje najplytšie časti zemskej kôry, kde je tlak maximálne do 4 kb. Pri takýchto nízkych tlakoch je napätie v kôre pomerne nízke a preto kontaktne metamorfované horniny väčšinou nemajú výraznú metamorfnú bridličnatosť.
Vplyv fluíd počas kontaktnej metamorfózy môže byť značný. Fluidá sú dobrými vodičmi tepla, ovplyvňujú chemické zloženie hornín, toto je najčastejšie pri karbonátoch.
Fácie kontaktnej metamorfózy.
V kontaktne metamorfovaných horninách boli pozorované diagnostické minerály, ktoré naznačujú vznik pri teplotách od 400-1000°C a tlakoch od 0 do 200, miestami až do 400 MPa. Bežne sa vyčleňujú tieto metamorfné fácie:

</doc>
<doc id="302434" url="https://sk.wikipedia.org/wiki?curid=302434" title="Palmdale (Kalifornia)">
Palmdale (Kalifornia)

Palmdale je mesto v USA v Kalifornii. Nachádza sa v Los Angeles County, severne od mesta Los Angeles a má približne 150 000 obyvateľov. Metropolitná oblasť má rozlohu .
Dejiny.
Mesto založili v roku 1886 nemeckí a švajčiarski osadníci pod názvom "Palmenthal". V roku 1962 Palmdale dostalo mestské práva.
Priemysel.
Palmdale samo seba nazýva ako "letecké hlavné mesto Spojených štátov". Je to najmä preto, že sa v meste vyvíjajú, montujú a testujú mnohé známe projektov leteckého a kozmického priemyslu. Podstatná časť tejto činnosti sa koná na United States Air Force Plant 42. Tu bol 22. novembra 1988 prvýkrát prezentovaný neviditeľný bombardér Northrop B-2. V Palmdale sa vyvíjal aj americký raketoplán. Najväčší zamestnávatelia v meste sú spoločnosti Lockheed Martin a Northrop Grumman.

</doc>
<doc id="302436" url="https://sk.wikipedia.org/wiki?curid=302436" title="Palmdale">
Palmdale

Palmdale môže byť:

</doc>
<doc id="302441" url="https://sk.wikipedia.org/wiki?curid=302441" title="Alison Sudol">
Alison Sudol

Alison Sudol (* 23. december 1984, Seattle, Washington, USA), známa hlavne ako A Fine Frenzy (predtým Alison Monro) je americká speváčka, skladateľka a klaviristka. Jej debutový album "One Cell in the Sea" bol vydaný 17. júla 2007, a dosiahol 91. miesto v rebríčku Billboard 2000. Jej hudba sa objavuje v mnohých televíznych reláciách, jej pieseň zaznela vo filme "Sleepwalking" ale aj v slovenskom seriáli "Rádio Fresh". V Spojených štátoch si získava veľa fanúšikov lyrickou a poetickou hudbou a silnými emocionálnymi témami.
Raný život.
Narodila sa v Seattle učiteľom dramatických umení. Keď mala 5 rokov, presťahovala sa s matkou do Los Angeles po tom, čo sa jej rodičia rozviedli. Počúvala široké spektrum hudby, zahŕňajúce Arethu Franklinovú, Ellu Fitzgeraldovú a swing.
Promovala ako 16-ročná a považovala sa za "hlúpu a tichú". "Bola som nervózna," uviedla Sudol v interview, "Choď na univerzitu tak mladá. Zostala som 2 roky a skúsila zistiť, čo zvládnem s hudbou. Keď mi bolo 18, bola som do hudby zabraná tak veľmi, že sem nechcela prestať". V 18-tich Sudol odštartovala so svojou prvou skupinou, Monro. 
Sudol rada číta, najmä diela autorov ako C. S. Lewis, E.B. White, Lewis Carroll, Anthony Trollope a Charles Dickens. Jej umelecké meno "A Fine Frenzy" je prevzaté z verša v Sen noci svätojánskej od Williama Shakespeara (Théseus, dejstvo 5, scéna 1 - "The poet's eye, in a fine frenzy rolling, Doth glance from heaven to earth, from earth to heaven"). Potom, čo sa sama učila na klavíri, začala aj skladať piesne.
Literatúra a písanie.
Sudol často hovorí o literárnom vplyve na jej hudbu. V poslednej dobe odhalila, že sa usiluje aj o kariéru spisovateľky. V interview povedala, že napísala detský príbeh o hovoriacich zvieratkách, podobný “Letopisom Narnie".

</doc>
<doc id="302444" url="https://sk.wikipedia.org/wiki?curid=302444" title="Hlboké (Liptovský Mikuláš)">
Hlboké (Liptovský Mikuláš)

Hlboké je osada na území mesta Liptovský Mikuláš. Nachádza sa v južnej časti mesta, na ľavom brehu Váhu oproti sídlisku Nábrežie 4. apríla. Osada leží na Športovej ulici a je prístupná z cesty III/018130 do mestskej časti Ploštín, ako aj chodníkom z Kamenného poľa.
Je to osada s prevahou rómskeho obyvateľstva, stoja tu sociálne byty a tiež v roku 2009 dokončené Komunitné centrum Nový svet. Toto komunitné centrum poskytuje napríklad terénnu sociálnu prácu, klub pre mládež a nocľaháreň. Slúži obyvateľom osady ako aj sociálne slabším rodinám v meste. 

</doc>
<doc id="302445" url="https://sk.wikipedia.org/wiki?curid=302445" title="Elche CF">
Elche CF

Elche Club de Fútbol, S.A.D. je španielsky futbalový klub so sídlom v Elche, v provincii Alicante, vo Valencijskej autonómnej oblasti. Bol založený v roku 1923 a v súčasnosti hrá v prvej najvyššej španielskej futbalovej súťaži, Primera División. Domovským stánkom klubu je štadión Martínez Valero.
V sezónach 1988/89 pôsobil v pozícii trénera bývalý československý reprezentant Ladislav Kubala.

</doc>
<doc id="302455" url="https://sk.wikipedia.org/wiki?curid=302455" title="Techniky citovania">
Techniky citovania



</doc>
<doc id="302456" url="https://sk.wikipedia.org/wiki?curid=302456" title="Metódy citovania">
Metódy citovania



</doc>
<doc id="302462" url="https://sk.wikipedia.org/wiki?curid=302462" title="Tábor 22">
Tábor 22

Tábor 22 je jeden z pracovných táborov v Severnej Kórei. Je koncipovaný ako celoživotná trestanecká kolónia, z ktorej sa neprepúšťa (likvidačný tábor). Bez súdu sú sem privádzané politicky nespoľahlivé osoby, s celými svojimi rodinami, vrátane malých detí. Jeho oficiálny názov je: Kwan-li-so č.22 Haengyong. Nachádza sa na severovýchode krajiny v oblasti Čínsko – Ruského pohraničia, 20 km severozápadne od mesta Hoeryong. Odhaduje sa, že v Tábore 22 je približne 50 000 zajatcov. Stráž vykonáva cca. 1 000 vojakov, s automatickými zbraňami a strážnymi psami. Väčšina ľudí je uväznených na základe pravidla o dedičnosti viny, ktoré platí do tretieho pokolenia. Bývanie je klastrované do relatívne malých skupín. Dôvodom takéhoto usporiadania je zamedzenie rizika vzniku väčšej vzbury.
Existenciu likvidačných táborov severokórejská vláda oficiálne popiera, avšak žiadny medzinárodný inšpektor doposiaľ do zmienenej oblasti nebol vpustený, aby exitenciu tábora vyvrátil. Svedectvo o existencii tohoto tábora poskytol severokórejský emigrant Kwon Hjuk, ktorý bol svojho času členom velenia tábora, v rozhovore pre reportérku BBC Olenku Frankleyovú.
Ľudské práva.
Existujú početné svedectvá o porušovaní ľudských práv v severokórejských táboroch podobných tomuto. Zmieňujú sa o znásilňovaní, mučení či zabíjaní novorodeniat, nakoľko aj na ne sa vzťahuje pravidlo dedičnosti viny. Existujú dokonca svedectvá o testovaní chemických zbraní na väzňoch, uskutočňujúcich sa v sklenených plynových komorách, špeciálne navrhnutých, pre pozorovanie priebehu experimentov.

</doc>
<doc id="302468" url="https://sk.wikipedia.org/wiki?curid=302468" title="Čierne písmená">
Čierne písmená

„Čierne písmená“ je názov štvrtého singlu z albumu "Tlaková níž" speváka Mira Jaroša. V 21. týždni roku 2009 sa stala 8. najhranejšou slovenskou skladbou na Slovensku.
Vznik.
Bola to prvá nahrávka, ktorá bola napísaná na album "Tlaková níž", zároveň Mirova najosobnejšia skladba na albume. Pôvodnú hudbu napísal Izraelčan Mark Blumberg. Skladba bola nahratá s niekoľkými textami. Pôvodne sa mala volať "Vôňa spomienok", neskôr "Každý z nás klame". Na albume sa objavila pod názvom "Príliš čierne písmená". Pre komerčné účely a rádiá bola nahratá nová verzia skladby „Čierne písmená“ s upraveným textom, pridaným refrénom a nanovo nahratým orchestrom. Pesnička je Mirovou spoveďou, ktorú napísal počas depresívneho obdobia. V médiách sa o skladbe začalo hovoriť už pred jej vydaním, mala svoju vlastnú web stránku na ktorej sa mohli ľudia vypísať z toho, čo ich trápi. V deň vydania singlu sa stránka zrušila a všetci prispievatelia sa tým mali zbaviť zlých energií a zafarbiť svoj svet. Skladba bola oficiálne vydaná v piatok trinásteho februára 2009.
Videoklip.
Na účinkovanie vo videoklipe bol vyhlásený verejný kasting. Úlohou ľudí bolo stotožniť sa s nahrávkou a zahrať emócie pred kamerou. Miro si spomedzi asi 300 prihlásených vybral 30 ľudí, ktorí sa v klipe objavili. Miro pôsobil ako režisér a všetko riadil sám. Mal jasnú víziu. Napísal scenár, rozdelil jednotlivé pasáže textu medzi ľudí. Za kamerou stál Richard Zimmerman. V klipe sa objavili napríklad: mladá vdova, transvestita, tehotná tínedžerka, Číňanka, dvojčatá, mních, či opustená nevesta, ktorú stvárnila Tamara Heribanová. Miro sa objavil až v záverečnej scéne a ako jediný sa usmieva. Na podporu nahrávky vzniklo niekoľko trailerov, tiež Making of nahrávka a video, ktoré ukazujú Mira pri nahrávaní v štúdiu a pri tvorbe videoklipu.

</doc>
<doc id="302470" url="https://sk.wikipedia.org/wiki?curid=302470" title="Osada (malé sídlo)">
Osada (malé sídlo)



</doc>
<doc id="302471" url="https://sk.wikipedia.org/wiki?curid=302471" title="Osada (rozlišovacia stránka)">
Osada (rozlišovacia stránka)

Osada môže byť:

</doc>
<doc id="302472" url="https://sk.wikipedia.org/wiki?curid=302472" title="Bond (kráter)">
Bond (kráter)

Bond je kráter na Marse, ktorý sa nachádza na súradniciach 33,2° J a 36° Z. Má priemer 110,6 km a je pomenovaný po americkom astronómovi (1825 – 1865) Georgovi Phillipsovi Bondovi. 

</doc>
<doc id="302473" url="https://sk.wikipedia.org/wiki?curid=302473" title="Bond">
Bond

Bond môže byť:

</doc>
<doc id="302474" url="https://sk.wikipedia.org/wiki?curid=302474" title="Bonestell (kráter)">
Bonestell (kráter)

Bonestell je kráter na Marse, ktorý sa nachádza na súradniciach 42,37° S a 30,57° Z. Má priemer 42,4 km a je pomenovaný po americkom vesmírnom maliarovi (1888 – 1986) Chesley Bonestellovi. 

</doc>
<doc id="302475" url="https://sk.wikipedia.org/wiki?curid=302475" title="Bonestell">
Bonestell

Bonestell môže byť:

</doc>
<doc id="302476" url="https://sk.wikipedia.org/wiki?curid=302476" title="Cerulli (kráter)">
Cerulli (kráter)

Cerulli je kráter na Marse, ktorý sa nachádza na súradniciach 32,5° S a 337,9° Z. Má priemer 130 km a je pomenovaný po talianskom astronómovi (1859 – 1927) Vincenzovi Cerulli. 

</doc>
<doc id="302477" url="https://sk.wikipedia.org/wiki?curid=302477" title="Cerulli">
Cerulli

Cerulli môže byť:

</doc>
<doc id="302479" url="https://sk.wikipedia.org/wiki?curid=302479" title="Curie (kráter)">
Curie (kráter)

Curie je impaktný kráter na Marse, ktorý sa nachádza na súradniciach 29,1° S a 4,8° Z. Má priemer 114,1 km a je pomenovaný po francúzskom fyzikovi-chemikovi (1859 – 1906) Pierrovi Curie. 

</doc>
<doc id="302480" url="https://sk.wikipedia.org/wiki?curid=302480" title="Nikiov mier">
Nikiov mier

Nikiov mier bol mier uzatvorený r. 421 pred Kr. medzi Aténami a Spartou počas Peloponézskej vojny. Nazýva sa podľa jeho hlavného protagonistu aténskeho umierneného politika a vojvodcu, Níkia syna Nikeratovho. Pretože sa k mierovej zmluve odmietli pripojiť najdôležitejší spartskí spojenci, bol veľmi neistý a vojnové akcie pokračovali v obmedzenejšom rozsahu. V roku 413 pred Kr. bolo aténske vojsko pod velením Nikia a Demosténa porazené pri Syrakúzach a samotný Níkias zavraždený. Koniec jeho mieru nastal skôr, keď Aténčania priamo pomohli Argejčanom proti Lacedemončanom. Nikiov mier medzi Aténami a Spartou trval 6 rokov a 10 mesiacov, ale medzi inými mestami mal rozličnú dobu trvania. Napríklad Téby podpisovali s Aténami mierovú zmluvu vždy na desať dní. A Korint sa k nej ani nepridal.

</doc>
<doc id="302486" url="https://sk.wikipedia.org/wiki?curid=302486" title="Detský tábor">
Detský tábor

Detský tábor je všeobecné označenie miesta, kde skupina detí aktívne trávi letné prázdniny. Deti a mládež, ktorí sa táborov zúčastňujú (tzv. „táborníci“) vykonávajú počas konania tábora veľa rôznych športových či kreatívnych aktivít.
Tradičným obrazom detského tábora je lúka uprostred lesa, kde deti hrajú cez deň hry, či chodia na výlety po okolí a večer si spievajú pri táboráku. Avšak v dnešnej dobe už existujú aj špecializované tábory - športové, denné, umelecké, hudobné, počítačové, skautské, s koňmi alebo pre telesne či duševne postihnuté deti.
Organizácia tábora.
Organizáciu a činnosti v tábore riadia dospelé osoby, označované ako "vedúci" (príp. animátori"). Sú zodpovední za deti, organizujú im program a zúčastňujú sa s nimi všetkých táborových akcií a aktivít. Vo väčšine táborov sú vedúcim prideľované menšie skupiny detí nazývané oddiely, či družiny, ktoré sa zúčastňujú väčšiny hier a ostatných aktivít spoločne.
Dôležitou súčasťou tábora je zdravotník, ktorý sa o deti stará počas celého pobytu.

</doc>
<doc id="302487" url="https://sk.wikipedia.org/wiki?curid=302487" title="Letný tábor">
Letný tábor



</doc>
<doc id="302491" url="https://sk.wikipedia.org/wiki?curid=302491" title="Štartovací komplex 19 na Cape Canaveral Space Force Station">
Štartovací komplex 19 na Cape Canaveral Space Force Station

Štartovací komplex 19 (; skratka: "LC-19") bolo jedno zo štartovacích miest na Základni vzdušných síl Cape Canaveral na Floride. Bol postavený na konci päťdesiatych rokov dvadsiateho storočia spoločne s komplexmi LC-15, LC-16 a LC-20. Spočiatku na ňom prebiehali testovacie štarty rakiet SM-68 Titan a LGM-25 Titan 2. Neskôr komplex prešiel pod správu NASA a bol prispôsobený pre štarty rakiet Titan 2 GLV v programe Gemini. 
Celkom sa tu uskutočnilo 27 štartov. Prvý štart sa uskutočnil 14. augusta 1959, ale bol neúspešný a raketa SM-68 explodovala na odpaľovacej rampe. Prvý úspešný štart sa odohral 2. februára 1960. Od roku 1964 tu štartovali rakety Titan 2 GLV programu Gemini. Misie Gemini 1 a 2 boli bezpilotné a Gemini 3 až 12 mali dvojčlennú posádku.

</doc>
<doc id="302494" url="https://sk.wikipedia.org/wiki?curid=302494" title="Gimnàstic de Tarragona">
Gimnàstic de Tarragona

Club Gimnàstic de Tarragona, S.A.D. je španielsky futbalový klub so sídlom v Tarragone, v Katalánsku. Futbalový tím začal pôsobiť v roku 1914 a v súčasnosti hrá v druhej najvyššej španielskej futbalovej súťaži, Segunda División. Domovským štadiónom klubu je Nou Estadi.
Od roku 1972 je domovským štadiónom klubu "Nou Estadi" s kapacitou 14 500 miest. Klub bol založený v roku 1886 a je evidovaný, ako jeden z najstarších španielskych futbalových klubov. Klub však až do roku 1914 nevytvoril žiaden futbalový tím. V období rokov 1947 až 1950 zažil krátku zlatú éru, keď tri sezóny hral v Primera División. V súčasnosti, okrem futbalového, klub sformoval basketbalový, tenisový, stolnotenisový a futsalový tím.

</doc>
<doc id="302497" url="https://sk.wikipedia.org/wiki?curid=302497" title="Club Gimnàstic de Tarragona">
Club Gimnàstic de Tarragona



</doc>
<doc id="302503" url="https://sk.wikipedia.org/wiki?curid=302503" title="Girona FC">
Girona FC

Girona Futbol Club, S.A.D. je španielsky futbalový klub so sídlom v Girone, v Katalánsku, ktorý bol založený v roku 1930. V júni 2017 postúpil prvýkrát v klubovej histórii do najvyššej španielskej futbalovej súťaže. Domovským stánkom klubu je štadión Montilivi.

</doc>
<doc id="302511" url="https://sk.wikipedia.org/wiki?curid=302511" title="Hércules CF">
Hércules CF

Hércules Club de Fútbol, S.A.D. je španielsky futbalový klub so sídlom v Alicante, v autonómnom spoločenstve Valencia. Futbalový bol založený v roku 1922 a v súčasnosti hrá v druhej najvyššej španielskej futbalovej súťaži, Segunda División. Domovským stánkom klubu je štadión "José Rico Pérez".
Káder mužstva.
 
 
 
 

</doc>
<doc id="302512" url="https://sk.wikipedia.org/wiki?curid=302512" title="Francisko">
Francisko



</doc>
<doc id="302515" url="https://sk.wikipedia.org/wiki?curid=302515" title="Kupid">
Kupid

Kupid môže byť:

</doc>
<doc id="302518" url="https://sk.wikipedia.org/wiki?curid=302518" title="Dafnis">
Dafnis

Dafnis alebo Daphnis môže byť:
Daphnis môže byť aj:

</doc>
<doc id="302519" url="https://sk.wikipedia.org/wiki?curid=302519" title="Epimétheus">
Epimétheus

Epimétheus (iné názvy: Epiméteus, Epimeteus, zriedkavo Epimetheus; lat. "Epimetheus") môže byť:
Epimetheus alebo Epimeteus môže byť aj mesiac Saturnu, pozri Epimeteus (mesiac)
Epimetheus môže byť aj planétka, pozri 1810 Epimetheus

</doc>
<doc id="302521" url="https://sk.wikipedia.org/wiki?curid=302521" title="Euante">
Euante



</doc>
<doc id="302524" url="https://sk.wikipedia.org/wiki?curid=302524" title="Ganymede">
Ganymede

Ganymede môže byť:

</doc>
<doc id="302529" url="https://sk.wikipedia.org/wiki?curid=302529" title="Methóné">
Methóné

Methóné (iné názvy: Methóna, Metóné, Metone, gr. "Methóné", lat. "Methone") môže byť v gréckej mytológii:
Methóné môže byť aj:
Methone alebo Metone môže byť aj mesiac Saturna, pozri Methone (mesiac)

</doc>
<doc id="302535" url="https://sk.wikipedia.org/wiki?curid=302535" title="Nereida">
Nereida

Nereida môže byť:

</doc>
<doc id="302537" url="https://sk.wikipedia.org/wiki?curid=302537" title="Ortosie">
Ortosie



</doc>
<doc id="302539" url="https://sk.wikipedia.org/wiki?curid=302539" title="Pasifae">
Pasifae

Pasifae môže byť:

</doc>
<doc id="302541" url="https://sk.wikipedia.org/wiki?curid=302541" title="Pasitee">
Pasitee



</doc>
<doc id="302542" url="https://sk.wikipedia.org/wiki?curid=302542" title="Psamathe">
Psamathe

Psamathe alebo Psamate môže byť:

</doc>
<doc id="302543" url="https://sk.wikipedia.org/wiki?curid=302543" title="Psamate">
Psamate



</doc>
<doc id="302544" url="https://sk.wikipedia.org/wiki?curid=302544" title="Puck">
Puck

Puck môže byť:

</doc>
<doc id="302547" url="https://sk.wikipedia.org/wiki?curid=302547" title="Puk">
Puk

Puk môže byť:
PUK môže byť:

</doc>
<doc id="302549" url="https://sk.wikipedia.org/wiki?curid=302549" title="Skathi">
Skathi

Skathi alebo Skati môže byť:

</doc>
<doc id="302551" url="https://sk.wikipedia.org/wiki?curid=302551" title="Stefano">
Stefano

Stefano môže byť:

</doc>
<doc id="302552" url="https://sk.wikipedia.org/wiki?curid=302552" title="Plameniakovité">
Plameniakovité

Plameniakovité (lat. "Phoenicopteridae") sú jediná recentná čeľaď z radu plameniakotvaré. Rody z tejto čeľade, pokiaľ vôbec majú slovenské meno, sa po slovensky volajú plameniak.
Sú to pomerne plaché vodné vtáky. Podľa najnovších poznatkov sú dosť prekvapujúco ich najbližšími príbuznými potápky. Potravu získavajú špeciálne tvarovaným zobákom pri brodení v plytkej vode. Obývajú teplejšie oblasti – subtrópy a trópy. Zo šiestich druhov plameniakov štyri majú "novosvetské" a dva "starosvetské" rozšírenie.
Recentných rodov je 3 a recentných druhov 6.
Systematika.
Poznámky:
Referencie.
Recentné druhy:
Vyhynuté druhy a staršie názvy:

</doc>
<doc id="302553" url="https://sk.wikipedia.org/wiki?curid=302553" title="Malý hlas">
Malý hlas

„Malý hlas“ je pieseň speváka Mira Jaroša nahratá len kvôli Eurovízii 2009. V semifinálovom kole obsadila štvrté miesto. Nebola komerčne vydaná na žiadnom hudobnom nosiči.
Vznik.
Strednotempová gradujúca pieseň vznikla za dva dni v nahrávacom štúdiu Sedmička a jej producentmi boli Miro Jaroš a Vladimír Gnepa. Text o malom hlase, ktorý dokáže svojou úprimnosťou zaujať a prekričať tie ostatné, napísala Silvia Kaščáková. V piesni použili aj cimbal či husle. 

</doc>
<doc id="302556" url="https://sk.wikipedia.org/wiki?curid=302556" title="Thebe">
Thebe



</doc>
<doc id="302557" url="https://sk.wikipedia.org/wiki?curid=302557" title="Temisto">
Temisto



</doc>
<doc id="302560" url="https://sk.wikipedia.org/wiki?curid=302560" title="Thrymr">
Thrymr

Thrymr alebo Trymr môže byť:

</doc>
<doc id="302561" url="https://sk.wikipedia.org/wiki?curid=302561" title="Trymr">
Trymr



</doc>
<doc id="302562" url="https://sk.wikipedia.org/wiki?curid=302562" title="Tyone">
Tyone



</doc>
<doc id="302563" url="https://sk.wikipedia.org/wiki?curid=302563" title="Ganymedes (mesiac)">
Ganymedes (mesiac)



</doc>
<doc id="302568" url="https://sk.wikipedia.org/wiki?curid=302568" title="Sny (singel)">
Sny (singel)

„Sny“ sú v poradí piatym singlom z albumu "Tlaková níž" Mira Jaroša. V 32. týždni roku 2009 sa stala 11. najhranejšou slovenskou skladbou v slovenskom éteri.
Vznik.
Pesnička stojí na základoch nahrávky „What have you done for me lately“ od Janet Jackson. Experimentálna skladba bola doplnená o vokály speváčky Cookie z hudobnej formácie Save the Cookie, ktorá po prvýkrát spievala v slovenčine. Producent Vlado Gnepa dodal nahrávke novú elektronickú podobu, bicie sa nahrali nanovo, husľové sólo z pôvodnej verzie nahradil orchester. Skladba „Sny“ sa stala letným singlom. Je o odvahe človeka žiť svoje sny, niečo pre ne urobiť, tiež rieši slobodu prejavu človeka a jeho sexuality. Má hlboký význam, ktorý je obalený do jednoduchého komerčného obalu. Veľké rádia pesničku odignorovali, no lokálne rádia ju vyniesli v auguste 2009 na 11. priečku najhranejších slovenských nahrávok. Pesnička „Sny“ bola zároveň už piatym Jarošovým singlom z albumu "Tlaková níž" a v tanečných hitparádach sa jej darilo veľmi dobre. Existuje niekoľko verzií skladby. Väčšinu naspieval Miro sólovo, v rádiovej verzii a remixoch Save the Cookie spieva s Cookie. "Dirrrty violin remix" obsahuje vzdychanie Janet Jackson.
Oficiálne verzie nahrávky.
Oficiálne verzie nahrávky:

</doc>
<doc id="302587" url="https://sk.wikipedia.org/wiki?curid=302587" title="Systém na podporu rozhodovania">
Systém na podporu rozhodovania

Systém na podporu rozhodovania (z angl. "Decision Support Systems" – DSS) je informačný systém na podporu rozhodovania, podporuje taktické a operatívneho riadenia, sú založené na využívaní optimalizačných a simulačných algoritmov. Pomáhajú svojim uživateľom – manažérom – pri realizácii riadiacich a rozhodovacích činností v podnikaní. Užívateľ tu môže porovnávať čiastkové výsledky riešení so svojími predstavami a podľa toho ovplyvňovať ďalší priebeh riešení.
Tieto systémy poskytujú uživateľovi ponuky riešení a prípadným kladením otázok usměrňujú jeho postup. Tieto systémy ale nenahradzajú rozhodovateľa, ich výsledkom nie je rozhodnutie, len dávajú rozhodovateľovi súbor variant, urychľujú a spresňujú prepočty ich dôsledkov a kvantifikujú riziká.

</doc>
