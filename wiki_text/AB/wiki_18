<doc id="187661" url="https://sk.wikipedia.org/wiki?curid=187661" title="Bombardier NGT6">
Bombardier NGT6

Bombardier NGT6 (známa aj ako Flexity Classic) je model nízkopodlažnej dvojsmernej električky od kanadskej spoločnosti Bombardier.
Používa sa v mnohých nemeckých mestách, napríklad v Lipsku, vo švédskom meste Norrköping alebo v poľskom meste Krakov. Tento model nahradil aj tradičné električky v austrálskom meste Adelaide.
Podobné konkurenčné modely od iných firiem sú napríklad Alstom Citadis, Combino a Avanto od Siemensu a iné modely Flexity od firmy Bombardier.
Technické parametre.
Električka je dlhá 26 metrov, široká , vysoká , jej hmotnosť je 30 ton, počet miest na sedenie je 76, počet miest na státie 100, má štyri motory s výkonom 125 kW.

</doc>
<doc id="187662" url="https://sk.wikipedia.org/wiki?curid=187662" title="Flexity Classic">
Flexity Classic



</doc>
<doc id="187664" url="https://sk.wikipedia.org/wiki?curid=187664" title="Osmička">
Osmička

Osmička môže byť:

</doc>
<doc id="187665" url="https://sk.wikipedia.org/wiki?curid=187665" title="Bombardier Transportation">
Bombardier Transportation

Bombardier Transportation bola najväčšia spoločnosť zameraná na vývoj a výrobu železničnej techniky a príbuzných služieb. Jej sídlo je v nemeckom meste Berlín. Kedysi divízia spoločnosti Bombardier, bola 29. januára 2021 odkúpená francúzskou výrobnou firmou Alstom.

</doc>
<doc id="187666" url="https://sk.wikipedia.org/wiki?curid=187666" title="Triglav">
Triglav

Triglav (južnoslovanský výraz pre "trojhlav") môže byť:

</doc>
<doc id="187667" url="https://sk.wikipedia.org/wiki?curid=187667" title="Królewskie Stołeczne Miasto Kraków">
Królewskie Stołeczne Miasto Kraków



</doc>
<doc id="187671" url="https://sk.wikipedia.org/wiki?curid=187671" title="Richard Konkolski">
Richard Konkolski

Richard Konkolski (* 6. júl 1943, Bohumín) je americký jachtár a osamelý moreplavec českého pôvodu.
Richard Konkolski je vyučený murár, absolvent priemyselnej školy stavebnej. Od mladosti sa venoval jachtingu a zvíťazil alebo sa umiestnil na poprednom mieste v rozličných jachtárskych pretekoch. Bol prvým občanom bývalého Česko-Slovenska, ktorý na jachte "Niké" oboplával Zem v priebehu rokov 1972–1975. Stal sa nositeľom titulu zaslúžilý majster športu.
V júni 1982 emigroval na svojej jachte "Niké II" s manželkou aj synom cez poľský prístav Štetín do Newportu, USA.

</doc>
<doc id="187674" url="https://sk.wikipedia.org/wiki?curid=187674" title="Závislosť">
Závislosť

Závislosť alebo v niektorých kontextoch aj dependencia môže byť:

</doc>
<doc id="187678" url="https://sk.wikipedia.org/wiki?curid=187678" title="Dvojmestie">
Dvojmestie

Dvojmestie (angl. "twin cities") je zvláštny prípad dvoch miest alebo mestských centier, ktoré vznikli v geografickej blízkosti a časom spolu zrastajú. Termín Twin Cities sa používa v Spojených štátoch aj špecificky na označenie dvojmestia Minneapolis a Saint Paul.

</doc>
<doc id="187680" url="https://sk.wikipedia.org/wiki?curid=187680" title="Erik Gunnar Asplund">
Erik Gunnar Asplund

Erik Gunnar Asplund (* 22. september 1885, Štokholm, Švédsko – † 20. október 1940, Štokholm) bol švédsky architekt.
Život.
Narodil sa v Štokholme. V zásade je považovaný za jedného z vedúcich švédskych architektov, ktorý mal výrazný vplyv aj na ďalšie generácie škandinávskych architektov. Asplund začal svoju kariéru ako maliar a v rokoch 1905-1909 vyštudoval maľbu na "Kráľovskom umeleckom inštitúte v Štokholme". Avšak jeho záujem o architektúru neutíchal a tak navštevoval aj "Štokholmskú školu architektúry". Po skončení štúdií pracoval pre architektov ako Tengrom, Westman a Östberg. Svoje architektonické vzdelanie zavŕšil rozsiahlymi cestami naprieč Švédskom a niektorými časťami Európy ako napríklad Gréckom a Talianskom v rokoch 1913-1914, ktoré naňho výrazne zapôsobili.
Neskôr Asplund pracoval sám a vyhral množstvo súťaži na realizáciu svojich stavieb. Takisto sa venoval dizajnérskej činnosti, nábytok, ktorý v ranom období svojej tvorby navrhol bol v neoklasickom štýle. Okrem práci vo svojej kancelárii sa venoval aj pedagogickej činnosti na "Kráľovskom technologickom inštitúte" (v rokoch 1931 -1940) a pôsobil aj ako redaktor "Švédskeho architektonického magazínu".
Tvorba.
Jeho tvorba prešla viacerými premenami. Začiatok je charakterizovaný neoklasickým štýlom, v jeho prípade založenom na voľnej integrácii klasickej a domorodej témy ovplyvnenej cestami po USA a Grécku. Koncom dvadsiatych rokov 20. storočia stál pri zrode moderny. Vo svojej tvorbe sa snažil nájsť cestu k novej architektúre ako aj spôsobu žitia. Pridŕžajúc sa týchto princípov sa stal v rku 1931 spoluautorom a signatárom "Acceptera manifesto"“. Sám sa vyjadril: „ "Už tu nie je viac potreba starých foriem, vychádzajúcich z kultúry."“ 
Jeho návrh pre Štokholmskú výstavu v roku 1930 jasne indikoval jeho modernistické ideály inšpirované Bauhaus-om. Prvou budovou v medzinárodnom modernistickom štýle vo Švédsku bola práve stavba, reštaurácia „Paradiset“, ktorú navrhol s použitím železa a skla, pri príležitosti spomínanej expozície. 
Medzi jeho najvýznamnejšie stavby patrí Kino Skandia (1922-1923), Mestská knižnica v Štokholme, obe stavby v neoklasicistickom štýle (dokončená v roku 1928), Štokholmské krematórium s cintorínom Skogskyrkogården, ktoré je od roku 1994 zaradené do zoznamu svetového dedičstva UNESCO. Tento areál „posledného odpočinku“, ktorý zahŕňa okrem krematória aj rozličné kaplnky bol vytvorený v rokoch 1914–1940. Na tomto projekte Asplund spolupracoval aj so Sigurdom Lewerentzom. Ďalšou hodnotnou stavbou, ktorú Asplund realizoval bola prístavba radnice v Göteborgu z rokov 1917-1937. Táto budova prezentuje aj jeho prechod od neoklasicizmu k funkcionalizmu. Zároveň, tento radikálny vývoj sa odzrkadľuje aj v jeho dizajnérskej tvorbe. Po osvojení si modernistickej idey môžeme sledovať na jeho nábytku časté využívanie oceľových dutých rámov, ako napríklad na kresle „Karmstol“. Celkovo Asplund navrhol 68 projektov, z čoho bolo 32 zrealizovaných. Zahŕňajú letisko, školy, bývanie, obchody, reštaurácie a mauzólea...
Môžeme teda povedať, že Erik Gunnar Asplund hral ústrednú rolu v rozvoji Škandinávskej modernej architektúry a dizajnu. Jeho práca ovplyvnila architektov a dizajnérov ako: Alvar Aalto, Erik Bryggman, Arne Jacobsen, Jørn Utzon. Bol aj priateľom Alvara Aalta, ktorý v jeho nekrológu napísal: 
„ "Kontakt s prírodou, vrátane ľudí, bol viditeľne prítomný vo všetkých jeho projektoch".“

</doc>
<doc id="187681" url="https://sk.wikipedia.org/wiki?curid=187681" title="Gunnar Asplund">
Gunnar Asplund



</doc>
<doc id="187683" url="https://sk.wikipedia.org/wiki?curid=187683" title="KST">
KST

KST môže byť:

</doc>
<doc id="187684" url="https://sk.wikipedia.org/wiki?curid=187684" title="Štokholmská mestská knižnica">
Štokholmská mestská knižnica

Štokholmská mestská knižnica () je mestská knižnica v Štokholme. Je časťou v čase jej výstavby rozvíjaného priestoru okolo kopca "Observatoriekulien" a bola prirodzeným spôsobom pripojená k univerzitným inštitúciám, ktoré tam boli postavené. Dary, prijaté na stavbu umožnili výstavbu väčšej knižnice, ako bola plánovaná.
Tvorcom tejto najväčšej mestskej knižnici vo Švédsku bol Erik Gunnar Asplund. Tak ako veľké množstvo jeho projektov, tak i Mestská knižnica v Štokholme (1920 – 1928) prešla mnohými modifikáciami počas fázy navrhovania, ale i počas realizácie. Na rozdiel od väčšiny jeho projektov, zákazka tejto knižnice mu bola pridelená bez predošlej súťaže. A pravé z tohto dôvodu mal Asplund určitú voľnosť pri jej návrhu, čo sa odzrkadlilo samozrejme aj vo výslednej podobe diela.
Architektúra Asplundovej knižnice obsadzuje jedinečnú pozíciu v jeho celoživotnej tvorbe. Je to jeho posledné a najdôležitejšie dielo, ktoré bolo postavené pred jeho náhlym prechodom onverziou k funkcionalizmu koncom dvadsiatych rokov 20. storočia. Je to taktiež jeho najprísnejší návrh, ktorého kompozícia je symetrická – obzvlášť neobvyklá črta v Asplundovej tvorbe.
Ešte pred samotným návrhom, Asplund spolu s hlavným knihovníkom dostali financie na cestu do Spojených štátov amerických na štúdium a prehliadku miestnych knižníc.
Po návrate sa Asplund vyslovil, že: „ "Knižnice sú miestom stretnutia medzi ľuďmi a knihami. A preto, výsledný návrh to musí favorizovať, aby ľudia mohli siahnuť po knihách a knihy po ľuďoch. Sprostredkovateľmi týchto stretnutí by mal byť personál knižnice. Tým dostávame tri hlavné komponenty: knihy, verejnosť a personál".“
Jeho analýzy pôdorysných riešení boli skôr pedagogické. Pre ich riešenia citoval niekoľko najdôležitejších pravidiel, ktoré boli ustanovené Americkou knižničnou asociáciou. A síce:
V prvotnej fáze koncepcie prešiel postupne šiestimi kompozičnými pôdorysnými typmi: obdĺžnik, tvar T, L, väčší priestor zahŕňajúci centrálny dvor, grécky kríž, obdĺžnikový tvar s dvomi dvormi a napokon obdĺžnikový priestor so 4 dvormi.
Už medzi jeho prvými skicami tejto knižnice nachádzame známy valcovitý objem, ktorý dodáva budove typický charakter aj v súčasnosti, aj keď v prvotnej podobe nebol až taký dominantný. Zreteľný je vplyv manieristov ako Palladio, Ledoux či Bindesbøll. Neskôr Asplund začína kombinovať valcovitý tvar so zvyškom budovy. Skúšal možnosti symetrie, asymetrie, ako aj stredové či fasádne umiestnenie.
Napokon v roku 1922 je publikovaná finálna podoba návrhu v klasicistickom štýle, ktorý pri tejto stavbe dosahuje svoj vrchol. Ide o centrálny priestor knižnice obkolesený priestorom čitární. Kompozičný rozvrh je ľahko zjednodušený, baroková hra perspektívy je rozvinutá na zdôraznenie dlhého schodiska v hlavnom ceremoniálnom vstupe. Vo vestibule nachádzame dva vstupy, ktoré prechádzajú masívnymi postrannými stenami a vedú k informačnému centru a k čitárni periodík nachádzajúcich sa napravo a k čitárni detskej literatúry spolu so šatňou situovanými naľavo. Asplund kládol veľký dôraz na komunikáciu a jednoduchý prístup aj do sekundárnych priestorov ako výstavná hala, učebne pre malé študijné skupiny či auditórium a miestnosti pre administratívu.
V prípade exteriéru, tak ako i interiéru, došlo počas samotnej stavby k rozličným zmenám. Medzi rokmi 1922 a rokom ukončenia výstavby 1928 boli najmenej tri návrhy, alternatívy na usporiadanie fasády. Konečným výsledkom je fasáda, ktorá je zbavená všetkých ornamentov a má jediný monumentálny vstup.
V roku 2013 sa plánuje rozšírenie tejto knižnice o nový objekt.

</doc>
<doc id="187685" url="https://sk.wikipedia.org/wiki?curid=187685" title="Škandinávska architektúra">
Škandinávska architektúra

Škandinávska architektúra je súhrnny pojem pre švédsku, fínsku, nórsku, islandskú a dánsku architektúru.
Charakter krajiny a obyvateľstva sa odzrkadli aj na architektúre. Škandinávske krajiny možno najstručnejšie charakterizovať synonymami ako „lesy a stromy“. Napríklad vo Fínsku lesy pokrývajú 71 percent povrchu. Ďalej sú to nespočetné jazerá taktiež typické pre Fínsko, fjordy v Nórsku, strmé a spádovité rieky a potoky Nórska a Švédska či ostrovný charakter Dánska a Islandu. Vznikajú tak harmonické kompozície lesných a vodných plôch, ktoré tvoria jedinečné krajinné priestory.
Historický prehľad.
Rozsiahle a bohaté lesy Škandinávie vždy poskytovali dostatok vhodného stavebného materiálu, potvrdzujú to aj starodávne fínske nálezy, ktoré možno nájsť napríklad na helsinskom ostrove "Seurasaari". 
Románske obdobie.
Toto obdobie sa spája s prechodom od pohanských náboženstiev ku kresťanstvu. V škandinávskych krajinách sa kresťanstvo udomácňuje dosť neskoro, v Dánsku sa rozširuje najmä v 10. storočí, čo sa týka napríklad Švédska, tak to bolo ešte o dve storočia neskôr. Bolo to spôsobené faktom, že tieto krajiny nikdy nepatrili do Rímskej ríše. Prvé budovy, ktoré sa zachovali z tohto obdobia sú práve kostoly. Boli postavené v románskom štýle západnej Európy (nie v byzantskom - štýl typický pre juhovýchodnú Európu a východnú Európu). V Dánsku je to katedrála v Kalundborgu (1170), vo Švédsku katedrála v Lunde z 12. storočia a v Nórsku tzv. navŕšené kostoly ako v Burgunde, ktorý ma netradične orientálnu formu. 
Gotické obdobie.
Pre gotické obdobie sú typické opäť hlavne katedrály ako napríklad Odense v Dánsku, Trondheime a Stavangeri v Nórsku. Ale i kláštorné kostoly ako napríklad vo Varnheme a Vadstena vo Švédsku.
Renesancia.
Renesancia dosahuje škandinávske územie v 16. storočí, šírila sa hlavne prostredníctvom Holandska. Vzniklo mnoho malebných kráľovských palácov, najmä v anglickom alžbetínskom a jakobínskom štýle. Napríklad zámky Rosenborg (1620–1624), Kronborg (1577–1585), a Frederiksborg (1602–1620) v Dánsku; Gripsholm (1537) a Vadstena (1545) vo Švédsku; a Akershus(1624) v Oslo v Nórsku. 
Barok.
Holandský vplyv naďalej prevláda aj v tomto období, keď sa barokový štýl šíril z Talianska, Francúzska do ostatných častí Európy. V Dánsku vznikli paláce ako: Charlottenborg (1672–1683), Vordingborg (1671), ďalej netypicky točený vrchol veže kostola St Saviour v Copenhagu (1682–1696); vo Švédsku je to Riddarhuset v Štokholme (1652–1655), Karlbergský palác(1670), a mohutný palác Drottningholm.
Rokoko.
Jeho vrchol v škandinávskych krajinách je viditeľná na paláci Amalienborg (1760), Princovom paláci, a na malom paláci Eremitagen, všetky v Copenhagu. Ďalej na Čínskom paláci v Drottningholme vo Švédsku a taktiež na mnohých vidieckych domoch Dánska a Švédska.
20. storočie.
Počas druhej svetovej vojny bolo práve Švédsko jednou z európskych krajín, v ktorej sa vývoj modernej architektúry nezastavil. Prevládali nové smery, ktoré boli výsledkom sociálno-demokratického zmýšľania umiestnené v malebnom prostredí lesov. Od ťažko zbombardovaných a okupovaných miest kontinentálnej Európy, debaklu nacistického Nemecka, prídelových lístkov na potraviny nielen v Británii, nemali architekti na výber veľa kreatívnej činnosti, bolo potrebné začať čim skôr s výstavbou sociálnych bytov, kliník, lacných zariadení na stravu.
V tomto povojnovom období, knihy časopisy venovali mnoho priestoru práve švédskej architektúre, ktorá napredovala aj počas tohto temného obdobia. Dalo by sa povedať, že až do konca 50-tych rokov dvadsiateho storočia mala švédska architektúra vplyv na architektúru prevažne vidieckeho prostredia. 
Prvým výrazným "hlasom" švédskej architektúry na celosvetovej úrovni bola Medzinárodná výstava z roku 1930. Jej navrhovateľom bol známy švédsky architekt Erik Gunnar Asplund (1885-1940).
Táto výstava uviedla tempo "novej bielej medzinárodnej architektúry", ktorá hodila výzvu mladej generácii architektov naprieč Škandináviou, Nemeckom, Veľkou Britániou a Holandskom. Postupne dochádza k prelínaniu sa neoklasicistickej architektúry ako aj umenia spolu s modernou. Architekti ako Gunnar predstavili nástup budov, ktoré ešte na konci 80-tych rokov dvadsiateho storočia vyzerali dobovo. Prechod medzi neoklasicistickou architektúrou k moderne môžeme sledovať aj na jeho tvorbe. Aj keď na neoklasicizmus úplne nezanevrel a aj jedno z jeho posledných diel, ktoré je plné energie a harmónie, Štokholmský južný cintorín (1935-1940). 
Vrchol švédskej architektúry nastal v päťdesiatych rokoch dvadsiateho storočia. V susednom Dánsku, prechod od tradícií k moderne bol plynulejší. Dáni vytvorili akési trvalé architektonické princípy už niekoľko storočí pred tým. Odlišné budovy, odlišná následnosť a prekrývanie štýlov boli charakterizované zmyslom na jednoduchý poriadok, majstrovskou precíznosťou, proporciami. Môže to byť aj určitý argument toho, že Dáni boli vždy v tejto oblasti funkcionalisti a to, že obdobie "národného romantizmu" bola len krátkodobá záležitosť. Najlepšie modernistické hnutia dánskej architektúry používali rovnaké materiály, odbornosť práce akú nachádzame v ich tradíciách. Typickým príkladom môže byť kostol Grundtvig (1913, 1921-40) od Jensena Klinta na predmestí Kodane. Medzi vplyvnými dánskymi povojnovými architektmi môžeme nájsť napríklad Arnea Jacobsena (1902-1971). Vo svojej tvorbe vzdal hold Mies van der Rohemu dizajnom svojich kvádrových oceľových a sklenených veží pre Škandinávske vzdušné služby a Royal Hotel v Copenhagu (1958-1960). Azda jednou z najznámejších stavieb, ktorú navrhol dánsky architekt Jorn Utzon je opera v Sydney.
Utzon často opúšťal hranice purizmu a prechádzal do samotnej fantázie. Avšak v roku 1966 bol donútený opustiť tento projekt. 
Vývoj vo fínskej kultúre ako takej bol na začiatku dvadsiateho storočia poznačený úsilím o obrodenie národnej samostatnosti. V architektúre môžeme povedať, že v tomto období nadväzuje na tradície so zmyslom pre jednoduché, čisté formy s priamym vzťahom k prírode a klimatickým podmienkam, uplatnením prírodných materiálov. Tento smer s mohutným rozšírením môžeme označiť ako sloh romantického zamerania. V čele tohto úsilia stála trojica architektov: Eliel Saarinen, Herman Gesellius a Armas Lindgren. Výtvarne i konštrukčne nadaný Saarinen, intelektuálne neobvykle pružný, odišiel po úspechu v súťaži na mrakodrap redakcie Chicago Tribune v roku 1923 natrvalo do Spojených štátov amerických. V roku 1923 sa stal riaditeľom Cranbrook Academy of Art, ktorý sa postupne podľa jeho návrhu rozširoval.
Dnes je Saarinen právom zaraďovaný medzi klasikov svetovej architektúry, nie len pre množstvo významných realizácii v USA, ale aj za hodnotnú urbanistickú činnosť, pri riešení územných plánov v oblasti Baltského mora i v USA. Saarinena môžeme teda radiť medzi zakladateľov moderného poňatia fínskej architektúry. Významným pokračovateľom jeho diela sa stal jeho syn Eero Saarinen. Typickým predstaviteľom fínskeho národného romantizmu bol priebojný Lars Sonck. Obľúbená kombinácia prírodných stavebných materiálov guľatiny, žuly a vhodné striedanie farieb vtlačili jeho tvorbe dôstojnosť a monumentalitu. K jeho najznámejším realizovaným dielam patrí dóm v Tampere(1902-1907). Postupne sa aj vo fínskej architektúre začína proces racionalizácie. Významné sa uplatňujú medzinárodne známi architekti Gustav Srengel a Sigurd Frosterus.
Obdobie národného romantizmu, pri svojej svojráznosti a účelnosti, viedlo k významnému posilneniu národného sebavedomia, k oprosteniu od strohej osovej symetrie, pôdorysného a výrazového riešenia, skoncovalo s nadmernou ornamentálnosťou a pokročilo k používaniu nových stavebných materiálov. Azda najvýznamnejším škandinávskym architektom bol Fín Alvar Aalto. Po vyštudovaní techniky v Helsinkách v roku 1921, praxi vo Švédsku ako aj vo iných častiach Európy, začína jeho neobyčajne plodná architektonická činnosť. Po štvorročnom pôsobení v Jyväskylä začína v roku 1927 spolupracovať vo spoločnej projekčnej kancelárii s výborným architektom Erikom Bryggmanem. Mimoriadny význam pre ďalší vývoj fínskej architektúry má výstava v roku 1929, ktorú spoločne projektuje k sedemdesiatemu výročiu mesta Turku. Je to skutočný vstup severských krajín do obdobia funkcionalistickej architektúry, tak ako to neskôr aj potvrdzuje štokholmská výstava, ktorá sa konala o rok neskôr. Prijatie funkcionalistického myslenia u Aalta potvrdzuje aj projekt Štátnej knižnice v Viipuri (1927-1935). V tridsiatych rokoch začína nepretržitý prúd Aaltovej činnosti, ktorá čoskoro prekračuje hranice Fínska a dosahuje obrovských úspechov v zahraničí. Mimoriadny význam má Aalto pre rozvoj fínskeho územného plánovania. 
Spracoval viacero plánov pre regionálny rozvoj oblastí ako: Rovaniemi, Nymäshamuin, Otaniemi, Oulu, Imatru. Vďaka nemu sa Fínsko stáva jednou z popredných krajín v urbanizácii veľkých oblastí s plánovanou kultiváciou krajiny. Alvar Aalto vo svojej tvorbe vždy naplno využil základné tvorivé architektonické prostriedky priestoru, svetla materiálu k pestrej kombinácii vzletného umeleckého rozmachu s bohatými formami, pri zachovaní prísneho racionálneho myslenia a využitia techniky. V priestorovom riešení využíva kombinácie pravidelných konštrukčných tvarov so vzletnými vlnovitými krivkami vejárovitého tvaru. Pre využitie účinkov svetla je typické striedanie veľkých hladkých plôch a štíhlych subtílnych stĺpov rozsiahlych zasklených plôch a zámerná členitosť objektov. V použití materiálov je takmer charakteristické striedanie a zoskupovanie kvalitných stavebných hmôt – mramoru, žuly, farebného keramického materiálu, ale i medi, čo je typické najmä pre jeho neskorú tvorbu. Nesporne bol architektom, ktorému sa podarilo presunúť fínsku provinciálnu architektúru na pódium svetového diania. Medzi ďalšími významnými fínskymi architektami nachádzame mená ako: Erik Bryggman, Pauli E. Blomsted, Yrjo Lindegren, Tivo Jäntti, Matti Lampére, Hilding Ekelund, Martti Wälikangase, Erkki Huttunem. Mimoriadny význam pre nasledujúcu generáciu architektov mal Viljo Revell. Okrem bohatej činnosti doma sa preslávil aj v zahraničí, najmä v USA. 
Pre vynikajúci rozvoj modernej fínskej architektúry, je vedľa veľkého citu k prírode, odvážnosti a vynaliezavosti dôležitý aj prístup spoločnosti. Pri uznávaní všetkých zásluh a hodnôt veľkých architektov, nezostáva generácia mladých architektov v zajatí dosiahnutých hodnôt – neviazanosť historickým vývojom. Je pozoruhodné, že v diskusiách v odborných a kultúrnych kruhoch nie je súčasná fínska architektúra stotožňovaná s niekoľkými vynikajúcimi osobnosťami, ale naopak, je spojená so širokou skupinou mladých tvorcov súčasnej architektúry. Čo sa týka fínskeho urbanizmu, môžeme povedať, že sleduje dve hlavné úlohy: racionálne využitie rozsiahlych oblastí s veľmi riedkym osídlením a najvhodnejšie priestorové usporiadanie najhustejšie osídlených oblastí.
Všeobecne môžeme povedať, že význam súčasnej škandinávskej architektúry je predovšetkým v dokonalom cite k prírode, v premyslení, v zmysle pre prítomnosť a v širokom poňatí architektúry so všetkými aspektmi naokolo.

</doc>
<doc id="187694" url="https://sk.wikipedia.org/wiki?curid=187694" title="Mestská knižnica v Štokholme">
Mestská knižnica v Štokholme



</doc>
<doc id="187695" url="https://sk.wikipedia.org/wiki?curid=187695" title="Gladius (meč)">
Gladius (meč)

Gladius (lat. "meč") bol krátky dvojsečný meč rímskych legionárov a súčasť rímskej uniformy 
Najstaršie rímske meče boli podobné gréckym, od 3. storočia pred Kr. Rimania prevzali Gladius počas druhej púnskej vojny z Hispánie. Tento meč používali Keltiberi. Tento typ meča sa stal známym pod názvom gladius hispaniensis, alebo "hispánsky meč", začal sa teda používať počas republiky a vyznačoval sa listovitou čepeľou a nevýraznou záštitou. Jeho dĺžka bola zhruba 50-60 cm. Počas prvej polovice 1. storočia Kr. bol vylepšený a poznáme ho pod menami ako Mainz a Fulham (podľa náleziska v Nemecku a Anglicku). Existuje i starší Pompejský typ. Gladius sa predĺžil a mal teraz 60-70 cm. Čepeľ sa upravila, teraz boli jej hrany rovnobežné, nie listové. Rukoväť bola výborne prispôsobená do ruky, zakončená bola veľkou guľou a pri čepeli pologuľovitou, na reze sploštenou záštitou. Gladius používala pechota, zatiaľ čo jazda mala dlhý meč spata, z ktorého sa neskôr vyvinul typ semispatha.
Kompletná výzbroj rímskeho vojaka pozostávala zo štítu (scutum), niekoľkých kopijí (pila, j.č. pilum), krátkeho meča (gladius) a dýky (pugio). Meč nosil legionár v drevenej pošve s kovovými prvkami pripätej na ramennom opasku (balteus). Dýka sa nosila na pravej strane v kovovom puzdre. Keďže v ľavej ruke držal legionár štít, pošva meča musela byť na pravej strane opasku, čo bolo nepraktické a vojaci museli dlho trénovať, aby pri boji dokázali rýchlo tasiť meč. Začiatkom 3. storočia po Kr. začali legionári nosiť meč zavesený na hrubom balteu. Dôstojníci, ktorí používali malé okrúhle štíty, nosili meč obvykle na ľavej strane.
Na začiatku boja vojaci vrhli kopije proti nepriateľovi, potom tasili gladius. Pri boji sa kryli štítmi, do protivníka bodali krátkymi, úspornými výpadmi. Na rozdiel od zažitej predstavy, všetky typy gladia umožňovali nielen bodné, ale aj sečné a rezné pohyby, no Rimania uprednostňovali bodné rady. Gladius bol definitívne vyradený koncom 3. storočia po Kr. a bol nahradený spomínanou spathou.

</doc>
<doc id="187696" url="https://sk.wikipedia.org/wiki?curid=187696" title="Gladius">
Gladius

Gladius (z lat. meč) môže byť:

</doc>
<doc id="187697" url="https://sk.wikipedia.org/wiki?curid=187697" title="Obecná knižnica">
Obecná knižnica

Obecná knižnica je na Slovensku druh verejnej knižnice zriadenej v obci. Ak je obecná knižnica zriadená v meste, označuje sa ako mestská knižnica. Knižnice mestských častí v Bratislave sa tiež považujú za mestské knižnice. V užšom zmysle sa ako obecná knižnica označuje obecná knižnica iná ako mestská.
Obecná knižnica najmä

</doc>
<doc id="187698" url="https://sk.wikipedia.org/wiki?curid=187698" title="Parkúr">
Parkúr

Parkúr môže byť:

</doc>
<doc id="187704" url="https://sk.wikipedia.org/wiki?curid=187704" title="Holandská republika">
Holandská republika



</doc>
<doc id="187705" url="https://sk.wikipedia.org/wiki?curid=187705" title="Spojené holandské provincie">
Spojené holandské provincie



</doc>
<doc id="187706" url="https://sk.wikipedia.org/wiki?curid=187706" title="Mjódžin">
Mjódžin

Mjódžin je názov podmorskej kaldery vulkanického pôvodu s priemerom okolo 7 km, nachádzajúcej sa v oblúku vulkanického súostrovia Izu, asi 450 km južne od Tokia. Kaldera sa nachádza medzi ostrovami Aogašima a Beyonesu. Steny kaldery majú výšku 500 až 900 m, na západnom okraji sa zvyšky predkalderovej vulkanickej stavby vypínajú nad hladinu, až do výšky až 360 m.
Vek vytvorenia kaldery nie je presne známe, ale odhaduje sa na pár tisícok rokov. V súčasnosti nie je zaznamenaná žiadna aktivita, s výnimkou niekoľkých hydrotermálnych prameňov (s teplotou 278 °C), nachádzajúcich sa vo východnej časti kalderového dna. 

</doc>
<doc id="187707" url="https://sk.wikipedia.org/wiki?curid=187707" title="Osemdesiatročná vojna">
Osemdesiatročná vojna



</doc>
<doc id="187708" url="https://sk.wikipedia.org/wiki?curid=187708" title="Holandská revolúcia">
Holandská revolúcia



</doc>
<doc id="187709" url="https://sk.wikipedia.org/wiki?curid=187709" title="Nizozemská buržoázna revolúcia">
Nizozemská buržoázna revolúcia



</doc>
<doc id="187710" url="https://sk.wikipedia.org/wiki?curid=187710" title="Beyonesu Retsugan">
Beyonesu Retsugan

Beyonesu Retsugan (angl. Bayonnaise Rocks) sú nadmorské zvyšky okraja rozľahlej podmorskej kaldery (9 km priemer), nachádzajúcej sa v Pacifiku, asi 450 km južne od Tokia. Postkalderové štádium aktivity predstavuje vznik lávového dómu "Mjódžin-šó", nachádzajúceho sa na severovýchodnom okraji kaldery. Tento je pôvodcom väčšiny erupcií, pozorovaných v 19. a 20. storočí. Erupcia v roku 1952 si vyžiadala aj 31 obetí na životoch, všetko námorníkov z lode "Mjódžin Maru".

</doc>
<doc id="187711" url="https://sk.wikipedia.org/wiki?curid=187711" title="Zámok">
Zámok

Zámok alebo zámka môže byť:
Zámok môže byť aj:

</doc>
<doc id="187715" url="https://sk.wikipedia.org/wiki?curid=187715" title="Kľúč (zámok)">
Kľúč (zámok)

Kľúč je nástroj určený na otváranie a zatváranie zámku. Otváranie zámku kľúčom (alebo otvorenie niečoho pomocou kľúča) sa nazýva odomknutie (odomykanie), zatváranie zámku kľúčom (alebo zatváranie niečoho pomocou kľúča) sa nazýva zamknutie (zamykanie). 
Kľúč ma špecifický tvar (alebo vlastnosti) a len použitie správneho kľúča umožní otvorenie zámku (sprístupnenie uzatvoreného priestoru). Zamykanie obyčajne slúži na zamedzenie prístupu osobám nemajúcim oprávnenie (kľúč).
Delenie.
Zámky delíme podľa ovládania na:
Nasledujúci text sa venuje len mechanickým zámkom. Elektronické zámky pozri v článku elektronický kľúč.
Dejiny.
Zámky prešli dlhým vývojom. Prvé súvisia už s počiatkami ľudstva, kedy ľudia začali vlastniť osobný majetok a potrebovali ho chrániť. So zdokonaľovaním technológií a rozširovaním vedomostí sa zdokonaľovali aj zámky (a zároveň aj technológie na ich prekonávanie). Zámky sa postupne vyvinuli na veľmi zložité mechanizmy, ktorých zložitosť a dokonalosť obvykle závisí od hodnoty chráneného obsahu.
Mechanické zámky delíme na dve veľké skupiny:

</doc>
<doc id="187716" url="https://sk.wikipedia.org/wiki?curid=187716" title="Zámka">
Zámka



</doc>
<doc id="187718" url="https://sk.wikipedia.org/wiki?curid=187718" title="Zoznam mestských knižníc na Slovensku">
Zoznam mestských knižníc na Slovensku

Zoznam mestských knižníc na Slovensku podľa Adresára knižníc SR 2018:

</doc>
<doc id="187719" url="https://sk.wikipedia.org/wiki?curid=187719" title="Mestská knižnica">
Mestská knižnica

Mestská knižnica môže byť:

</doc>
<doc id="187725" url="https://sk.wikipedia.org/wiki?curid=187725" title="Tlačidlo">
Tlačidlo

Tlačidlo alebo gombík alebo gombička alebo v niektorých prípadoch aj kláves či klapka je ukončenie elektrického alebo mechanického zariadenia do tvaru umožňujúceho ovládanie stlačením alebo otočením pomocou ľudského prstu.
Rozlišuje sa:

</doc>
<doc id="187729" url="https://sk.wikipedia.org/wiki?curid=187729" title="Pexeso">
Pexeso

Pexeso je druh kartovej hry, pri ktorej je potrebná hlavne pamäť. Názov PEXESO je česká skratka vytvorená zo súslovia "PEKELNĚ SE SOUSTŘEĎ".
Pravidlá.
Hracie karty môžu mať ľubovolné symboly. Každý symbol je spárovaný teda vždy existujú dve karty s rovnakým symbolom. Pri hre sú karty obrátené symbolmi dolu. 
Každý hráč obracia v jednom kole dve karty, ak majú rovnaký symbol, odloží si ich a pokračuje v obracaní ďalších dvoch, ak nie sú rovnaké, obrátia sa naspäť a pokračuje ďalší hráč. Keď sú všetky zhodné symboly nájdené a teda sú obrátené všetky karty, vyhráva ten hráč, ktorý má odložených najviac kariet (našiel najviac zhodných dvojíc).
Pexeso môže byť v papierovej forme, alebo ako softvérová hra v počítači.

</doc>
<doc id="187730" url="https://sk.wikipedia.org/wiki?curid=187730" title="Karta">
Karta

Karta môže byť:
Karty môže byť:

</doc>
<doc id="187731" url="https://sk.wikipedia.org/wiki?curid=187731" title="Erik Axel Karlfeldt">
Erik Axel Karlfeldt

Erik Axel Karlfeldt (* 20. júl 1864, Karlbo, Švédsko – † 8. apríl 1931, Štokholm) bol švédsky básnik a nositeľ Nobelovej ceny za literatúru z roku 1931.

</doc>
<doc id="187732" url="https://sk.wikipedia.org/wiki?curid=187732" title="Eugene O’Neill">
Eugene O’Neill

Eugene Gladstone O'Neill (* 16. október 1888, New York, USA – † 27. november 1953, Boston, Massachusetts, USA) bol americký dramatik, štvornásobný nositeľ Pulitzerovej ceny a nositeľ Nobelovej ceny za literatúru z roku 1936.
Život.
Narodil sa na Broadwayi v hotelovej izbe v hereckej rodine. Jeho otec bol írsky herec James O'Neill a matka Ella Quinlanová. Chodil do katolíckej školy, v ktorej získal vzťah k literatúre. 
Nedokončil univerzitu v Princetone, odišiel na západné pobrežie, kde strávil pár rokov pod vplyvom alkoholu a depresívnych stavov. Skúšal sa uživiť ako námorník, zlatokop v Hondurase, zamestnanec hereckej spoločnosti, tajomník a zamestnanec amerického poštového úradu. V roku 1910 bol už v Greenwich Village(New York) ako člen umeleckej bohémy, kde sa spriatelil s vodcom komunistickej strany USA Johnom Reedom. O'Neill mal vážny citový vzťah s jeho manželkou spisovateľkou Louise Bryantovou. V rokoch 191213 sa liečil na tuberkulózu, ktorú zrejme získal kvôli namáhavému zamestnaniu námorníka na lodiach. Vtedy sa rozhodol písať hry. Zamestnal sa v New London Telegraph čo mu umožnilo písať poéziu. V roku 1909 sa oženil a mal syna Eugena juniora. Rozviedol sa v roku 1912. 
Absolvoval dvojročný dramatický kurz na Harvardovej univerzite - 47. Workshop v rokoch 1914 a 1915. R. 1917 sa oženil s Agnes Boultonovou, autorkou komerčne úspešných románov a odišli spolu do Francúzska na polročný pobyt. Mali spolu dve deti, z ktorých jednou bola aj Oona O'Neill, neskoršia Oona Chaplinová. V roku 1927 sa rozviedol a vzápätí oženil s herečkou Carlottou Monterey, s ktorou zotrval do konca života.
Umelecká kariéra.
V roku 1916 začal spolupracovať s hereckým ansámblom „Provincetown players“, pre ktorý napísal svoje skoré divadelné hry. Hry boli hrané v Provincetowne a v Greenwich Village, neskôr sa preniesli na Broadway. V roku 1920 tam bola uvedená jeho prvá hra „Beyond the Horizon“ - "Za horizontom" a mala veľký úspech. Dostal za ňu Pulitzerovu cenu za drámu.
Dielo.
Dielo O'Neilla náleží do prúdu realistickej psychologickej drámy a zaraďuje sa do kategórie divadelných opusov porovnateľných s tvorbou Henrika Ibsena, Antona Pavloviča Čechova a Augusta Strindberga. Profil postáv týchto hier je vždy v procese vývoja od nádejí a ilúzií k pesimizmu a beznádeji. V hereckom stvárnení týchto hier sa uprednostňovala ruská herecká škola a to metóda Stanislavského. O'Neill písal zo začiatku jednoaktovky, neskôr prešiel na celovečerné hry. Napísal len jednu komédiu "Oh, wilderness!" a jedno dielko na počesť a pre radosť svojej manželky o jej psom miláčikovi "The Last Will and Testament of An Extremely Distinguished Dog", 1940, Posledná vôľa a testament extrémne významného psa, napísané pre útechu Carlotty ako jej „dieťa“ Blemie bol blízko svojej smrti.
O'Neill sa zúčastnil hnutia o obnovu klasicistického divadla a používania heroických masiek hercami podľa vzoru antickej drámy a japonského divadla Nó. Toto použil vo svojich dvoch hrách „Veľký Boh Brown“ a „Lazarus sa smeje“. Tiež sa intenzívne zaoberal faustovskou témou. Je známy používaním romantických mien vo svojich drámach.
O'Neill je prvý veľký americký dramatik v histórii americkej literatúry, ktorý zaujal miesto medzi velikánmi svetovej drámy. Výrazne ovplyvnil tvorbu drámy a filmu v anglofónnych krajinách.
Poznámka.
Preklady názvov hier pochádzajú z „Malá encyklopédia spisovateľov sveta“

</doc>
<doc id="187735" url="https://sk.wikipedia.org/wiki?curid=187735" title="Aberdeen (Washington)">
Aberdeen (Washington)

Aberdeen je neveľké mesto ležiace v štáte Washington na severozápadnom pobreží Ameriky, neďaleko mesta Seattle. Donedávna bolo výlučne zamerané na ťažbu dreva z miestnych rozsiahych lesov.
Narodil sa tu Kurt Donald Cobain, frontman skupiny Nirvana, a mesto je považované za kolísku hudobného štýlu grunge, ktorý preslávila práve Nirvana

</doc>
<doc id="187738" url="https://sk.wikipedia.org/wiki?curid=187738" title="Lénny systém">
Lénny systém



</doc>
<doc id="187749" url="https://sk.wikipedia.org/wiki?curid=187749" title="Univerzitná nemocnica Bratislava – Nemocnica svätého Cyrila a Metoda">
Univerzitná nemocnica Bratislava – Nemocnica svätého Cyrila a Metoda

Univerzitná nemocnica – Nemocnica svätého Cyrila a Metoda (do 30.6.2010 "Fakultná nemocnica s poliklinikou Bratislava – Nemocnica svätého Cyrila a Metoda"; do 31.12.2004 "Fakultná nemocnica s poliklinikou sv. Cyrila a Metoda Petržalka") je nemocnica v bratislavskej mestskej časti Petržalka, v jej miestnej časti Lúky, na Antolskej ulici. Je to súčasť Univerzitnej nemocnice Bratislava.

</doc>
<doc id="187750" url="https://sk.wikipedia.org/wiki?curid=187750" title="Nemocnica Antolská">
Nemocnica Antolská



</doc>
<doc id="187764" url="https://sk.wikipedia.org/wiki?curid=187764" title="Lénnik">
Lénnik



</doc>
<doc id="187765" url="https://sk.wikipedia.org/wiki?curid=187765" title="Lénny pán">
Lénny pán



</doc>
<doc id="187766" url="https://sk.wikipedia.org/wiki?curid=187766" title="Lénny vzťah">
Lénny vzťah



</doc>
<doc id="187767" url="https://sk.wikipedia.org/wiki?curid=187767" title="Feudál">
Feudál



</doc>
<doc id="187768" url="https://sk.wikipedia.org/wiki?curid=187768" title="Vazal">
Vazal

Vazal môže byť:
Vzťah medzi vazalom (v ktoromkoľvek význame) a jeho pánom sa nazýva vazalstvo alebo vazalský vzťah.

</doc>
<doc id="187769" url="https://sk.wikipedia.org/wiki?curid=187769" title="Portugalská architektúra">
Portugalská architektúra

Portugalská architektúra je súčasť portugalského umenia. Portugalsko charakterizuje členitá krajina, moderné mestá, pokojný vidiek a výrazné tradície. Portugalská architektúra má vďaka bohatej histórii silné korene a tradície.
Megalitické stavby.
S príchodom keltských a iberských kmeňov zo Strednej Európy sa na celom Pyrenejskom polostrove začala rozmáhať megalitická kultúra a s ňou prvé stavby. Tak ako na celom Pyrenejskom polostrove, aj na území dnešného Portugalska sa nachádza veľké množstvo týchto značne upravených kameňoch zväčša pohrebného alebo kultového charakteru. Najmä Alantejo je bohaté na megality z doby kamennej. Nachádza sa tam viac ako 130 dolmenov.
Starorímska éra.
Približne v roku 200 zasiahol rozmáhajúci sa vplyv antického Ríma i Pyrenejský polostrov. Väčší vplyv možno badať v severnej časti dnešného Portugalska, nakoľko juh krajiny bol silnejšie ovplyvňovaný arabskou kultúrou z Afriky, najmä Marokom. Vývoj rímskych miest prebiehal prirodzene. Rimania v rámci svojej invázie budovali vojenské tábory, ktoré sa časom zväčšovali, vznikali budovy aj iného ako vojenského charakteru a tak sa vytvárali rímske mestá. V dejinách portugalských miest je starorímska éra veľmi významná. Väčšina z najväčších súčasných miest má pôvod práve tu: Porto, či Braga. 
Stredovek.
Pre toto obdobie je charakteristická výstavba najmä hradov. Slúžili na ochranu hraníc pred Španielmi. Väčšina zachovalých stredovekých budov má náboženský charakter. Okrem náboženskej funkcie však spĺňali aj funkciu obrannú. 
Gotika.
Obdobie je charakteristické zámorskými objavmi, veľkým bohatstvom a kolonizáciou Indie a Brazílie. Počas v Európe rozmáhajúcej sa gotiky sa v Portugalsku vytvoril portugalský variant neskorej gotiky, tzv.Manuelská gotika. Rozkvitala za vlády Manuela I. Sú pre ňu typické námornícke motívy, inšpirované obdobím portugalských zámorských objavov, a všadeprítomné ozdoby. Najvýznamnejšími sú kríž Kristovho rádu, admirálna sféra (navigačný prístroj, ktorý sa stal emblémom samotného Manuela I., môžeme ho vidieť taktiež na portugalskej vlajke) a spletené povrazy. 
Barok.
Portugalsko je veľmi bohaté na barokové stavby. Po celej krajine nájdeme barokové kostoly, mnohé s bohato zdobeným interiérom z pozlateného dreva. Veľmi obvyklé sú taktiež dlaždicové interiéry. Taktiež sa stavali elegantné vidiecke sídla.
Klasicizmus.
Zemetrasenie v roku 1755.
V tomto roku 1. novembra zasiahlo hlavné mesto Portugalska Lisabon ničivé zemetrasenie. Okolo 20 kostolov sa zničilo, ktoré pochovali davy ľudí. Z následkov otrasov vznikli požiare a obrovské vlny z rieky Tejo zaplavili časť mesta. Táto tragédia mala hlboký dopad na myslenie všetkých Európanov. Do obnovy zničeného mesta sa pustil "Markíz de Pombal". Tak vytvoril nové jadro mesta. So svojou charakteristickou sieťou pravouhlých ulíc a prísnym klasicizmom získalo jedinečný ráz a architektúra prívlastok architektúra pumbalina.
Architektúra 20. a 21. storočia.
Veľmi zjednodušene by sa portugalská architektúra 20. storočia dala zhrnúť do troch mien: Távora, Siza a Souto Moura. Portugalskú architektúru 20. storočia vo veľkej miere ovplyvnila takmer 40 ročná diktatúra ministra vlády Antónia de Oliviera Salazara (od 1933 do 1974). Počas tohoto obdobia bola krajina pod kontrolou, či už v sociálnej sfére alebo v ekonomike, kultúre a politickom živote. Taktiež zasiahla i vývoj architektúry. Salazar presadzoval jeho propagandistickú architektúru: žiadna sloboda prejavu, žiadne moderné prvky, iba tradície. Čokoľvek novátorské sa v tej dobe považovalo za opozíciu voči režimu.
Dve hlavné podmienky ovplyvnili nasledovné napredovanie architektúry v Portugalsku: 
Architekt Carlos Ramos pôsobil na akademickej pôde. Bol prvý, ktorý začal otvorene prezentovať dôležitosť slobody myslenia a začal posúvať architektúru na vyššiu úroveň. Na Fakultu architektúry priniesol rôzne novátorské pedagogické postupy, ako napr. mladý kantorský kolektív čerstvo promovaných architektov. Nastolila sa otázka skúmania ozajstnej tradičnej populárnej architektúry (Arquitectura Popular de Portugal), kde sa učitelia spolu so žiakmi vybrali cestovať po celom Portugalsku a skúmať tento fenomén. K portugalskému architektonickému vzrastu prispelo i zastúpenie Portugalska na kongrese CIAM, a to Fernandom Távorom, ktorý pokračoval v budovaní Školy v Porte v šľapajach Carlosa Ramosa. Po veľkej portugalskej tzv. Karáfiátovej revolúcii v 1974 vznikli nové nádeje. Škola bola zapojená do novovzniknutého veľkého projektu na vybudovanie obytných budov pre sociálne slabších tzv. SAAL. Pôvodná budova Fakulty architektúry však na vtedajšie kapacity nepostačovala, bolo treba postaviť novú budovu. V roku 1982 bol jednoznačne zvolený ako autor novej stavby architekt Álvaro Siza Vieira. A tak Škola v Porte získala dnešnú podobu.
Znaky architektúry 20. a 21. storočia.
Portugalská architektúra je charakteristická spojením portugalskej tradície so súčasnosťou. Pôsobí čisto, vyvážene až minimalisticky. V každej budove cítiť jedinečnú národnú identitu, a tak získava Portugalská architektúra svoju nezameniteľnú podobu. Od vzniku Školy v Porte sa jej úroveň posunula na svetovú. Vyškolila a stále vyškoľuje množstvo kvalitných architektov, ktorý menia podoby i svetových miest. Veľký vplyv na súčasnú architektúru mali aj Majstrovstvá Európy vo futbale v roku 2004, ktoré sa konali v Portugalsku. Znamenalo to postaviť 7 nových štadiónov a zrekonštruovať 3 ďalšie. V súčasnosti portugalská architektúra neodškriepiteľne patrí na svetovú úroveň. Môžeme tu nájsť i budovy iných európskych architektov, ako napr. Koolhasovu Casa da Música v Porte.

</doc>
<doc id="187770" url="https://sk.wikipedia.org/wiki?curid=187770" title="Vazalstvo">
Vazalstvo



</doc>
<doc id="187772" url="https://sk.wikipedia.org/wiki?curid=187772" title="Álvaro Siza Vieira">
Álvaro Siza Vieira

Álvaro Siza Vieira, celým menom "Álvaro Joaquim de Melo Siza Vieira" (* 25. jún 1933, Matosinhos, Portugalsko) je portugalský architekt. Patrí medzi najvýraznejšie osobnosti súčasnej architektúry a dizajnu. 
Tvorba.
Na svojom konte má stovky architektonických realizácii takmer vo všetkých európskych krajinách – od rodinných domov, bazénov cez sídla bánk, administratívne budovy, univerzitné budovy, obchody, galérie, múzeá či veľké developérske zákazky. Vo svojich projektoch je Siza často aj autorom kompletného interiérového vybavenia od nábytku po vázy či popolníky. Popri ateliérovej činnosti pôsobí taktiež ako profesor na Fakulte architektúry na Univerzite v Porte.
V rokoch 1949 až 1955 študoval na Univerzite v Porte ("Escola de Belas Artes"). Učil ho a vo veľmi veľkej miere i ovplyvnil najvýznamnejší portugalský architekt Fernando Távora, ktorého dočinením má portugalská architektúra dnešnú podobu. Neskôr s ním i spolupracoval, navrhol mu aj rodinný dom. Jeho prvú realizáciu stihol mladý Siza ešte pred ukončením svojho štúdia v roku 1954. Ide o 4 rodinné domy v rodnom Matosinhos. V rokoch 1955–1958 si Siza otvoril svoje prvé architektonické štúdio v Porte.
Jeho architektúra obsahuje modernistické princípy, ktoré sa, tak ako aj v celej portugalskej architektúre, prelínajú so silnými tradíciami rodného Portugalska. V jeho tvorbe ho ovplyvnili najmä Adolfo Loos, Frank Lloyd Wright, Le Corbusier. Sizova architektúra je založená na jednote priestoru a hmoty: stavby sú čisté a súdržné. Siza býva často označovaný za tvorcu minimalizmu. Vo svojej tvorbe rešpektuje a zároveň využíva prostredie, v ktorom sa budova má navrhovať (pozri "Kúpalisko Leca de Palmeira v Porte"). Architekt dokonale pracuje so svetlom a tieňom.

</doc>
<doc id="187773" url="https://sk.wikipedia.org/wiki?curid=187773" title="Vazalský vzťah">
Vazalský vzťah



</doc>
<doc id="187775" url="https://sk.wikipedia.org/wiki?curid=187775" title="Aušra">
Aušra

Aušra (po slovensky: "Zore") bol prvý spoločenský, politický a literárny časopisom písaný latinkou, ktorý vychádzal v litovskom jazyku. Vychádzal od marca 1883 do júna 1886 v mestách Ragaineje a Tilžeje. Počas tohoto obdobia vyšlo celkovo 40 čísel, ktoré boli združené v 29 zväzkoch. Prvým redaktorom časopisu Aušra sa stal Jonas Basanavičius a kolektív žurnalistov Jurgis Mikšas, Jonas Šliupas, Martynas Jankus a Juozas Andziulaitis-Kalnenas. Časopis bol vydávaný nelegálne ako na území Litvy, tak aj v oblastiach ruského impéria, kde žila litovská menšina, inteligenti a študenti. Avšak väčšina ruského duchovenstva ďalšie šírenie časopisu zakázala.
Časopisu Aušra patrí prvenstvo prvého liberálneho vydania svetového významu. Propagoval národné spojenie Litovcov vo Veľkej a Malej Litve a ich národné povedomie (znižoval liberálne nálady litovskej inteligencie). Zaoberal sa cárskou a inou násilnou politickou asimiláciou Litovcov. Mal zrovnoprávniť litovský národ s inými národmi ruského impéria. Časopis sa tiež povzbudzoval litovskú inteligenciu k účasti na litovskom národnom hnutí. Redaktori na jeho stránkach prejavovali snahu o zrušenie troch historických vrstiev obyvateľstva, aby tak docielili zrovnoprávnenie všetkých jeho vrstiev. Jednou z jeho hlavných úloh bola tiež snaha o zrušenie zákazu tlače litovskej literatúry a úsilie o vybudovanie litovských škôl. Na jeho stránkach sa čitatelia mohli zoznámiť s poéziou Dionýza Pošku a Simona Staniavičusa a iných litovských spisovateľov, realistickými literárnymi dielami, článkami z litovských povier a historickými otázkami.
Propagujúc národnú jednotu bez akéhokoľvek triedneho rozdielu sa časopis Aušra snažil pripojiť k litovskej národnej vojne proti Rusku. Vďaka prekladom zahraničných diel do litovského jazyka, vydaním kolekcie kníh, vydavateľstvo zoznámilo čitateľov s literatúrou susedných krajín.
Časopis mal tendenciu romantizovať pohľad na kritiku kultúry, idealizoval históriu krajiny, hoci do neho prispievali aj tzv. "ľavičiari", ktorí boli zásadne proti idealizácii reality života. Do časopisu Aušra prispieval aj rad významných litovských osobností ako Mikalojus Akelaitis, Petras Arminas, Stanislovas Dagilis, Aleksandras Fromas-Gužutis, Jonas Jablonskis, Jonas Juška, Vincas Kudirka, Jonas Mačys-Kekštas, Maironis, Pranas Mašiotas, Stasys Matulaitis, Petras Vileišis a iní.

</doc>
<doc id="187777" url="https://sk.wikipedia.org/wiki?curid=187777" title="Bitúnok č. 5">
Bitúnok č. 5

Bitúnok č. 5, alebo Detská križiacka výprava je román z roku 1969, ktorý napísal Kurt Vonnegut.
Kniha Bitúnok číslo 5 spája prvky protivojnového románu, sci-fi a autobiografické črty. Hlavnou témou románu je odsúdenie vojny a strata charakternosti medzi ľuďmi.
Dej.
Román začína snahou autora kontaktovať pomocou telefónnej spoločnosti svojho priateľa Bernarda, aby mu pomohol pripomenúť zážitky počas bombardovania Drážďan. Jeho list taktiež obsahoval prosbu Letectva Spojených štátov, v ktorej žiadal o detaily bombového náletu na Drážďany, no odpoveď bola negatívna a tak sa osobne vybral za Bernardom. Jeho žena však nebola touto návštevou veľmi nadšená. Autor jej však sľúbil, že kniha bude pomenovaná: „Detská križiacka výprava.“ Jeho priateľ, Bernard mu však veľmi nepomohol, no autor knihu dokončil. Rozprávanie začína tragikomickou postavou Billyho Pilgrima, ktorý prežíva okamihy svojho života v náhodnom poradí. Vnímať svet štvorrozmerne majú len obyvatelia vzdialenej planéty menom Tralfamadore, ktorí Billyho unesú a spolu s herečkou Montanou Wildhackovou sú vystavení v ich zoologickej záhrade. A práve tam prichádza zlom, kedy sa Billymu zapáči tralfamadorské vnímanie času, podľa ktorého všetky okamihy existujú zároveň a je to len slabosťou ľudstva, že nie to okamihy života nevedia prežívať naraz. Etapy z Billyho života sú v knihe presne v takom istom poradí ako ich on sám prežíva. Zábery z nemeckého zajatia, v ktorých samotný autor vystupuje ako vedľajšia postava, sa tak striedajú s jeho povojnovým životom, kedy pracuje ako úspešný optik vo vlastnej ordinácií, má manželku Valenciu a dve deti. Jeho žena sa však zadusí v aute a Billy sa po návrate z planéty Tralfamadore pokúša ľudí informovať o „pravej“ podstate času, kvôli čomu začína byť považovaný za blázna. Vykreslená je i jeho zdanlivá „smrť“, no Billy neumiera, pretože naďalej existuje v okamihoch svojho života. Pasáže z vojny sledujú Billyho potulujúceho sa za nepriateľskými líniami, jeho následné zajatie, pobyt v zajateckom tábore. Z neho je spolu s ďalšími Američanmi deportovaný do Drážďan, kde majú slúžiť ako pracovná sila. Ubytovaní sú v Bitúnku č. 5, ktorý im počas ničivého bombardovania poslúži ako kryt a ako jedni z mála prežijú nálety. Príbeh končí absurdným vyvrcholením, v ktorom je po smrti tisícok civilistov skúsený americký vojak Edgar Derby odsúdený a zastrelený za údajnú krádež čajníka.

</doc>
<doc id="187781" url="https://sk.wikipedia.org/wiki?curid=187781" title="Pár">
Pár

Pár alebo dvojica môže byť:
Pár môže byť:

</doc>
<doc id="187783" url="https://sk.wikipedia.org/wiki?curid=187783" title="Ťahaj a pusti">
Ťahaj a pusti

Ťahaj a pusti alebo ťahaj a pusť alebo potiahni a pusť/pusti () je technika používaná v grafických prostrediach pri premiestňovaní objektov alebo úprave tvarov pomocou myši spočívajúca v tom, že sa stlačí a drží stlačené tlačidlo myši pri jej súčasnom posúvaní po podložke a v cieľovom bode sa tlačidlo pustí. 
Technika umožňuje napr. prekopírovať súbor z jedneho adresára do druhého. Využíva sa napr. vo WYSIWYG editoroch a grafických programoch.

</doc>
<doc id="187785" url="https://sk.wikipedia.org/wiki?curid=187785" title="Dusseldorf">
Dusseldorf



</doc>
<doc id="187786" url="https://sk.wikipedia.org/wiki?curid=187786" title="Električková doprava vo Vroclave">
Električková doprava vo Vroclave

Električková doprava vo Vroclave je systém električkovej siete a dopravy v poľskom meste Vroclav a najstaršia elektrická električková sieť v Poľsku. Má celkom 23 liniek, z toho 17 normálnych. Rozchod koľají je 1435 mm a celková dĺžka liniek je 258,2 km.
História prevádzky siaha do 10. júla 1877.

</doc>
<doc id="187792" url="https://sk.wikipedia.org/wiki?curid=187792" title="Počítačová karta">
Počítačová karta



</doc>
<doc id="187793" url="https://sk.wikipedia.org/wiki?curid=187793" title="Rozširujúca doska">
Rozširujúca doska



</doc>
<doc id="187794" url="https://sk.wikipedia.org/wiki?curid=187794" title="Adaptér">
Adaptér

Adaptér môže byť:

</doc>
<doc id="187795" url="https://sk.wikipedia.org/wiki?curid=187795" title="Adaptérová karta">
Adaptérová karta



</doc>
<doc id="187796" url="https://sk.wikipedia.org/wiki?curid=187796" title="Karta príslušenstva">
Karta príslušenstva



</doc>
<doc id="187797" url="https://sk.wikipedia.org/wiki?curid=187797" title="Karty">
Karty



</doc>
<doc id="187798" url="https://sk.wikipedia.org/wiki?curid=187798" title="Eurotower (Záhreb)">
Eurotower (Záhreb)

Eurotower je výšková budova v chorvátskom hlavnom meste Záhreb v priesečnici ulíc Vukovarska a Lučićeva na juhozápadnom konci. Postavená bola v roku 2006, má 26 poschodí a vysoká je 97,8 m.
Sídli tu záhrebská burza cenných papierov.

</doc>
<doc id="187801" url="https://sk.wikipedia.org/wiki?curid=187801" title="Eurotower (Frankfurt am Main)">
Eurotower (Frankfurt am Main)

Eurotower je výšková budova v nemeckom meste Frankfurt nad Mohanom a sídlo Európskej centrálnej banky.
Má výšku 148 metrov, preto sa často označuje ako mrakodrap, hoci nedosahuje výšku 150 metrov, ktorá sa považuje za podmienku klasifikácie budov za mrakodrapy. Má 40 poschodí a postavená bola v rokoch 1971-1977.

</doc>
<doc id="187807" url="https://sk.wikipedia.org/wiki?curid=187807" title="Gombík">
Gombík

Gombík alebo gombička môže byť:

</doc>
<doc id="187808" url="https://sk.wikipedia.org/wiki?curid=187808" title="Gombička">
Gombička



</doc>
<doc id="187809" url="https://sk.wikipedia.org/wiki?curid=187809" title="Dvojica">
Dvojica



</doc>
<doc id="187810" url="https://sk.wikipedia.org/wiki?curid=187810" title="Drag and drop">
Drag and drop



</doc>
<doc id="187812" url="https://sk.wikipedia.org/wiki?curid=187812" title="Ťahaj a pusť">
Ťahaj a pusť



</doc>
<doc id="187814" url="https://sk.wikipedia.org/wiki?curid=187814" title="Potiahni a pusť">
Potiahni a pusť



</doc>
<doc id="187815" url="https://sk.wikipedia.org/wiki?curid=187815" title="Postiahni a pusti">
Postiahni a pusti



</doc>
<doc id="187817" url="https://sk.wikipedia.org/wiki?curid=187817" title="Nemocnica sv. Cyrila a Metoda">
Nemocnica sv. Cyrila a Metoda



</doc>
<doc id="187824" url="https://sk.wikipedia.org/wiki?curid=187824" title="Rusnė (ostrov)">
Rusnė (ostrov)

Rusnė (po litovsky: "Rusnės sala") je najväčší ostrov v Litve s rozlohou . Leží v delte rieky Nemunas pri ústí do Kurónskeho zálivu. Tu sa nachádza aj Národný park v delte rieky Nemunas. 
Na ostrove sa nachádza niekoľko riek (Vorusnė, Pakalnė, Ulmas, Dumble a Palaukys). Z juhu ostrov obmýva rieka Skrivvtė. Je to hraničná rieka z Kaliningradskou oblasťou, ktorá patrí Ruskej federácii. Západnú hranicu ostrova tvorí rieka Rusnė a severnú rieka Atmata. 
Prvá zmienka o najväčšom meste na ostrove Rusnė pochádza zo 14. storočia z roku 1365. Je to mesto Rusnė. Táto usadlosť s 1 642 obyvateľmi (2001) je bohatá na historické pamiat­ky. Nachádza sa tu okrem iných pamätihodností aj synagóga z roku 1863 a rímskokatolícky kostol z roku 1419. Zaujímavosťou tohto mesta je niekoľko častí, ktoré sa nachádzajú nižšie než hladina mora. Tieto miesta sú najnižšie položenými miestami v Litve a bývajú veľmi čas­to zatopené. 
Ďalšie ostrovy Litvy zoradené podľa veľkosti rozlohy: Briedžių, Keimo, Ku­ilių a Trušių.

</doc>
<doc id="187826" url="https://sk.wikipedia.org/wiki?curid=187826" title="Martina Grochálová">
Martina Grochálová

Martina Grochálová (* 6. november 1976, Čadca) je slovenská novinárka a prekladateľka.
Absolvovala štúdium nemčiny a žurnalistiky na Filozofickej fakulte Univerzity Konštantína Filozofa v Nitre (UKF). V roku 2016 obhájila doktorát v študijnom odbore translatológia na UKF v Nitre.
V roku 2001 pôsobila v Inštitúte interkultúrnych štúdií (Ghana), o dva roky neskôr absolvovala letný vzdelávací pobyt mladých novinárov v Latinskej Amerike (Mexiko, Guatemala, Salvádor).
Viedla ako šéfredaktorka detský katolícky týždenník Rebrík (20012003), v rokoch 2003 až 2011 pôsobila v týždenníku Katolícke noviny ako redaktorka, vedúca vydania a zástupkyňa šéfredaktora. V rokoch 20122014 pracovala v Karmelitánskom nakladateľstve, od marca 2014 je PR manažérkou Spolku svätého Vojtecha.
Ako dobrovoľníčka sa angažovala v detskej organizácii eRko – Hnutie kresťanských spoločenstiev detí, kde bola predsedníčkou koledníckej akcie "Dobrá novina", ktorá podporuje rozvojové projekty v afrických krajinách. Dobrovoľnícky spolupracuje aj so "Slovenskou spoločnosťou pre spina bifida a hydrocefalus".
Z angličtiny preložila knihu Pierra Mertensa "Liesje", ktorá opisuje život dcéry autora, postihnutej hydrocefalom a rázštepom chrbtice (vydaná v roku 2006 Spolkom svätého Vojtecha). Doteraz boli publikované tieto jej preklady z nemčiny: "Youcat – katechizmus pre mladých", "Youcat - modlitby pre mladých", Anselm Grün: "Moja modlitebná kniha", "Veľkonočný príbeh", Michael Hesemann: "Môj brat pápež". V roku 2013 vyšla kniha jej rozhovorov s akademickým maliarom Miroslavom Cipárom s názvom "Počmáraný život".

</doc>
<doc id="187830" url="https://sk.wikipedia.org/wiki?curid=187830" title="Firefly">
Firefly

Firefly je jedným z najoriginálnejších sci-fi seriálov poslednej doby, ktorý v sebe nezvyčajným spôsobom mieša prvky zo sci-fi s motívmi z iných žánrov (najčastejšie westernu). Seriál vznikol v roku 2002 pod vedením Jossa Whedona, tvorcu seriálu "Buffy, premožiteľka upírov" a napriek svojej krátkej existencii (po prvej sérii bol televíziou FOX zrušený) si vybudoval početnú základňu fanúšikov.
Seriál rozpráva príbeh posádky transportnej lodi Serenity (triedy "Firefly", ktorá dala meno aj seriálu). Na rozdiel od protagonistov veľa iných sci-fi seriálov sa hlavné postavy nesnažia zachrániť galaxiu, ale iba prežiť - posádka berie akúkoľvek prácu od pašovania ľudí a tovaru, cez krádeže až po legálnu dopravu. Postavám komplikujú život vesmírne lode "Aliancie" (ktorá zjednotila celý hviezdny systém a funguje ako byrokratický kríženec demokratickej Federácie zo Star Treku a zlého Impéria zo sveta Star Wars), ale aj krvilační piráti, nazývaní "Plenitelia" ("Reavers").
Firefly vyniká najmä veľmi kvalitnými scenármi, v ktorých nie je ani stopa po klišé, čo sa dá ale pripísať aj faktu, že vzniklo len 14 epizód. Medzi ďalšie klady seriálu patria prepracované charaktery postáv (aj vedľajších) a unikátna snaha o realistickosť - vo svete Firefly napríklad vôbec nie sú mimozemšťania a tvorcovia ako jedni z prvých zaznamenali, že zvuk sa nešíri vo vákuu.
Povzbudená vysokými číslami predaja, ktoré seriál zaznamenal po svojom vydaní na DVD sa spoločnosť Universal Studios rozhodla Firefly oživiť - v roku 2005 tak vznikol celovečerný film "Serenity"', ktorým sa príbeh predčasne zrušeného seriálu aspoň čiastočne uzatvoril.

</doc>
<doc id="187836" url="https://sk.wikipedia.org/wiki?curid=187836" title="Roger Martin du Gard">
Roger Martin du Gard

Roger Martin du Gard (* 23. marec 1881, Neuilly-sur-Seine, Francúzsko – † 22. august 1958, Bellême) bol francúzsky prozaik a dramatik, nositeľ Nobelovej ceny za literatúru z roku 1937.

</doc>
<doc id="187837" url="https://sk.wikipedia.org/wiki?curid=187837" title="Johannes Vilhelm Jensen">
Johannes Vilhelm Jensen

Johannes Vilhelm Jensen (* 20. január 1873, Farsø, Dánsko† 25. november 1950, Kodaň) bol dánsky spisovateľ, nositeľ Nobelovej ceny za literatúru z roku 1944. Je považovaný za jednú z hlavných postáv dánskej literatúry 20. storočia.

</doc>
<doc id="187839" url="https://sk.wikipedia.org/wiki?curid=187839" title="Pär Lagerkvist">
Pär Lagerkvist

Pär Fabian Lagerkvist (* 23. máj 1891 – † 11. júl 1974) bol švédsky básnik, dramatik, románopisec a autor poviedok a esejí, nositeľ Nobelovej ceny za literatúru z roku 1951.

</doc>
<doc id="187840" url="https://sk.wikipedia.org/wiki?curid=187840" title="Saint-John Perse">
Saint-John Perse

Saint-John Perse (pseudonym Alexis Léger) (* 31. máj 1887, Pointe-à-Pitre, Francúzsko – † 20. september 1975, Hyères) bol francúzsky diplomat a básnik, nositeľ Nobelovej ceny za literatúru z roku 1960 za evokatívnu imaginárnosť vo svojich dielach.

</doc>
<doc id="187844" url="https://sk.wikipedia.org/wiki?curid=187844" title="Jorgos Seferis">
Jorgos Seferis

Jorgos Seferis (; * 13. marec 1900, Izmir, Osmanská ríša – † 20. september 1971, Atény, Grécko) bol jeden z najvýznamnejších gréckych básnikov. Seferis je pseudonym. Jeho rodné meno je Jorgos Seferiades (Γιώργος Σεφεριάδης). V roku 1963 dostal Nobelovu cenu za literatúru. Seferis pracoval aj v gréckych zahraničných diplomatických službách. V rokoch 1957 až 1962 pôsobil ako veľvyslanec v Spojenom kráľovstve.
Život.
Obdobie 1900-1934.
Jorgos Seferis bol najstarší z troch detí Stylianosa Seferiadesa a Despiny Tenekidés. Narodil sa v Smyrne, kde prežil šťastné detstvo. Otec bol právnik a neskôr profesor medzinárodného práva v Aténach a tiež sa zaujímal o poéziu a prekladateľstvo. Publikoval zbierku básní v roku 1939, preklad Sofokla v démotickej gréčtine a bol považovaný za najlepšieho prekladateľa Lorda Byrona. Jorgos študoval na gréckom lýceu v Smyrne a na ďalšom súkromnom francúzskom lýceu. Prázdniny rodina trávila v Skala de Vurla. Je to malý prístav 50 km od Smyrny, kde rodina vlastnila veľkú usadlosť - "zelený raj" Seferisovho detstva. 
V roku 1914 začali znásobovať turecké úrady zatýkania kvôli úspechu Grékov v Balkánskej vojne. Konali sa perzekúcie voči Grékom v Malej Ázii. Ničili Seferiadesove knihy v gréčtine a chceli ich vydávať v turečtine. Napätá klíma a nebezpečenstvo donútilo rodinu opustiť Smyrnu a usadiť sa v Aténach, kde mladík ukončil strednú školu.
Od začiatku júla 1918 matka Despo Seferiades aj so svojimi troma deťmi prišla do Paríža, kde jej manžel pracoval ako advokát. Od 1918 do 1924 Seferis pokračoval v štúdiu práva v Paríži, aby tak reagoval na žiadosť svojho otca, ale zaujímal sa hlavne o literatúru. Jeho znalosť francúzskeho jazyka a jeho hlboký obdiv voči francúzskym spisovateľom sa prehlbovali. 
Roky strávené v Paríži boli šťastné: "prežil som šesť a pol roka v Paríži, bohaté roky, ktoré som si užil z celej svojej duše, ľúbiac každú chvíľku, každé miesto, každý kameň". 
Je to Paríž, kde sa dozvedel o konci grécko-tureckej vojny, znamenajúcej vykorenenie viac ako 1,5 mil. Grékov z Malej Ázie a deštrukciu Smyrny Turkami v ohni a krvi v septembri 1922. Táto tragédia bez katarzie, ako to sám opísal, bude mať hlboký vplyv na jeho básnickú citlivosť. Keď dosiahol licenciát z práva, odišiel do Londýna v lete 1924, lebo jeho otec rozhodol, že musí začať diplomatickú kariéru a naučiť sa perfektne anglicky. Mal získať diplom od ministerstva zahraničných vecí.
Od roku 1926 bol pridelený do služby tohto ministerstva a začal aj písať svoje prvé práce. Majúc krajnú citlivosť sa Seferis snažil odolávať tomuto aspektu svojej povahy. Nebolo náhodou, že preložil do gréčtiny "Le soirée avec M. Teste" od Paula Valéryho. 
V Paríži objavil aj haiku a medzi rokmi 1926-1929 tvoril túto japonskú poéziu. Napísal "Fog", "Lettre de Mathias Pascalis" a v roku 1930 "Boulevard Syngrou". Známym sa však stal svojou zbierkou "Strophe" v roku 1931. V Grécku Kostis Palamas a vo Francúzsku Philéas Lebesgue písali o jeho tvorbe a pritiahli pozornosť kritiky na toto novátorské dielo. Jeho funkcie vicekonzula Grécka v Londýne v rokoch 1931 až 1934 neboli príliš náročné. Napísal viacero veľkých poém, napríklad "La Citerne", "Sur un vers étranger" a "Mythologie" a objavil dielo T.S. Eliota "Marina".
Grécko (1934-1940).
Jorgos Seferis sa vrátil do Atén, keď sa jeho otec stal profesorom medzinárodného práva a členom Akadémie. Začal tam navštevovať krúžok mladých spisovateľov gréckej avantgardy. Tiež spolupracoval s revue "Lettres Nouvelles" nasledujúc literárnych kritikov Georga Katsimbalisa a Andreasa Karantónisa a aj s mladým Odysseasom Elytisom, ktorému radil. V tomto období obnovy gréckej literatúry a v centre literárneho vrenia Atén sa jeho tvorba zvyšovala. Preložil "The Waste Land" od T. S. Eliota a "Je vous écris d'un pays lointain" od Henriho Michauxa. Vytvoril a publikoval "Gymnopediu" a "Mytologiu" od marca do októbra 1935, viacero esejí Andreas Calvos, O vete z Pirandella a o Gréckej reči. V Grécku bola zložitá politická situácia. Štátny prevrat 1. marca 1935 uskutočnený dôstojníkmi - venizelistami sa nepodaril a spôsobil pohon na prívržencov Venizelosa v armáde ale tiež v administrácii. Preto bol otec Jorgosa Stelio zosadený z pozície profesora na Aténskej univerzite.
V novembri toho istého roku oplakával Jorgios Seferis Venizelosovu "malosť a skúposť", ktorý zavinil návrat Georgesa II. na grécky trón.
Táto klíma politického poníženia viedla k smútku, k stiesnenosti a ku škrípaniu posmechu vo veršoch. Hlavne v básňach Boulevard Syngrou bis, Santorin a Mykény, v ktorých vyjadruje želanie zmiznúť. Tragická história Grécka spôsobuje výbuchy v Seferisových veršoch. 
"Táto krajina, tvoja krajina - krv a tma -
čo stroskotáva ako loď, ktorej odzvonila hodina potopenia." - Jorgos Seferis, La Pierre aux loups. 
Diktatúra Ioannisa Metaxasa zo 4. augusta 1936 rozbúrila všetko, nastolila prísnu cenzúru. Na jeseň bol Seferis menovaný konzulom v Albánsku, kde sa cítil ako v exile, ale zároveň zostával v listovom kontakte s Odysseasom Elytisom. V roku 1938 sa znovu dostal do Atén a to do funkcie šéfa Úradu zahraničnej tlače. Pokračoval vo výskume poézie, objavil a preložil Pierre-Jeana Juvea, Ezru Pounda a znovu stretol André Gida v apríli 1939. V nasledujúcom roku publikoval "Zošity štúdií" (1928-1937), "Palubný denník I." a "Básne". Od 28. októbra 1940 bola vojna. Taliansko Benita Mussoliniho uskutočnilo inváziu do Grécka. Francúzskym debaklom v júni 1940 bol Seferis hlboko zasiahnutý. Údel Francúzska mu spôsobil smútok. Vo svojom denníku zapísal poznámku: "Krajina, ktorá ma vychovala a ktorú som skutočne miloval."
Exil a diplomacia.
Seferis sa oženil s Marie Zannosovou v 1941 a v apríli toho istého roka odišiel pár do exilu spolu so slobodnou gréckou vládou pred okupáciou Grécka v 1941 cez Krétu do Egypta. Seferis bol vyslancom v rôznych krajinách počas druhej svetovej vojny, na Kréte, v Káhire, Južnej Afrike, Turecku a na Strednom východe. Šesť rokov bol ambasádorom v Londýne. Do dôchodku odišiel v 1962 aby sa potom vrátil do Atén a tam sa celkom venoval literárnej tvorbe. O rok neskôr dostal Nobelovu cenu za literatúru. Jeho manželka zomrela v roku 2000 ako stodvaročná. 
Seferis sa venoval kritike a poetike T. S. Eliota, v ktorom našiel duchovného brata a bol tiež ovplyvnený Constantinom Cavafym a Ezrom Poundom. 
Dielo.
V epoche, kedy sa grécky spisovný jazyk etabloval v literatúre, Seferis si zvolil písať v ľudovom jazyku - démotickej gréčtine. V svojom diele, ktoré sa nechce izolovať ale fúzovať s inými, ako echo tragédie jeho doby - drámy prežitej Gréckom, si zvolil skombinovať vlastné skúsenosti s históriou a mytológiou. Jedným z jeho hlavných zdrojov inšpirácie je Homérov Odyseus, aby ním mohol ukázať ako sa ľudská osobnosť počas storočí nezmenila.

</doc>
<doc id="187846" url="https://sk.wikipedia.org/wiki?curid=187846" title="Jasło">
Jasło

Jasło je mesto ležiace v juhovýchodnej časti Poľska, v Podkarpatskom vojvodstve. V roku 2007 malo približne 38 000 obyvateľov. Mestské práva dostalo Jasło v roku 1365, riadilo sa magdeburským právom.
Externé odkazy.
Oficiálna stránka

</doc>
<doc id="187849" url="https://sk.wikipedia.org/wiki?curid=187849" title="Jacob Berend Bakema">
Jacob Berend Bakema

Jacob Berend (Jaap) Bakema (* 8. marec 1914, Groningen, Holandsko – † 20. február 1981, Rotterdam) bol holandský architekt známy kvôli svojej angažovanosti v rekonštrukcii Rotterdamu po druhej svetovej vojne.
Životopis.
Narodil sa v Groningene a v rokoch 1931 – 1936 tu študoval na vyššej priemyselnej fakulte. Bol do veľkej miery inšpirovaný domom v Utrechte, tzv. "Rietveld Schröder House", ktorý ho priviedol k rozhodnutiu stať sa architektom. V roku 1941 absolvoval v Amsterdame akadémiu architektúry na Delfskej technickej univerzite, kde jedným z jeho prednášajúcich bol Martin Stam. Rozhodol sa pracovať pre Cor Van Eesteren v mestskej oblasti vývoja Amsterdamu na ministerstve verejných prác.
Počas druhej svetovej vojny sa pripojil k architektonickej skupine Van Tijena a Maaskanta v Rotterdame a po vojne pracoval pre rotterdamskú štátnu bytovú výstavbu.
V 1948 sa spojil s Johannesom van den Broekom (1898 – 1978) a pridal k firme Brinkman en Van den Broek Architects. V roku 1951 Brinkman zomrel a rotterdamská architektonická prax bola premenovaná na Van den Broek en Bakema, v rokoch 1970 – 1981 existovala ako spoločnosť "Van the Broek en Bakema".
V roku 1955 sa stal tajomníkom CIAM a pripravoval desiaty CIAM kongres. Potom pôsobil ako koordinátor posledného kongresu v Otterlo. Bakema bol tiež člen pospolitosti Architectura a Amicitia a vydavateľ časopisu Fórum. 
Bakema zosumarizoval svoje urbanistické a architektonické myšlienky do predstavy o 'architekturbanizme'.
V súlade s CIAM líniou chcel vytvoriť novú cestu k mestskému dizajnu. 
V roku 1962 a 1963 sa Bakema zviditeľnil v televíznych programoch 'Van stoel – mŕtve mesto' ktoré viedli k rovnomennej publikácii. 
Od roku 1964 Bakema pôsobil ako profesor na Delfskej technickej univerzite. V rokoch 1965 – 1978 pôsobil ako profesor pre organizáciu týkajúcu sa mestských konštrukcií na univerzite umení Hamburg.
Bol hosťujúci profesor na univerzite v USA (pc. Louis, Washingtonská univerzita; Urbana, University of Illinois) a v Cambridge (Harvardova univerzita); prednášal v Edinburgu, Krakove, Varšave, Berlíne, Benátkach a Ríme.
Van den Broek opustil prax v roku 1970. Bakema sa tam udržal až do svojej smrti 20. februára 1981. Po nej firma pokračovala v činnosti, dnes pod názvom "Architectenbureau Van den Broek en Bakema". Mala obrovský vplyv na vývojové trendy v Británii a Nemecku.
Tvorba.
Firma Van den Broek en Bakema hrala hlavnú úloha v holandských povojnových rekonštrukciách. Dosiahla medzinárodnú slávu s projektmi ako nákupné stredisko v Lijnbaane (1949 – 1953), blok nájomných domov pre sklady Ter Meulen, Wassen a Van Vorst (1948 – 1951) v Rotterdame, početné obytné komplexy v Leeuwardene, Hengelo, Eindhovene, Amsterdame. V rovnakom období získala prvú zákazku od Delfskej technickej univerzity, včítane dizajnu fakulty architektúry (1959 – 1964) s auditóriom (1959 – 1966). Medzi ich najvýznačnejšie projekty patria domová výstavba v Hansaviertele, Berlíne (1957 – 1960), mestská hala v Marle (1958 – 1962) a v Terneuzene (1963 – 1972), regionálny plán Kennemerland (1957 – 59) a monumentálny Pampusplan (1965).

</doc>
<doc id="187854" url="https://sk.wikipedia.org/wiki?curid=187854" title="Dom kultúry">
Dom kultúry

Dom kultúry alebo kultúrny dom je objekt určený na uspokojovanie kultúrnych potrieb a záujmov občanov, ktorého súčasťou je spravidla okrem klubovní aj viacúčelová sála.
Klubovne sú zariadenia miestneho významu, ktoré majú spoločenskú a záujmovú činnosť. Spolu so sálovým priestorom tvoria základnú skladbu kultúrneho domu. Klubovňa môže byť viacúčelová, bez špeciálnych zariadení určená pre podujatia spoločenského charakteru. Je vybavená sedacím a stolovým nábytkom. Špecializovaná klubovňa je zariadená pre špeciálnu činnosť záujmových krúžkov. V menších zariadeniach slúži na niekoľko činností, vo väčších sa z týchto priestorov stávajú monofunkčné ateliéry, učebne prípadne dielne. Sálový priestor môže byť viacúčelová sála, ktorú tvorí javisko alebo pódium, určené na usporadúvanie kultúrnych akcií, kde javisko má rovnú alebo stupňovitú podlahu.
Programová náplň kultúrneho domu.
Pri navrhovaní kultúrnych stredísk sa musia zohľadniť rôznorodé podmienky v sídlach ako využiteľnosť a existujúce kapacity. Účelovou jednotkou kultúrneho domu je 1 miesto návštevníka.
Členenie priestorov v kultúrnom dome:
Pri riešení funkčno- prevádzkových dispozičných vzťahov treba dbať na diferencovanie vstupov,
Na vytvorenie podmienok prísunu a vnútorného presunu materiálu. Na plynulosť jasnosť a dobrú orientáciu vo vnútornej prevádzke objektu. Na funkčnú priestorovú variabilitu a flexibilitu.

</doc>
<doc id="187857" url="https://sk.wikipedia.org/wiki?curid=187857" title="James Stirling (architekt)">
James Stirling (architekt)

Sir James Frazer Stirling člen FRIBA (* 22. apríl 1926, Glasgow – † 25. jún 1992, Londýn) bol britský architekt.
Životopis.
James Stirling sa narodil 22. apríla 1926 v Glasgowe, v Škótsku. Od roku 1945 do 1950 študoval na Liverpoolskej univerzite. Po ukončení štúdií pracoval v organizácii Lyons, Israel &amp; Ellis v Londýne, neskôr založil s Jamesom Gowanom vlastnú agentúru "Stirling and Gowan". 
Vplyvy.
V počiatkoch svojej tvorby bol ovplyvnený tvorbou Le Corbusiera a Smithsonovými teóriami. A tak "Stirling and Gowan" spolu tvoria viacero vplyvných stavieb, ktoré naštartovali trend smerom k tehle a holému betónu. Stirlingove rané kreácie, špeciálne vytvorené pre Cambridge a Oxford, často zvýrazňovali koncept mimo estetična a prospechových potrieb. Jedna z ich najznámejších realizácií je fakulta inžinierstva na univerzite v Leicestri z rokov 1959 - 1963. V roku 1963 sa Stirling a Gowan oddelili. V roku 1969 sa stal čestným členom Academie der Künste v Berlíne.
Stirling a Wilford.
V roku 1971 Michael Wilford, ktorý v agentúre pracoval od roku 1960, presvedčil Stirlinga, aby bol jeho partnerom. Takto to zostalo až do jeho smrti. 
V sedemdesiatych rokoch Stirlingov štýl začal napredovať aj vďaka Wilfordovmu talentu. Z malých projektov postupne prechádzali na väčšie a architektúra sa čoraz viac stáva neoklasickou aj napriek veľmi silnému vplyvu modernizmu.. Toto všetko vyprovokovalo tvorbu veľkého množstva urbanistických projektov veľkej mierky. Všetky tieto veľké projekty dokázali, že architekti prekročili prah dospelosti. V roku 1976 sa stal čestným členom "Amerického Inštitútu architektov" a v roku 1977 získal cenu Alvara Aalta v Helsinkách. V roku 1981 dostal renomovanú Pritzkerovu cenu. V roku 1992 Stirling zomiera veľmi nešťastne po malej operácii. Od roku 1996 je na jeho počesť udeľovaná každoročne "Stirlingova cena".
Tvorba.
James Stirling patrí medzi architektov, ktorí najviac ovplyvnili architektúru druhej polovice dvadsiateho storočia. Od počiatku 50. rokov sa mu podarilo prevrátiť základné princípy modernej architektúry. Celá jeho tvorba bola ovplyvnená jeho priateľom a profesorom Colinom Rowom – dôležitým teoretikom architektúry a urbanizmu. 
Úspech jeho tvorby spočíva v schopnosti zakomponovať encyklopedické referencie do silnej architektúry, jeho rozhodnosti a cieli zrekonštruovať urbánnu formu. Vždy bol posudzovaný ako architekt schopný kontinuálne meniť svoje základné architektonické princípy a pri práci používa experimentálny dizajnový prístup. Jedna z jeho najznámejších realizácií je Fakulta inžinierstva na Univerzite v Leicestri z rokov 1959 - 1963, hlavne pre svoj technologický a geometrický charakter, markantný vďaka použitiu trojdimenzionálnych obrazcov založených na izometrickej projekcii, ktorá je veľmi dobre viditeľná tak ako zhora tak aj zdola.
V roku 1976 vyhral konkurz na projekt v Stuttgarte - "Neue Staatsgalerie", kde je možné vidieť veľmi silný vplyv postmodernizmu. V Berlíne bol zrealizovaný projekt vedeckého centra ako komplex pozostávajúci zo štyroch budov a reštaurovanej historickej budovy. Na projekte so Stirlingom spolupracoval aj Michael Wilford. Posledná stavba, ktorá bola dokončená kým bol ešte živý, bola knižnica v záhradách Biennale de Venise. Stirling ju nakreslil spolu s Thomasom Muirheadom, ktorý ho tlačil do modernistickejšieho štýlu. Po jeho smrti všetku zodpovednosť prebral Wilford a pokúsil sa dokončiť nedokončené Stirlingove projekty v rôznych štádiách rozpracovanosti. Viaceré budovy boli takto dokončené a boli prisudzované Stirlingovi, ako napríklad štátna Univerzita hudby a umení v Stuttgarte v roku 1993 - 1994, alebo No 1 Poultry v Londýne, boli dokončené práve vďaka Wilfordovi a jeho pomocníkom.

</doc>
<doc id="187860" url="https://sk.wikipedia.org/wiki?curid=187860" title="Henry Murray">
Henry Murray



</doc>
<doc id="187861" url="https://sk.wikipedia.org/wiki?curid=187861" title="Wissenschaftszentrum Berlin für Sozialforschung">
Wissenschaftszentrum Berlin für Sozialforschung

Wissenschaftszentrum Berlin für Sozialforschung, skr. WZB (angl. Social Science Research Center in Berlin) je stredisko sociálneho výskumu v Berlíne, pravdepodobne najväčšie svojho druhu v Európe. Zaujímavé je aj z architektonického hľadiska.
Realizácia.
Stirlingov dizajn bol prijatý po súťaži, ktorá bola súčasťou Internationale Bauausstellung (IBA). Prvý zámer architektov bol umiestniť komplex v tesnej blízkosti Novej Štátnej galérie od Mies van der Roha a Scharounovej filharmónie. Navrhnuté plány pre budovu reprezentujú hľadanie vhodných riešení zodpovedajúcich umiestneniu centra v prominentnej časti Berlína a prisudzujú tomuto ohniskovému bodu jeho význam. Ďalším cieľom bolo integrovať čelnú budovu, ktorá bola postavená v štýle Beaux-Arts, populárnom na začiatku dvadsiateho storočia. Postavená bola Augustom Bussom v roku 1894 a táto historická štruktúra bola zreštaurovaná pred zaintegrovaním do komplexu. Na projekte Vedeckého centra so Stirlingom spolupracoval aj Michael Willford. Nové vybavenie centra bolo dokončené v máji 1988, po deviatich rokoch plánovania a konštruovania. V období rokov 1994- 1995 boli k bazilike pridané ešte dve podlažia. Toto rozšírenie bolo zrealizované v zhode s pôvodnými plánmi, ktoré rátali so štvorpodlažným objektom.
Zámer.
Stirlingov úmysel vytvoriť priateľské a nekancelárske miesto- opak inštitucionálneho prostredia, možno viac podobný fakulte univerzity ako administratívnej budove bol architektonicky preložený do konceptu obsahujúceho štyri nové budovy a rekonštruovanú historickú štruktúru. Všetky časti sú zoskupené okolo vnútorného dvora
Dispozícia.
Komplex pozostávajúci zo štyroch budov a reštaurovanej historickej budovy. Všetky časti sú zoskupené okolo vnútorného dvora. Každá z budov pripomína myšlienku familiárnej formy v histórii architektúry. Stoa a amfiteáter sa zobrazujú v pôdoryse dvoch budov, kafetéria, byt a prídavné kancelárie sú situované v budove v tvare kríža, budova knižnice pripomína kampanilu. V historickej budove sa nachádza prezidentská kancelária a kancelárie personálu. Konferenčná sála a prídavné konferenčné miestnosti sa nachádzajú na treťom podlaží. Ďalšou časťou komplexu je polkruhová budova- amfiteáter. Na prízemí sa tu nachádzajú konferenčné miestnosti, na vyšších podlažiach sú kancelárie pre administratívu a pre členov výskumu. Budova knižnice má sedem podlaží. Na prízemí sa nachádza informačné centrum, regále s knihami, encyklopédiami, slovníkmi, časopismi a všeobecnou literatúrou. Budova pozdĺžneho tvaru sa nazýva tiež stoa a tvorí severnú hranicu komplexu. Odtiaľto je veľmi dobrý výhľad na Kulturforum. Nachádzajú sa tu zamestnanci výskumnej oblasti a zamestnanci sociálnej štruktúry. Bazilikou sa tiež nazýva budova, ktorej pôdorys je v tvare kríža. Na prízemí sa nachádza kaviareň, odkiaľ je veľmi dobrý výhľad na nádvorie. Na ďalších dvoch podlažiach sa nachádzajú kancelárie a konferenčné miestnosti používané zamestnancami z oblasti výskumu.
Riešenie.
Stirlingovo riešenie z veľkej časti spája funkčné a priestorové požiadavky pre vedecké centrum ako aj špecifické požiadavky vnútorného dizajnu diktovaného interdisciplinaritou a internacionalitou výskumov tohto centra. Zahŕňa kancelárie s celkovou plochou 4120 m2 pre približne 280 ľudí, zamestnancov a taktiež konferenčné a rokovacie miestnosti rôznych veľkostí. Dispozícia je založená na potrebách vyplývajúcich z rôznosti smerov, v ktorých centrum podniká výskumy. Buď pre vedcov pracujúcich samostatne, alebo v malých tímoch. Koncept riešenia ráta s obidvomi možnosťami a tiež so spoluprácou vo veľkej mierke, napríklad s externými vedcami. Technická aj administratívna infraštruktúra sú zahrnuté v tomto funkčnom kontexte.

</doc>
<doc id="187864" url="https://sk.wikipedia.org/wiki?curid=187864" title="James Stirling">
James Stirling

James Stirling môže byť:

</doc>
<doc id="187865" url="https://sk.wikipedia.org/wiki?curid=187865" title="Nová štátna galéria v Stuttgarte">
Nová štátna galéria v Stuttgarte

Nová štátna galéria v Stuttgarte bola postavená v rokoch 1977 – 1984, navrhnutá Jamesom Stirlingom spolu s Michaelom Wilfordom v nemeckom Stuttgarte. Oficiálne bola otvorená 9. marca 1984. Pod jej strechou sa nachádza kolekcia moderného umenia 20. storočia a obsahuje napríklad diela Pabla Picassa, Oskara Schlemmera alebo Josepha Beuysa. Stavba rozšírila neoklasicistickú galériu dovtedajšej architektúry. Jej autori sa inšpirovali najmä berlínskym Starým múzeom, ako aj formou priľahlých stavieb v okolí. Stirling využíva formu galérie na to, aby sa sústredil na základné problémy urbanistickej architektúry neskorého 20. storočia- na kontextualitu a mestský priestor. Kontroverzný súťažný návrh bol kritizovaný ako príliš monumentálny a nadnesený, so znepokojujúcimi asociáciami na fašistickú neoklasistickú architektúru. No dokončená stavba, i keď je monumentálna a ironická, je umiernená obratným, ba až hravým zaobchádzaním s tvarom a detailom. Sám autor o tejto stavbe povedal: "Čo sa týka reprezentatívnosti a abstraktnosti, tento rozľahlý komplex, ako dúfam, kladie dôraz na monumentálnosť a neformálnosť, a takisto na tradíciu a vyspelú techniku." 
Dispozícia.
Podmienkou súťaže na budovu bolo, aby cez ňu viedla cesta a aby stála na vyvýšenom pódiu, ktoré by skrylo parkovisko pre autá. Miestnosti galérie sú usporiadané do bloku v tvare písmena U, vyzdvihnutého podstavcom pódia. Centrálna rotunda tvorí sochárske nádvorie- ohnisko galerijných priestorov i cesty pre verejnosť, ktorá vedie cez areál. V oddelenom krídle sídli experimentálne divadlo. Na galerijné pódium sa vystupuje po rampe z ulice a z neho sa vchádza do vestibulu, dramaticky osvetleného zaoblenou sklenou stenou. Budova voľne cituje z eklektického klasického a modernistického tvaroslovia. Stirlingova virtuózna kompozícia a bohatý, priestorotvorne nápaditý štýl sú ukážkou nekompromisného riešenia súčasného návrhu v zložitom mestskom prostredí.
Budova tvarovo zodpovedá susedným objektom stojacim oproti nej a priľahlej staršej galérii, s ktorou je spojená premostením vedúcim do bočného krídla. Krídla galérie vytvárajú pôdorys v tvare písmena U a uzavierajú sochársku terasu. Sled rámp privádza návštevníkov z ulice nahor a nadväzuje na cestu pre verejnosť, ktorá vedie ďalej cez centrálnu rotundu k ulici na vyššej úrovni v zadnej časti stavebného komplexu. Galéria má dve podlažia a stavebným materiálom je murivo, oceľ a železobetón.
Hmota a formy.
Centrálne nádvorie Štátnej galérie, prehľadné z cesty pre verejnosť, predstavuje pre galerijné priestory akési aktívne ohnisko. Valcovitá forma pripomína kupolovité centrálne priestory klasických a renesančných stavieb. Hoci budovu kritizovali príslovečne ako „virtuozitu okolo prázdnoty“ rotunda predstavuje pozoruhodný a dobre identifikovateľný verejný priestor. Verejná terasa sa rozlieva okolo voľne tvarovaných súčastí spájajúcich oddelené časti galérie. Táto koláž skulpturálnych objektov kontrastuje s jednoduchou kulisou galerijných krídel. Zasklený oceľový prístrešok- edikula vyznačuje centrálnu os budovy pri pohľade z ulice. Pozornosť návštevníkov sa však- na rozdiel od konvenčného klasického plánu- nenasmerovala na túto náhradku centrálne umiestneného vchodu, ale na rampový prístup vedúci na prvé poschodie pódia a ku vstupnému foyer. Výrazne sfarbené držadlá z rúrkovej ocele sú hravo predimenzované, aby sa zvýraznil okružný priebeh cesty po rampách. Iné prvky ako mriežky ventilácie a vchodové prístrešky, boli podobne na optické zvýraznenie mierkovo zveličené. Esovito stočený bok vstupného vestibulu pripomína v pôdoryse tvar kriviek klavírnych krídel, aký uplatnil v mnohých modernistických stavbách Le Corbusier. Foyer poskytuje návštevníkom neformálne miesto na zhromažďovanie, usmerňujúc ich pohyb smerom k okrajovým okružným cestám galeríjnych krídel. Pódium, ktoré ukrýva podzemné parkovisko, vyzdvihuje verejný priestor nad hluk a znečistenie rušnej hlavnej ulice.
Štýl.
Komplex vďačí za popularitu predovšetkým svojmu architektonickému obrazu, ktorý je monumentálny i demokratický zároveň. Nechýba mu ani humorný výraz, ktorý má bližšie k manierizmu než k dogmatickému modernizmu, či dokonca k postmodernizmu. Studený tón použitého kameňa, kontrastujúci so zeleným oceľovým rámovým systémom a svetloružovým a purpurovým oceľovým zábradlím, vytvárajú výnimočnú atmosféru pri prechádzaní okolo malieb a sochárskych diel v galérii. V múre stavby sa nachádzajú otvory a na trávniku sú porozhadzované kvádre, to navodzuje pocit, akoby boli tieto kvádre vypadnuté priamo z múru pódia a zanechali v ňom otvory, ktoré v skutočnosti slúžia na vetranie parkoviska. Toto kamenné murivo patri k ojedinelým pevným blokom budovy, ktorej priečelie má zvačša len tenkú vonkajšiu vrstvu obloženia. Stirlingov dôvtipný manierizmus odkrýva okraje budovy, aby ukázal jej konštrukciu. Románske polkruhové okná a egyptské rímsya pylóny pri vstupe svedčia o využívaní viacerých motívov vypožičaných z architektonického tvaroslovia rozličného pôvodu. Verí sa, že táto stavba, keďže bola uznávaným príkladom britskej architektúry, bola jedným z hlavných dôvodov prečo James Stirling dostal Pritzkerovu cenu v roku 1981.

</doc>
<doc id="187872" url="https://sk.wikipedia.org/wiki?curid=187872" title="Washingtonská námorná zmluva">
Washingtonská námorná zmluva



</doc>
<doc id="187878" url="https://sk.wikipedia.org/wiki?curid=187878" title="Pôrodnosť (štatistika)">
Pôrodnosť (štatistika)



</doc>
<doc id="187879" url="https://sk.wikipedia.org/wiki?curid=187879" title="Pôrodnosť (zootechnika)">
Pôrodnosť (zootechnika)

Pôrodnosť alebo natalita alebo nativita je v zootechnike ukazovateľ hodnotiaci schopnosti určitej skupiny zvierat rodiť mláďatá.
Plodnosť
Pravidelná
a dobrá plodnosť je základným prejavom a súčasťou úžitkovosti
v chovoch hovädzieho dobytka. Plodnosť je tiež výrazom a prejavom
dobrého zdravotného stavu určitej populácie.
Trvanie
a intenzitu plodnosti kráv určujú ich životné podmienky, genetický základ
a plemenná príslušnosť. V priaznivých chovateľských podmienkach
prebiehajú pohlavné funkcie normálne a dosahovaná plodnosť je na dobrej
úrovni.
O plemennici
možno tvrdiť, že je plodná, ak sa až do vysokého veku po osemenení, alebo
pripustení bez ťažkostí oplodňuje. Neoddeliteľnou súčasťou práce každej
plemenárskej organizácie je včasné a pravidelné hodnotenie plodnosti
pripustených plemenníc. Najvhodnejším a najspoľahlivejším spôsobom
hodnotenia plodnosti je včasné hodnotenie plodnosti pripustených plemenníc,
pričom sa používa viac metód.
a) 
test rannej teľnosti zistený rektálnym vyšetrením –
palpácia maternice (asymetria, fluktuácia) a vaječníkov (žlté teliesko).
V inseminačnej praxi sa stanoví teľnosť najskôr o 60 a najneskoršie o
90 dní po inseminácii, u starších kráv možno dosiahnuť spoľahlivé výsledky
až o 70 dní po pripustení (inseminácii)
b) 
test neprebehnutých plemenníc (non–return test) –
Vyjadruje percento neprebehnutých (bez príznakov ruje) plemenníc v čase od
30 do 60 dní a v čase od 60 do 90
dní (niekedy až 90 – 120 dní) (Plesník a kol. 1977) Rýchlo dáva približnú orientáciu
o situácii v zabrezávania kráv i o plodnosti plemenníkov.
Test neprebehnutých kráv je relatívne málo presný. Všeobecne sa počíta, že
skutočné zabreznutie k určovanému obdobiu je vždy o niečo nižšie (
v priemere k 30. dňu o 15%, k 60.
dňu o 10% a k 90. dňu o 5%). Presnosť testu sa teda lineárne zvyšuje
s predlžovaním doby od poslednej inseminácie a samozrejme pri
starostlivom sledovaní výskytu ruje v očakávanom termíne opakovania ruje
za 19 – 22 dní a jednoduchých násobkov tohto obdobia (Kudláč, Holý 1984,
podľa Jílek a.i., 2002)
c) 
Sledovanie hladiny hormónov v krvi a mlieku
(RIA resp. ELISA analýzy) – RIA – rádioimunologická metóda zisťovania
progesterónu v mlieku. Jej základom je rozdiel medzi hladinami
progesterónu v dobe aktívneho žltého telieska (diestru a gravidity)
a v dobe ruje. Zatiaľ, čo u cyklujúcich zvierat hladina progesterónu
v mlieku klesá s regresiou žltého telieska, u teľnej plemennice
sa diestrálna produkcia progesterónu udržuje s premenou corpus luteum periodicum v corpus luteum
graviditatis. Znamená to, že nízke hladiny progesterónu v mlieku za
19 – 24 dní po inseminácii (pod 2 ng/ml) svedčia o jalovosti, resp prebiehanie,
vysoké hladiny naopak, koncepciu.
d) 
Sonografické vyšetrenie – Pre spoľahlivé vyšetrenie na
teľnosť pri HD je možné medzi 19 – 25 dňom po koncepcii. Medzi 25 – 26 dňom je
už preukázateľná srdcová činnosť. Okolo 40. dňa teľnosti je pozorovaná pupočná
šnúra, neskoršie je možné rozoznať končatiny a prvé pohyby plodu. Po 70.
dni teľnosti možno sonografiou zistiť placentoformy.
Externé odkazy.
jako prostředek ke zlepšení jejich produkční výkonnosti. In: "Zemědělské informace", Praha – Ústav
zemědělských a potravinářských informací, 2002, č. 1
450 – 452, 485 – 489

</doc>
<doc id="187888" url="https://sk.wikipedia.org/wiki?curid=187888" title="Niklas Hagman">
Niklas Hagman

Niklas Hagman (* 5. december 1979, Espoo, Fínsko) je bývalý fínsky profesionálny hokejista. Od roku 2000 hral za klub NHL Toronto Maple Leafs. Hrával na pozícií ľavého krídelníka.
Hráčska kariéra.
Hagman hrával za klub HIFK Helsinki od roku 1997. Bol draftovaný v roku 1999 klubom Florida Panthers. Tri roky hrával v rodnom Fínsku aj za kluby Espoo Blues a Kärpät Oulu. Vo svojej prvej sezóne v NHL 2001-02 získal Hagman v 78 zápasoch 28 bodov. Počas lockoutu hrával za švajčiarsky klub HC Davos. Počas sezóny 2005-06 prestúpil z Floridy do tímu Dallas Stars. 1. júla 2008 podpísal ako voľný agent štvorročnú zmluvu s klubom Toronto Maple Leafs.
Niklasov otec Matti bol prvým fínskym hokejistom v NHL.

</doc>
<doc id="187895" url="https://sk.wikipedia.org/wiki?curid=187895" title="Wissenschaftszentrum">
Wissenschaftszentrum

Wissenschaftszentrum môže byť:

</doc>
<doc id="187897" url="https://sk.wikipedia.org/wiki?curid=187897" title="Poluvsianska skalná ihla">
Poluvsianska skalná ihla

Poluvsianska skalná ihla je prírodná pamiatka (skalná ihla), nachádzajúca sa v katastrálnom území Rajeckých Teplíc v mestskej časti Poluvsie. Je v správe štátnej ochrany prírody Malá Fatra.
Dolomitový skalný objekt ihlovitého tvaru so základňou približne 11 × 5 metrov dosahuje výšku približne 15 metrov. Významný je z vedeckého, náučného a estetického hľadiska. Pre svoju ľahkú dostupnosť (vedľa štátnej cesty do Žiliny) sa v minulosti využíval ako objekt na základný horolezecký výcvik. S ohľadom na stav puklín v strednej a hornej časti ihly je dnes táto činnosť zakázaná.
Od roku 1965 je vyhlásená za prírodnú pamiatku s výmerou . Ochranné pásmo nebolo určené. Na území chráneného areálu platí 5. stupeň ochrany. Hodnota výtvoru je predovšetkým vedecká a estetická.
Pôvod.
Je to erózne oddelená časť skaly (za prispenia tektonického narušenia) od priľahlého masívu Slnečných skál, tvaru ihly, ktorá predstavuje významný prírodný objekt. Z krajinárskeho hľadiska predstavuje významnú dominantu územia. 

</doc>
<doc id="187900" url="https://sk.wikipedia.org/wiki?curid=187900" title="Mestečko Heuréka">
Mestečko Heuréka

Mestečko Heuréka (orig. "Eureka") je americký sci-fi seriál s prvkami humoru, nakrúcaný pre televíznu stanicu Sci-Fi Channel. 
Odohráva sa v rovnomennom utajenom mestečku, ktorého obyvateľmi sú najlepší vedci zo Spojených štátov. Hlavnou postavou v seriáli je bývalý U. S. Marshal Jack Carter, ktorý je keď, preváža utečenca nazad do Los Angeles (ktorým je Zoe, jeho rebelujúca dcéra v tínedžerskom veku) prinutený ostať v meste a nakoniec sa po tom, čo sa starý šerif zraní, stane jeho novým šerifom. Zatiaľ boli nakrútené dve série, Sci Fi Channel rozhodol že sa bude nakrúcať aj tretia. Seriál Eureka zakúpila na Slovensku televízia Markíza, no obdobie jeho nasadenia na obrazovky ešte nebolo určené.
Prehľad deja.
Po skončení druhej svetovej vojny si Albert Einstein uvedomil, že budúcnosť patrí vede. S Einsteinovou pomocou a s pomocou ďalších vedcov sa vtedajší americký prezident Harry S. Truman rozhodol postaviť prísne utajené mesto v odľahlej časti amerického severozápadu, ktoré by slúžilo ako útočisko a ochrana pre najcennejšie intelektuálne zdroje v krajine. Sú tu tí najlepší myslitelia a géniovia, ktorí tu pracujú na novej ére vedeckého pokroku v takmer každej oblasti ľudského poznania. Boli najatí tí najlepší architekti a plánovači, aby z mesta vytvorili raj, s najlepšími a najmodernejšími výdobytkami civilizácie pre jeho obyvateľov. Eureka sa nikdy neobjavila na žiadnej mape a je utajená pred verejnosťou.
Po päťdesiatich rokoch od založenia mesta, sú jeho obyvatelia zodpovední, priamo alebo nepriamo, takmer za každý prielom v oblasti vedeckého poznania na Zemi. No po päťdesiatich rokoch pokusoch a omylov sa značný počet pokusov nevydaril. Napríklad globálne otepľovanie je v seriáli spomenuté ako dôsledok jedného z pokusov, ktoré sa nevydarili.
Obyvatelia Eureky sa potýkajú s tými istými problémami, ako obyvatelia všetkých ostatných miest, no z dôvodu skutočnosti, že mesto je takmer výlučne obývané géniami a má takmer neobmedzené zdroje, má Eureka aj oveľa väčšie problémy ako obyčajné mestá. Napríklad úmrtnosť je v Eureke na úrovni dvojnásobku národného priemeru USA.

</doc>
<doc id="187907" url="https://sk.wikipedia.org/wiki?curid=187907" title="Eyvind Johnson">
Eyvind Johnson

Eyvind Johnson (29. júl 1900, Boden, Švédsko – 25. august 1976, Štokholm) bol švédsky spisovateľ, nositeľ Nobelovej ceny za literatúru z roku 1974 spoločne so svojim krajanom Harry Martinosem.

</doc>
<doc id="187908" url="https://sk.wikipedia.org/wiki?curid=187908" title="Harry Martinson">
Harry Martinson

Harry Edmund Martinson (* 6. máj 1904, Jämshög, Švédsko – † 11. február 1978, Štokholm) bol švédsky spisovateľ.
V roku 1949 bol zvolený do Švédskej akadémie. V roku 1974 získal Nobelovu cenu spoločne so svojim krajanom Eyvindom Johnsonom. 

</doc>
<doc id="187909" url="https://sk.wikipedia.org/wiki?curid=187909" title="Množivosť">
Množivosť

Množivosť alebo natalita alebo nativita alebo realizovaná plodivosť je jednak počet novovzniknutých, vyliahnutých alebo narodených jedincov v populácii za dané časové obdobie a jednak všeobecnejšie vrodená schopnosť jedincov v populácii rozmnožovať sa.

</doc>
<doc id="187911" url="https://sk.wikipedia.org/wiki?curid=187911" title="Nativita">
Nativita

Nativita môže byť:

</doc>
<doc id="187912" url="https://sk.wikipedia.org/wiki?curid=187912" title="Realizovaná plodivosť">
Realizovaná plodivosť



</doc>
<doc id="187917" url="https://sk.wikipedia.org/wiki?curid=187917" title="Určenie">
Určenie



</doc>
<doc id="187919" url="https://sk.wikipedia.org/wiki?curid=187919" title="Určenie (vymedzenie objektu)">
Určenie (vymedzenie objektu)

Určenie alebo determinácia je vymedzenie objektu (aj pojmu) voči iným. Určenie v tomto zmysle je dané črtami určovaného objektu, uvedením objektov, ktoré sa určovanému podobajú a pod. Pochopenie určenia možno vyjadriť definíciou alebo tvrdením, ktoré sa podobá definícii.

</doc>
<doc id="187921" url="https://sk.wikipedia.org/wiki?curid=187921" title="Tok">
Tok

Tok môže byť:
T.O.K. môže byť:
ToK môže byť:

</doc>
<doc id="187925" url="https://sk.wikipedia.org/wiki?curid=187925" title="Odysseas Elytis">
Odysseas Elytis

Odysseas Elytis (; * 2. november 1911 Iraklio – † 18. marec 1996 Atény) bol grécky básnik, nositeľ Nobelovej ceny za literatúru z roku 1979. Odysseas Elytis je jeho literárny pseudonym, rodné meno je Odysseas Alepoudellis (grécky: Οδυσσέας Αλεπουδέλλης). Je považovaný za hlavného predstaviteľa romantického modernizmu v Grécku a vo svetovej literatúre.
Život.
Odysseas Elytis pochádzal z rodiny priemyselníka z ostrova Lesbos. Elytis sa narodil v Iraklione na Kréte 2. novembra 1911. Jeho rodina sa neskôr presťahovala do Atén, kde básnik absolvoval strednú školu a neskôr navštevoval kurzy práva na Aténskej univerzite. 
V roku 1935 Elytis uverejnil svoju prvú báseň v časopise "Nová kultúra" (Νέα Γράμματα) na popud priateľov, napríklad Georgea Seferisa. Jeho vstup do literatúry so svojím zemitým a originálnym štýlom pomohol nastoliť novú éru v gréckej poézii a jej následnú reformu po druhej svetovej vojne. 
Od 1969 do 1972, keď vládla grécka vojenská junta (medzi 1967-1974), Elytis odišiel do exilu do Paríža. Tu mal romantický vzťah s muzikologičkou a lyričkou Marianninou Kriezi, ktorá produkovala legendárne detské rozhlasové vysielanie "Tu krajina Liliputánov". Elytis bol intenzívne súkromný a osamelý v nasledovaní svojich ideálov o pravde v poézii.
Vojna.
V roku 1937 konal svoju povinnú vojenskú službu. Ako armádny kadet vstúpil do "Národnej vojenskej školy na Korfu". Asistoval kráľovnej Frederike na gréckej pôde, keď prišla z Nemecka, aby sa vydala za dedičného princa Pavla. Počas vojny bol podporučíkom prideleným k hlavnému sídlu prvého armádneho zboru, potom prevelený do 24. regimentu do prvej línie frontu. Elytis po svojom vstupe do literárneho sveta sporadicky uverejňoval poéziu a eseje. Stal sa aj členom AICA - Hellas, čo je "Medzinárodná asociácia kritikov umenia".
Ocenenia a funkcie.
Dvakrát bol programovým riaditeľom "Nadácie pre grécke národné rádio" (1945-46 a 1953-54), členom "Administratívnej rady gréckeho národného divadla", predsedom "Administratívnej rady gréckeho rádia a televízie" takisto ako členom "Poradného výboru národnej organizácie gréckej turistiky na Aténskom festivale". V roku 1960 bol vyznamenaný "Prvou štátnou cenou za poéziu", v roku 1955 Rádom Fénixa a v roku 1975 sa stal doktorom honoris causa na fakulte filozofie Univerzity v Tessaloniky a prijal čestné občianstvo mesta Mytilény. 
Cestovanie.
V rokoch 1948–1952 a 1969–1972 žil v Paríži. Chodil na prednášky z filológie a literatúry na Sorbonnu a bol prijatý medzi pionierov svetovej avantgardy: Pierre Reverdy, Breton, Tzara, Ungaretti, Matisse, Picasso, Françoise Gilotová, Marc Chagall, Giacometti a stal sa najrešpektovanejším priateľom Tériada. Teriade vydával v Paríži v tom čase renomovaných umelcov a filozofov (Kostas Axelos, Jean-Paul Sartre, Francoise Gilot, René Daumal). 
Elytis a Teriade si vytvorili silné priateľstvo, ktoré sa upevnilo v roku 1939 vydaním Elytisovej prvej knižky s názvom "Orientations". Obidvaja Elytis aj Teriade sa stretli na ostrove Lesbos, kde sa spriatelili s gréckym maliarom Theophilosom. Po návrate do Paríža začal cestu po Európe do Švajčiarska, Británie, Talianska a Španielska. V roku 1948 bol reprezentantom Grécka na Medzinárodnom mítingu v Ženeve v 1949 pri príležitosti zakladajúce kongresu "International Art Critics Union in Paris" a v 1962 na "Incontro Romano della Cultura in Rome."
V 1961 dostal pozvanie ministerstva zahraničia USA a precestoval celé USA a na iné pozvanie zase precestoval Sovietsky zväz v roku 1963 a v roku 1965 Bulharsko. 
Koniec života.
Odysseas Elytis si práve robil plány na zámorskú cestu, keď zomrel v Aténach 18. marca 1996 vo veku 84 rokov. Žil u svojej netere Myrsene a staršieho brata Evangelosa, ktorí obdržali písomnú kondolenciu od primátora Atén a bol pochovaný na "Prvom národnom cintoríne".
Dielo.
Elytisova poézia poznačila svojou aktívnou prítomnosťou počas štyridsať rokov vývoja celé spektrum tém a štýlov s dôrazom na výraz, ktorý je ozvláštňujúci a vášnivý. Požičal si určité prvky z antického Grécka a Byzancie, ale venoval sa exkluzívne súdobému helenizmu, z ktorého dosiahol - v určitých smeroch založenému na fyzických a citových aspektoch - rekonštrukciu modernej mytológie. Jeho hlavným úsilím bolo odstrániť z mravného presvedčenia ľudí výčitky svedomia a doplniť ho o prirodzené prvky etiky, aby docielil najvyššiu možnú priezračnosť vo výraze a nakoniec, pokračoval v približovaní k tajomstvu svetla, metafyzike slnka, ktorého bol vyznavačom-zbožňovateľom, čo je podľa jeho vlastnej definície. 
Paralelný spôsob týkajúci sa techniky rezultuje v zavádzaní vnútornej architektúry, ktorá je badateľná v mnohých poémach, väčšinou vo fenomenálnej práci Το Άξιον Εστί. Táto práca má zdroj v hudbe Mikisa Teodorakisa ako oratórium, je to uctievaná hymna, ktorá je spievaná všetkými Grékmi v obdobiach nespravodlivosti, odporu a aj pre jej krásu a muzikalitu. Elytisove teoretické a filozofické myšlienky boli vyjadrené v sérii esejí pod názvom Ανοιχτά Χαρτιά (Otvorené karty). Tvoriac poéziu začal prekladať tiež poéziu a drámu takisto ako aj sériu kolážových obrázkov. Preklady jeho poézie boli publikované ako samostatné knihy, v antológiách alebo periodikách v jedenástich jazykoch.
Elytis adaptoval vybrané princípy surrealizmu na grécku realitu. Voľné myšlienkové asociácie sú koncept, ktorý často používal. Dovoľoval mu portrétovať objekt a prenášať ho z reality do surreálnosti. Je to vidno vo viacerých básňach, napríklad, keď sa dievča transformuje na ovocie, krajina sa stáva ľudským telom a ranná nálada sa stáva stromom. 

</doc>
<doc id="187926" url="https://sk.wikipedia.org/wiki?curid=187926" title="Koryto">
Koryto

Koryto môže byť:

</doc>
<doc id="187928" url="https://sk.wikipedia.org/wiki?curid=187928" title="Rusnės sala">
Rusnės sala



</doc>
<doc id="187929" url="https://sk.wikipedia.org/wiki?curid=187929" title="William Golding">
William Golding

William Gerald Golding (* 19. september 1911, Newquay, Spojené kráľovstvo† 19. jún 1993, Perranarworthal) bol anglický spisovateľ a básnik, nositeľ Nobelovej ceny za literatúru z roku 1983.
Životopis.
Golding pochádza z mestečka Newquay, neďaleko Cornwallu, z rodiny stredoškolského učiteľa. Vo svojom detstve bol z veľkej miery ovplyvnený otcom, ktorý bol presvedčený, že náboženstvo je prežitok a zastával radikálne politické názory. Golding začal písať už vo svojich siedmich rokoch. S rodinou sa presťahovali do Marlborough, kde navštevoval gymnázium. Neskôr študoval prírodné vedy na Oxfordskej univerzite. Štúdium nedokončil a prestúpil na anglistiku. Počas štúdia vydal svoju prvú básnickú zbierku. Potom sa však niekoľko rokov venoval herectvu. Profesorom v Salisbury sa stal ešte pred druhou svetovou vojnou. Počas druhej svetovej vojny slúžil v kráľovskom loďstve. Zúčastnil sa vylodenia v Normandii a na konci vojny sa vrátil k písaniu a vyučovaniu. V roku 1939 sa oženil s Ann Brookfieldovou, analytickou chemičkou. V roku 1961 mu jeho úspešné knihy dovolili opustiť učiteľský post a stráviť rok písaním na Hollins College vo Virgínii. Neskôr sa stal spisovateľom z povolania. V roku 1988 mu kráľovná Alžbeta II. udelila čestný rytiersky rad. Golding zomrel vo svojom domove v Perranarworthal 19. júna 1993 a bol pochovaný na cintoríne v Bowerchalke v Anglicku.
Tvorba.
Goldingova alegorická beletria často používa narážky na klasickú literatúru, mytológiu a na kresťanskú symboliku. Golding sa principiálne vyrovnáva so zlom, čím vzniká druh temného optimizmu. Jeho prvý román "Boh múch", ktorý bol roku 1954 sfilmovaný, predstavuje jednu z opakujúcich sa tém v jeho románoch. Tou je práve konflikt medzi ľudským barbarstvom a civilizujúcim vplyvom rozumu. 

</doc>
<doc id="187934" url="https://sk.wikipedia.org/wiki?curid=187934" title="Rusnė">
Rusnė

Rusnė môže byť v Litve:

</doc>
<doc id="187940" url="https://sk.wikipedia.org/wiki?curid=187940" title="Iecuna Tokugawa">
Iecuna Tokugawa

 Iecuna Tokugawa () bol v poradí štvrtým šógunom Tokugawskej dynastie, ktorý vládol od 1651 do 1680. Bol najstarším synom Iemicua Tokugawu, vnukom Hidetadu Tokugawu a pravnukom Iejasua Tokugawu.
Detstvo (1641 – 1651).
Iecuna Tokugawa sa narodil v roku 1641 ako najstarší syn Iemicua Tokugawu. V čase, keď bol Iecunna ešte dieťatom bolo z iniciatívy jeho otca vyhlásených niekoľko veľmi prísnych a xenofóbnych protikresťanských a proticudzineckých nariadení po nevydarenom Šimabaskom povstaní v roku 1637. Iecuna bol telom krehké a vnímavé dieťa, dostal výchovu typickú pre budúceho šogúna krajiny, čo znamenalo niekoľkoročné štúdium čínskej literatúry, filozofie a konfuciánskych textov.
Regentstvo (1651 – 1663).
Iemicu Tokugawa zomrel začiatkom roku 1651, pred dovŕšením päťdesiateho roku. Po jeho smrti bola Tokugawská dynastia vo veľkom riziku straty moci v krajine, pretože, dedič Iecuna mal iba desať rokov. Aj napriek svojmu veku sa však Iecuna sa stal ďalším šógunom v "Kei'an" 4 (1651). Kým dospel, na vláde sa spolu podieľalo ešte jeho otcom určených päť regentov, po dosiahnutí dospelosti šógun Iecuna prenechal starostlivosť o spravovanie krajiny svojim regentom a venoval sa svojim umeleckým záujmom, ako výstavba okrasných záhrad, kaligrafia a poézia.
Päť regentov, ktorým zveril vládu nad krajinou boli Tadakacu Sakai, Tadakijo Sakai, Masanori Inaba, Nobucuna Macudaira (vzdialený člen rodu Tokugawa) a dvaja ďalší. Navyše k regentstvu bol ďalšou nevýhodou Iemicuov nevlastný brat Masajuki Hošina.
Prvú vec, ktorú museli šógun Iecuna a regenti riešiť, bola vzbura róninov alebo "samurajov bez pána". Počas vlády šóguna Iemicua, dvaja rónini, Šosecu Jui a Čuja Marubaši, plánovali povstanie, v ktorom mal byť vyvolaný požiar Eda a v zmätku, ktorý by v meste nasledoval, by vodcovia povstania so skupinou róninov obsadili Edský hrad, sídlo politickej moci krajiny, a šóguna vrátane ostatných členov rodu Tokugawa a všetkých vysokých vládnych úradníkov by popravili. Podľa rovnakého scenára plánovali vzbúrenci postupovať aj v Kjóte a Osake. Jeden z vodcov vzbúrencov Šosecu uctieval osobu Hidejoši Tojotomi a zvrhnutie rodu Tokugawa mala byť aj pomsta za jeho odstránenie Iejasuom Tokugawom.
Plán povstania bol odhalený, skôr než sa mohol zrealizovať. Šogúnoví regenti vzbúrencov pochytali a potlačili možnú vzburu, už v zárodku. Vzbura, ktorá sa nakoniec nezrealizovala podľa plánu a v plnej sile dostala pomenovanie ako Keianské povstanie alebo "Sprisahanie Tosa"., Jeden z vodcov povstania Čuja bol brutálne popravený. Šosecu radšej spáchal seppuku, akoby sa nechal chytiť vládnymi zložkami.
V roku 1652, ako dozvuky povstania, viedlo okolo 800 róninov násilné nepokoje na ostrove Sado, ktoré však boli vládou rýchlo a tvrdo potlačené. Po zvyšok Iecunovej vlády sa už žiadne ďalšie nepokoje neopakovali.
V období "Meireki" 3, v 18.-19. dni 1. mesiaca, podľa nášho datovania v roku (1657), keď šógun Iecuna bol takmer 20-ročný, vypukol v Ede veľký požiar a spálil takmer celé mesto do tla. Po požiari trvalo takmer dva roky znovu vybudovať mesto a úradníci bakufu dozerali na jeho prestavbu, podľa protipožiarných stavebných prinípov, ako bolo stanovenie mnimálnej šírky ulíc v hlavnom meste, čo malo zabrániť rýchlemu šíreniu požiarov. V roku 1659 šógun Iecuna predsedal otváracej slávnosti na počesť novovybudovaného hlavného mesta.
Zápas o moc v "bakufu" (1663 – 1671).
V roku 1663 šógún Iecuna dospel, ale regenti stále ovládali krajinu a koncentrovali vo svojich rukách hlavnú politickú moc. Bolo to prvýkrát v období Edo, keď za silou, ktorá ovládala bakufu nebol šógun, ale úradníci. Hlavní Iecunaoví radcovi boli teraz Masajuki Hošina (Iecunaov strýko, ku ktorému mal veľkú úctu), Šigenori Itakura, Kazunao Cučija, Hirojuki Kuze a Masanori Inaba. Iecuna po dosiahnutí dospelosti oficiálne vládol podľa svojho vlastného uváženia, títo regenti sa však stali jeho oficiálnymi radcami a v mnohých prípadoch konali v jeho zastúpení. V niektorých prípadoch však Iecuna konal podľa svojho uváženia a zámerov, ako keď prišiel s myšlienkou zrušiť junši, keď samuraji nasledovali po smrti svojho pána jeho osud spáchaním rituálneho seppuku.
Iný príklad je z roku 1671, keď klan Date zo Sendai mal ničivý spor o nástupníctvo v provincii. Bakufu sprostredkoval a zabránil ďalšiemu vyhláseniu občianskej Óninovej vojny. V roku 1671 už bolo veľa z bývalých regentov mŕtvych alebo v ústraní a Iecuna začal vládnuť podľa seba.
Šógun Iecuna (1671 – 1680).
V dôsledku sporu o nástupníctvo v klane Date, sa objavilo veľa menších násilných nepokojov, ktoré charakterizovali zvyšok Iecunovej vlády.
V roku 1679 šógun Iecuna ochorel. Začalo sa uvažovať, kto by mal byť jeho následník a aktívne v tejto otázke vystupoval jeden z regentov šogúna Tadakijo Sakai. Navrhoval za budúceho šóguna syna Cisára Go-Sai, podľa precedensu neskorších Kamakurských šógunov, ktorí boli v skutočnosti z kráľovskej krvi. Tadakijo sa pravdepodobne videl v pozícii silného regenta nového cisára a tak veľa členov z Tokugawského klanu robilo všetko preto, aby tomu zabránilo a preferovalo všemožne syna šóguna Iemicua a šógunovho mladšieho brata Cunajošiho Tokugawu. Tadakijo ostal osamotený a v roku 1680, krátko po smrti Iecuna Tokugawu zomrel. Následníkom Iecuna sa stal jeho mladší brat Cunajoši.
Hoci sa Iecuna preukázal ako schopný vládca, vnútorné záležitosti krajiny boli väčšinou riadené šogúnovými regentmi, ktorých vymenoval ešte Iecunov otec a to pokračovalo aj po dosiahnutí veku, keď bol dosť starý, aby mohol vládnuť podľa svojich predstáv.

</doc>
<doc id="187941" url="https://sk.wikipedia.org/wiki?curid=187941" title="Albert Speer">
Albert Speer

Albert Speer, celým menom Berthold Konrad Hermann Albert Speer (* 19. marec 1905 – † 1. september 1981) bol nemecký politik, člen nacistickej strany NSDAP, ríšsky minister zbrojnej výroby, blízky spolupracovník Adolfa Hitlera, jeden z najmocnejších mužov Tretej ríše, Hitlerov ríšsky architekt.
V Norimberskom procese, ktorý sa konal po druhej svetovej vojny, a ktorý sa zaoberal nacistickými vojnovými zločinmi bol odsúdený na 20 rokov väzenia.
Život.
Narodil sa v Manheime v Nemecku ako druhý z troch synov Alberta a Liny. Rovnako ako jeho otec a starý otec, aj on sa rozhodol pre štúdium architektúry. Počas štúdií vystriedal tri vysoké školy (Inštitút technológie v Karlsruhe, Mníchovskú univerzitu, Berlínsku technickú univerzitu). V Berlíne sa stal žiakom Heinricha Tessenowa (1876 – 1950). Pre talent si ho po dokončení štúdia Tessenow v roku 1927 vybral za svojho asistenta. Počas svojho pôsobenia na škole sa dostal do kontaktu s nacisticky zmýšľajúcimi študentmi, ktorí ho presvedčili, aby sa zúčastnil zhromaždenia nacistickej strany v jednej z berlínskych pivníc. Stalo sa tak v decembri 1930. Tam bol Albert Speer uchvátený osobnosťou Adolfa Hitlera. V roku 1932 vstúpil do NSDAP, kde sa mu otvorili dvere k tomu, aby sa stal najvýznamnejším predstaviteľom nacistickej architektúry.
Tvorba.
Prvá významná zákazka Alberta Speera, ako člena strany, prišla ešte v tom istom roku na odporúčanie Karla Hankeho (Albert Speer predtým pracoval na jeho vile), keď pracoval na obnove krajského úradu v Berlíne pre Goebbelsa. Neskôr prišla ponuka zrenovovať Goebbelsovo ministerstvo propagandy. Goebbels bol nadchnutý jeho prácou a odporučil ho Hitlerovi. Speer sa tak postupne prepracoval medzi prominentov strany. Ako 28 ročný sa s Hitlerom osobne zoznámil a neskôr sa dokonca stal Hitlerovým blízkym priateľom. Keď v roku 1934 zomrel Paul Troost, bol Albert Speer určený ako jeho nástupca. Stal sa hlavným ríšskym architektom. Začal sa podieľať na tvorbe oficiálneho štátneho slohu, ktorý odzrkadľoval akýsi nadosobný objektívny poriadok, určitú pevnú väzbu k pravidlám. Zahŕňal v sebe spojenie architektúry a ideológie, čoho výrazom bola racionalizujúca vznešená monumentalita. Speer inklinoval k brilantnej a mrazivo monumentálnej architektúre (dórske stĺpy, kamenný obklad, chladné sochy a symetria), ktorá jednak obsahovala prvky klasicizmu, no najmä odkazovala na monumenty rímskeho cisárstva. Jeho najvýznamnejším dielom bol areál so štadiónom na Zeppelinfield v Norimbergu (1934 – 1936). Medzi ďalšie významné realizácie patrila „Nové ríšske kancelárstvo“ (1938 – 1939) a plán na prestavbu Berlína (1937) s veľkou halou – najväčšou stavbou sveta, ktorý vychádzal z pôvodných skíc Adolfa Hitlera.
Technokrat.
Albert Speer bol zástancom technokratickej filozofie, podľa ktorej je za určitých okolností možné politiku prehliadať a to, aký bude ďalší vývoj civilizácie, závisí iba od technológií, ktoré má daná civilizácia k dispozícii. 
Na Speerovo naliehanie boli väzni z koncentračného tábora Auschwitz nútení aj v poslednom období vojny vykonávať nútené práce v Nemecku pre jeho zbrojný priemysel. Pracovali v Dachau a podzemných jaskyniach / tuneloch koncentračného tábora Mittelbau-Dora, kde ich zamestnávala Organisation Todt za vyčerpávajúcich pracovných podmienok napríklad pri výrobe rakiet V-2. 
Keď bolo jasné, že Wehrmacht bude musieť opustiť pozície a ustupovať, mal za úlohu dôkladne zničiť priemysel a infraštruktúru. Zvyčajne však nebolo dosť času na túto tzv. politiku "spálenej zeme." Nemci na ňu mali niekedy príliš málo vojakov alebo miestne jednotky nevykonávali tieto drakonické rozkazy dôsledne (napríklad „Trümmerfeldbefehl“ Paríž 1944). Keď sa na jeseň 1944 fronty priblížili k ríšskym hraniciam, Speer oslovil Hitlera, že priemyselné závody by sa nemali ničiť, ale iba dočasne „paralyzovať“ z dôvodu, že by ich bolo pravdepodobne možné znovu získať. Výzbroj by sa potom mohla vyrábať až do konca vojny. 19. marca 1945, keď americké jednotky už prekročili Rýn a Červená armáda prekročila Odru, Hitler zrušil nariadenia o paralýze a nariadil úplné zničenie priemyslu, infraštruktúry a majetku: takzvaný "Nerov rozkaz" (Nero-Befehl). O jedenásť dní neskôr bol aj pod vplyvom Speera čiastočne zmenené Hitlerov názor: priemysel mal byť opäť len paralyzovaný, mosty mali byť zničené, iba ak to bolo z vojenského hľadiska nevyhnutné. Je ťažké posúdiť Speerov podiel na nezničení nemeckého priemyslu.
Jediný "dobrý nacista".
Speer bol nacistami podozrievaný, že bol súčasťou Stauffenbergovho pokusu o prevrat, ktorého cieľom bola likvidácia Adolfa Hitlera (20. júla 1944). Aktéri sprisahania plánovali prevzatie moci a začiatok rokovaní o mieri so západnými Spojencami. Speer bol na zozname týchto sprisahancov uvedený ako možný minister v novej vláde, ale s otáznikom. Aj tento fakt, napriek nedostatku akýchkoľvek dôkazov, bol dôvodom, že ešte v priebehu roku 1944 bol Speer nahradený v hláseniach Hitlerovi svojim zástupcom Karlom Saurom. Práve Saura Hitler označil za Speerovho nástupcu vo funkcii ministra vo svojom Politickom závete z 29. apríla 1945. Hitler predpokladal správne: v posthitlerovskom Nemecku očakával Speer pre seba významnú funkciu pri rekonštrukcii Nemecka. V tom čase mu ani nenapadlo, že by sa mal cítiť zodpovedný a že bude trestaný. 
Koncom vojny bol Speer v Hamburgu, ale 23. apríla 1945 (po oslave Hitlerových narodenín) odletel do Berlína, aby sa rozlúčil s Hitlerom a Evou Braunovou. 24. apríla sa poslednýkrát stretol s Himmlerom, ktorý Hitlera zradil a snažil sa stať sa sprostredkovateľom rokovaní so Západom. Speer zostal s Karlom Dönitzom v Šlezvicku-Holštajnsku a po Hitlerovej samovražde bol súčasťou Dönitzovmu kabinetu, ktorého funkciu poveril Hitler v testamente. V máji 1945 bol Spojencami zatknutý (spolu s Dönitzom, Alfredom Jodlom a ďalšími) a postavený pred norimberský tribunál, ktorým bol odsúdený na dvadsať rokov väzenia. Ako jediný z najvyššieho vedenia sa tak vyhol trestu smrti alebo doživotiu. (Na trest smrti bolo odsúdených 12 ľudí, na doživotie traja, medzi ktorými bol aj Walther Funk, ktorý bol Speerov podriadený.) Speer pred tribunálom ľutoval svoje činy a tvrdil, že o rozsahu holokaustu, o nacistických zverstvách a otrockom zneužívaní väzňov nevedel. Dokonca rozprával o atentáte na Hitlera ako o svojom pláne.
Po vojne.
Po prepustení z väzenia 30. septembra 1966 sa rozhodol nepokračovať vo svojej prerušenej architektonickej tvorbe, namiesto toho sa snažil očistiť svoje meno a vytvoriť dojem "dobrého nacistu". Napísal 4 knihy, z ktorých 2 sú autobiografie (Spomienka a Zápisky zo Spandau) a aj ostatné majú autobiografické črty. Už prvá kniha Spomienky (Albert Speer: Erinnerungen) vydaná v roku 1969 sa stala bestsellerom literatúry faktu v rokoch 1969 a 1970 v Nemecku.
Speer sa tajne stretával s priateľkou, ktorá žila v Londýne. Stal sa váženou mediálnou hviezdou nielen v Nemecku. Hovoril plynulo aj po anglicky, čo napríklad využil v troch rozhovoroch pre BBC. Zomrel v roku 1981 vo veku 76 rokov, po televíznom rozhovore pre BBC v hotelovej izbe v Londýne za prítomnosti tejto nemecko-anglickej priateľky na následky mozgovej príhody.

</doc>
<doc id="187942" url="https://sk.wikipedia.org/wiki?curid=187942" title="Norimberský tribunál">
Norimberský tribunál



</doc>
<doc id="187949" url="https://sk.wikipedia.org/wiki?curid=187949" title="Sojuz TMA-4">
Sojuz TMA-4

Sojuz TMA-4 () bol ruský pilotovaný kozmický let v rámci programu Sojuz. Sojuz TMA-4 vyštartoval 19. apríla 2004 z kozmodrómu Bajkonur k Medzinárodnej vesmírnej stanici (ISS), kam dopravil dvoch členov Expedície 9. Na palube Sojuzu TMA-4 sa nachádzal aj holandský astronaut André Kuipers. Sojuz TMA-4 zostal u ISS ako záchranná loď až do októbra 2004, kedy sa s ním vrátili späť na Zem Gennadij Padalka, Michael Fincke a Jurij Šargin.
Posádka.
Členovia posádky Expedície 9
Účastník letu
Popis misie.
Štart misie sa uskutočnil 19. apríla 2004 z kozmodrómu Bajkonur v Kazachstane. K ISS sa Sojuz TMA-4 pripojil 21. apríla 2004. Na palube bol okrem členov Expedície 9 tiež holandský kozmonaut André Kuipers.
Genadij Padalka a Michael Fincke vystriedali na palube ISS svojich kolegov Alexandra Kaleriho a Michaela Foaleho, ktorí sa spolu s André Kuipersom vrátili na Zem 30. apríla 2004 na palube lodi Sojuz TMA-3, ktorá kotvila pri ISS ako záchranný modul.
Loď Sojuz TMA-4 sa na Zem vrátila 24. októbra 2004 s posádkou:

</doc>
<doc id="187950" url="https://sk.wikipedia.org/wiki?curid=187950" title="Staré Mesto (okres Bratislava I)">
Staré Mesto (okres Bratislava I)



</doc>
<doc id="187952" url="https://sk.wikipedia.org/wiki?curid=187952" title="Dúbravka (okres Bratislava IV)">
Dúbravka (okres Bratislava IV)



</doc>
<doc id="187953" url="https://sk.wikipedia.org/wiki?curid=187953" title="Nové Mesto (okres Bratislava III)">
Nové Mesto (okres Bratislava III)



</doc>
<doc id="187957" url="https://sk.wikipedia.org/wiki?curid=187957" title="Rača">
Rača

Rača môže byť:

</doc>
<doc id="187961" url="https://sk.wikipedia.org/wiki?curid=187961" title="Umelá hmota">
Umelá hmota



</doc>
<doc id="187962" url="https://sk.wikipedia.org/wiki?curid=187962" title="Prežívanie">
Prežívanie

Prežívanie alebo prežitie môže byť:

</doc>
<doc id="187963" url="https://sk.wikipedia.org/wiki?curid=187963" title="Prežitie">
Prežitie



</doc>
<doc id="187964" url="https://sk.wikipedia.org/wiki?curid=187964" title="Živý">
Živý



</doc>
<doc id="187965" url="https://sk.wikipedia.org/wiki?curid=187965" title="Trávenie">
Trávenie

Trávenie alebo strávenie môže byť:

</doc>
<doc id="187966" url="https://sk.wikipedia.org/wiki?curid=187966" title="Tráviaci trakt">
Tráviaci trakt



</doc>
<doc id="187967" url="https://sk.wikipedia.org/wiki?curid=187967" title="Strávenie">
Strávenie



</doc>
<doc id="187968" url="https://sk.wikipedia.org/wiki?curid=187968" title="Toxikum">
Toxikum



</doc>
<doc id="187969" url="https://sk.wikipedia.org/wiki?curid=187969" title="Toxická látka">
Toxická látka



</doc>
<doc id="187970" url="https://sk.wikipedia.org/wiki?curid=187970" title="Jedovatá látka">
Jedovatá látka



</doc>
<doc id="187971" url="https://sk.wikipedia.org/wiki?curid=187971" title="Otravná látka">
Otravná látka



</doc>
<doc id="187972" url="https://sk.wikipedia.org/wiki?curid=187972" title="Kultúrny dom">
Kultúrny dom



</doc>
<doc id="187973" url="https://sk.wikipedia.org/wiki?curid=187973" title="Škoda (právo)">
Škoda (právo)

Škoda má v slovenskom práve v súčasnosti dvojakú základnú definíciu.
Občianske právo.
Škoda je ujma: 
Do majetkovej oblasti sa v občianskom práve ráta aj (objektívne nevyjadriteľné) bolestné a úhrada sťaženia spoločenského uplatnenia (oboje v rámci hradenia ujmy na zdraví), pričom v iných právnych poriadkoch tieto ujmy často patria medzi nemajetkové ujmy, teda práva na ochranu osobnosti. 
Podstatou tohto chápania škody je fakt, že nezahŕňa nemajetkovú ujmu. 
Občiansky zákonník rozlišuje:
Pozri aj náhrada škody.
Trestné právo.
Trestný zákon rozoberá škodu v § 124 a 125 (a v § 123 "ujmu na zdraví"). Táto definícia zahŕňa aj nemajetkovú ujmu a výslovne definuje aj škodu proti životnému prostrediu.
"§ 124: (1) Škodou sa na účely tohto zákona rozumie:
"(2) Škodou sa rozumie v zmysle odseku 1 aj ujma na zisku, na ktorý by poškodený inak vzhľadom na okolnosti a svoje pomery mal nárok alebo ktorý by mohol odôvodnene dosiahnuť."
"(3) Pri trestných činoch proti životnému prostrediu sa škodou rozumie súhrn ekologickej ujmy a majetkovej škody, pričom majetková škoda v sebe zahrnuje aj náklady na uvedenie životného prostredia do predošlého stavu. Pri trestnom čine neoprávneného nakladania s odpadmi podľa § 302 rozsahom činu sa rozumie cena, za ktorú sa odpad v čase a v mieste zistenia činu obvykle zbiera, prepravuje, vyváža, dováža, zhodnocuje, zneškodňuje alebo ukladá, a cena za odstránenie odpadu z miesta, ktoré na jeho uloženie nie je určené."

</doc>
<doc id="187981" url="https://sk.wikipedia.org/wiki?curid=187981" title="Columbus (ISS)">
Columbus (ISS)

Columbus je vedecké laboratórium navrhnuté ako súčasť Medzinárodnej vesmírnej stanice (ISS). Je to najväčší príspevok Európskej kozmickej agentúry (ESA) na stavbe ISS. "Columbus" bol postavený v Európe a do Kennedyho kozmického strediska bol letecky dopravený ťažkým dopravným lietadlom Airbus Beluga. Štart laboratória sa uskutočnil 7. februára 2008 raketoplánom Atlantis pri misii STS-122. Navrhnutá životnosť modulu "Columbus" je desať rokov.
História.
Vedenie Európskej kozmickej agentúry (ESA) schválilo program Columbus v roku 1985. Od tej doby bolo vypracovaných množstvo štúdií a návrhov. Pôvodne program Columbus zahrňoval letovú konfiguráciu: samostatná vedecká kozmická stanica obsluhovaná raketoplánom Hermes, ktorý by stanicu periodicky navštevoval kvôli údržbe a odoberaní vedeckých výsledkov, modul APM ("Attached Pressurized Module") a polárna platforma ("Polar Platform" – pohybujúca sa po polárnej dráhe). Koncom roku 1989 vypracoval hlavný dodávateľ MBB-ERNO návrh rozpočtu na projekt, cena však bola pre ESA príliš vysoká.
Po ďalších rozpočtových škrtoch (a zrušení francúzskeho programu Hermes) zostal z projektu iba modul APM, premenovaný na Columbus. Polárna platforma bola riešená samostatne s francúzskym satelitom Helios. ESA sa rozhodla prevádzkovať laboratórium Columbus ako súčasť Medzinárodnej vesmírnej stanice (ISS).
Na stavbe modulu sa podieľala talianska firma Alcatel Alenia Space a nemecká spoločnosť MBB-ERNO. Alenia vyrobila vlastné telo modulu, mechanické systémy, systémy podpory života a tepelné systémy. Nemecký partner vyrobil všetky letecké systémy a softvér.
Konštrukcia použitá pri laboratóriu vychádza z viaceúčelového transportného modulu MPLM, postaveného pre NASA spoločnosťou Alcatel Alenia Space. V roku 2000 bol modul dopravený do Brém v Nemecku, kde sa dokončil a kde prebehli testy systému.
 27. mája 2006 bol Columbus prepravený z Brém do Kennedyho kozmického strediska pomocou Airbusu Beluga.
Omeškanie výroby a štartu zariadenia oproti pôvodne plánovaným termínom bolo spôsobené problémami pri vývoji, požadovanými zmenami v dizajne (ESA) a problémami so štartami raketoplánov. Najväčšími úpravami prešli externé platformy EPF ("External Payload Facility"). Modul mal tiež obsahovať zariadenie pre priame komunikačné spojenie so Zemou, ktoré malo zároveň slúžiť ako záložné pre ISS, kvôli vysokej cene však nebolo realizované.
Konštrukcia.
Ako hlavného dodávateľa laboratória ESA vybrala firmu EADS Astrium Space Transportation. Modul bol postavený v závode v Brémach v Nemecku. Letové konštrukcie, ochranu proti mikrometeoritom, aktívne a pasívne riadenie teplôt, riadenie vnútorného prostredia, ďalšiu výbavu a zodpovedajúce podporná pozemné zariadenia vyrobila spoločnosť Alcatel Alenia Space v Turíne v Taliansku.
Laboratórium tvorí valcovitý modul s kónickými koncami. Jeho priemer je a dĺžka . Tvar modulu je veľmi podobný viacúčelovému transportnému modulu MPLM ("Multi-Purpose Logistics Module"), obidva boli navrhnuté na prepravu v nákladovom priestore raketoplánu. Jedna kónická strana je vybavená laboratórnou technikou a počítačmi, na druhom konci je umiestnený prielez, ktorým bude laboratórium spojené s modulom Harmony.
Výskumné aktivity a hlavné ciele.
Po sprevádzkovaní modulu "Columbus" budú aktivity v laboratóriu koordinované s pozemným riadiacim strediskom ("Columbus Control Centre") v Oberpfaffenhofene v Nemecku v spolupráci s ďalšími operačnými centrami v Európe. Laboratórium môže byť vybavené desiatimi skriňovými modulmi s vedeckými experimentami ("International Standard Payload Racks"). 
Podľa dohody s NASA môže Európska kozmická agentúra využívať 51 % vedeckej kapacity laboratória.ESA bude využívať päť skriňových vedeckých modulov, ďalších päť skriní je určených pre výskumy NASA. Štyri tieto moduly sú umiestnené vpredu, štyri vzadu a dva v hornej časti laboratória. Ďalšie tri skriňové moduly sú určené pre podporu života a pre chladiace systémy a zostávajúce skrine slúžia ako ukladacie priestory. Navyše je možné z vonkajšej strany laboratória umiestniť štyri plošiny pre vedecké prístroje. Každá externá plošina je namontovaná na adaptéri, na ktorý je možné umiestniť menšie inštrumenty a experimenty s hmotnosťou až .
Pre modul Columbus sú pripravené nasledujúce skriňové experimentálne moduly:
Prvé externé zariadenia namontované na Columbus sú:
Predštartovná príprava a štart.
Štart laboratória "Columbus" k ISS bol naplánovaný pomocou raketoplánu Atlantis pri lete 1E (misia STS-122). Šesť mesiacov pred štartom prešiel "Columbus" záverečným testovaním, po ktorom NASA začala zariadenie integrovať do nákladového priestoru raketoplánu "Atlantis".Kvôli poškodeniu raketoplánu Atlantis pri búrke s krupobitím 26. februára 2007 došlo k odkladu aj nasledujúcich štartov raketoplánov k Medzinárodnej vesmírnej stanici. Nový termín štartu letu STS-122 s laboratóriom "Columbus" bol predbežne stanovený na 6. decembra 2007.
10. novembra 2007 bol raketoplán Atlantis na mobilnom transportéri dopravený na štartovaciu rampu 39A a do jeho nákladového priestoru bolo 12. novembra umiestnené laboratórium.
Posádka Medzinárodnej vesmírnej stanice 24. novembra uskutočnila výstup do vesmíru (EVA), pri ktorom astronauti Peggy Whitsonová a Daniel Tani odstránili z pravobočného pripojovacieho uzla modulu Harmony tepelný kryt a pripravili tak stanicu na prijatie európskeho laboratória.Štart bol pre poruchu na prídavnej palivovej nádrži ET odkladaný až do 7. februára 2008, keď raketoplán s laboratóriom v nákladovom priestore úspešne odštartoval.
Columbus na ISS.
11. februára sa uskutočnil výstup do otvoreného vesmíru, ktorého sa zúčastnili astronauti Rex Walheim a
Stanley Love. Hlavnou úlohou tohto výstupu bolo vyzdvihnúť laboratórium Columbus z nákladového priestoru raketoplánu a pripojiť ho k stanici. Astronauti najskôr odpojili modul od elektrického vedenia napájajúceho vyhrievanie laboratória, namontovali naň zariadenie PDGF slúžiace k pripojeniu staničného manipulátora SSRMS a odmontovali ochranné kryty. "Columbus" bol potom vyzdvihnutý robotickým manipulátorom stanice ("Canadarm 2") z nákladového priestoru Atlantisu a pripojený k bočnému prípojnému miestu modulu Harmony (predtým Node 2). Tým sa európske laboratórium stalo súčasťou Medzinárodnej vesmírnej stanice.
12. februára posádka raketoplánu Atlantis a základná posádka ISS Expedícia 16 začali práce na oživovaní laboratória. Astronauti Schlegel a Eyharts, reprezentujúci Európsku vesmírnu agentúru (ESA), vstúpili do modulu ako prví o 14:08 UTC. 
15. februára prebehol ďalší výstup do otvoreného vesmíru, pri ktorom astronauti Rex Walheim a Stanley Love na vonkajšiu plošinu modulu Columbus namontovali zariadenie na výskum Slnka Solar Monitoring Observatory (SMO/SOLAR) a multifunkčnú plošinu European Technology Exposure Facility (EuTEF).

</doc>
<doc id="187990" url="https://sk.wikipedia.org/wiki?curid=187990" title="Tepelná trubica">
Tepelná trubica

Tepelná trubica (angl. "Heatpipe", "Heat Pipe") je technológia slúžiaca na prenos tepla (tepelného výkonu) pri zachovaní malého rozdielu teplôt. Prenos tepla je (podobne ako v chladničkách a mrazničkách) zabezpečený odparovaním a následnou kondenzáciou. Touto technológiou je možné preniesť veľký objem tepla pri malých rozmeroch zariadenia. Zariadenie nemá pohyblivé diely, je bezúdržbové, s veľmi dlhou životnosťou.
Princip činnosti.
„Tepelná trubica“ je hermeticky uzatvorená trubica (rúrka), v ktorej sa nachádza pracovné médium (voda, alkohol, freón, ortuť, čpavok, hélium...) pri definovanom tlaku. Zahrievanie jedného konca trubice a ochladzovanie druhého konca spôsobí, že na „teplom“ konci trubice sa začne pracovné médium vo forme kvapaliny odparovať, pary trubicou prejdú na „chladný“ koniec, tu skondenzujú späť na kvapalinu a samospádom, alebo vzlínaním cez absorpčnú látku prejde kvapalina späť na „teplý“ koniec, kde sa znova odparí. Tým vznikne nútený obeh pracovného média spojený s prenosom tepla. Zariadenie teda funguje len pri teplotnom spáde (len ak existuje rozdiel v teplotách na koncoch tepelnej trubice). Čím je väčší rozdiel, tým je väčšia účinnosť prenosu tepla.
Použité médium závisí od rozsahu pracovných teplôt trubice, teplôt pri ktorom dochádza k odparovaniu a kondenzácii pracovného média (voda sa pri normálnom tlaku odparí pri 100° C) , okolitého tlaku a tlaku vo vnútri trubice. Pri nižšom tlaku (v trubici) je potrebné na vyparenie vody menej tepla, ale nižší tlak znamená vyššie náklady na výrobu trubice, na stabilitu trubice, vysoké rozdiely tlaku (vonkajší-vnútorný) vyžadujú hrubšie steny – cena materiálu ... snaha je preto dosiahnuť efekt prenosu tepla už pri štandardnom tlaku okolia.
Konštrukcia.
Rúrkové.
Základ tvorí uzatvorená rúrka (meď, mosadz, sklo, oceľ) dostatočnej pevnosti, aby prípadným stlačením (ohnutím) rúrky nedošlo k zmene vnútorných rozmerov, alebo k zmene vnútorného tlaku. Vo vnútri sa nachádza definované množstvo pracovného média, či už vo forme kvapaliny, alebo pary.
Ploché.
Tepelná trubica existuje aj v plochej forme – plochá tenká vrstva tvorená širšími a užšími kanálikmi. Cez kanáliky väčšieho prierezu prúdi para smerom ku „chladnému“ koncu plochy, tenké kanáliky sú navrhnuté tak, aby sa uplatnil kapilárny efekt – pracovné médium vzlína cez užšie kanáliky ku „teplému“ koncu, kde sa znova odparí...
Použitie.
Chladenie v priemysle.
Používa sa tam, kde z nejakého dôvodu nie je možné použiť chladič priamo na zdroji tepla (rozmery, prachotesnosť a vodotesnosť, nemožnosť umiestenia chladiča pre vysokú teplotu v okolí ...) . Tepelná trubica odvedie teplo ďalej do priestoru, kde už je možné chladič umiestniť. Zariadenie je možné pracho – vzducho – vodotesne utesniť a trubicou odviesť teplo z takto uzatvoreného priestoru.
Chladenie počítačov.
Procesory (CPU, GPU, čipset ...) sa vyrábajú čoraz výkonnejšie, a vyžadujú čoraz väčšie chladiče. Tieto niekedy nie je možné z rozmerových a iných dôvodov umiestniť priamo na procesore, preto sa tepelnou trubicou odvedú do miesta, kde je možné umiestniť veľkorozmerový chladič. Pri počítačoch vadí aj hlučnosť, preto sa často používajú pasívne chladiče, ktoré rozmerovo a váhovo nemôžu byť umiestnené priamo na procesore. V notebookoch sa procesor nemusí umiestniť pri okraji notebooku, ale len samotné teplo sa odvedie z vnútra priestoru do chladiča na jeho okraji.
Slnečné kolektory.
Používajú sa rúrky väčších prierezov. V rúre sa nachádza kvapalina, väčšinou alkohol, ktorá sa odparuje pri nízkej teplote. Táto para stúpa v rúre až na horný koniec, na ktorom je umiestnený malý výmenník tepla. Tu para kondenzuje a odovzdáva svoje teplo nepriamo teplonosnému médiu. Odtekajúca kvapalina stečie späť na „teplý koniec“, opäť zohrieva, vyparuje a kolobeh začína od začiatku. Aby tento kolobeh fungoval, kolektor musí mať sklon minimálne 30°. Prednosťou tohto je, že kolektor sa nikdy neprehreje - pretože po úplnom vyparení sa kvapaliny (teda keď sa neuskutočňuje odber tepla) sa kolobeh zastaví.

</doc>
<doc id="187993" url="https://sk.wikipedia.org/wiki?curid=187993" title="Node 2">
Node 2



</doc>
<doc id="188001" url="https://sk.wikipedia.org/wiki?curid=188001" title="UNITIC">
UNITIC

Business Center UNITIC (skratka z "United Investment and Trading Company") je názov administratívnej budovy v Sarajeve. Budovu s dvoma vežami vlastní rovnomenná bosnianska spoločnosť. Majú 30 poschodí a výšku 92 m.
Budovy boli postavené v roku 1986 podľa projektu architekta Ivana Štrausa. Betónový skelet bola obložená z vonkajšej strany sklom. Vo svojej dobe to boli jedny z najmodernejších stavieb v meste. Budovy však vo svojej pôvodnej podobe fungovali iba niekoľko rokov, neskôr ich poškodili boje a požiar pri obliehaní Sarajeva v prvej polovici 90. rokov 20. storočia. Budovy odolali a stali sa symbolom odporu.

</doc>
<doc id="188011" url="https://sk.wikipedia.org/wiki?curid=188011" title="Kurši">
Kurši

Kurši žili na pobreží Baltského mora. Ich južná hranica územia siahala až ku Kaunasu na dnešné územie Litvy. Prvá písomná zmienka o Kuršoch pochádza z roku 675. Ich kráľom bol Lamekins, ktorý mal titu "rex". V 9. - 12. storočí už boli známymi moreplavcami, obchodníkmi a pirátmi. Saxon Gramatik vo svojej škandinávskej histórii uvádza, že kmeň Kuršov dosiahol brehy Dánska a Švédska.

</doc>
<doc id="188012" url="https://sk.wikipedia.org/wiki?curid=188012" title="Zemgalovia">
Zemgalovia

Na východe od Kuršov v oblasti Lielupe žili Zemgalovia, na juhu hraničiaci s územím dnešnej Litvy. Od fínskych kmeňov ich oddeľovala rieka Daugava. V historických análoch sa tento kmeň prvýkrát spomína v roku 870. Najvýznamnejšou pamiatkou na území Zemgalov bol Tervetský hrad, na ktorom začiatkom 13. storočia žil vodca tohto kmeňa označovaný ako "dux" - Viestarts.

</doc>
<doc id="188013" url="https://sk.wikipedia.org/wiki?curid=188013" title="Selovia">
Selovia

Selovia žili na území východne od Zemgalov na ľavom brehu rieky Daugava. Prvýkrát ich spomenul historik v kronike Henricha Latyša v 13. storočí. Na území Selov sa nachádzalo vyše päť hradov, z ktorých hlavným hradom bol Selpils. V 13. storočí sa územie Kuršov a Selov stali súčasťou Veľkého litovského kniežatstva.

</doc>
<doc id="188014" url="https://sk.wikipedia.org/wiki?curid=188014" title="Latgalci">
Latgalci

Latgalci alebo Latgali alebo Letgalovia sú etnografická skupina Lotyšov. 
Pôvodne žili na pravom brehu Daugavy, na sever od Selov. Prvýkrát sa ich meno spomína v Rižskej kronike v 11.12. storočí. Po celom ich území obyvatelia vytvorili malé štátiky typu kniežatstva, z ktorých najväčšie boli štáty Ersika, Konknese a Talava. Keďže sa územie Latgalov nachádzalo na strete obchodných ciest do Ruska, boli povinní platiť daň polackým a pskovským kniežatám.
Náboženstvo.
Latgalci sa na rozdiel od ostatných Lotyšov vyvíjali na území, ktoré patrilo k Poľsko-litovskej únii, preto zostali verní rímskokatolíckej viere. Aj dnes sa líšia od prevažne luteránskych Lotyšov svojím rímskokatolíckym náboženstvom. 

</doc>
<doc id="188015" url="https://sk.wikipedia.org/wiki?curid=188015" title="Livónci">
Livónci

Livónci alebo Livovia bol ugrofínsky kmeň, ktorý žil v 9. - 13. storočí pri pobreží Rižského zálivu. Následne boli germanizovaní a asimilovaní Lotyšmi a Estóncami. Koncom 19. storočia ich ešte žilo vyše 3 000 v západnom Kurónsku. Podľa Livóncov je pomenované Livónsko.
Livónci v 13. storočí.
Od roku 1198 sa Lotyšsko stalo centrom bojov jednej z križiackych výprav, organizovanej rímskym pápežom. V nej biskup Bertold porazil Livóncov, ktorí žili na území dolného toku rieky Gauia, ale sám v tomto boji stratil svoj život. Jeho následník - biskup Albert von Buxhoevden zvaný Albert I. Rižský - založil v roku 1201 Rigu, ktorá mala slúžiť ako pevnosť protí agresii križiakov v Pobaltsku. V roku 1206 postavili hrad Cēsis. Bol to oporný bod pre pokorenie severného Latgalska a južného Estónska.
O rok neskôr (1207) sa Livónci podriadili biskupovi a dali sa pokrstiť. Získané územia, koré dostali názov Livónsko (Livlandia) si medzi sebou rozdelil biskup a Rád mečových bratov, založený v roku 1202. Následne v rokoch 1206 - 1224 križiaci porazili Latgalov a v roku 1208 aj Selov.
V roku 1223 nemecký rád, plieniaci krajinu zo smeru od dolného toku Visly až na východ, zničil Prusko. Naproti nemu - od Daugavy a Rižského zálivu - zo smeru od západu postupoval Rád mečových bratov. V roku 1237, po porážke litovcov pri Saule, sa oba rády spojili a Rád mečových bratov (ako miestne oddiely nemeckého rádu) sa začal nazývať Livónskym rádom.
Získať územie Kuršov bolo zložité. Len v roku 1231 sa Livónskemu rádu podarilo obsadiť časť severnej a strednej Kurlandie, avšak o niekoľko rokov neskôr (1252) už mali dobyté celé územie. V roku 1260 v bitke medzi Litovcami a križiakmi pri Durbe, Kuršovia a Estónci prešli na stranu Litovcov, čoho výsledkom bolo porazenie nemeckých rytierov. Počas nasledujúcich šistich rokov sa museli Kuršovia upokojiť. V roku 1267 boli nútení podpísať mierovú zmluvu s križiakmi. Poslednou inštanciou križiakov bol zisk územia Zemgalov v roku 1290.

</doc>
<doc id="188024" url="https://sk.wikipedia.org/wiki?curid=188024" title="Zoznam geografických článkov/1">
Zoznam geografických článkov/1

Tento index bol automaticky vygenerovaný podľa tejto . Obsahuje 4 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
1..
1. ulica (Bratislava)1. východomoslimský pluk SS
10.
10. ulica (Bratislava)
11.
11636 Pezinok

</doc>
<doc id="188029" url="https://sk.wikipedia.org/wiki?curid=188029" title="Brutalizmus">
Brutalizmus

Brutalizmus je architektonický štýl príznačný pre modernú architektúru od polovice 20. storočia. 
Charakteristika.
Brutalizmus výrazne používa pohľadový betón ako výrazový prostriedok a snaží sa o zdôraznenie hmotnosti objektu. Taktiež uplatňuje uzavretý pôdorys a obrys stavby v zmysle uzavretej kompaktnej kompozície hmôt často v podobe kvádra. 
Brutalizmus jasne vyjadruje a priznáva použitý materiál a konštrukciu. Stavby pôsobia veľmi hmotne až ťažko. Ich priečelia tvoria veľké betónové plochy, ktoré kontrastujú so zasklenou konštrukciou alebo častejšie s malými oknami. Ich povrch je v niektorých prípadoch opracovaný zvislým drážkovaním typickým pre tvorbu Paula Rudolpha. 
Pôvod a história.
Tento architektonický smer je známy od roku 1954, kedy ho sformulovali manželia architekti Peter a Alison Smithsonoví v augustovom čísle časopisu "Architectural Design". 
Betónový brutalizmus je pravdepodobne odvodený od prezývky Petra Smithsona – Brut, respektíve z francúzskeho "béton brut" režný betón so začiatočnými písmenami mena jeho manželky (Ali) doplnených začiatočnými písmenami ich priezviska Smithson - sm, teda Brut+ali+sm. Nesporne má však súvislosť s celkovým hrubým teda aj brutálnym charakterom stavby.
Prvou stavbou tzv. oceľového brutalizmu je stavba školy v Hunstantone v Anglicku od manželov Smithsonových. Brutalizmus je tiež reprezentovaný vtedajšími stavbami od Le Corbusiera v Marseille Unité d’habitation, kláštorom La Tourette či Miesovým univerzitným komplexom I.T.T. v Chicagu. Tento spôsob architektonického stvárňovania sa rýchlo rozšíril do mnohých krajín. V Anglicku ho reprezentuje Stirling a Gowan, v Spojených štátoch amerických Paul Rudolph, Louis I. Kahn, v Japonsku Kenzó Tange, Maekava atď.

</doc>
<doc id="188030" url="https://sk.wikipedia.org/wiki?curid=188030" title="The Stranglers">
The Stranglers

The Stranglers je anglická punkrocková hudobná skupina, založená 11. septembra, 1974 v Guildford, Surrey. Ich pôvodný názov bol The Guildford Stranglers a ich vzormi sa stali Ramones. Boli jedna z mála punkových kapiel so špecifickým zvukom klávesov. Po skončení punkrockovej éry sa preorientovali na new wave, pub rock a neskôr post-punk.
The Stranglers vydali 16 štúdiových albumov. Z toho najnovší Suite XVI vydali v roku 2006.

</doc>
<doc id="188031" url="https://sk.wikipedia.org/wiki?curid=188031" title="Awadži (provincia)">
Awadži (provincia)

Provincia Awadži (, pôvodne 淡道) bola stará japonská provincia, ktorá pokrývala ostrov Awadži medzi Honšú a Šikoku. Dnes je to súčasť prefektúry Hjógo. Niekedy je nazývaná aj Tanšu (淡州).
Bola založená v 7. storočí ako časť Nankaidó. Provincia Awadži sa nachádzala medzi provinciami Kii a Awa. Awadži doslovne znamená "Cesta do Awa", čo je cesta do provincie Awa z centrálnej časti Japonska. Provincia Awadži bola rozdelená na dva okresy: Cuna no Kóri na severe a Mihara no Kóri v južnej časti.
Provinčná vláda bola pravdepodobne v súčasnom Minamiawadži, Hjógo ale dôkazy o tom ešte neboli nájdené.
Provincia Awadži bola obvyklým miesto na politický exil. Cisár Džunnin bol v exile v provincii Awadži po svojej abdikácií až do smrti. 
V období Edo bola provincia Awadži ovládaná klanom Hačisuka z Tokušimy, provincia Awa. Keď bol rušený systém hanov a boli vytvorené prefektúry, obyvatelia provincia Awadži uprednostnili pripojenie k prefektúre Hjógo pred prefektúrou Tokušima kvôli politickému konfliktu medzi Tokušimou a Awadži. 

</doc>
<doc id="188032" url="https://sk.wikipedia.org/wiki?curid=188032" title="Helsinky">
Helsinky



</doc>
<doc id="188033" url="https://sk.wikipedia.org/wiki?curid=188033" title="Plynný obor">
Plynný obor



</doc>
<doc id="188039" url="https://sk.wikipedia.org/wiki?curid=188039" title="Pascal Leclaire">
Pascal Leclaire

Pascal Leclaire (* 7. november 1982, Repentigny, Quebec, Kanada) je bývalý kanadský hokejový brankár. 
Leclaire bol draftovaný v prvom kole v roku 2001 ako celkovo ôsmy v poradí klubom Columbus Blue Jackets V drese Blue Jackets debutoval v NHL. 
Vyhral striebro na Majstrovstvách sveta juniorov 2001, bol členom All-Star Teamu turnaja a bol vyhlásený aj za najlepšieho brankára turnaja. 
V roku 2008 získal striebro na Majstrovstvách Sveta. 
V roku 1998 získal v tíme Halifax Mooseheads ocenenie za najnižší gólový priemer v lige QMJHL.

</doc>
<doc id="188041" url="https://sk.wikipedia.org/wiki?curid=188041" title="Tosa (provincia)">
Tosa (provincia)

Provincia Tosa () bola stará japonská provincia, na ktorej území sa dnes nachádza prefektúra Kóči na Šikoku. Tosa hraničila s provinciami Ijo a Awa.
Starobylé hlavné mesto bolo neďaleko moderného Nankoku. Provincii Tosa vládol počas obdobia Sengoku klan Čósokabe. Motočika Čósokabe zjednotil Šikoku pod svojou vládou. Hidejoši Tojotomi znova zredukoval jeho územie iba na provinciu Tosa a po Sekigahare bol klan úplne vyvlastnený. Provincia bola pridelená Kazutojovi Jamaučimu. Tosa bola relatívne chudobná provincia a pod vládou klanu Čósokabe postrádala silné hradné mesto. Po Sekigahare, bolo založené hradné mesto Kóči, ktoré ostalo hlavným mestom až do súčasnosti. V období Edo bolo provincia riadená z oblasti Tosa.
V období Bakumacu sa v Tosa narodil Rjóma Sakamoto.

</doc>
<doc id="188052" url="https://sk.wikipedia.org/wiki?curid=188052" title="Petr Haničinec">
Petr Haničinec

Petr Haničinec (* 15. september 1930, Pardubice – † 7. november 2007, Bratronice) bol český herec, ktorý hral vo viacero filmoch a divadelných hrách. Známy bol tiež ako dabér, daboval napríklad poručíka Columba v rovnomennom populárnom seriáli.
V roku 1995 utrpel ťažkú dopravnú nehodu. Po vyliečení opäť účinkoval v Divadle na Fidlovačce, v roku 2001 počas predstavenia utrpel cievnu príhodu a utiahol sa do ústrania.
Bol štyrikrát ženatý, prvou manželkou bola Štěpánka Haničincová, druhou Marie Kyselková. 7. novembra 2007 podľahol vo veku 77 rokov rakovine.

</doc>
<doc id="188063" url="https://sk.wikipedia.org/wiki?curid=188063" title="Ferdinand Buffa">
Ferdinand Buffa

Ferdinand Buffa (* 22. január 1926, Dlhá Lúka, dnes časť Bardejova† 2012) bol slovenský jazykovedec.
Vyštudoval slovenský jazyk a filozofiu na Filozofickej fakulte Univerzity Komenského v Bratislave. Medzi oblasti jeho odborného záujmu patria predovšetkým dialektológia, lexikológia, lexikografia a poľsko-slovenské jazykové vzťahy.

</doc>
<doc id="188074" url="https://sk.wikipedia.org/wiki?curid=188074" title="Obrazový bod">
Obrazový bod

Obrazový bod môže byť:

</doc>
<doc id="188077" url="https://sk.wikipedia.org/wiki?curid=188077" title="Nová štátna Galéria v Stuttgarte">
Nová štátna Galéria v Stuttgarte



</doc>
<doc id="188079" url="https://sk.wikipedia.org/wiki?curid=188079" title="Polygón (počítačová grafika)">
Polygón (počítačová grafika)

Polygón v počítačovej grafike je mnohouholník, z ktorého je vytvorená každá štruktúra objektu v trojrozmernom priestore zobrazenom na monitore počítača. Najčastejšie používané polygóny sú trojuholník a štvorec. Vrchol polygónu sa nazýva vertex. Súradnice vertexov definujú polygón.
Každý objekt v trojrozmernom priestore sa znázorňuje ako sústava mnohouholníkov, ktoré sú vyplnené obrazovými vzorkami (textúrami), napr. so vzorkou tehly, omietky, pokožky a pod. Čím je sieť polygónov jemnejšia, tým je obraz vernejší. Zobrazovanie veľkého množstva polygónov však kladie veľké nároky na výkon grafickej karty.

</doc>
<doc id="188083" url="https://sk.wikipedia.org/wiki?curid=188083" title="Peter Milčák">
Peter Milčák

Peter Milčák (* 12. december 1966, Krompachy) je slovenský básnik, vydavateľ, literárny vedec, publicista a prekladateľ z angličtiny a poľštiny. V roku 1991 založil vydavateľstvo "Modrý Peter", ktoré sa orientuje predovšetkým na vydávanie súčasnej poézie. V rokoch 2016 až 2021 bol kurátorom Galérie mesta Levoča. Od marca 2024 pracuje v literárnom časopise Romboid ako redaktor pre poéziu. Žije v Levoči.

</doc>
<doc id="188084" url="https://sk.wikipedia.org/wiki?curid=188084" title="Sojuz TMA-3">
Sojuz TMA-3

Sojuz TMA-3 () bol ruský pilotovaný kozmický let v rámci programu Sojuz. Sojuz TMA-3 vyštartoval 18. októbra 2003 z kozmodrómu Bajkonur k Medzinárodnej vesmírnej stanici (ISS), kam dopravil dvoch členov Expedície 8. Na palube Sojuzu TMA-3 sa nachádzal aj španielsky astronaut Pedro Duque. Sojuz TMA-3 zostal u ISS ako záchranná loď až do apríla 2004, kedy sa s ním vrátili späť na Zem Alexandr Kaleri, André Kuipers a Michael Foale.
Posádka.
Členovia posádky Expedície 8
Účastník letu
Popis misie.
Štart misie sa uskutočnil 18. októbra 2003 z kozmodrómu Bajkonur v Kazachstane. K ISS sa Sojuz TMA-3 pripojil 20. októbra 2003. Na palube bol okrem členov Expedície 8 tiež španielsky kozmonaut Pedro Duque.
Alexander Kaleri a Michael Foale vystriedali na palube ISS svojich kolegov Jurija Malenčenka a Edwarda Lua, ktorí sa spolu s Pedrom Duqueom vrátili na Zem 28. októbra 2003 na palube lodi Sojuz TMA-2, ktorá kotvila pri ISS ako záchranný modul.
Loď Sojuz TMA-3 sa na Zem vrátila 30. apríla 2004 s posádkou:

</doc>
<doc id="188086" url="https://sk.wikipedia.org/wiki?curid=188086" title="Zoznam výstupov do otvoreného vesmíru z Medzinárodnej vesmírnej stanice">
Zoznam výstupov do otvoreného vesmíru z Medzinárodnej vesmírnej stanice

Toto je zoznam výstupov do otvoreného vesmíru z Medzinárodnej vesmírnej stanice, spoločného projektu 5 vesmírnych agentúr: americkej NASA Ruskej kozmickej agentúry, japonskej JAXA Kanadskej vesmírnej agetúry (CSA/ASC) a európskej ESA a dvoch pridružených agentúr: Brazílskej vesmírnej agentúry (AEB) a Talianskej vesmírnej agentúry.
Stav.
K 23. marcu 2009 bolo uskutočnených celkovo 123 výstupov z telesa Medzinárodnej vesmírnej stanice v celkovom čase 776 hodín, 54 minút. 95 z týchto výstupov v celkovom čase 579 hodín a 42 minút boli priamo zo stanice. 28 výstupov sa uskutočnilo z raketoplánu, 73 z modulu Quest Joint Airlock a 22 z modulu Pirs.

</doc>
<doc id="188088" url="https://sk.wikipedia.org/wiki?curid=188088" title="Vrchol (počítačová grafika)">
Vrchol (počítačová grafika)

Vrchol () v počítačovej grafike (ale aj všeobecne v geometrii) označuje roh polygónu alebo tiež krajné body priesečníka dvoch susedných plôch polygónov. 
Vertex v polygóne je označovaný ako konvexný, ak vnútorný uhol rohu polygónu je menší ako 180 stupňov. Ak je uhol väčší, vrchol označujeme ako konkávny.
Vrchol je jednoznačne určený ako bod vo virtuálnom trojrozmernom priestore troma súradnicami - x,y,z, súradnica vrcholu môže niesť aj informáciu o farbe, normálovom vektore, súradniciach textúry, mierke a väzbe na ďalší vrchol.

</doc>
<doc id="188090" url="https://sk.wikipedia.org/wiki?curid=188090" title="Amoeba OS">
Amoeba OS

Amoeba je distribuovaný operačný systém vyvíjaný ako open source a založený na microkerneli. Vznikol na holandskej univerzite "Vrije Universiteit". Jeho hlavným autorom je Andrew S. Tanenbaum. Cieľom projektu Amoeba je vytvorenie systému so zdieľaným časom, ktorý by umožňoval, aby sa celá sieť počítačov javila používateľovi ako jeden počítač. Zdá sa však, že vývoj bol zastavený nakoľko súbory poslednej verzie (5.3) boli naposledy modifikované 12. februára 2001.
Amoeba beží na niekoľkých platformách, vrátane SPARC, i386, i486, 68030, Sun 3/50 and Sun 3/60.

</doc>
<doc id="188101" url="https://sk.wikipedia.org/wiki?curid=188101" title="Lúh">
Lúh



</doc>
<doc id="188102" url="https://sk.wikipedia.org/wiki?curid=188102" title="Johannes IV.">
Johannes IV.

Johannes IV. (* 1831 - † 12. marec 1889, Metemma, Sudán) bol etiópsky cisár.
Po britskom ťažení v Etiópii (1867 - 1868) a s tým súvisiacou smrťou etiópskeho cisára Theodora II. (10. apríl 1868) nastalo v Habeši bezvládie poznamenané občianskou vojnou (1869 - 1872). 
V priebehu dlhých bojov sa zmocnil trónu tigrejský ras Kassa. Roku 1872 sa prehlásil za habešského cisára a prijal meno Johannes IV. V rokoch 1875 - 1879 viedol vojnu s Egyptom, pretože Egypťania obsadili Salawakim a Masawu (r. 1865) a neskôr okupovali aj Harar a priľahlé námorné prístavy. Habešské vojsko zaútočilo na jednotky chedíva Ismáila 13. novembra 1875 u Gundetu a Egypťanov rozprášilo. Druhé egyptské ťaženie (r. 1876) zastavili cisárovi vojaci u Gury 25. marca toho roku. O dva roky neskôr dobyl Johannes IV. mesto Šoa. Vojna s Egyptom skončila zvrhnutím chedíva Ismáíla 25. júna 1879. Johannes IV. privítal roku 1880 na svojom dvore dvoch známych cestovateľov Antonína Steckera a Gerharda Rohlfsa. V roku 1882 sa objavil na vnútropolitickej scéne nový uzurpátor známy ako Menelik Šojský. Johannes v bojoch Menelika porazil, ale pochopil, že proti nemu stojí silný súper a tak ho označil za svojho nástupcu. Pri hrozbách na etiópskych hraniciach od Talianska a sudánskych mahdistov si nemohol dovoliť navyše občianske boje. Za vojny Britov proti mahdistom (1883 - 1898) pomohli r. 1884 cisárovi vojaci evakuovať Britov z Gallabátu a Kasalu. Tri roky nato vyhlásil Johannes otvorenú vojnu Talianom, ktorí ohrozovali prístupové oblasti Habešanov k moru. Etiópske vojsko vedené rasom Alulom zničilo u Dogaly taliansku 500-člennú jednotku (26. január 1887). Roky 1885 - 1889 sa niesli v znamení bojov s mahdistami. Johannes zmobilizoval veľkú armádu a 12. marca 1889 dobyl Gallabát, bránený 60 000 dervišmi emira Zemi Kumala. V tvrdých bojoch bol ale cisár zabitý a etiópska armáda sa bez vodcu stiahla.

</doc>
<doc id="188105" url="https://sk.wikipedia.org/wiki?curid=188105" title="Tadeusz Kutrzeba">
Tadeusz Kutrzeba

Tadeusz Kutrzeba (* 15. apríl 1886, Krakov - † 8. január 1947 Londýn, Spojené kráľovstvo) bol poľský divízny generál, považovaný za jedného z najlepších veliteľov počas druhej svetovej vojny.
Slúžil v rakúsko-uhorskej armáde u ženistov. Za prvej svetovej vojny to dotiahol na kapitána. Po vzniku Poľska ako samostatného štátu prešiel v novembri 1918 k vrchnému veliteľstvu poľskej armády. O necelý rok sa stal náčelníkom štábu 1. pešej legionárskej divízie. Roku 1919 bol náčelníkom štábu v operačnej skupine generála Rydz-Smiglyho. Počas poľsko-sovietskej vojny (1919-1920) pripravoval jednotlivé ofenzívy (napr. Kyjevská operácia). Na konci vojny pracoval ako náčelník štábu 2.armády. Od roku 1921 prednášal na Vysokej škole generálneho štábu. Zároveň zastával do r. 1925 funkciu šéfa III. oddelenia generálneho štábu. O tri roky nato prevzal Úrad vojenskej rady. V januári 1927 povýšil na brigádneho generála. V rokoch 1928-1939 viedol Vysokú vojenskú školu. Vypracoval plány obrany v prípade nemeckého útoku. Po obsadení Československa však pôvodné plány prestali mať význam. 
2. svetová vojna ho zastihla ako divízneho generála veliaceho Armáde Poznaň. Už po prvých dňoch sa súvislý poľský front rozpadol. Kutrzeba sa ocitol v obkľúčení nemeckej 4. armády (gen. Kluge) útočiacej zo severu a 8. armády (gen. Blaskowitz) smerujúcej z juhozápadu. Bitka na rieke Bzure bola rozhodnutá už v úvode. Poľská armáda (jej zvyšky) sa ocitla v absolútnom obkľúčení. Kutrzeba však svojim tvrdošijným odporom pútal na seba časť nemeckých síl, ktoré mohli byť využité inde.
Po obrane Varšavy v 1939 ho zajali nemci a zvyšok vojny bol uväznený vo vojenských táboroch Hohenstein, Koenigstein a Oflag VII-A Murnau.
Zomrel v Londýne 8. januára 1947 po tom, ako prehral boj s rakovinou.

</doc>
<doc id="188121" url="https://sk.wikipedia.org/wiki?curid=188121" title="Železničná zastávka">
Železničná zastávka

Železničná zastávka je miesto na železničnej trati určené na nastupovanie a vystupovanie cestujúcich, ktoré ale nie je dopravňou, teda železničnou stanicou. Zastávka buď vôbec nemá koľajové rozvetvenie, alebo ho nemá príliš rozsiahle. Zvyčajne zastávka nemá ani výpravnú budovu a dopravnú kanceláriu. Zastávku tvoria predovšetkým nástupišťa, v zastávke býva často aj čakáreň alebo prístrešok. V niektorých zastávkach je aj výdajňa cestovných lístkov.
Pri železničných staniciach a zastávok často býva aj autobusová zastávka nadväzujúcej cestnej dopravy, prípadne možnosť prestupu na iné druhy dopravy.

</doc>
<doc id="188122" url="https://sk.wikipedia.org/wiki?curid=188122" title="Priamy vozeň">
Priamy vozeň

Priamy vozeň je vozeň osobnej železničnej dopravy, ktorého trasa je odlišná od prvého "kmeňového" vlaku.
Zavedený býva vo vnútroštátnej i medzištátnej preprave na trasách, kde je neefektívne zavedenie celého samostatného vlaku. Spravidla býva vezený na seba nadväzujúcimi vlakmi osobnej dopravy, medzi ktorými býva preradený v určenej nácestnej stanici.

</doc>
<doc id="188123" url="https://sk.wikipedia.org/wiki?curid=188123" title="Ghostscript">
Ghostscript

Ghostscript je súbor programov založených na interpretovaní Adobe Systems' PostScriptu a PDF.
Ghostscript môže byť použitý ako raster image processor (RIP) pre rastrové tlačiarne alebo ako RIP engine pre PostScript a PDF zobrazovače. Ghostscript môže byť tiež použitý ako file format konvertor, napríklad z PostScriptu do PDF.
Ghostscript je portovaný na mnoho operačných systémov napríklad Unix a Unixu podobné systémy, Mac OS, OpenVMS, Microsoft Windows, OS/2 a AmigaOS.
História.
Ghostscript pôvodne napísal L. Peter Deutsch preprojekt GNU a bol vydaný v roku 1988 pod licenciou GNU General Public License. V čase prvého vydania existoval podobný komerčný produkt s názvom "GoScript" od spoločnosti LaserGo.
Deutsch neskôr založil spoločnosť "Aladdin Enterprises", ktorá vydávala samostatnú verziu "Aladdin Ghostscript" pod licenciou Aladdin Free Public License, zatiaľ čo "GNU Ghostscript" bol distribuovaný pod licenciou GPL. Od verzie 8.54 (2006) boli obe vetvy opäť zlúčené a zostali duálne licencované.
Ghostscript je aktuálne vo vlastníctve Artifex Software a je udržiavaný jej zamestnancami spolu s komunitou používateľov. Podľa Artifex od verzie 9.03 nie je komerčná verzia voľne šíriteľná bez zakúpenia licencie, hoci verzia pod (A)GPL umožňuje komerčnú distribúciu, ak je odvodený kód zverejnený pod rovnakou licenciou. Vo februári 2013 bola licencia zmenená z GPLv3 na GNU AGPL, čo vyvolalo otázky kompatibility, napríklad pri distribúcii Debian.
Od verzie 9.55.0 má Ghostscript dva vstavané PDF interprety. Do verzie 9.56.1 bol predvolený interpret v jazyku PostScript; nový predvolený interpret je napísaný v jazyku C, je rýchlejší a bezpečnejší, pričom rozhranie a grafická knižnica zostali nezmenené.

</doc>
<doc id="188125" url="https://sk.wikipedia.org/wiki?curid=188125" title="Klavírny koncert č. 5 (Saint-Saëns)">
Klavírny koncert č. 5 (Saint-Saëns)

Klavírny koncert č. 5 F-dur "Egyptský", Op. 105 je dielo francúzskeho skladateľa Camilla Saint-Saënsa.
Dielo uzatvára rad klavírnych koncertov skladateľa a slávneho klavírneho virtuóza. Saint-Saëns, ktorý bol jeho súčasníkmi počas vrcholného obdobia tvorby považovaný za najväčšieho francúzskeho skladateľa, koncert skomponoval v roku 1896 na jednej zo svojich zimných dovoleniek v egyptskom Luxore. Hoci koncert kvôli miestu vzniku dostal prívlastok "Egyptský", skladateľ v ňom využil nielen dojmy z dovolenky v Luxore, ale zážitky a hudobné vnemy, ktoré nazbieral na všetkých svojich exotických výletoch, napríklad v Brazílii alebo na Srí Lanke. Saint-Saëns sa vyjadril, že jeho koncert zoberie poslucháčov "na cestu na východ, a vo Fis-dur pasáži dokonca na Ďaleký východ." V koncerte skutočne počuť exotické vplyvy ale dielo je v prvom rade francúzske, grandiózne a elegantné. Po ambicióznom druhom klavírnom koncerte a zamyslenom štvrtom cítiť v tomto diele akési skladateľovo uvoľnenie. Klavírne sólo je až klasicisticky distingvované a priezračné, a poukazuje na skladateľovu lásku k Mozartovým koncertom. Podobne transparentný je aj orchestrálny part. Napriek tomu, že sa skladateľ celý život snažil tvoriť "závažné diela" v duchu nemeckej tradície, v tomto prípade znovu využil to, čo mu šlo predsa len najlepšie – odľahčený hudobný štýl, ktorý v mnohom inšpiroval aj Ravela pri komponovaní jeho klavírneho koncertu G-dur. Svoj posledný koncert skladateľ venoval klaviristovi Louisovi Diemérovi, ale na premiére v roku 1896 ho odohral sám. Išlo o jubilejný koncert, ktorý sa konal pri príležitosti výročia slávneho Saint-Saënsovho sólového debutu, ktorý mal ako zázračné dieťa v jeho desiatich rokoch. Dielo sa stretlo s pozitívnym ohlasom poslucháčov i kritikov.
Koncert začína krátkym orchestrálnym úvodom po ktorom klavír predvedie decentnú a nákazlivú hlavnú tému, len striedmo harmonizovanú. Tému následne hrá orchester, ktorý klavír doprevádza jednoriadkovým staccatom. Keď téma doznie, klavír vzostupným behom plynule prepojí hlavnú tému s vedľajšou, ktorá zaznie v podaní orchestra. V ďalšom úseku vety klavír postupne strieda motívy odvodené od hlavnej a vedľajšej témy. Sonátová forma je tu využita len čiastočne. Repríza oboch tém prichádza pomerne skoro a prechádza akoby do ďalšieho prevedenia, prevažne lyrického charakteru. Záver vety je prenechaný zasnenej klavírnej melódii pripominajúcej pasáže Griegovho koncertu, po ktorej vetu definitívne uzatvára krátka a jemná kóda. Druhá veta začína netypicky pomerne búrlivo, postupne však prechádza do uvoľnenej nálady. Do vety skladateľ zakomponoval melódiu núbijskej ľúbostnej piesne, ktorú počul v Egypte. Exotické prvky sú najviac počuteľne práve v tejto vete. Dielo, ktoré Saint-Saëns prirovnal k plavbe na výletnej lodi, uzatvára tretia veta. Začína pulzujúcim klavírnym sólom, ktoré od basových tónov prechádza až k hlavnej téme, ktorá má doraz na párnych dobách a prekvapujúco pripomína ragtime (hoci ide o náhodnú podobnosť, ragtime začal vznikať v USA až začiatkom 20. storočia). Klavírny part je veľmi priezračný a brilantný, rýchlymi kaskádami strieda a dopĺňa orchestrálne pasáže. Krátko pred záverom fanfárová fráza s využitím tympanov signalizuje, že loď sa blíži do cieľa. Klavír sa vyrúti s technicky náročnou kódou prechádzajúcou takmer celou klaviatúrou, po ktorej orchester spolu so sólovým nástrojom myšlienkovo nekomplikované dielo triumfálne uzavrie. 
Piaty klavírny koncert patrí spolu s druhým medzi Saint-Saënsove najznámejšie diela. Napriek tomu, že jeho koncerty sú klaviristicky i poslucháčsky vďačné, v koncertných sálach sa uvádzajú zriedkovo. Zostali v tieni myšlienkovo bohatších romantických koncertov.

</doc>
<doc id="188126" url="https://sk.wikipedia.org/wiki?curid=188126" title="Saint saens">
Saint saens



</doc>
<doc id="188128" url="https://sk.wikipedia.org/wiki?curid=188128" title="Takidžiró Óniši">
Takidžiró Óniši

Takidžiro Oniši (* 2. jún 1891 Tamba, prefektúra Hjógo Japonsko - † 16. august 1945 Tokio, Japonsko) bol japonský admirál, veliteľ prvej leteckej flotily Japonského cisárskeho námorného letectva počas druhej svetovej vojny. V septembri 1944 velil tejto flotile na Filipínach. Mal k dispozícii iba 110 lietadiel, ktorými musel čeliť americkému loďstvu, ktoré disponovalo 1500 lietadlami. Preto prišiel s myšlienkou samovražedných náletov tzv. kamikadze. Prvý úspešný nálet viedol poručík Jukio Seki. Po počiatočnom váhaní dal súhlas na túto taktiku i cisár Hirohito. Oniši spáchal seppuku 15. augusta 1945, v deň keď cisár oficiálne vyhlásil japonskú kapituláciu.

</doc>
<doc id="188129" url="https://sk.wikipedia.org/wiki?curid=188129" title="Lutna">
Lutna

Lutna je brnkací strunový hudobný nástroj, ktorý sa skladá z krku a rezonančnej skrinky.
Opis.
Lutna má rezonančnú skriňu tvaru polovice dyne s pripojeným krkom, na ktorom je hmatník. V hornej časti krku sú upevnené kolíky na napínanie strún. Druhým koncom sú struny upevnené v strunníku – kobylke nástroja. 
Charakteristickým znakom bola zalomená hlavica na 
krku. Struny sú vedené dvojmo.
História.
Predchodcom lutny bol arabský nástroj úd, ktorý sa v 8. storočí dostal cez dnešné Španielsko do Európy. V 15. až 17. storočí už lutna patrila k najrozšírenejším hudobným nástrojom. Používala sa ako sprievod ku spevu. Väčšie lutny mávali aj sprievodné struny vedené vedľa hmatníka.

</doc>
<doc id="188130" url="https://sk.wikipedia.org/wiki?curid=188130" title="Jurij Ivanovič Malenčenko">
Jurij Ivanovič Malenčenko

Jurij Ivanovič Malenčenko (; ; * 22. december 1961, Chruščov, dnes Svitlovodsk) je bývalý ruský kozmonaut.
Životopis.
Malenčenko sa narodil v meste Chruščov (dnes Svitlovodsk) v Kirovogradskej oblasti v Ukrajinskej SSR. Má ukrajinský pôvod. V roku 1983 doštudoval na Charkivskej vojenskej leteckej škole a začal navštevovať Žukovského letecko-inžiniersku akadémiu, ktorú ukončil v roku 1993. Do oddielu kozmonautov bol prijatý v roku 1987.
Lety do vesmíru.
Malenčenko bol naposledy členom Expedície 33 ako prvý letový inžinier na ISS, kde priletel ako veliteľ kozmickej lode Sojuz TMA-05M. 
Svadba vo vesmíre.
Malenčenko sa stal prvým kozmonautom, ktorý mal svadbu počas pobytu vo vesmíre, 10. augusta 2003 sa oženil s Jekaterinou Dmitrievovou, ktorá bola v tom čase v Texase, kým on 320 km nad Novým Zélandom na palube ISS. 

</doc>
<doc id="188135" url="https://sk.wikipedia.org/wiki?curid=188135" title="Samuel Mockbee">
Samuel Mockbee

Samuel Mockbee (* 23. december 1944, Meridian, Mississippi, USA – † 30. december 2001) bol americký architekt. 
Životopis.
Narodil sa v meste Meridian v štáte Mississippi. Miloval kreslenie a už od svojich deviatich rokov vedel, že sa raz chce stať architektom. Napriek tomu, po skončení strednej školy a pred začiatkom riadneho štúdia architektúry, slúžil dva roky v americkej armáde ako delostrelecký dôstojník. Ku koncu jeho záväznej služby v armáde sa zapísal na Auburnskú univerzitu a promoval ako architekt v roku 1974.
Do rodného Mississippi sa vrátil v roku 1977, aby začal spoluprácu s jeho spolužiakom a kamarátom Thomasom Goodmanom. Firma si rýchlo vytvorila dobré meno v celej oblasti. Bolo to hlavne pre ich vynikajúci dizajn, ktorý bol pevne spätý s používaním miestnych materiálov a založený na pôvodnej lokálnej obraznosti. 
Mockbee Goodman Architects počas ich krátkeho spoločného pôsobenia vyhrali viac ako 25 štátnych a regionálnych cien za architektúru. Ale, až spolupráca s Colemanom Cokerom v roku 1983 priniesla Mockbeemu reputáciu ako jedného z popredných národných regionalistov. Ich spolupráca bola uznávaná pre vynachádzavý a bizarný druh regionalizmu.
"Rural Studio" Auburnskej univerzity sa stalo pre Mockbeeho nástrojom, ktorý mu pomohol zrealizovať jeho osobné predstavy o architektúre. Zaujímal sa o vidiecke oblasti, s čím súviselo aj jeho porozumenie pre ich znevýhodnených obyvateľov. Toto viedlo Mockbeeho spolu s Dennisom K.Ruthom aby založili program Rural Studio. Bolo koncipované ako možnosť pozdvihnúť na duchu vidiecku chudobu pomocou vytvorenia nových domovou a spoločnej vybavenosti, ktoré sa usilovali o rovnaké množstvo architektonických ideálov a výhod, aké majú budovy s veľkým rozpočtom a prosperujúcou klientelou. Týmto dvom architektom išlo najmä o realizácie jednoduchých, ale nápaditých príbytkov a centier pre najchudobnejších obyvateľov v americkom meste Hale County, v štáte Alabama. Študenti architektúry z Univerzity Auburn za obdobie uplynulých desiatich rokov zrealizovali okolo 20 architektonických stavieb, pri ktorých použili prevažne recyklované a darované materiály, ktoré by inak boli považované za odpad. Často používali prvky miestnej architektúry v kontraste s modernými formami. Ďaleko od mediálne oslavovaných klenotov tzv. hviezdnych architektov vytvorili študenti v „zabudnutej“ Alabame architektúru s výrazným sociálnym a ekologickým podtónom. V projektoch Rural Studio prepojením všeobecno-prospešnej práce a štúdia dospeli k reálnej architektonickej praxi. Mockbee zdôrazňuje, že ide o vzdelávací program, ktorý má študentom sprostredkovať prax a umenie architektúry. 
Mockbee raz povedal, že: "Kazdý človek, či už je bohatý alebo chudobný, chce to isté... nie iba teplú, suchú izbu, ale úkryt pre svoju dušu." A práve Rural Studio predstavuje toto úsilie. 
Práca Rural Studia je dobre zdokumentovaná a ocenená mnohými vyznamenaniami nielen zo Spojených štátov ale z celého sveta. V roku 2001 bol Mockbee jeden z ôsmich ocenených cenou Mississippi Governor´s Award, za excelentnú architektúru. V roku 2000 sa stal jedným z ôsmich národných architektov vyznamenaných za environmentálne, sociálne a estetické prínosy, Smithsonian Cooper-Hewit National Design múzeom na White House Ceremony. Okrem iného, vynímajúc Auburnskú univerzitu, Mockbee vyučoval aj na Harvarde, Yale, Berkley a University Virginia.
V septembri 1998 bola Sambovi diagnostikovaná leukémia. Napriek tomu, že choroba ho položila na dno, vytrval pri poslaní Rural Studia a so svojimi študentmi začal experimentovať s recyklovanými výrobkami ako vyradenými skriňami a kobercami, čo bol potenciálny a lacný stavebný materiál. Po výraznom ba až zázračnom zotavení pokračoval v zbieraní cien a uznaní za jeho prácu, medzi inými aj Genius Grant od MacArthur Foundation. O tri roky neskôr ho však choroba opäť premohla. Dňa 30. decembra 2001 Samuel Mockbee zomrel na jej komplikácie. Prežila ho jeho žena a štyri deti, Margaret, Sarah Ann, Carol a Julius.
Dva roky po jeho smrti bol nominovaný na Zlatú medailu Amerického inštitútu architektov. V ten rok nebola udelená žiadna medaila, no Mockbee ju dostal už v ten nasledujúci.

</doc>
<doc id="188136" url="https://sk.wikipedia.org/wiki?curid=188136" title="Jurij Malenčenko">
Jurij Malenčenko



</doc>
<doc id="188138" url="https://sk.wikipedia.org/wiki?curid=188138" title="Saint-Saëns">
Saint-Saëns

Saint-Saëns môže byť:

</doc>
<doc id="188145" url="https://sk.wikipedia.org/wiki?curid=188145" title="Tolerančný patent">
Tolerančný patent

Tolerančný patent je dokument zo dňa 13. októbra 1781, ktorým cisár Jozef II. vyhlásil obmedzenú náboženskú slobodu a občiansku rovnoprávnosť pre stúpencov evanjelického, augsburského (luteránskeho), reformovaného helvétskeho (kalvínskeho) a pravoslávneho (ortodoxného) vyznania s rímskymi katolíkmi. Dôvodom bola najmä snaha podporiť hospodársky rozvoj krajiny využitím potenciálu aj stúpencov nekatolíckych náboženstiev. Týmto patentom sa prakticky skončila protireformácia v Habsburskej monarchii. 
Stúpenci týchto vyznaní mohli vlastniť majetok, venovať sa remeslám, stať sa občanmi miest, získať akademické hodnosti a zastávať verejné funkcie. Na chrámy týchto vyznaní sa zo začiatku vzťahovali určité obmedzenia ako zákaz vchodov z hlavnej ulice alebo námestia ale tie boli čoskoro zrušené. Avšak katolícke náboženstvo naďalej zostalo jediným verejným a štátnym náboženstvom. 
Táto problematika bola upravená celou sériou patentov a nariadení, ktoré upravovali problematiku tolerancie rozdielne pre rôzne krajiny monarchie. K patentu vznikol aj rad vykonávacích nariadení. Isté výnimky umožňujúce obmedzený výkon nekatolíckeho náboženstva v určitých miestach existovali už predtým (napr. v Sliezsku). Tolerančný patent sa nevzťahoval na Ašsko.
Patent bol platný od 13. a 27. októbra 1781 pre nemecké a české krajiny, od 25. októbra alebo 21. decembra 1781 pre Uhorsko, od 10. novembra 1781 pre Galíciu, od 12. novembra 1781 pre belgické provincie, od 30. mája 1782 pre Lombardsko. Medzi 6. novembrom a 9. decembrom 1781 začal platiť v Tirolsku.

</doc>
<doc id="188153" url="https://sk.wikipedia.org/wiki?curid=188153" title="Peggy Whitsonová">
Peggy Whitsonová

Peggy Annette Whitsonová (; * 9. február 1960) je americká biochemická výskumníčka a astronautka NASA. Svoju prvú kozmickú misiu uskutočnila v roku 2002, keď na palube Medzinárodnej vesmírnej stanice pôsobila ako členka piatej základnej posádky. Jej druhá misia odštartovala 10. októbra 2007. Na ISS pôsobila ako veliteľka 16. základnej posádky, čím sa stala prvou ženou, ktorá kedy velila ISS.
Na dvoch misiách vytvorila rekord vo výstupoch do otvoreného vesmíru ženou (celkovo 39 hodín a 44 minút), neskôr tento rekord prekonala Sunita Williamsová.
Po návrate z 288-dňovej misie v septembri 2017 strávila celkovo 665 dní vo vesmíre. Prekonala tak všetky astronautky a aj Američanov celkovo. Drží tiež rekord žien v počte výstupv do vesmíru (10) a je aj najstaršou ženou vo vesmíre.

</doc>
<doc id="188157" url="https://sk.wikipedia.org/wiki?curid=188157" title="Peggy A. Whitsonová">
Peggy A. Whitsonová



</doc>
<doc id="188158" url="https://sk.wikipedia.org/wiki?curid=188158" title="Peggy Whitson">
Peggy Whitson



</doc>
<doc id="188159" url="https://sk.wikipedia.org/wiki?curid=188159" title="Peggy A. Whitson">
Peggy A. Whitson



</doc>
<doc id="188160" url="https://sk.wikipedia.org/wiki?curid=188160" title="Peggy Annette Whitson">
Peggy Annette Whitson



</doc>
<doc id="188161" url="https://sk.wikipedia.org/wiki?curid=188161" title="Ignác Alpár">
Ignác Alpár

Ignác Alpár ( * 17. január 1855, Budapešť - † 27. apríl 1928, Zürich) bol uhorský architekt, predstaviteľ budapeštianskej neskorej eklektiky.
Biografia.
Mladosť a vysoká škola.
Narodil sa v Budapešti 17. januára 1855 pod menom Ignác Schöckl, ako druhé dieťa z ôsmich. Jeho matka Mária Eiselleová pochádza z remeselníckej rodiny Wünterbergovcov, otec Matej Schöckl bol majiteľom prvého stolárskeho závodu v Budapešti. Alpár sa po skončení základnej školy sa stal murárskym učňom. Od roku 1874 pracuje v ateliéri Alajosa Huszmanna, ktorý ho povzbudzuje aby pokračoval v štúdiách na Stavebnej akadémii v Berlíne. Alpár neváha a ešte v tom roku začína študovať na škole, ktorej študentom bol aj Richard Lucaea.
Práca.
Po skončení štúdií pracuje v rôznych berlínskych ateliéroch. V roku 1880 získa ocenenie tamojšieho stavebného spolku tzv. "Schinkelovu medailu". V tomto roku si pomaďarčil svoje meno na Alpára. V roku 1881 absolvuje dlhší študijný pobyt v Taliansku.
V rokoch 1882-1888 je asistentom Technickej univerzity v Budapešti. Tu sa zdokonaľuje v projektovaní občianskych budov a vo vypracovaní projektov. 
Tvorba.
Prvé jeho občianske budovy boli postavené v Rumunsku (Erdély). V roku 1889 za výstavbu kúpeľov "Herkules" získal ocenenie Františka Jozefa I. Ešte v tomto roku sa oženil s Antóniou Orthovou a získava zákazku na výstavbu kúpeľov v Szapáry. Do roku 1893 stavia školy, kostoly a nájomné byty v hlavnom meste, v Budapešti, v Sedmohradsku a na „Hornom Uhorsku“. V roku 1888 si otvoril vlastný ateliér, v budovách, ktoré sám navrhol. Jeho kariéra rýchlo a isto napredovala a dostal sa medzi vedúce osobnosti doby. Svedči o tom aj tá skutočnosť, že z 50 súťaží sa mu podarilo 22 vyhrať.
Významné obdobie jeho tvorby.
Najvýznamnejšie obdobie jeho tvorby sa viaže k miléniovým slávnostiam. Najväčším úspechom jeho tvorby bola výstavba budovy k príležitosti výstavy tisícročia uhorského štátu. Tu sa mu podarí spojiť štyri slohy románsky, gotický, renesanciu a barok. V tej dobe renesančné symboly sa obvykle považujú za symboly revolučnosti, zatiaľ čo gotika sa skôr spájala s reštauráciou porevolučného absolutizmu (po roku 1848). V budove (až do doby zbúrania, v roku 1899) dostalo miesto Poľnohospodárske múzeum. Na naliehanie ministra poľnohospodárstva, Darányiho a ostatných umelcov dostal poverenie na postavenie podobnej budovy. Nová stavba dostala meno „Vajdahunyadvár“ a 9. júna 1907 ju slávnostne odovzdal do užívania rakúsky cisár František Jozef I.
Tvorba na území Slovenska.
Na Slovensku sú známe jeho stavby v Bratislave ako napr.: Vinárska a vinohradnícka škola na Matuškovej ulici, Reálna škola na Zochovej ulici, ale aj Gymnázium v Liptovskom Mikuláši a v Trenčíne.
Reálna škola na Zochovej ulici.
Na stavbe Reálnej školy na Zochovej ulici Alpár použil redukované výrazné prvky. Na prelome 19. a 20. storočia architektov racionálne navrhovať, uprednostňovať účelné poslanie architektúry a bezdobý výraz, používať nové materiály a konštrukcií nútila doba.
Alpár pri stavbe gymnázia historizujúci ornament nahradil tehlovým dekórom a farebnými glazovanými obkladmi v pásoch. Celé priečelie je z neomietaného muriva, naddverné a nadokenné klenutia z tehál v kombinácií s omietaným hladkým murivom. Teda stavebné materiály a konštrukcie sa priznávali postupne, nezakrývali, tehly vytvárali nový geometrizujúci ornament.
V súčasnosti v budove sídli Hudobná a tanečná fakulta Vysokej školy múzických umení v Bratislave.
Evanjelické lýceum, Palisády.
V roku 1896 projektoval na Palisádach evanjelické lýceum, bohaté na nové motívy a zo zaujímavými orámovanými oblokmi.
Tvorba na území Maďarska.
Bol navrhovateľom rôznych veľkolepých občianskych stavieb ako nap. Rakúsko-Uhorská banka, Palác burzy, Budapeštianska obchodná banka, Maďarská národná banka, Poisťovňa Anker, Ministerstvo financií, Prvá Budapeštianska poisťovňa a Budova ministerstva vnútra.
Charakteristika jeho tvorby.
Alpárove rané diela majú znaky historizmu. Neskôr používa prvky z renesancie a z baroka. Na prelome storočia, na niektorých jeho stavbách, sa objavujú prvky secesie. Alpárova tvorba je bohatá. Realizoval celkovo 126 stavieb. Navrhoval viacero budov, vily, obytné budovy, školy, banky, poisťovne, kostoly, divadlá, radnice a aj kúpele.
Jeho celoživotnú tvorbu pripomína pamätná tabuľa umiestnená na stene nim postavenej známej historickej budovy „Vajdahunyadvár“ v Budapešti.

</doc>
<doc id="188162" url="https://sk.wikipedia.org/wiki?curid=188162" title="Alpár Ignácz">
Alpár Ignácz



</doc>
<doc id="188164" url="https://sk.wikipedia.org/wiki?curid=188164" title="Fotoelektrický efekt">
Fotoelektrický efekt



</doc>
<doc id="188165" url="https://sk.wikipedia.org/wiki?curid=188165" title="Kursalon (Piešťany)">
Kursalon (Piešťany)

Kursalon (známa aj ako Kúpeľná dvorana) je veľká jednoposchodová budova s dvoma átriami v mestskom parku oproti Grandhotelu Royal (dnes "Slovan") v Piešťanoch. Je to kultúrna pamiatka, architektom bol Ignác Alpár. Jednoposchodová budova s dvoma átriami situovaná v mestskom parku. Postavená v roku 1894 podľa plánov budapeštianskeho architekta Ignáca Alpára. Je zároveň najväčšou zachovalou pamiatkou z 19. storočia v Piešťanoch.
O stavbe.
Eklekticky poňatá stavba má štvorcový pôdorys s nádvorím. V kúpeľnej dvorane sa zachovala pozoruhodná štuková výzdoba ktorá má 350 m², a jej výška je 13 m. Nachádzali sa tu reštaurácie, hudobná sieň, kaviareň a na prvom poschodí izby pre hostí.
Využitie dnes.
V budove dnes sídli Balneologické múzeum Imricha Wintera, ktorého prvá expozícia tu bola inštalovaná už v roku 1928. 
Okrem múzea je v budove kultúrne a spoločenské centrum Apolin , reštaurácia a kancelárie niekoľkých firiem.
Literatúra.
 

</doc>
<doc id="188166" url="https://sk.wikipedia.org/wiki?curid=188166" title="Svetová výstava 1925">
Svetová výstava 1925

Exposition internationale des arts décoratifs et industriels modernes (doslova "Medzinárodná výstava modernej umeleckopriemyselnej výroby") bola náročná medzinárodná akcia, koncipovaná v roku 1912, ktorá sa mala konať v roku 1915, ale kvôli vypuknutiu prvej svetovej vojny sa o desať rokov oneskorila. Výstava z roku 1925 mala nadviazať na úspešnú Parížsku svetovú výstavu z roku 1900, ktorá potvrdila významný podiel Francúzska na vytváraní secesného slohu. Z jej názvu je prevzatý termín art deco.
Na výstave prišlo k zaujímavej konfrontácii vtedy česko-slovenskej výstavnej tvorby na medzinárodnom poli. Pavilón Josefa Gočára výborne obstál v silnej celosvetovej konkurencii. Pavilóny po architektonickej stránke boli prelomové – vystavovali exponát ako živú, neustále sa meniacu myšlienku. 
Ciele výstavy.
Výstava v roku 1925, usporiadaná pod záštitou vlády, si kládla za cieľ ukázať, že Francúzsko má stále vedúce postavenie v dizajne a výrobe kvalitných produktov dekoratívnych umení. Nepochybne mala takisto konkurovať úspechom nemeckých dizajnérov združených okolo vplyvnej organizácie Deutscher Werkbund, ktorá bola vytvorená s cieľom spojiť priemysel s dizajnom. V inštrukciách pre vystavujúcich sa jasne konštatovalo, že priame napodobovanie minulých slohov je prijateľné a preto sa všetci snažili byť pokiaľ možno moderní a používať abstraktné a štylizované formy. Parížska výstava z roku 1925 dosiahla svoj cieľ v tom, že potvrdila vedúce postavenie Francúzska v oboroch zameraných na výrobu luxusných predmetov a nového štýlu art deco, ktorý ju charakterizoval a tešil sa medzinárodnej obľube počas celých 30. rokov. 
Účastníci výstavy.
Výstavy sa zúčastnilo mnoho štátov, medzi nimi aj Spojené kráľovstvo, Taliansko, Turecko, Dánsko, Švajčiarsko, Grécko, Japonsko, Švédsko, Poľsko a Rakúsko. Dva štáty na seba upozornili svojou neprítomnosťou: Nemecko, ktoré sa nezúčastnilo z politických dôvodov a USA, ich vláda došla k záveru, že v tejto krajine nevznikli žiadne návrhy, ktoré by stáli za vystavenie a nebola ochotná sa zúčastniť. 
Francúzske pavilóny.
Výstava pokrývala veľkú plochu Paríža pozdĺž brehu Seiny. Štukové pavilóny a ďalšie dočasné stavby, v ktorých bolo vystavené dekoratívne umenie a bytové zariadenia, boli zlatým vrcholom výstavy. Medzi týmito stavbami dominovali pavilóny parížskych obchodných domov – Bon Marché, Printemps, Louvre a Galeries Lafayette. Každý z týchto obchodných domov poveril vytvorením svojich expozícií nejakého významného dekoratéra. Napríklad Maurice Dufrene vytvoril expozície Galeries Lafayette, umiestnené v honosnom pavilóne Maitrise, ktoré navrhli architekti Jean Hiriart, Georges Tribout a Georges Beau. Ďalšími významnými francúzskymi expozíciami boli Dom zberateľov (Hotel du Collectionneur) Jacques – Emila Ruhlmanna a študovňa v pavilóne francúzskeho veľvyslanectva, ktorú navrhol architekt Pierre Chareau.
Medzinárodné moderné expozície.
K pozoruhodným zahraničným expozíciám patril rakúsky pavilón, navrhnutý Josefom Hoffmanom, s interiérom, ktorý vytvoril Jozef Frank a sovietsky pavilón ruského architekta Konstantina Meľnikova. Pavilón nového ducha ("Pavil de l´Esprit Nouveau") architekta Le Corbusiera bol príkladom francúzskeho modernizmu, ktorý mal viac spoločného s funkcionalistickým prístupom nemeckých dizajnérov, inšpirovaným vekom strojov. Tento pavilón bol koncipovaný nie ako dekoratívna fantázia, ale ako modulárna jednotka, ktorú bolo možné opakovať a postaviť tak normalizovaný obytný blok.

</doc>
<doc id="188173" url="https://sk.wikipedia.org/wiki?curid=188173" title="Múzeum Tatranského národného parku">
Múzeum Tatranského národného parku

Múzeum Tatranského národného parku v Tatranskej Lomnici je kultúrno-vzdelávacím stánkom od roku 1969, teda už viac ako 50 rokov. Popudom na jeho vznik bola kandidatúra Tatier na MS 1970 v klasickom lyžovaní. Informuje návštevníkov o faune a flóre Vysokých Tatier, o ich geológii a geomorfológii. V minulosti však bolo aj sídlom Výskumnej stanice TANAP-u a Správy TANAP-u.
Budova múzea.
Autorom stavby je slovenský architekt z Humenného Pavol Merjavý, pre ktorého je toto dielo jedným z najvýznamnejších. V roku 1971 zaň získal Cenu Dušana Jurkoviča. Múzeum zaraďujeme k stavbám "slovenskej abstrahujúcej moderny". Napriek abstrakcii je vnímateľný vzťah s tatranskou prírodou.
Budova sa nachádza v blízkosti autobusovej stanice, kde v čase svojho vzniku tvorila priestorovú dominantu a na pozadí tatranských štítov dokonale korešponduje s prostredím (v súčasnosti toto jej postavenie degraduje blízky hotel). Hmota budovy pôsobí v celku monumentálnym dojmom, i keď nemožno hovoriť o veľkej stavbe. Môžeme tu pozorovať autorov príklon ku geometrickej schéme. Prvkom, ktorým okamžite upúta pozornosť, je tvarovo jednoduchá, sedlovou strechou zastrešená, trojuholníková hmota elegantne kombinovaná s horizontálnou hmotou zapustenou do prednej štítovej steny zo žulových okruhliakov, ktoré ju štruktúrujú. Objekt tak získava osobitý charakter. Nachádza sa na nej aj plastika akad. sochára Juraja Bartusza. 
Expozičná časť múzea je umiestnená práve v tejto hmote a je veľkoryso koncipovaná, čo umožňuje netradičné inštalovanie expozícií a zachováva si kamenný obklad aj v interiéri, kde je zaujímavo použitá v kombinácii s horizontálnym dreveným latovaním. V horizontálnej časti sa nachádza prednášková sála múzea so zaujímavým podhľadom z konárov a drevených lát. Posledným hmotovým prvkom je administratívna časť. Geometrická schéma sa objavuje aj na dlažbe pred samotným objektom, kde je vytvorená kompozícia z trojuholníkov rôznej farebnosti. V architektúre sú zakomponované aj ďalšie výtvarné diela akad. sochára Arpáda Račka a akad. maliara Jozefa Kornúcika.
Stavba má kombinovaný nosný systém so železobetónovými stĺpmi a prírodným kamenným výplňovým murivom, pričom v expozičnej hale múzea sú použité železobetónové nosníky. Zastrešená je pultovými strechami s falcovanou plechovou krytinou. Vstupná časť je zasklená s akcentovaným kubickým vstupom, ktorý je obložený travertínovými platňami. 
Budova je trojpodlažná s jedným podzemným podlažím, výstavná hala je otvorený priestor na výšku troch podlaží. Dispozičné usporiadanie je veľmi prehľadné a jednoduché. Zo vstupných priestorov sa dostávame do foyeru s recepciou. Na foyer je napojená expozičná hala múzea, kde je schodisko vedúce na galériu s ďalšími exponátmi. Administratívne priestory s kanceláriami a prednáškovou sálou pre 120 osôb sú taktiež prístupné z foyeru. Schodiskami je prístupné podzemné podlažie s depozitom, skladmi a kotolňou a druhé nadzemné podlažie kancelárií.

</doc>
<doc id="188177" url="https://sk.wikipedia.org/wiki?curid=188177" title="Usmerňovač">
Usmerňovač

Usmerňovač môže byť:

</doc>
<doc id="188178" url="https://sk.wikipedia.org/wiki?curid=188178" title="Múzeum TANAP-u">
Múzeum TANAP-u



</doc>
<doc id="188181" url="https://sk.wikipedia.org/wiki?curid=188181" title="Jakub Berend Bakema">
Jakub Berend Bakema



</doc>
<doc id="188183" url="https://sk.wikipedia.org/wiki?curid=188183" title="Jacob Bakema">
Jacob Bakema



</doc>
<doc id="188184" url="https://sk.wikipedia.org/wiki?curid=188184" title="Jaap Bakema">
Jaap Bakema



</doc>
<doc id="188185" url="https://sk.wikipedia.org/wiki?curid=188185" title="Jaap Berend Bakema">
Jaap Berend Bakema



</doc>
<doc id="188187" url="https://sk.wikipedia.org/wiki?curid=188187" title="Livovia">
Livovia



</doc>
<doc id="188188" url="https://sk.wikipedia.org/wiki?curid=188188" title="Daniel Michio Tani">
Daniel Michio Tani

Daniel Michio Tani (* 1. február 1961, Ridley Park, Pensylvánia) je americký inžinier a astronaut NASA. Ako svoje domovské mesto uvádza Lombard. Je ženatý s Jane Eganovou z írskeho Corku.

</doc>
<doc id="188189" url="https://sk.wikipedia.org/wiki?curid=188189" title="Daniel M. Tani">
Daniel M. Tani



</doc>
<doc id="188190" url="https://sk.wikipedia.org/wiki?curid=188190" title="Daniel Tani">
Daniel Tani



</doc>
<doc id="188191" url="https://sk.wikipedia.org/wiki?curid=188191" title="Bitka na Bielej hore">
Bitka na Bielej hore

Bitka na Bielej hore bola bitka 8. novembra 1620 medzi českými stavmi a katolíckou ligou v rámci českého stavovského povstania a tridsaťročnej vojny neďaleko Prahy. České vojsko v nej po krátkom boji podľahlo. Bitka trvala asi hodinu: pri skusmom útoku cisárskych vojsk sa povstalecké vojsko rozpadlo a rozutekalo. Český kráľ Fridrich Falcký deň po bitke opustil Prahu a utiekol zo zeme. Dôsledkom bola značná strata samostatnosti českých krajín až do roku 1918.
Vojsko českých protestantských stavov a ich spojencov na jeseň ustúpilo z Rakúska pred ofenzívou habsburských a ligistických vojsk. Pri Prahe sa tieto vojská zastavili a rozhodli sa postaviť nepriateľovi. Situácia v stavovskom vojsku však nebola ideálna. Jednotkám chýbali skúsení velitelia. Morálka žoldnierov, ktorí tvorili jadro armády a po chvatnom ústupe z Rakúska, keď mnohí nedostali vyplatený žold, bola na nízkej úrovni. Aj preto asi 5 000 stavovských žoldnierov na bojisko nedorazilo a bitku strávilo za bránami mesta, mnohí v pražských krčmách. Stavovskému vojsku o sile asi 21 000 velil Kristián I. Anhaltský.
Stavy sledujúce postup ligistických a cisárskych vojsk sa rozhodli postaviť na odpor pri západných hradbách Prahy, na vrchu Bílá hora. Ich vojsko bolo otočené čelom na severozápad, pričom svoje pravé krídlo opieralo o steny zverníka letohrádku Hvězda. Ľavé krídlo bolo posilnené delostrelectvom.
Ligistické a habsburské vojská sa priblížili k Prahe večer 7. novembra, v tej dobe už vojská stavov pripravovali obranu. Veliteľom asi 26 000 vojakov bol Charles de Buquoy. Veliteľ katolíckeho vojska v tej dobe vedel, že vojsko jeho nepriateľa sa zmieta v problémoch a vodca povstalcov Fridrich Falcký sa dostáva do politickej izolácie a jeho moc klesá. Aj preto de Buquoy aj von Tilly zvažovali, či nebude vhodnejšie stretnúť sa s nepriateľom až na jar.
Ráno 8. novembra 1620 stáli už vojská stavov pripravené na návrší Bielej hory a sledovali, ako sa zoskupujú ich nepriatelia. Maxmilián Bavorský, veliteľ ligistických vojsk navrhol na porade skusmo zaútočiť na stavovské ľavé krídlo. Dlhé váhanie katolíckych vojsk malo za následok, že Fridrich Falcký dokonca odišiel z bojiska na obed s anglickým veľvyslancom. Očakával totiž, že nepriateľ nebude riskovať útok na jeho výhodné postavenie a odtiahne. Okolo obeda však časť katolíckych vojsk zaútočila. Krátky boj trvajúci asi hodinu mal za následok lavínovitý ústup celého ľavého krídla stavov. Vojsko stavov sa tak rozpadlo a ustúpilo v zmätku do Prahy.
Hladký priebeh bitky zaskočil obe strany. Habsburské a ligistické vojsko si napriek víťazstvu nedovolilo vstúpiť do Prahy.

</doc>
<doc id="188193" url="https://sk.wikipedia.org/wiki?curid=188193" title="Spoločensky zodpovedné podnikanie">
Spoločensky zodpovedné podnikanie

Spoločensky zodpovedné podnikanie je koncept, v rámci ktorého sa podniky či organizácie snažia integrovať do svojich aktivít spoločenský záujem, pričom vychádzajú zo svojho vplyvu, ktorí majú na zainteresované subjekty (stakeholders). Medzi zainteresované subjekty patria zákazníci, zamestnanci, akcionári, subdodávatelia, miestna komunita, čiže všetci, ktorých sa aktivity danej spoločnosti akýmkoľvek spôsobom dotýkajú. Spoločenská zodpovednosť presahuje povinný legislatívny rámec a vzniká na dobrovoľnej báze. Výsledkom je zvýšenie kvality života zamestnancov, ich rodín ako aj miestnej komunity a spoločnosti v širšom meradle.
Právna legislatíva na Slovensku.
Slovenský právny systém v súčasnosti nerozlišuje pojem spoločensky zodpovedný podnik alebo benefičný podnik. S rastúcim morálnym aspektom nákupu to dáva priestor podnikom na greenwashing spotrebiteľa.
Slovensko preberá politiky a iniciatívy sociálnej a environmentálnej politiky podnikov od Európskej únie.
Greenwashing je termín anglického pôvodu zložený z termínu green (zelený, prenesene ekologický) a whitewashing (zastieranie či ospravedlňovanie nepriaznivých faktov za účelom zlepšenia verejnej mienky o sebe alebo téme. Oxfordský slovník definuje greenwashing ako dezinformáciu šírenú organizáciou za účelom prezentovať o sebe environmentálne zodpovedný verejný obraz.
Rozoznávanie spoločensky zodpovedných podnikov na Slovensku.
Na rozlišovanie skutočne spoločensky zodpovedných podnikov sú preto slovenskí spotrebitelia odkázaní na dôveryhodné externé spoločnosti, udeľujúce certifikáty za spoločensky zodpovednú podnikateľskú činnosť a misiu podniku.
Externé typy certifikácií spoločensky zodpovedného podnikania:

</doc>
<doc id="188198" url="https://sk.wikipedia.org/wiki?curid=188198" title="Celiakia">
Celiakia

Celiakia (iné názvy: primárny malabsorpčný syndróm, gluténová enteropatia, idiopatická steatorea, netropická sprue, Herterova–Heubnerova choroba, intestinálny infantilizmus) je systémová choroba u geneticky predisponovaných ľudí sprostredkovaná imunitnými reakciami, ktorá je spôsobená trvalou neznášanlivosťou imunitného systému voči gluténu (lepku) z pšenice a podobným prolamínov z raže a jačmeňa. Postihuje hlavne tenké črevo. Príčinou je abnormálna aktivácia vlastného imunitného systému tela, ktorý spôsobí poškodenie tenkého čreva, keď v ňom zaregistruje prítomnosť lepku. Tak ako v prípade alergie na určité látky telo proti nim vytvára protilátky, pretože ich chybne považuje za škodlivé, tak v prípade prítomnosti lepku v potrave telo produkuje protilátky proti gluténu. Toto ochorenie sa môže vyvinúť v akomkoľvek veku, viac u žien ako u mužov. Odhady frekvencie výskytu tejto choroby sa rôznia od 1:3 000 až po 1:100. V Európe výskyt, resp. diagnostikovanie rastie od juhu smerom na sever. Predpokladá sa, že veľká časť ľudí postihnutých celiakiou o tejto poruche nevie. Častou príčinou tejto choroby je aj genetická predispozícia.
V súčasnosti prebiehajú rôzne vedecké štúdie ako ju vyliečiť, ale zatiaľ to nie je možné. Jedinou účinnou liečbou je trvalé a dôsledné dodržiavanie bezlepkovej diéty (stravy).
Klasifikácia.
Diagnóza.
Diagnózu stanovuje odborný lekár - gastroenterológ na základe vyšetrenia krvi a následným gastroskopickým vyšetrením a endoskopiou tenkého čreva. Je dôležité, aby pacienti pred týmto vyšetrením neboli na bezlepkovej diéte. Hneď ako sa diagnóza potvrdí, pacient by mal okamžite prejsť na bezlepkovú stravu.
Vplyv dedičnosti.
Celiakia je z veľkej časti podmienená dedične. Je charakterizovaná ako polygénna choroba. Najlepšie charakterizovaný genetický rizikový faktor vzniku celiakie je kódovaný v oblasti hlavného histokompatibilného komplexu II (major histocompatibility complex II, MHC II) na 6. chromozóme. Táto oblasť kóduje stovky génov s imunologickou funkciou a spája sa s prejavmi chorôb sprostredkovanými imunitným systémom.
Najrizikovejšie varianty MHC II sú ľudský leukocytárny antigén HLA-DQ 2 a HLA-DQ8 (human leukocyte antigen, HLA). Molekuly HLA-DQ pozostávajú z dvoch podjednotiek, α a β. Tie sú kódované dvoma rôznymi génmi z oblasti MHC II. Okolo 90% pacientov nesie gény kódujúce variant HLA-DQ2, zvyšok variant HLA-DQ8.
Dlhý čas boli za rizikové genetické faktory celiakie považované len HLA-DQ 2 a HLA-DQ8 varianty MHC II. Avšak samotné varianty HLA-DQ neboli schopné zapríčiniť rozvoj choroby (v západných krajinách nesie jeden alebo oba rizikové varianty okolo 40% populácie, ale len u 1% sa vyvinie choroba). Nové postupy v genetike a celogenómové porovnávacie štúdie pomohli identifikovať okrem MHC II aj iné faktory (vplyv prostredia, genetické varianty génov iných než MHC II, epigenetika, mikrobiota, vírové infekcie).
Environmentálne faktory.
Na rozvoj celiakie môžu mať vplyv stravovacie návyky v prvých rokoch života a vírusové infekcie (zvýšená frekvencia infekcie rotavírmi má spojitosť so zvýšeným rizikom vzniku celiakie u detí). Kojenie a jeho dĺžka majú vplyv na črevné mikroprostredie. U celiatikov boli zistené zvýšené počty Gram-negatívnych baktérií a málo bifidobaktérií.
Priebeh.
Pri styku sliznice tenkého čreva s lepkom (gluténom) dochádza v tele k autoimunitnej reakcii, v priebehu ktorej je poškodzované tenké črevo. Lepok je zmes bielkovín, ktorý je súčasťou obilných zŕn (pšenica, jačmeň, raž, ovos) a pohánky (neobsahuje lepok, ale obsahuje zložky veľmi podobné gliadínu - prolamíny). Pohánka je navyše často kontaminovaná lepkom. Lepok tvorí asi 10% múky. Skladá sa z dvoch častí – z gliadínu a glutenínu; škodlivý z nich je gliadín.
U chorých je prítomná genetická porucha: chýba enzým, ktorý štiepi gliadín (ale je možný aj alergický mechanizmus – vrodená precitlivelosť na gliadín). Nahromadenie gliadínu pôsobí toxicky na bunky sliznice tenkého čreva. Vzniká porucha vstrebávania živín, neschopnosť využiť súčasti potravy pre organizmus, porucha pohyblivosti tenkého čreva a jeho dilatácia (rozšírenie). Súčasne je zvýšená priepustnosť sliznice tenkého čreva – do čreva sa z krvných kapilár vo veľkom množstve vylučuje voda, elektrolyty, bielkoviny a tuky.
Príznaky.
Hlavné príznaky pri tejto chorobe sú hnačka, chudnutie, celková slabosť, nafukovanie, žalúdočné kŕče, pocit tlaku v bruchu, zvýšená plynatosť čriev - flatulencia, zvýšené množstvo stolice (400 až 1 000 g), ktorá je riedka, svetlá, s vysokým obsahom tukov, kyslého zápachu, pláva na vode. Deti sú podvyživené, s veľkým, guľatým a lesklým bruškom, majú oneskorený rast a slabo priberajú na váhe. Vzniká anémia (chudokrvnosť), ktorá neodpovedá na liečbu podávaným železom, opuchy, výrazný deficit vitamínov (hlavne skupiny B), železa, kyseliny listovej. Oneskoruje sa pohlavný vývoj.
V dospelosti vidíme okrem už uvedených príznakov aj poruchy krvotvorby, krvácavé stavy, osteoporózu, zlomeniny kostí, u žien amenoreu a neplodnosť. Môže sa objaviť aj atrofia klkov, suchá koža, mäkké, lámavé nechty. Časté sú depresívne stavy.
U pacientov trpiacich touto chorobou je porušená bariéra sliznice tenkého čreva, cez sliznicu sa do tela dostávajú škodlivé látky, ktoré sú zdrojom imunitných reakcií, oslabuje sa imunitný systém. U pacientov je zvýšený výskyt nádorov (aj z dôvodov zníženej imunity).
Môže sa objavovať kombinácia viacerých príznakov alebo len jedného z nich.
Choroby spojené s celiakiou.
U pacientov sa častejšie vyskytujú niektoré choroby typicky spojené s celiakiou.
Kožná forma celiakie.
Dermatitis herpetiformis je chronické zápalové ochorenie kože. Prejavuje sa žihľavkou, pľuzgiermi, vznikajú erózie, odreniny a hyperpigmentácia. Je charakterizované depozitmi IgA na dermálnych papilách hlavne na lakťoch, kolenách, v závažnejších prípadoch na celom tele.
Liečba.
Najmä celiatici s genetickou predispozíciou nesmú prijímať lepok ani v minimálnom množstve, pretože to vedie k chronickému zápalu a atrofii – vymiznutiu klkov tenkého čreva. Sliznica tenkého čreva je u bežných ľudí vystlaná klkmi a mikroklkmi, ktoré zväčšujú povrch tenkého čreva a umožňujú vstrebávanie živín. U celiatikov sú tieto klky vyhladené a sliznica je poškodená. Práve preto je vstrebávanie živín, minerálov, vitamínov u celiatikov výrazne znížené, čo môže podporiť rozvoj iných ochorení ako napr. tetánia, anémia.
Ak celiatik dodržiava dôsledne bezlepkovú diétu, prejavy tohto ochorenia vymiznú. Vzhľad tenkého čreva je rovnaký ako u zdravého človeka, ale to neznamená, že pacient už netrpí celiakiou. Ak diétu pacient zanedbáva, môžu sa u neho vyskytnúť ochorenia ako rednutie kostí - osteoporóza, nádorové a neurologické ochorenia.
Bezlepková diéta je však obmedzujúca, preto je snaha o skúmanie alternatívnych prístupov liečby. Na základe ich mechanizmov účinku na rôzne molekulárne ciele zapojené v patogenéze celiakie sa pracuje s piatimi prístupmi:
Okrem toho sa hodnotí aj efektivita probiotík, terapia helmintom Necator americanus a iné.
Bezlepkové potraviny.
V súčasnosti sa nachádza v obchodoch množstvo potravín označovaných ako bezlepkové - so symbolom preškrtnutého klasu. Nie všetky bezlepkové potraviny sú označené týmto symbolom. Práve preto si celiatici musia kontrolovať zloženie potravín.
Najznámejší výrobcovia bezlepkových potravín sú: Mecom, Krásno, Novalim, Schär, Hamé, Helmans, Katány.

</doc>
<doc id="188199" url="https://sk.wikipedia.org/wiki?curid=188199" title="Derivát (chémia)">
Derivát (chémia)

Derivát alebo odvodená zlúčenina je zlúčenina, ktorá vznikla odvodením od inej zlúčniny, napríklad halogénderivát je zlúčenina halogénu a uhľovodíka. 

</doc>
<doc id="188200" url="https://sk.wikipedia.org/wiki?curid=188200" title="Sojuz 17">
Sojuz 17

Sojuz 17 () bol sovietsky pilotovaný kozmický let v rámci programu Sojuz. Vyniesol kozmonautov Georgija Grečka a Alexeja Gubareva na kozmickú stanicu Saľut 4 na dlhotrvajúci pobyt. 
Hlavné údaje o misii.
Pri vstupe do novej stanice našli vtipnú poznámku od jej staviteľov, ktorá hovorila: "Utrite si nohy!". Keď sa Sojuz 17 pripojil, stanica bola na neobyčajne vysokej kruhovej dráhe vo výške 350 km. Astrofyzika bola hlavnou súčasťou ich misie (z toho dôvodu bola taká veľká výška). Posádka objavila, že hlavné zrkadlo solárneho ďalekohľadu bolo zničené kvôli priamemu vystaveniu slnečnému žiareniu, keď zlyhal navádzací systém. Obnovili kryt zrkadla a napravili navádzanie ďalekohľadu pomocou stetoskopu, stopiek a signálov, ktoré vydávalo zrkadlo v jeho kryte. Experimenty uskutočnené na stanici boli väčšinou astronomického charakteru, ako pozorovania Slnka, Zeme a planét.

</doc>
<doc id="188204" url="https://sk.wikipedia.org/wiki?curid=188204" title="Ivona Kollárová">
Ivona Kollárová

Doc. Mgr. Ivona Kollárová, PhD. (1971, Nitra), historik, vysokoškolský pedagóg, súdny znalec v odvetví Starožitnosti - Historické písomnosti
Dielo.
2013.

</doc>
<doc id="188207" url="https://sk.wikipedia.org/wiki?curid=188207" title="Integrated Truss Structure">
Integrated Truss Structure

Integrated Truss Structure je štrukturálna chrbtica Medzinárodnej vesmírnej stanice. Ide o takmer 100 m dlhý nosník, ku ktorému sú pripevnené celkove 4 páry solárnych panelov s celkovým výkonom 110 kW (v súčasnosti 3 páry), radiátory termoregulačného systému, nepretlakové plošiny pre experimenty a ďalšie zariadenia.
V počiatočných plánoch pre stanicu Freedom bolo použitých množstvo rôznych návrhov pre hlavný nosník, všetky však boli zamýšľané ako samostatne vynášané diely, na ktoré by astronauti namontovali zariadenia až počas výstupov do otvoreného vesmíru. Po prehodnotení návrhov v roku 1991 NASA zvolila kratšie prefabrikované kusy, ktorých inštalácia je ľahšia.
Časti nosníka.
Z1.
Prvá časť nosníka, Z1, ktorá bola vynesená počas misie STS-92 v októbri 2000, sa používala ako dočasná ukotvovacia pozícia pre nosník P6 a solárne panely. Tie boli pripojené pri nasledujúcej misii STS-97. Časť Z1 stala prvou trvalou štruktúrou ISS, aj keď nie ako časť hlavného nosníka. Veľmi sa podobala trámu, preto bola dobrým základom pre budúce rozšírenie o hlavný nosník a kostru stanice. Obsahuje agregát CMG, elektrické vedenie, komunikačné zariadenia a dve plazmové kontaktory navrhnuté na neutralizáciu statickej elektrickej energie stanice. Nosník Z1 je nepretlakový, ale obsahuje dve prípojné miesta Common Berthing Mechanism pre ľahké pripojenie a dátovú komunikáciu. Na jedno miesto je pripojený modul Unity, na druhé bol dočasne pripojený PMA-3. V októbri 2007 bola časť P6 presunutá na konečnú pozíciu hneď za P5 a nosník Z1 teraz nespája žiadne elementy. Sú na ňom nainštalované iba gyroskopy, komunikačné zariadenie a plazmové kontaktory.
S0.
Nosník S0 (označovaný ako "Center Integrated Truss Assembly Starboard 0 Truss") formuje centrálnu chrbtovú kosť Medzinárodnej vesmírnej stanice. Bol pripevnený na vrchol laboratórneho modulu Destiny počas misie STS-110 v apríli 2002. S0 privádza energiu k pretlakovým modulom stanice a odvádza teplo z modulov k nosníkom S1 a P1 Trusses. Nosník S0 nie je pripevnený k stanici, ale je spojený štyrmi modulmi k nosníkovej štruktúre stanice.
P1, S1.
Nosníky P1 a S1 (označované ako "Port and Starboard Side Thermal Radiator Trusses") sú pripojené k nosníku S0 a disponujú vozíkmi na prenos Canadarm2 a astronautov k pracovným miestam okolo vesmírnej stanice. Na každom sú pripevnené tri radiátory termoregulačného systému, cez ktoré preteká 290 kg amoniaku. Nosník S1 bol vynesený letom STS-112 v októbri 2002 a nosník P1 letom STS-113 v novembri 2002. Podrobný návrh, testy a výroba oboch nosníkov bola pridelená firme McDonnell Douglas (teraz Boeing) v Huntington Beach, Kalifornia. Prvé časti sa vyrobili v roku 1996. O tri roky neskôr bol dodaný prvý nosník.
P2, S2.
Nosníky P2 a S2 boli v pôvodnom pláne stanice Freedom plánované pre uloženie raketových motorov. Keďže ruské časti stanice tiež poskytujú túto funkciu, miesto pre motory nebolo nutné, a tak ho z plánov Medzinárodnej vesmírnej stanice vypustili. Časti P2 a S2 boli teda zrušené.
P3/P4, S3/S4.
Nosníky P3/P4 boli pripojené na nosník P1 počas misie STS-115 raketoplánu "Atlantis", ktorá odštartovala 9. septembra 2006. P3 a P4 spolu obsahujú pár solárnych panelov, termoregulačný radiátor, rotačný mechanizmus, ktorý dovoľuje pohybovať solárnymi panelmi a spája oba nosníky. Po inštalácii cez tento mechanizmus neprechádzala energia, takže vygenerovaná elektrina zo solárnych panelov bola použitá iba v segmente P4 a nie pre zvyšok stanice. Následne v decembri 2006 bolo počas misie STS-116 vykonané celkové prekáblovanie stanice, aby bolo možné využiť aj túto energiu. Nosníky S3/S4 -- zrkadlový obraz nosníkov P3/P4 -- boli vynesené 11. júna 2007 počas letu STS-117 takisto raketoplánom "Atlantis" a pripojené na nosník S1.
Hlavné podsystémy častí P3 a S3 zahŕňajú "Segment-to-Segment Attach System" (SSAS), Solar Alpha Rotary Joint (SARJ) a "Unpressurized Cargo Carrier Attach System" (UCCAS). Primárnou funkciou P3 je poskytovať mechanické, energetické a dátové rozhranie k nákladu pripojenému k dvom platformám UCCAS; otáčať solárne panely za Slnkom pomocou SARJ; poskytnúť dopravné a pracovné miesta pre Mobile Transporter. Základnú štruktúru nosníkov P3/S3 tvoria hexagonálne hliníkové dielce, štyri priečky a šesť dlhých nosníkov rámu. Nosník S3 má tiež miesta pre EXPRESS Logistics Carrier, prvý bol vynesený v roku 2009 Atlantisom pri misii STS-129.
Hlavnými podsystémami častí fotovoltaických modulov P4 a S4 (PVM) zahňrňajú dva solárne panely (SAW), Fotovoltaické radiátory (PVR), "Alpha Joint Interface Structure" (AJIS), "Modified Rocketdyne Truss Attachment System" (MRTAS) a "Beta Gimbal Assembly" (BGA).
P5, S5.
Prepojovacie nosníky P5 a S5 podporujú nosníky P6 resp. S6. Dĺžka nosníkov P3/P4 a S3/S4 bola obmedzená nákladovým priestorom raketoplánu, takže tieto krátke časti boli potrebné na predĺženie nosníka. P5 bol inštalovaný 12. decembra 2006 počas prvého výstupu do otvoreného vesmíru misie STS-116. S5 bol na obežnú dráhu vynesený misiou STS-118 a inštalovaný 11. augusta 2007.
P6, S6.
Nosník P6 bol druhý segment, ktorý bol nainštalovaný, pretože sú na ňom veľké solárne panely (SAW), ktoré generujú podstatnú časť elektrickej energie pre stanicu. Bol rozvinutý skôr ako SAW na nosníku P4. Pôvodne bol pripojený k nosníku Z1 a svoje panely rozvinul počas misie STS-97, ale neskôr boli panely na dvakrát zrolované naspäť, aby sa uvoľnilo miesto pre solárne panely na nosníkoch P4 a S4, a to počas misií STS-116 a STS-117. Počas letu STS-120 bol P6 odpojený od Z1, presunutý na nosník P5, znovu spojazdnené fotovoltaické radiátory a rozvinuté solárne panely. Jeden z panelov (2B) bol rozvinutý úspešne, kým druhý (4B) sa počas rozvinutia roztrhol a operácia musela byť prerušená, keď bol rozvinutý na asi 80 %. Po oprave sa ho podarilo rozvinúť na plnú dĺžku. Misia STS-119 pripojila nosník S6 na nosník S5 a rozvinula štvrtý a posledný pár solárny panelov a radiátorov.
Podsystémy nosníkov.
Solárne panely.
Hlavným zdrojom energie pre Medzinárodnú vesmírnu stanicu sú tri zo štyroch veľkých amerických fotovoltaických panelov, ktoré sa v súčasnosti na stanici nachádzajú, niekedy označované ako "Solar Array Wings" (SAW). Prvý pár je pripojený k nosníkovému segmentu P6, ktorý bol pripojený k nosníku Z1 v roku 2000 počas misie STS-97. V novembri 2007 počas misie STS-120 bol presunutý na konečnú pozíciu na nosníku P5. Druhý pár bol vynesený a inštalovaný v septembri 2006 počas misie STS-115, ale neposkytoval energiu až kým posádka misie STS-116 v decembri 2006 neprekáblovala elektrické vedenie na stanici. Tretí pár bol inštalovaný misiou STS-117 v júni 2007. Vynesenie a inštalácia posledného páru prebehla počas misie STS-119 v marci 2009. Viac solárnych panelov malo byť inštalovaných na ruskej Science Power Platform, ale tie boli zrušené.
Každý solárny panel je 34 m dlhý a 12 m široký a je schopný generovať skoro 32,8 kW DC energie. Je rozdelený na dve fotovoltaické plochy s inštalačným stožiarom uprostred. Každá plocha obsahuje 16 400 kremíkových fotovoltaických článkov, zoskupených do 82 aktívnych panelov, každý s 200 článkami. Každý článok má plochu 8 cm², na ktorej je 4 100 diód.
Každý panel bol pri vynesení zložený ako akordeón. Na obežnej dráhe sa panely pomocou stožiara uprostred rozvinuli do plnej dĺžky. Na otáčanie panelov za Slnkom sa používa zariadenia známe ako "Beta Gimbal Assembly" (BGA).
Solar Alpha Rotary Joint.
Solar Alpha Rotary Joint (SARJ) je hlavné rotačné zariadenia, ktoré umožňuje solárnym panelom sledovať Slnko; v normálnej prevádzke sa zariadenie počas jedného obehu otočí o 360° (pozri aj Night Glider mode). Jeden SARJ je umiestnený medzi nosníkmi P3 a P4 a druhý medzi nosníkmi S3 a S4. Ak sú v prevádzke, tak sa pomaly otáčajú, čím umožňujú solárnym panelom byť stále natočené na Slnko. Každý SARJ má priemer približne 3 m, hmotnosť 1130 kg a môže sa neprerušovane otáčať pomocou ložiska a servoriadenia. Cez Utility Transfer Assembly (UTA), ktorý sa nachádza vo vnútri SARJ prúdi všetka vygenerovaná elektrická energia z panelov. Uchopenie SARJ umožňuje neprerušovaný prenos dát a energie. SARJ bol navrhnutý, skonštruovaný a testovaný firmou Lockheed Martin a jej dodávateľmi.
Elektrické vedenie a uskladnenie.
Jednotka Sequential Shunt Unit (SSU) slúži na reguláciu zozbieranej energie zo solárnych panelov počas insolácie - času, keď na slnečné panely dopadá slnečné svetlo. Séria 82 vodiacich káblov vedie od solárnych panelov priamo do SSU. Riadenie výstupov každého kábla reguluje množstvo prenesenej energie. Nastavenie výstupného napätia je riadené počítačom umiestneným na IEA a v normálnych podmienkach je nastavené na 140 voltov. SSU má prepäťovú ochranu udržujúcu výstupné napätie pod 200 V DC, čo je maximum pre všetky operačné podmienky. Táto energia sa prenáša cez BMRRM do DCSU umiestnenej v IEA. Rozmery SSU sú 81,3 × 50,8 × 30,5 cm a hmotnosť 84 kg.
Systém na uskladnenie elektrickej energie pozostáva z dobíjaco-vybíjacej jednotky (BCDU) a dvoch batériových agregátov.
BCDU má dvojitú funkciu. Nabíja batériové agregáty počas insolácie a odvádza energiu z batériového agregátu (cez DCSU) počas noci. BCDU ma kapacitu nabíjania 8,4 kW a vybíjania 6,6 kW. Tiež monitoruje stav batérií a chráni pred výpadkami energie. Riadi ju počítač v IEA.
Každý batériový agregát pozostáva z 38 ľahkých Ni-H článkov a pridruženého mechanického a elektrického zariadenia. Má kapacitu 81 A·h a 4 kW·h. Táto energia je vedená do zariadení stanice cez BCDU resp. DCSU. Batérie majú plánovanú životnosť 6,5 roka a vydržia 38 000 cyklov nabitie/vybitie s 35 % stratou výkonu. Každá batéria má rozmery 101 × 91,4 × 45,7 cm a hmotnosť 170 kg.
Externé odkazy.
[[Kategória:Medzinárodná vesmírna stanica]]

</doc>
<doc id="188211" url="https://sk.wikipedia.org/wiki?curid=188211" title="Primárny malabsorpčný syndróm">
Primárny malabsorpčný syndróm



</doc>
<doc id="188212" url="https://sk.wikipedia.org/wiki?curid=188212" title="Gluténová enteropatia">
Gluténová enteropatia



</doc>
<doc id="188213" url="https://sk.wikipedia.org/wiki?curid=188213" title="Idiopatická steatorea">
Idiopatická steatorea



</doc>
<doc id="188214" url="https://sk.wikipedia.org/wiki?curid=188214" title="Netropická sprue">
Netropická sprue



</doc>
<doc id="188215" url="https://sk.wikipedia.org/wiki?curid=188215" title="Flygility">
Flygility

Flygility je kynologický šport, ktorý je kombináciou flyballu a agility. Je to vlastne flyball, ale s tým rozdielom, že pes neskáče iba cez štyri rovnaké prekážky, ale musí prekonať aj prekážky, ktoré sa vyskytujú v agility. Tento šport môžu vykonávať rôzne plemená psov, rôzneho veku. Súťažia medzi sebou tímy (ako vo flyballu) na dvoch dráhach. Dráha pozostáva z prekážok (nie vždy sú všetky prekážky využívané) ako - fly box, skokové prekážky, kruh, ďaleký skok, šikmá stena (áčko), slalom, pevný tunel, atď.. 
Tímy.
Existujú rôzne možnosti ako zostaviť tím, podľa počtu dvojíc (človek a pes):
Pred štartom musí byť načrtnuté rozostavenie a musí byť k dispozícii účastníkom. Po rozostavaní dráhy si môže každý psovod a každý pes vyskúšať dráhu mimo súťaž.
Štart.
Na začiatku dráhy sa pripraví 1 pes z každého družstva, pričom dráhy a tými sú dve.
Rozhodca vydá povel a pes vybieha na trať. Prekoná všetky prekážky, vystrelí si loptičku a s úlovkom v papuli beží späť, opäť cez prekážky. Keď je v kontakte časťou svojho tela za štartovou / cieľovou čiarou (vo vzduchu, či na zemi) pustí loptičku za čiaru a v tom momente vybehne ďalší pes z jeho družstva. Ktoré družstvo má loptičky skôr, víťazí.
Zdroj.
Tento článok je kombináciou prekladu z Wellington Hurricanines 

</doc>
<doc id="188216" url="https://sk.wikipedia.org/wiki?curid=188216" title="Herterova–Heubnerova choroba">
Herterova–Heubnerova choroba



</doc>
<doc id="188217" url="https://sk.wikipedia.org/wiki?curid=188217" title="Intestinálny infantilizmus">
Intestinálny infantilizmus



</doc>
<doc id="188218" url="https://sk.wikipedia.org/wiki?curid=188218" title="Derivát">
Derivát

Derivát môže byť:

</doc>
<doc id="188219" url="https://sk.wikipedia.org/wiki?curid=188219" title="Odvodená zlúčenina">
Odvodená zlúčenina



</doc>
<doc id="188221" url="https://sk.wikipedia.org/wiki?curid=188221" title="Salmiak">
Salmiak

Salmiak je minerál kryštalizujúci v kubickej sústave, chemicky chlorid amónny - NH4Cl.
Charakteristika.
Salmiak, keďže je rozpustný vo vode, tak sa v kryštalickej forme vyskytuje zriedkavejšie, často sa sa v prírode nachádza v podobe nátekov, povlakov a kvapľov. Je to priehľadný minerál bielej farby so skleným leskom.
Vznik.
Salmiak sa často vyskytuje v blízkosti aktívnych sopiek, kde sa zráža zo sopečných plynov, unikajúcich z fumarol. Iný, pomerne častý výskyt salmiaku je v uhoľných slojoch a haldách.

</doc>
<doc id="188228" url="https://sk.wikipedia.org/wiki?curid=188228" title="Kynologický šport">
Kynologický šport

Kynologický šport alebo psí šport je šport so psom. Pomocou nich môže majiteľ so psom precvičovať napr. šikovnosť, obratnosť, atď. Psy berú tieto športy ako zábavu, ale aj ako možnosť predviesť sa. Niektorí ľudia sa venujú týmto športom aj profesionálne, na rôznych medzinárodných súťažiach si porovnávajú schopnosti svojich zverencov, ale taktiež aj svoje trénerské schopnosti.
Medzi kynologické športy patrí:

</doc>
<doc id="188231" url="https://sk.wikipedia.org/wiki?curid=188231" title="Pasívny">
Pasívny



</doc>
<doc id="188233" url="https://sk.wikipedia.org/wiki?curid=188233" title="Pasivita">
Pasivita



</doc>
<doc id="188235" url="https://sk.wikipedia.org/wiki?curid=188235" title="Jednofarebnosť">
Jednofarebnosť

Jednofarebnosť alebo monochromatickosť je 

</doc>
<doc id="188236" url="https://sk.wikipedia.org/wiki?curid=188236" title="Monochromatický">
Monochromatický



</doc>
<doc id="188237" url="https://sk.wikipedia.org/wiki?curid=188237" title="Jednofarebný">
Jednofarebný



</doc>
<doc id="188240" url="https://sk.wikipedia.org/wiki?curid=188240" title="Tlač">
Tlač

Tlač môže byť:

</doc>
<doc id="188242" url="https://sk.wikipedia.org/wiki?curid=188242" title="Bezpečnostná rada Slovenskej republiky">
Bezpečnostná rada Slovenskej republiky

Bezpečnostná rada Slovenskej republiky (skratka BR SR) je stály poradný orgán vlády SR zriadený čl. 8 ústavného zákona č. 227/2002 Z. z. o bezpečnosti štátu v čase vojny, vojnového stavu, výnimočného stavu a núdzového stavu, ktorý je určený na koordináciu a riadenie činností v oblasti zabezpečovania bezpečnosti štátu. Nahradil Radu obrany štátu, ktorá bola ustanovená na základe ústavného zákona Federálneho zhromaždenia Československej socialistickej republiky č. 10/1969 Zb. o Rade obrany štátu, ktorý ostal v účinnosti do 30. apríla 2002.
Okrem BR SR sa zriaďujú aj bezpečnostné rady jednotlivých krajov a okresov.
Štruktúra a organizácia.
Personálne zloženie.
BR SR má deväť členov, pričom jej predsedom je predseda vlády SR, podpredsedom podpredseda vlády SR poverený predsedom BR SR a ďalšími členmi sú minister obrany SR, minister vnútra SR, minister financií SR a minister zahraničných vecí a európskych záležitostí SR. Ďalších členov Bezpečnostnej rady vymenúva a odvoláva prezident SR na návrh predsedu vlády SR (najneskôr do 48 hodín). Členovia BR SR sú pri výkone funkcie nezastupiteľní.
Organizačná štruktúra.
BR SR na prípravu a plnenie svojich úloh zriaďuje najmä tieto výbory:
Úlohy spojené s činnosťou BR SR zabezpečuje kancelária, ktorá je súčasťou organizačnej štruktúry Úradu vlády Slovenskej republiky, pričom riaditeľa kancelárie vymenúva a odvoláva predseda BR SR.
Zásady činnosti.
Štatút BR SR, úlohy jej kancelárie a rokovacie poriadky výborov schvaľuje vláda SR. BR SR rozhoduje v zbore, pričom na prijatie uznesenia je potrebný súhlas nadpolovičnej väčšiny všetkých jej členov.
Ak vláda SR opätovne začne vykonávať svoju činnosť, na prvej schôdzi po obnovení činnosti schváli alebo zruší uznesenie BR SR. Ak vláda uznesenie neschváli alebo ak zruší uznesenie prijaté BR SR, takéto uznesenie stráca platnosť.
Právomoci prezidenta SR.
Prezident SR má vo vzťahu k BR SR právo:
Činnosť v čase mieru.
V mieri sa podieľa na vytváraní a realizácii bezpečnostného systému SR, plnení medzinárodných záväzkov v oblasti bezpečnosti, vyhodnocuje bezpečnostnú situáciu na Slovensku a vo svete; pripravuje pre vládu SR návrhy opatrení na zachovávanie bezpečnosti SR, na predchádzanie krízovým situáciám, ako aj návrhy na riešenie vzniknutej krízovej situácie.
Činnosť v čase vojny, vojnového stavu alebo výnimočného stavu.
Ak je v čase vojny, vojnového stavu alebo výnimočného stavu znemožnená činnosť vlády SR, vykonáva jej ústavné právomoci až do obnovenia činnosti BR SR s výnimkou rozhodovania o programe vlády a jeho plnení, o požiadaní o vyslovenie dôvery a o udelení amnestie vo veciach priestupkov.

</doc>
<doc id="188243" url="https://sk.wikipedia.org/wiki?curid=188243" title="Bezpečnostná rada SR">
Bezpečnostná rada SR



</doc>
<doc id="188248" url="https://sk.wikipedia.org/wiki?curid=188248" title="Svätá zvrhlosť">
Svätá zvrhlosť

Svätá zvrhlosť je prvý oficiálny album slovenskej thrash metalovej skupiny Majster Kat, ktorý v októbri 2007 vydalo hudobné vydavateľstvo Panda Music.
Informácie o albume.
Album "Svätá zvrhlosť" je debutom skupiny Majster Kat. Je zbierkou typických thrash metalových skladieb. Obsahuje dvanásť piesní naspievaných v slovenskom jazyku, ktoré sa, ako už samotný názov albumu napovedá, tematicky zameriavajú najmä na absurditu inkvizičného obdobia a neľudskosť vojnových konfliktov.
Album je zaujímavý svojou rôznorodosťou. Striedajú sa v ňom rýchle thrashové skladby s množstvom melodických pasáží s atmosférickou inštrumentálnou hudbou skladieb, v ktorých je využitý zvuk akustických gitár. Bol nahrávaný štúdiu "Midnight Scream", vo Veľkých Stracinách (okr. Veľký Krtíš) v máji 2007. Koncom októbra 2007 ho vydalo české hudobné vydavateľstvo Panda Music. Edícia obsahuje lisované CD, s farebným bookletom s fotkami a textami. Celkový čas nahrávok je približne 55 minút.
V časopise Rock Planet sa album "Svätá zvrhlosť" umiestnil na 5.mieste v ankete o najlepší slovenský a český album roku 2007.

</doc>
<doc id="188250" url="https://sk.wikipedia.org/wiki?curid=188250" title="Majster Kat (hudobná skupina)">
Majster Kat (hudobná skupina)

Majster Kat je slovenská thrash metalová hudobná skupina z Bratislavy.
História.
Formovanie.
Skupina Majster Kat sa sformovala v roku 2001 na ruinách starších kapiel. Vtedy sa spevák Slymák s gitaristom Gabom (ex Pantokrator, ex Galadriel) zhodli v myšlienke založiť spoločnú kapelu, ktorá by tvorila thrash metalovú hudbu, ktorá bola ich srdcu najbližšia. Od myšlienky sa prešlo k činu, a k spomínanej dvojici sa pridal bubeník Slížo, ktorý v skupine hral približne polroka. Kapelu však musel z rodinných a pracovných dôvodov opustiť a tak bola skupina opäť bez bubeníka. Počas obdobia so Slížom za bicími kapela spravila niekoľko vydarených skladieb, ktoré sa však niesli v žánrovo odlišnom duchu ako neskoršia tvorba skupiny, a po príchode ďalších členov do kapely, sa v ich hraní už nepokračovalo. 
Kapela sa začala obzerať po novom bubeníkovi, ktorého našla v pomerne krátkom čase. Plnohodnotnou náhradou za Slíža sa stal Sigi (ex Mortal Infected), ktorý bol v tom čase práve na voľnej nohe a tak ponuku hrať v kapele ochotne prijal. V tejto trojici skupina fungovala približne 2 – 3 mesiace, počas ktorých skúšala aj niekoľko adeptov na post ďalšieho gitaristu. Situácia sa zmenila, keď bol oslovený Los, (hral aj s Paľom Drapákom, Legion of Doomed Lands), či by to do kapely neprišiel vyskúšať. Nakoniec v kapele zotrval a začala sa éra tvorby nových skladieb a starostlivá vyše ročná príprava na koncertovanie. Počas tohto obdobia skupina takisto hľadala aj človeka na neobsadený post basgitaristu, čo však v tom období bolo iniciatívou aj mnohých ďalších kapiel, takže prvé roky skupina cvičila a neskôr aj koncertovala bez basáka. 
Koncertné vystúpenia.
Po zložení a nacvičení dostatočného množstva vlastných skladieb skupina Majster Kat začala koncertovať, sústredila sa najmä na koncertovanie mimo Bratislavy. V apríli 2004 dostáva Majster Kat ponuku na vystúpenie na najväčšom slovenskom čisto metalovom festivale "More Than Fest". V júli kapela vystúpila na "Corgoň Rock Feste" v Trnavej Hore. 
V auguste 2004 skupina Majster Kat konečne po vyše dvojročnom hľadaní našla basgitaristu, ktorým sa stal Tapyr z thrashmetalovej skupiny Charon, ktorý kapele svojou hudobnou orientáciou aj povahou doslova "„sadol“". Kapela už konečne bola v kompletnej zostave. 
Od septembra 2004 do mája 2005 kapela Majster Kat prešla miernou stagnáciou a odohrala len niekoľko koncertov. Celá táto smutnejšia etapa vyvrcholila odchodom gitaristu Gaba z kapely. 
V júli 2005 kapela vystúpila na 4.Metal Feste, Trnavá Hora a v septembri na druhom pokračovaní bratislavského "Extrém Festu". Po preskúšaní viacerých adeptov sa náhradou za Gaba na poste gitaristu stal Lukáš (ex Hard On), ktorý do kapely prišiel koncom roku 2005.
Dňa 31. marca 2006 sa za účasti českej legendárnej kapely V.A.R. uskutočnil bratislavsky koncert, ktorý bol zaznamenaný aj na DVD nosiči: Majster Kat - Naživo v Bratislave. 
Po takmer štyroch rokoch kapelu po vzájomnej diskusii opúšťa aj bubeník Sigi. Novým bubeníkom sa stal Bubonix, Losov ex-spoluhráč z kapely Legion Of Doomed Lands.
Obdobie po debutovom albume "Svätá zvrhlosť" prinieslo kapele mnoho koncertných príležitostí, kedy vystúpovala po boku kapiel ako Tankard, Hirax, Suicidal Angels, Death Angel, Omen, Debustrol...
V roku 2010 prichádza vystúpenie na Topfeste, ale zároveň aj následna stagnácia, ktorá pretrváva takmer dva roky a vrcholí Bubonixovým odchodom. Bubonix ostal pre všetkých členov nielen dobrým kamarátom, ale aj človekom, ktorý kapele pomáha aj po svojom odchode.
V marci 2012 zasadá na bubenícku stoličku skúsený muzikant Peter, ktorý sa svojou hrou rýchlo adaptuje a posúva pomyselné mantinely, vďaka čomu je kapela schopná začať pracovať na novom albume. 
V marci 2014 kapele po dlhých siedmych rokoch vychádza druhý album s názvom "Memento..." a na jeho propagáciu skupina odohrá sériu koncertov po Česku, Slovensku a Poľsku. V septembri 2014 je album symbolicky pokrstený na koncerte, ktorý sa kapela rozhodla odohrať pred domácim bratislavským publikom spoločne s dvoma spriatelenými metalovými skupinami a krstnými otcami albumu sa tentokrát stali samotní fanúšikovia skupiny z publika.
Debutový album.
Počas mája 2007 kapela Majster Kat nahrala svoj debutový 12 skladbový album s názvom "Svätá zvrhlosť", ktorý v októbri 2007 vychádza v českom vydavateľstve Panda Music a krstným otcom albumu sa stal spevák Kollinss z českej thrash metalovej stálice Debustrol. Album slavil úspechy nie len na pôde českej a slovenskej scény, ale aj v mnohých zahranicných recenziach. V rebríčku albumov, zostavovaný časopisom Rock Planet, sa "Svätá Zvrhlosť" umiestnila na 5. mieste. 
Druhý album.
Po siedmych rokoch od vydania debutového albumu, vychádza kapele v marci 2014 druhý album, ktorý nesie názov "Memento..." a vychádza pod hlavičkou českého nezávislého vydavateľa Support Underground. Albumu sa v rôznych slovenských a zahraničných recenziách opäť dostáva mnoho pozitívnych ohlasov a uznaní, z cudziny prichádzajú aj ponuky na jeho vydanie v iných formátoch než CD.

</doc>
<doc id="188279" url="https://sk.wikipedia.org/wiki?curid=188279" title="MSS">
MSS

MSS môže byť skratka:

</doc>
<doc id="188280" url="https://sk.wikipedia.org/wiki?curid=188280" title="Canadarm2">
Canadarm2



</doc>
<doc id="188284" url="https://sk.wikipedia.org/wiki?curid=188284" title="Slnečná granulácia">
Slnečná granulácia

Slnečná granulácia alebo len granulácia je zrnitosť slnečnej fotosféry spôsobená vrcholkami konvektívnych prúdov – granulami. Granuly sú bubliny horúceho, čiastočne ionizovaného plynu, ktoré sú vztlakovou silou vynášané k viditeľnému povrchu Slnka. Pokračovaním granúl sú chromosférické útvary nazývané spikuly.
Veľkosť granúl je okolo (750 až ), pri pohľade zo Zeme sa nám javia ako útvary s uhlovou veľkosťou 1" až 2". Majú nepravidelný, často mnohouholníkový tvar. Vzdialenosť medzi okrajmi granúl sa pohybuje okolo . Keďže je ich teplota priemerne o 200 stupňov vyššia ako teplota okolitej fotosféry, pozorujeme ich ako jasnejšie útvary na pozadí tmavšieho intergranulárneho priestoru. Slnečná granulácia má turbulentný charakter. Pohyb granúl je ovplyvňovaný pohybmi väčších celkov, "mesogranúl" a "supergranúl". Počet granúl rýchlo vzrastá so zmenšujúcou sa veľkosťou. V miestach s magnetickým poľom je veľkých granúl menej a pohyby v granulácii sú iné ako v pokojných oblastiach. Životnosť granúl je okolo 8 až 20 minút.
Pohyb granúl.
Granuly začínajú na dne konvektívnej zóny, vystupujú až na dno fotosféry, kde začínajú expandovať, vyžiaria svoju energiu a vychladnú. Po vyžiarení sú granuly tmavé a rýchlo klesajú na dno konvektívnej zóny. Tam sa zahrejú a začnú opäť stúpať hore. Rýchlosť výstupných prúdov je okolo 5 až /s. Niektoré granuly sa prudko rozpínajú a utvoria prstenec, ktorý sa do 10 minút rozpadne. Takéto granuly sa nazývajú "explodujúce granuly".
Supergranuly.
Dopplerovské merania rýchlosti na viditeľnom povrchu Slnka ukázali oveľa väčšie štruktúry ako bežné granuly – supergranuly. Priemer supergranúl je 30-tisíc až 35-tisíc kilometrov a ich životnosť je až niekoľko dní. Pôvod majú hlboko v konvektívnej zóne Slnka. V supergranule tečie plazma horizontálne z jej stredu smerom k okraju a z okraja klesá ochladená na dno konvektívnej zóny. V miestach, kde sa stretávajú okraje troch supergranúl sa často objavujú skupiny slnečných škvŕn. Medzi supergranulami je zvýšená koncentrácia magnetického poľa, ktorá vytvára obrazec nazývaný "chromosférická sieť".
Referencie.
Slnečná granulácia – suh.sk

</doc>
<doc id="188285" url="https://sk.wikipedia.org/wiki?curid=188285" title="Jozef Horák">
Jozef Horák

Jozef Horák, pseudonymy Ivan Mráz, Ján Adam, Ján Adamov, Jožo H. Tepliansky (* 30. január 1907, Banská Štiavnica-Štefultov, Slovensko – † 11. jún 1974, Prešov, Slovensko) bol slovenský prozaik, dramatik, básnik, redaktor, literárny teoretik, zostavovateľ čítaniek a učebníc, autor literatúry pre deti a mládež, kultúrny a osvetový pracovník.
Životopis.
Narodil sa v rodine baníka Jána Horáka a jeho manželky Kataríny ako jedno z ich štyroch detí. Jeho otec zomrel v roku 1914 v 1. svetovej vojne a o rodinu sa starala len matka, ktorá zomrela v roku 1923. Študoval na gymnáziu v Banskej Štiavnici, neskôr v učiteľskom ústave. Pôsobil ako učiteľ v Teplej, v rokoch 1946 – 1948 pôsobil ako ľudovýchovný referent v Matici slovenskej v Martine, kde bol tiež redaktorom detského časopisu Slniečko a redigoval edície Most a Kvety. Po odchode z Matice slovenskej pôsobil od roku 1953 ako riaditeľ na škole v Svätom Antone, neskôr v Podsitnianskej a v rokoch 1964 – 1967 v Banskej Štiavnici. Zomrel 11. júna 1974 v Prešove, no pochovaný je v Banskej Štiavnici.
Tvorba.
Jeho beletristické diela čerpali z banskoštiavnického prostredia, odkiaľ pochádzal. Napísal takmer štyri desiatky knižiek. Debutoval v roku 1927 básňou "Ecce!" v regionálnom periodiku Hlasy spod Sitna, zbierkou povestí "Sitniansky vartár".

</doc>
<doc id="188292" url="https://sk.wikipedia.org/wiki?curid=188292" title="San Salvador (mesto, Salvádor)">
San Salvador (mesto, Salvádor)



</doc>
<doc id="188297" url="https://sk.wikipedia.org/wiki?curid=188297" title="Preťahovanie lanom (kynológia)">
Preťahovanie lanom (kynológia)

Preťahovanie lanom v kynológii je šport, kedy sa dva psi preťahujú o hrubé lano (aby sa dalo dobre držať v zuboch). Lano býva dlhé cca 1m. Každý pes je priputaný aby sa súperi v bojovej nálade navzájom nenapadli. Prehráva ten, kto sa prvý vzdá a opustí bojisko. Je to zaujímavé, divácky atraktívne predstavenie.

</doc>
<doc id="188298" url="https://sk.wikipedia.org/wiki?curid=188298" title="Hang time">
Hang time

Hang time je kynologický šport. Ide o výdrž na zavesenej návnade. Návnada je umiestnená v základnej výške cca. 1,5 metra. Potom čo sa pes zachytí na návnade začne sa merať, ako dlho sa na návnade udrží. Často to bývajú rekordné časy. Tento šport je podobný high jumpu, ale pri hang time ide o čas, nie o výšku skoku.

</doc>
<doc id="188299" url="https://sk.wikipedia.org/wiki?curid=188299" title="Vysoký výskok">
Vysoký výskok

Vysoký výskok nazývaný aj High jump je kynologický šport. Vo vysokom skoku ide o čo najvyšší výskok na zavesenú návnadu. Vyhráva pes, ktorý vyskočí najvyššie, zachytí návnadu a udrží sa na nej najmenej 5 sekúnd. V tomto športe je riziko vážnejších zranení (hlavne u jednotlivcov s horšou priestorovou orientáciou) a preto treba dbať na bezpečnosť. 

</doc>
<doc id="188301" url="https://sk.wikipedia.org/wiki?curid=188301" title="Mondioring">
Mondioring

Mondioring je kynologický výcvik psa v súlade s medzinárodným skúšobným postup (Mondio – Ring).
Výcvik na základe tohoto postupu sa svojím charakterom približuje k športovému výcviku. Hlavnou časťou je výcvik základov poslušnosti (čo je rovnaké ako u iných výcvikov), ale významnou a nezvyčajnou časťou sú cviky obrany, ktoré sú divácky veľmi atraktívne. Pri nich sa musí postaviť pes proti figurantovi, zadržať ho, pričom pri zadržaní musí prekonať niekoľko komplikovaných prekážok.

</doc>
<doc id="188302" url="https://sk.wikipedia.org/wiki?curid=188302" title="Triatlon (kynológia)">
Triatlon (kynológia)

V kynologických športoch ide o prekonanie niekoľkokilometrovej dráhy psom spolu s psovodom (plávaním, behom a na bicykli). Súťaže sú rozdelené na kategórie, napríklad podľa veľkosti, či veku psa. Vyhodnocuje sa čas potrebný na prekonanie dráhy.

</doc>
<doc id="188303" url="https://sk.wikipedia.org/wiki?curid=188303" title="Agility cross">
Agility cross

V agility cross ide o tímové prekonávanie prekážok na označených dráhach v prírodných terénoch (park, les, lúka, atď.). Prekážky môžu byť umelé, alebo tiež z prírodného materiálu. Najčastejšie bývajú rozostavené na štyroch úsekoch, pričom každý úsek má vlastného rozhodcu. Pravidlá tohto športu sa vo väčšej miere podobajú pravidlám agility. 

</doc>
<doc id="188304" url="https://sk.wikipedia.org/wiki?curid=188304" title="Rollpulka">
Rollpulka

Rollpulka je kynologický šport veľmi podobný pulke, až na to že pulku (sánky člnkovitého tvaru) nahradil dvojkolesový vozík. Pes v primeranom postroji ťahá vozík, pričom je prenasledovaný psovodom (beh, na bicykli, atď.). Psovod zo začiatku len psa nasleduje, no neskôr sa pomocou lana pripojí za vozík. Rollpulka je dnes už málo využívaná, len ako tréning, alebo pri turistike, no málokedy na súťažiach (nahradila ju pulka). 

</doc>
<doc id="188305" url="https://sk.wikipedia.org/wiki?curid=188305" title="Tuarangisaurus">
Tuarangisaurus

Tuarangisaurus je vyhynutý rod plesiosaurov z čeľade Elasmosauridae ktorý žil v spodnej kriede na území Nového Zélandu. Zahŕňa 1 druh, "Tuarangisaurus keyesi" (Wiffen &amp; Moisley, 1986).
Bol opísaný na základe lebky, niekoľkých stavcov a niekoľkých kostí mladých jedincov. Mal podľa odhadov dĺžku 8 metrov a živil sa rybami.
Meno "Tuarangisaurus" je zložené z 2 slov: Maorijského slova "tuarangi", čo znamená "dávny" a gréckeho slova "sauros", čiže "jašter". V preklade znamená toto meno "dávny jašter".

</doc>
<doc id="188307" url="https://sk.wikipedia.org/wiki?curid=188307" title="Erb Banskej Štiavnice">
Erb Banskej Štiavnice

Erb Banskej Štiavnice je po Ostrihomskej pečati druhý najstarší erb v Uhorsku, aj vo svete. Na erbe je znázornené mestské opevnenie zakončené cimburím, v strede s vysokou gotickou vežou a bránou. V ľavom hornom rohu je čakan, v pravom hornom rohu sa nachádza motyka, v dolnej tretine môžeme vidieť dve kladivká, z čoho jedno je bez rukoväte. Z výzoru erbu môžeme uhádnuť, že zobrazuje baníctvo.
Erb Banskej Štiavnice bol vyhotovený o niekoľko storočí skôr ako erb Bratislavy. Pre včasné používanie erbu, ktorý bol vyhotovený v trinástom storočí, bola vydaná erbová listina až oveľa neskôr, v roku 1496 Vladislavom II., čím Banskej Štiavnici dovolil používať červený vosk. 

</doc>
<doc id="188309" url="https://sk.wikipedia.org/wiki?curid=188309" title="Álvaro Joaquim de Melo Siza Vieira">
Álvaro Joaquim de Melo Siza Vieira



</doc>
<doc id="188319" url="https://sk.wikipedia.org/wiki?curid=188319" title="Marián Tkáč">
Marián Tkáč

Ing. Marián Tkáč Ph.D. (* 25. september 1949, Čičava) bol od 19. novembra 2010 do 11. novembra 2017 predseda Matice slovenskej.
Život.
Vzdelaním ekonóm (1972 Ing. ekonómie na Vysokej škole ekonomickej v Bratislave, 1981 CSc., od r. 2005 PhD.).
Postupne pracoval na Mestskej finančnej správe Bratislava (1972 – 1974), na Ministerstve financií (1972 – 1990), kde bol od 19. januára 1990 do 30. júna 1992 námestníkom ministra, v Štátnej banke československej (viceguvernér pre Slovensko od 22. októbra 1992 do 31. decembra 1992).
Bol členom grémií, ktoré pripravovali vznik Národnej banky Slovenska, a od 1. januára 1993 do 29. júla 1993 ju riadil vo funkcii viceguvernéra povereného jej riadením. Viceguvernérom NBS bol do 11. apríla 1994. Od mája 1995 pripravoval systém poistenia vkladov na Slovensku, odvtedy je vedúcim archívu Národnej banky Slovenska, ktorú zastupuje v Európskej asociácii pre bankovú a finančnú históriu (EABH) so sídlom vo Frankfurte. Ako viceguvernér ŠBČS bol ideovým autorom slovenských bankoviek a mincí platných v rokoch 1993 – 2009.
V 90. rokoch 20. storočia sa angažoval za vznik samostaného Slovenska v rámci Kongresu slovenskej inteligencie a iniciatívy 61 krokov k slovenskej identite. Bol členom komisií Federálneho zhromaždenia a Slovenskej národnej rady na prípravu federálnej ústavy (čo sa nezrealizovalo) a Ústavy Slovenskej republiky. Od roku 2008 je členom Rady Slovenskej televízie a od novembra 2010 predsedom Matice slovenskej.
Od roku 2005 je členom Predstavenstva Spolku slovenských spisovateľov ako autor kníh literatúry faktu: "Národ bez peňazí", "S vlastnou peňaženkou", "Národ a peniaze", "Mali sme bankárov?", "Tak vznikala Hornouhorská banka Tatra", "Hospodárske súvislosti slovenskej štátnosti", "Šesťdesiatjeden krokov k slovenskej identite", "Slovník nárečia slovenského zemplínske z Čičavy", "Kniha o Čičave", "Synovia a otcovia", "Stále o tom istom", "Bratislavské banky". Napísal 4 beletristické diela: "Zemplínske nebo", "Veľký sen", "Vôňa peňazí" a "Zemplínske nebo – druhá epocha" (2009). Okrem toho je autorom skrípt (Dejiny hospodárstva – stručný prehľad a Dejiny peňazí) a štyroch rozhlasových hier v rámci seriálu Slovenské rody: "V tieni šibeníc" o rode Daxnerovcov, "Podpis na dolári" o rode Bosákovcov, "V znamení leva" o rode Turzovcov a "Neznámy Petőfi" o rode Petrovičovcov. Napísal okolo 1 000 článkov publicistického charakteru, venovaných financiám, bankovníctvu a histórii.
Do vedenia Matice slovenskej bol zvolený v prvom kole jej valného zhromaždenia v Martine 19. novembra 2010. Účastníkom zhromaždenia predstavil svoj Národný program obrody Matice slovenskej.
Kontroverzie.
Plagiátorstvo.
Od školského roka 2002/2003 externe prednášal dejiny hospodárstva a dejiny peňazí na Ekonomickej univerzite v Bratislave (EU). Autor blogu Radostná veda na blog.etrend.sk si v zápisnici vedenia EU všimol informáciu rektora o liste prof. Ing. Václava Průchu, CSc., z Vysokej školy ekonomickej v Prahe. Prof. Průcha informoval rektora o Tkáčovom plagiátorstve skrípt, ktoré vydal s dvoma spoluautormi. Predstavitelia univerzity a fakulty na listy prof. Průchu nereagovali až do februára 2008, keď autor blogu požiadal zúčastnené strany o stanovisko k prípadu. Vo februári 2008 dekan Národohospodárskej fakulty ukončil spoluprácu univerzity s Tkáčom. Tkáč mal totiž používať skriptá, ktoré obsahovali prácu iných autorov. Pôvodní autori síce boli na zozname použitej literatúry, ale Tkáčove skriptá neobsahovali priame citácie, pričom vety prebral doslova alebo so zmenou niektorých slov. Rektor univerzity Rudolf Sivák vydal ku kauze stanovisko, v ktorom sa píše: „Podľa dostupných informácií Ing. Tkáč nepostupoval pri písaní skrípt (...) v súlade s autorským zákonom a s jeho konaním nesúhlasíme.“ Na Tkáčove skriptá upozornil blog. Jeho autor podľa SME „"odhaduje, že z tých 160 strán Tkáčových skrípt, ktoré sa venujú obdobiu 19. a 20. storočia pokrytom v pôvodných skriptách, sa zhodujú alebo je mierne obmenených približne 70 percent strán.“" Článok SME pritom upozorňuje, že študenti Ekonomickej univerzity sú trestaní už v prípade 20% – 25% zhody.
Spolupráca s ŠtB.
Marián Tkáč mal v minulosti spolupracovať so Štátnou bezpečnosťou. Ako upozorňuje denník SME, Tkáčovo lustračné osvedčenie zverejnené na vlastnej webovej stránke je čisté, Tkáč však nespomína, že jeho meno bolo zapísané nesprávne. Podľa informácií z archívu Ústavu pamäti národa mal Tkáč byť od októbra 1987 kandidátom spolupráce pod krycím menom Riman a od októbra 1988 agentom ŠtB pod krycím menom Krajan. ŠtB ho mala získať na základe fotografie s vtedajším pápežom v Ríme, ktorá bola nájdená na fare zavraždeného kňaza Štefana Poláka. Tkáč bol v tom čase vysokým úradníkom na ministerstve financií. Zdrojom SME bol aj Milan Žitný, ktorý pracoval v nezávislej komisii pri Federálnom ministerstve vnútra a ktorý sa Tkáčovmu prípadu venoval aj novinársky. Podľa spisu bol Tkáč od roku 1979 členom KSČ a „"od roku 1983 členom výboru ZO KSS na MF“". Podľa Žitného bolo praxou do ŠtB neverbovať členov KSČ. "„Evidentne to súviselo s tým, že bol pre nich spravodajsky zaujímavý ako zdroj informácií z ministerstva financií, ako aj z prostredia slovenských katolíkov a duchovenstva, kde sa Tkáč pohyboval,"" ozrejmil Žitný. Tkáčov spis obsahoval jeho informovanie o dianí na ministerstve financií vrátane tvorby štátneho rozpočtu, ale aj rodinkárstvu medzi zamestnancami.
Je ženatý a má 4 deti: Luciu (1977), Mariána (1979), Kristínu (1996) a Andreja (1997). Manželka – Dagmar Vanečková.

</doc>
<doc id="188321" url="https://sk.wikipedia.org/wiki?curid=188321" title="Solar Alpha Rotary Joint">
Solar Alpha Rotary Joint



</doc>
<doc id="188322" url="https://sk.wikipedia.org/wiki?curid=188322" title="SARJ">
SARJ



</doc>
<doc id="188324" url="https://sk.wikipedia.org/wiki?curid=188324" title="Zoznam jazykov">
Zoznam jazykov

Zoznam jazykov nachádzajúcich sa v ISO 639-1 (uvedený je neoficiálny preklad do slovenčiny; štandard neobsahuje všetky známe jazyky sveta):

</doc>
<doc id="188326" url="https://sk.wikipedia.org/wiki?curid=188326" title="Lostprophets">
Lostprophets

Lostprophets bola britská rocková/alternatívno-metalová (spočiatku nu metalová) kapela, ktorú v roku 1997 založili spevák skupiny Ian Watkins a basgitarista Mike Lewis v meste Pontypridd neďaleko mesta Cardiff vo Walese v Spojenom kráľovstve. Obaja hrali v tej dobe tiež v kapele "Public Disturbance" (Watkins na bicie a Lewis na gitaru, obaja tiež túto kapelu neskôr opustili). Kapela nahrala niekoľko demo-CD (žiadne z nich nebolo komerčne vydané) a päť radových albumov. 
V októbri 2013 kapela ukončila činnosť kvôli Watkinsovej vážnej kriminálnej činnosti (dokázaná pedofília). Bývalí členovia skupiny pokračujú ďalej pod názvom No Devotion.
História.
K zakladajúcim členom sa pripojili bubeník Mike Chiplin a sólový gitarista Lee Gaze. Skupina v takomto zložení odohrala množstvo koncertov v južnom Walese, ešte pod pôvodným názvom Lozt Prophetz, ale bez väčšieho úspechu. Názov kapely vznikol z názvu ilegálnej skladby skupiny Duran Duran, ktorá bola odohraná v roku 1988 na koncerte v Taliansku.
Ich prvé demo s názvom "Here Comes the Party" obsahovalo prvky ska a rapu. Kapela nahrala ďalšie dva demoalbumy - "Para Todas las Putas Celosas" a "The Fake Sound of Progress" (po podpise zmluvy s Visible noise). Prvé tri skladby z ich tretieho demo albumu boli vydané tiež na ich debutovom albume (dve skladby pod iným názvom). Mnohé zo skladieb na ich prvých demo albumoch sú inšpirované filmami a videohrami, napríklad "Shinobi vs. Dragon Ninja" je odkazom na videohry Shinobi a Bad Dudes vs. Dragon Ninja a song "Kobrakai" je prešmykovačka slova „Cobra Kai“ z filmu Karate Kid.
Ich experimenty so zvukom upútali vydavateľov časopisu Kerrang, ktorí kapele ponúkli vystupovanie v Londýne. Časopis Metal Hammer Magazine ohodnotil album "Para Todas las Putas Celosas" ako jeden z najlepších, keď získal hodnotenie 10/10. Od roku 1999 kapela pracovala s novým členom Stuartom Richardsonom, ktorý sa stal basgitaristom na novom materiále. Lewis prešiel na sprievodnú gitaru.
V nasledujúcom roku sa kapela premenovala na Lostprophets a pridal sa k nim DJ Stepzak.
Prvý štúdiový album kapely s názvom "Thefakesoundofprogress" bol pôvodne nahraný ako demo, ale po jeho úspechu u niekoľkých producentov, boli tri skladby remastrované a album bol doplnený ďalšími skladbami a nahraný v Columbia Records. Album bol ocenený zlatou platňou (#44 UK chart). Medzitým Sepzaka nahradil Jamie Oliver (klávesy a sprievodný spev), ktorý hrá na remastrovanej verzii albumu.
O dva roky neskôr bola vydaná ďalšia platňa s názvom "Start Something". Album zaznamenal svetový úspech a stal sa populárny aj ďaleko za hranicami Spojeného kráľovstva. Najväčší úspech zaznamenal v Spojených štátoch. Po turné k tomuto albumu Chiplin skupinu opustil.
Tretí album "Liberation Transmission", vydaný 26. júna 2006, sa okamžite dostal do prvej dvadsiatky najúspešnejších britských albumov. Bicie na albume nahrával Josh Freese (hoci pôvodne kapela chcela Travisa Barkera) a novým členom sa stal Ilan Rubin (ten sám hral na albume v dvoch piesňach, "Everybody's Screaming!!!" a "For All These Times Son, For All These Times").
Rubin síce nahrával bicie k nasledujúcemu albumu The Betrayed, na následnom turné ho však nahradil Luke Johnson. V Spojených Štátoch tento album nevyšiel.
Svoj posledný album Weapons vydali Lostprophets u Epic Records (všetky predchádzajúce albumy vydali pod Visible Noise Records). Album vyšiel v roku 2012. Koncom toho roku bol Watkins obvinený zo zneužívania detí. Skupina sa vyjadrila, že je tým šokovaná a následne prerušila všetky aktivity. Začiatkom októbra 2013 po dlhom zvažovaní činnosť definitévne ukončila. 
Bývalí členovia (s výnimkou Watkinsa) začali v apríli 2014 pracovať na novej hudbe. Ako producent im pomáha bývalý spevák skupiny Thursday, Geoff Rickly. Ten ich novú tvorbu popísal ako „niečo medzi Joy Division, The Cure a New Order“ a tiež prehlásil, že „ak si niekto zaslúži druhú šancu, tak sú to oni. Vzalo im to ich životy.“.
V júni bol oznámený názov novej skupiny - No Devotion. Skupina zároveň zverejnila svoje prvé piesne, „Stay“ a „Eyeshadow“.
Diskografia.
Single.
Kapela natočila videoklip ku každému singlu a k piesni „Jesus Walks“ (z albumu Weapons). Natáčal sa tiež klip k piesni „Somedays“, ten ale nebol pre Watkisovo zatknutie nikdy dokončený.
Pozn.: Piesne „I Don't Know“ (z albumu "Stars Something") a „The New Transmission“ (z "Liberation Transmission") neboli oficiálnymi singlami, ale vysielali sa v rádiu.

</doc>
<doc id="188327" url="https://sk.wikipedia.org/wiki?curid=188327" title="Britské veľvyslanectvo v Berlíne">
Britské veľvyslanectvo v Berlíne

Britské veľvyslanectvo Berlín (), () je diplomatická misia Spojeného kráľovstva na území Nemecka. Súčasným veľvyslancom (2015) je Sir Simon McDonald.
Budova veľvyslanectva Spojeného kráľovstva nachádzajúca sa na Wilhelmstraße 70 – 71 v blízkosti hotela Adlon v Berlíne. 
Dejiny budovy.
Pôvodná stavba nachádzajúca sa na Wilhelmstraße 70 je známa ako "Palais Strousberg", navrhnutá Augustom Orthom, ktorá bola vybudovaná v roku 1868 magnátom železníc Bethelom Henry Strousbergom. Wilhelmstrasse bola od začiatku historickým centrom vlády v Nemecku. Pôvodná ambasáda tu stála od 1875 – 1939. No keď sa prerušili diplomatické vzťahy po vypuknutí prvej svetovej vojny r. 1919, bola budova vyprázdnená. V tomto období budova prežila rozsiahly požiar. Obnovenie nastalo v r. 1920 keď sa stal novým veľvyslancom Edgar Vincent d'Abernon. S príchodom 2. svetovej vojny boli vzťahy opäť prerušené. Budova počas vojny podliehala spojeneckému bombardovaniu, až nakoniec v roku 1950 bola zničená. Ale nárok na pozemok aj tak zostal vo vlastníctve Spojeného kráľovstva. V období rokov 1949 – 1991 bolo britské veľvyslanectvo premiestnene do Bonnu- hlavného mesta Spolkovej republiky Nemecko.
Po mnohých hlasovaniach a opätovnom obnovení vzťahov sa v r 1991 rozhodla nemecká vláda premiestniť miesto britského úradu z Bonu spať do Berlína. Po tomto historickom rozhodnutí sa spoločne s britskou vládou dohodlo o opätovne umiestnenie ambasády na predvojnové miesto na Wilhelmstraße. V rokoch 1994 – 95 usporiadalo spoločenstvo súťaž na výber architekta novej budovy, ktorú jednoznačne vyhral Michael Wilford s partnermi (britskou firmou so silným pôsobením v Nemecku). Základy boli rozbité 29. júna, 1998 a nová budova bola slávnostne otvorená dna 18. júla 2000 kráľovnou Alžbeta II.
Nová budova.
Základnou ideou bolo vybudovať na pôvodnom mieste ambasády: „"ambasádu pre nové milénium".“ Hlavnou myšlienkou stavby novej ambasády je odrážanie povahy modernej Británie, jej vitalita a dynamickosť, jej osobitý štýl a zmysel pre zábavu a otvorenosť britskej spoločnosti. Cieľom bolo vytvorenie modernej a otvorenej stavby, ktorá charakterizuje ich vynikajúci vzťah s Nemeckom. Budova má poskytovať presnejší a modernejší obraz Británie. Britské veľvyslanectvo je prvé a doteraz aj jediné veľvyslanectvo v Nemecku, ktoré bolo postavene za pomoci súkromnej finančnej iniciatívy.
Exteriér.
Dizajn a štruktúra Wilforda bola vybraná práve preto, lebo spĺňala všetky kritéria Britov, ktorý chceli vytvoriť stavbu, ktorá je vzrušujúca, stávkujúca, štýlová a otvorená ale takisto aj stavbu ktorá je praktická a poskytne zázemie pre riadenie modernej diplomacie a zvlášť verejnej diplomacie v Berlíne. S jeho inovačným dizajnom, nové britské veľvyslanectvo v Berlíne vytvára významný rys Wilhelmstrasse. Architekt za pomoci použitia skla a svetla dáva návštevníkom dojem prezentačných a každodenných funkcii celej stavby. Budova novej britskej ambasády ma 6 podlaží, ktoré tvorí približne . Projekt obsahuje nádvorie so zimnou záhradou cez ktorú prechádza denné svetlo do srdca stavby a poskytuje vetranie pre všetky kancelárie.
Interiér.
Myšlienka otvorenosti je prenesená aj do interiéru kde diplomati už nepracujú za pevne uzavretými dverami. Ich práca má dnes predstavovať ich zem, Spojene kráľovstvo, otvorené k širokému publiku ako je len možné. Dôležitým prvkom nového veľvyslanectva je prístupnosť pre verejnosť. Verejne prístupné plochy sú využívané pre rôzne príležitosti ako napr. na privítanie, diskusie, konferencie, výstavy a koncerty.
Anglický dub ("Quercus robur").
Je živý strom, ktorý je vystavený na nádvorí nového britského veľvyslanectva. Dub bol pestovaný v škôlke "Lorenz von Ehren" v Hamburgu a je starý okolo 50 rokov. Strom predstavuje spomienku na Dereka Fatchetta, ministra zahraničných vecí. Je približne 12 m vysoký a 8 m široký. Kmeň ma priemer okolo 90 cm. Dub naznačuje symbol súvislosti, združovania starých a nový a nápadný kontrast medzi prírodou a ľudským výtvorom. Architekt stavby, Michael Wilford, porovnal krásu nepravidelného a jedinečného tvaru stromu pod berlínskou oblohou s otvoreným nádvorím tvoreným ostrými, rovnými oceľovými konštrukciami nesúcimi priehľadnú strechu zimnej záhrady. 
Umelecké prvky.
Viacerí britskí umelci boli poverení vládnou zbierkou umenia vytvoriť umelecké prvky na novej stavbe britského veľvyslanectva v Berlíne.

</doc>
<doc id="188334" url="https://sk.wikipedia.org/wiki?curid=188334" title="Britské veľvyslanectvo Berlín">
Britské veľvyslanectvo Berlín



</doc>
<doc id="188337" url="https://sk.wikipedia.org/wiki?curid=188337" title="Tuarangisaurus keyesi">
Tuarangisaurus keyesi



</doc>
<doc id="188343" url="https://sk.wikipedia.org/wiki?curid=188343" title="Endre Szőnyi">
Endre Szőnyi

Endre Lipót Szőnyi alebo Andrej Leopold Szőnyi, narodený ako Endre Lipót Zapletal (* 13. október 1885, Jászberény – † 23. august 1968, Bratislava) bol slovenský architekt. Patrí medzi osobnosti slovenskej architektúry, ktorý svojou tvorbou a veľkým dielom značne prispel k vývoju hmotnej kultúry Slovenska.
Biografia.
Detstvo a štúdiá.
Narodil sa ako prvý z dvoch synov z Moravy pochádzajúceho Jozefa Zapletala a Emílie, rod. Reichovej.
V rokoch 18911901 absolvoval základné a stredoškolské vzdelanie. Otca – štátneho finančného úradníka často prekladali, preto ľudovú školu vychodil v maďarskom Monore, meštiansku v Budapešti a na obchodnej akadémii študoval v Bratislave.
Neskôr sa ho ujali strýko s tetou, bezdetní a hlavne solventní manželia žijúci vo Švajčiarsku. Preto v rokoch 19051905 študoval vysnívanú architektúru vo Winterthure a po získaní diplomu istý čas pracoval v zürišských projekčných kanceláriách. Strýko, sám staviteľ, ktorý mal projekčnú kanceláriu v Brne, rozpoznal jeho schopnosti a umožnil mu vzdelávať sa aj v Paríži, kde v rokoch 19101914 absolvoval študijný a pracovný pobyt. Študoval dejiny umenia.
I. svetová vojna v jeho živote.
V roku 1914 odišiel ilegálne z Paríža s dokumentmi svojho priateľa maliara W. Gimmyho, pretože mu ako rakúsko-uhorskému štátnemu príslušníkovi hrozilo internovanie. Cez prvú svetovú vojnu bojoval v Taliansku, kde bol zranený a na tieto následky trpel až do smrti. Po vojne mu udelili aj Rytierský kríž.
Kariéra.
V roku 1918 si s povolením úradov zmenil aj meno, zo Zapletala sa stal Szőnyi. Zložil v Budapešti predpísanú stavebnú skúšku a v Bratislave spolu si s Franzom Wimmerom otvorili projektovú kanceláriu. Svoje mimoriadne vzdelanie a skúsenosti uplatňoval v praxi. Významným ťažiskom Szőnyiho tvorby, okrem Bratislavy, boli najmä Piešťany, kde sú realizované mnohé jeho pozoruhodné diela. Vyprojektoval tu mnohé priemyselné, sociálne, obytné i administratívne budovy.
Szőnyi nebol len architektom. Bol dušou bratislavského umeleckého spolku Pressburger Kunstverein, redaktorom a vydavateľom časopisu pre umenie a architektúru FORUM. Neskôr pracoval v edičnej rade slovenských architektov, spolupracoval s časopismi Projekt a Výtvarný život.
V roku 1935 sa oženil s Annou Kulmannovou, vlastné deti nemali, dcéra Gizela (vydatá Gáboríková, publicistka), bola adoptívna, bola o mnoho rokov mladšou nevlastnou sestrou jeho manželky.
V roku 1966 mu udelili titul zaslúžilý umelec za celoživotné dielo.
Zomrel v Bratislave 23. augusta 1968, pochovaný je na cintoríne v Slávičom údolí.
Diela.
Nezrealizované diela.
Návrh záhradného mesta na klimaticky optimálnom južnom svahu s 560 domami v bratislavskej Karlovej Vsi (19191920). Nový obsah tejto sídliskovej myšlienky sa odrážal v návrhu, ktorého iniciátorom bol dr. Ľudovít Kováts, lekár a člen bratislavskej mestskej rady. Vypracovaním plánov poverili Klaudia Madlmayra z Prahy, ktorý vytvoril kolektív, kde pozval bratislavských architektov A. Szőnyiho a F. Weinwurma.
Návrh záhradného mesta v Bratislave sa len z časti podobal myšlienkam E. Howarda ( „Tomorrow“ (Zajtrajšok, 1898) a Garden – „Cities of tomorrow“ (Záhradné mestá zajtrajška, 1902). Komplexnosť základnej myšlienky obsahovala určité zárodky možnosti odstránenia katastrofálnych nedostatkov a následkov živelného narastania miest v kapitalizme. )
Tento návrh sa nerealizoval rovnako ako neskôr s Wimmerom vypracovaný návrh záhradného mesta Floreát v Piešťanoch (19331937) s viacerými typmi rodinných domov.

</doc>
<doc id="188344" url="https://sk.wikipedia.org/wiki?curid=188344" title="Tlač (počítače)">
Tlač (počítače)

Pod pojmom tlač vo výpočtovej technike rozumieme prenesenie výsledku spracovania informácií v textovej alebo grafickej forme na vhodné médium (zvyčajne papier). Tlačiareň môže fungovať aj samostatne (procesorom vybavená tlačiareň), kedy si podklad tlače prečíta z vloženého média (flash karta, USB kľúč, fotoaparát, ...) a interaktívne ho vytlačí bez predchádzajúceho prenosu do počítača. Do kategórie tlač v počítačovej technike spadajú aj iné zariadenia schopné tlače (fax, multifunkčná tlačiareň ...)
Spôsob tlače.
Spôsob tlače závisí na použitej tlačiarni. Zvyčajné metódy a spôsoby tlače:
Otláčanie farbiacej pásky..
Atrament je uložený na páske odkiaľ sa prenáša na podklad pritlačením pásky na jeho povrch. Týmto sa z pásky uvoľní atrament a na papier sa otlačí tvar predmetu, ktorý pásku pritlačil - tvar písmena, alebo bodka (pri ihličkových tlačiarňach). Pod médiom na ktoré sa tlačí (papier) je umiestnený gumený valec zabezpečujúci rovnomerné otlačenie. Farbiaca páska je husto tkaný (aby sa štruktúra pásky neprenášala na papier) textilný pruh napustený atramentom (čiernym, alebo farebným). Niekedy sa vyrábajú aj dvojfarebné pásky, kde horná časť je čierna (modrá) a dolná červená. V prvopočiatkoch farebnej tlače sa vyrábali aj viacfarebné pásky (viacero farebných pruhov).
Páska je uložená alebo voľne – navinutá na cievkach, alebo je uložená v tlačovej kazete v podobe nekonečného pruhu. Páska sa priebežne posúva, tak, aby sa netlačilo na jednom mieste pásky. Ak je páska na cievkach, pri tlači sa postupne prevíja z jednej cievky na druhú, po ukončení sa mechanizmus prepne, a páska sa navíja späť. Ak je páska v kazete je z jej jedného konca vyťahovaná a do druhého konca vťahovaná. Dôvodom prevíjania pásky je, že páska v mieste úderu „vyčerpala“ atrament. Atrament na toto miesto postupne vyvzlína z okolia, a na to potrebuje čas, keďže atrament je relatívne hustý. Keď sa vytlačené miesto vráti späť pred hlavu je už znova napustené atramentom. Zároveň prevíjanie zabezpečuje rovnomerné opotrebovanie pásky. Niekedy sa páska v kazete pri jej prevíjaní zároveň aj otáča, tlačiareň tlačí na hornej polovici pásky a po jej pretočení na jej spodnú polovicu.
Výhoda tohto spôsobu tlače – veľmi nízke náklady na tlač. farebné pásky majú veľmi dlhú životnosť a sú lacné. Páska sa po spotrebovaní atramentu musí vymeniť (nesmie sa napúšťať novým atramentom), pretože je aj mechanicky opotrebovaná. a hrozí (u ihličkových tlačiarní) že ihlička pri tlači prerazí pásku, uviazne v nej, a nasledujúci pohyb pri jej prevíjaní spôsobí zlomenie ihličky. Ihlová hlava je najdrahšou časťou tlačiarne. Niekedy sa používa aj plastová páska s tuhým atramentom. Takáto páska sa späť neprevíja, po jej prvotnom otlačení sa páska vymení.
Otláčanie prepisujúceho papiera.
Táto metóda tlače sa používa alebo samostatne, alebo v kombinácii s metódou otláčania farbiacej pásky. V prvopočiatkoch sa používal uhľový papier (tenký papier na jednej strane potiahnutý tuhým atramentom na báze grafitu vo formáte, aký má papier na ktorý sa tlačí). Princíp tlače je rovnaký, ako pri otláčaní pásky. Uhľový papier je stranou s atramentom položený na obyčajný papier. Úderom (tlakom) na jeho vrchnú stranu sa atrament otlačí na spodný papier. Výhodou tejto technológie je, že je možné ukladať viaceré vrstvy uhľového a klasického papiera na seba (počet vrstiev záleží na robustnosti tlačiarne). jedným prechodom tlačiarne teda vytlačíme viacero kópií jedného dokumentu. Ak použijeme kombináciu s otláčaním farbiacej pásky, potom prvý papier je klasický a ďalšie vrstvy sú zložené kombináciou uhľový a obyčajný papier. Uhľový papier a po ukončení tlače vyhodí. Nevýhodou použitia uhľového papiera sú „špinavé ruky“, navyše uhľový papier je nerecyklovateľný a pri jeho primiešaní ku klasickému papieru na recyklovanie ho znehodnotí.. Vyrába sa aj „uhľový papier“ v iných farbách ako čierny (modrý, červený, zelený ...).
Chemický papier.
Nevýhody uhľového papiera boli potlačené použitím papiera chemického. Chemický papier je papier napustený, alebo potiahnutý chemickými látkami, ktorých reakcie na tlak, teplo, alebo vzájomné reakcie viacerých zložiek sa využívajú na zobrazenie tlače.
Papier reagujúci na tlak sa zafarbí, keď naň pôsobí tlak, alebo úder. Tento papier sa dá použiť v ihličkových, alebo typových tlačiarňach priamo, po odstránení farbiacej pásky. Otláčaním papier na mieste tlaku zmení farbu (čierna, modrá, červená ...).
Vzájomne reagujúci papier (samoprepisujúci papier), je papier ktorého horná strana je potiahnutá chemikáliou, a spodná strana inou chemikáliou. Ak sa takéto papiere poukladajú na seba a pôsobí na ne tlak (úder) látky sa v mieste tlaku premiešajú a vznikne chemická reakcia ktorá zmení farbu papiera. Takéto papiere je možné ukladať na seba vo viacerých vrstvách (viacero kópií naraz pri jednej tlači). Na vrchnú stranu takéhoto papiera je možné tlačiť aj v tlačiarňach s otláčaním pásky.
Priame striekanie atramentu.
Atrament je vo forme kvapaliny uložený v zásobníku. Z tohto zásobníka je prečerpaný do trysky tlačovej hlavy a vo forme mikrokvapky vystrelený na povrch média (papiera). Tlač je teda nekontaktná (hlava sa nedotýka média (papiera). Atrament môže byť vystrelený termicky, alebo mechanicky. Pri termickom spôsobe (Canon, HP, Lexmark) atrament má schopnosť meniť pri zahriatí svoj objem. Lokálnym zahriatím atramentu vznikne ráz, ktorý kvapky z trysky vystrelí. Pri mechanickom spôsobe (Epson) je v tryske umiestnená piezoelektrická pumpa, ktorá svojim pohybom vytvorí rázovú vlnu. Tá spôsobí vystrelenie atramentu z trysky. Výsledok je rovnaký – mikrokvapka dopadne na povrch média a vytvorí bod. Bod je veľmi malý (rádovo stotina milimetra). Tlačová hlava obsahuje viacero trysiek (aj rádovo desiatky) uložené v sadách pre každú farbu zvlášť. Jedným prechodom teda tlačiareň vytlačí body rôznych farieb. Veľkosť kvapiek umožňuje ich prekrývanie a ukladanie takým spôsobom, že na povrchu sa vytvoria oblasti rôznych odieňov farieb (tisícky odtieňov pri použití štyroch základných farieb čierna, modrá, žltá a červená). Ak použijeme na tlačenie viacero farieb dosiahneme fotorealistickú tlač (milióny odtieňov).
Tlačiť je možné na rôzne médiá (papier, fólie, priesvitky, chemicky upravovaný papier - fotopapier, nažehľovací papier, CD a DVD s nanesenou vrstvou pre tlač (printable CD, DVD)...). Pri tlači na klasický papier, keďže sú kvapky malé prekáža aj povrchová štruktúra papiera. Pre veľmi jemné a fotorealistické tlače sa používa chemicky upravený papier s nanesenou vrstvou chemicky reagujúcou s kvapkami farby. Dosiahne sa tým lepšie podanie farieb, vyššia ostrosť, vodostálosť, efekt fotografie (lesklé, polomatné, matné) ...
Cena tlačiarní s vysokým rozlíšením, farieb a médií pre tlač fotografií neustále klesá, takže už je možné za prijateľnú cenu tlačiť týmto spôsobom fotografie aj doma.
Tlač práškovou farbou.
Využíva sa podobný princíp ako v kopírovacích strojoch. Obraz je opticky (najčastejšie laserom, alebo sústavou LED diód) nasvietený na fotovalec (kovový valec s nanesenou polovodičovou svetlocitlivou vrstvou - obvykle selén). Fotovalec je vysokonapäťovo nabitý – na jeho povrchu sa nachádza rovnomerné elektrostatické pole. Osvetlením miest na valci sa tento na konkrétnom mieste vybije – vzniknú miesta bez náboja a miesta s nábojom. Na valec je nanesená vrstva jemnej práškovej farby – tonera. Ten je tak isto elektrostaticky nabitý opačným nábojom, ako má valec. Čiastočky prášku sú elektrostaticky pritiahnuté na miesta s opačným nábojom. Tak na valci vznikne obraz tlačenej predlohy. Ten je znova elektrostaticky nanesený na papier. Papier prejde pomedzi vypaľovacie valce, ktoré roztavia na papieri nanesený toner a „zapečú“ ho do jeho povrchu. Výhodou je časovo stálosť a kvalita vytlačeného dokumentu. Cena za vytlačenú stranu patrí k najnižším.
Je možná aj farebná tlač.. farebná prášková (laserová, LED ...) tlačiareň má jednotky pre každú farbu zvlášť (4 jednotky pre 4 farby. Spoločný je fotovalec (niekedy vo forme fotocitlivej fólie), optická jednotka (jednotka nasvieťujúca obraz dokumentu na fotovalec) a vypaľovacia jednotka. Na fotovalec sa klasickým postupom nanesú postupne všetky požadované farby. Spoločný už viacfarebný obraz sa nanesie na papier a zapečie vo vypaľovacej jednotke. Nevýhodou je dlhá príprava tlače. Jednotky pre farby sú buď umiestnené za sebou (vtedy má každá jednotka aj vlastný fotovalec) – papier postupne prechádza cez jednotlivé jednotky a na konci sa vypáli, alebo v karuseli – jednotlivé jednotky sa postupne otáčajú do miesta nanášania – spoločný fotovalec.
Týmto spôsobom tlače nie je možné dosiahnuť rozlíšenie atramentových tlačiarní (max 1200 dpi), atramentové aj viac ako 4800 dpi.
Termická tlač – termopapier..
Tlačiareň (alebo zariadenie schopné tlače) tlačí na papier s nanesenou chemickou vrstvou reagujúcou na teplo. Miesto lokálne zahriate nad určitú teplotu zmení svoju farbu. Tlačí sa pomocou tzv. termohlavy, čo je keramická platňa s nanesenými plôškami odporového materiálu a kontaktami privádzajúcimi k plôškam elektrickú energiu. Plôšky sú uložené v línii (riadku) na celú šírku tlačeného papiera. Rozlíšenie tlače je teda dané počtom odporových elementov v riadku. Prechodom elektrického prúdu sa plôška nahreje. Masívna keramická platňa umožňuje dobrý odvod tepla pri chladnutí plôšky. Termopapier je posúvaný popod termohlavu, tak aby sa termopapier dotýkal odporových plôšok . Zo spodnej strany papier pritláča gumený valec pre čo najlepší kontakt medzi papierom a plôškami na hlave. Naraz sa vytlačí jeden riadok – jedna linka. Posunutím papiera sa hlavy dostanú na ďalšiu linku a proces sa opakuje. Rýchlosť tlače je limitovaná časom potrebným na nahriatie plôšky, časom na vypálenie (zmenu farby) a časom na vychladnutie plôšky. Až potom je možné papier posunúť na ďalšiu linku. Tlač je preto relatívne pomalá. Podľa chemického zloženia termocitlivej vrstvy sa bod farbí na čierno, červeno, modro ..., je možné dosiahnuť aj obmedzený počet odtieňov, podľa teploty vypaľujúcej plôšky resp. dĺžky pôsobenia. Existujú aj „viacfarebné“ papiere, kedy zahriatie na jednu teplotu spôsobí jej zafarbenie na jednu farbu (obvykle červenú) a zahriatie vyššou teplotou zafarbí bod na čierno. Výhodou je nízka cena tlačiarne a celková jednoduchosť konštrukcie, veľmi dlhá životnosť a bezporuchovosť (malý počet pohyblivých dielov). Nevýhodou je rýchlosť tlače a nestálosť tlače. Chemická vrstva na papieri po čase vybledne (tlač sa stratí), tlač je citlivá na slnečné žiarenie, chemikálie, výpary uhľovodíkov, aj pot ľudskej ruky spôsobuje poškodenie tlače. Preto sa používa len pre tlač dokumentov, ktoré nevyžadujú archiváciu. Najbežnejšie použitie je pre tlač dokladov z pokladne (bloček) a vo faxovacích zariadeniach.
Termická tlač – termotransfer.
Využíva sa prenos farby z nosiča (pásky, fólie) na papier (či iné tlačené médium - napr. textil) pomocou tepla. Termotransferová hlava lokálne roztaví farbu a tá sa pod tlakom prenesie na papier (termotransfer).
Najčastejšie sa táto technológia používa vo faxoch určených pre tlač na obyčajný papier. Nosičom farby je tenká plastová (vinylová) fólia o šírke zodpovedajúcej šírke papiera na ktorý sa tlačí. Fólia je navinutá na rolke. Tlačí sa termohlavou, ako pri termickej tlači, rozdielom je že medzi štandardným papierom a termohlavou je fólia. Lokálnym nahriatím sa farba z fólie prenesie na papier. Spotrebovaná fólia (bez farby sa navíja na druhú rolku).
Táto tlač sa používa tiež pre tlač na reklamné fólie, pretože je stála a odolná voči klimatickým vplyvom a oteru. Farba je uložená na vinilovom nosiči – tenkej páske v kazete. Tieto tlačiarne nie sú určené na tlač vysokokvalitnej grafiky, majú malé rozlíšenie a v jednom okamihu môžu mať nainštalované len štyri kazety s farbami. Je s nimi možné jednoducho vyrábať rôzne nálepky a pod. Často je termotransferová tlačiareň kombinovaná s vyrezávacím plotrom, ktorý vytlačené nálepky hneď oreže. Je tiež možné použiť neštandardné farby (zrkadlovo lesklá strieborná alebo zlatá – vytvorí zrkadlovú plochu, svietiace neónové farby ... čo štandardné tlačiarne nezvládajú). Nevýhodou je vysoká cena tlačiarní a farieb.
Termická tlač – termosublimácia.
Je technológia, pri ktorej je pevná farba tesne nad povrchom média odparená a následne vsublimovaná do povrchu média. V tlačovej kazete tlačiarne je nosná fólia na ktorej sú vždy za sebou nanesené tri farebné (žltá, purpurová, tyrkysová) plochy obsahujúce pevné častice a následne fólia s ochrannou vrstvou. Papier prechádza tlačiarňou štyrikrát, postupne sa nasublimujú jednotlivé farby, a nakoniec ochranný povlak chrániaci fotografie (pre ne je tlačiareň hlavne určená) pred poškodením. Tlačiareň má obvykle len okolo 300 dpi, čo sa zdá oproti atramentovým 2400 – 4800 dpi málo, ale napriek tomu poskytuje fotorealistickejšie obrázky ako atramentová tlač. Kvalitná termosublimačná tlač je vizuálne bližšia reálnym fotografiám. Každý bod uložený na papier môže mať až 256 úrovní intenzity jednotlivej farby v závislosti na množstve použitého tepla. Táto technológia umožňuje sublimačným tlačiarňam vytvárať až 17 miliónov odtieňov farieb. V čom je tajomstvo. Klasická fotografia sa vytvára nasvietením negatívu na pozitívny svetlocitlivý papier. Negatív nenesie na sebe žiaden raster, žiadne body, len prelínajúce sa farebné plochy. Atramentová tlač je tlačou pevného rastra bodov, ktorý je viditeľné, farby sa neprekrývajú a nezlievajú, nejestvujú mäkké prechody farieb ... Termotransferová tlač produkuje výtlačky s nulovou zrnitosťou, hladkými tónmi, úplne vernými farbami. Technológia je skôr „maľovaním“ ako tlačou. Kvalita tlače smelo konkuruje klasickým fotografiám. Ochranná vrstva je odolná voči chemickým vplyvom (prsty, voda, chemické výpary ...) pretože samotná tlač je málo odolná.

</doc>
<doc id="188345" url="https://sk.wikipedia.org/wiki?curid=188345" title="Totálne divadlo (divadlo)">
Totálne divadlo (divadlo)

Totálne divadlo je simultánne využitie rozličných divadelných prostriedkov (napr. textu, hudby, hereckého prejavu, réžie, tanca). Slovo pochádza z latinčiny, a znamená celok, „celý“. Vo Wagnerovej myšlienke pokračoval na prelome storočia E. Gordon Craig. V praxi sa to vyvíjalo v Nemecku v divadle Maxa Reinhardta a v epickom divadle Erwina Piscatora. S novými variantmi sa pokúšalo hnutie Bauhausu, v prvom rade v scéne, v divadelnom a javiskovom technike s využitím variabilných možností divadelnej architektúry. Najskôr to bol triadický balet – pohyb herca v abstraktom kubickom prostredí, experimenty pokračovali v mechanicko balete – s pohybom mechanických konštrukcií v mechanickej scéne s koľajnicami, točňami a povestnými mechanickými bábkami s vysoko abstrahovaným telom. Najďalej zašli kinetické a svetelné partitúry Moholy-Nagya. 
Nazval ich excentrická mechanika, v ktorej do totálneho divadla vstupuje pohyb, zvuk, svetlá a farebné reflektory, filmové projekcie, vône, pachy… Spoločným estetickým kritériom je krása funkčnej konštrukcie. 
V roku 1968 vytvoil Alfred Radok v spolupraci s vytvarnikom Josefom Svobodom, v ramci Svetovej vystavy v Bruxeli, novu podobu "totalneho divadla" : 
Je to až taký návrat k molierovskému typu divadla, kde sú zmazané rozdiely medzi jednotlivými divadelnými žánrami – činohry, opery, tanca, spevu, vizuálnych vecí. Ale nespája sa formou muzikálu. Herec chvíľu hrá, potom tancuje, potom tanečník rozpráva, všetci robia všetko, a nevedno či je to opera, alebo balet alebo činohra.
Pokusy o totálne divadlo na Slovensku.
Divadelné predstavenie Labuťko
Nové predstavenie Štúdia L+S Labuťko zmazáva hranice medzi tancom, spevom a činohrou, je pokusom o totálne divadlo. 
Je to multižánrový projekt – tanečno/činoherno/hudobného predstavenia. Vzniká s odkazom na jedno z najznámejších a zároveň najkrajších diel klasiky svetového baletu autora P.I.Čajkovského. Táto skvelá a vždy aktuálna predloha však v tomto prípade slúži "len" ako akési pozadie. 
Dej: Prebieha jedna z repríz Labutieho jazera a očami zostarnutého tanečného sólistu dívame sa na mladú nastupujúcu hviezdu, očarujúcu labuť zo všetkou jej nevinnosťou a talentovanou genialitou. Je to interpretácie klasickej látky, pripravovanej v spojení činohry (Geišberg, Pocisková) tanca a spevu.
Ide o totálne divadlo so snahou o čistý emocionálny zážitok, v štylizovanej forme, kde splynú v jedno autentický pocit, jednoduché gestop a tragikomický tón v príbehu starnúceho tanečníka v kontraste so silou tvorivej energie mladosti.

</doc>
<doc id="188348" url="https://sk.wikipedia.org/wiki?curid=188348" title="Preťahovanie lanom">
Preťahovanie lanom

Preťahovanie lanom je šport, pri ktorom sa dva tímy snažia ťahať za lano opačnými smermi a prekonať silou súperiaci tím.
Preťahovanie lanom bolo súčasťou olympijských hier v rokoch 19001920. Športové tímy zastrešuje Medzinárodná federácia preťahovania lanom ("Tug of War International Federation", TWIF), ktorej členmi sú národné združenia z 55 krajín sveta.
V súčasnosti je členom SportAccord (býv. GAISF - Generálna asociácia medzinárodných športových federácií) a taktiež IWGA (Medzinárodná asociácia svetových hier). Preťahovanie lanom je jedným z mála športov, ktoré boli na doposiaľ všetkých Svetových hrách (19812009).

</doc>
<doc id="188350" url="https://sk.wikipedia.org/wiki?curid=188350" title="Multifunkčné zariadenie (počítač)">
Multifunkčné zariadenie (počítač)

Multifunkčné zariadenie alebo multifunkčná tlačiareň alebo zariadenie/tlačiareň typu All-In-One alebo zariadenie/tlačiareň typu všetko-v-jednom (po anglicky "multifunction printer/product/peripheral/device (MFP, MFD), multifunctional, all-in-one (AiO), mopier") je počítačová tlačiareň kombinovaná (minimálne) s plošným skenerom. Dôvodom a obľúbenosťou tejto kombinácie je možnosť používať zariadenie ako kopírovací stroj, bez nutnosti použitia počítača. Multifunkčné zariadenie je najčastejšie kombinované s atramentovou tlačiarňou, ale vyrábajú sa aj kombinácie s laserovou tlačiarňou.
Konštrukcia.
Technicky ide o klasické počítačové tlačiarne vnútorne prepojené so skenerom a vybavené bufferom (pamäťovým ukladacím priestorom) s príslušným ovládacím firmvérom. Kopírovanie je vlastne zoskenovanie predlohy do buffera a jej vytlačením na tlačiarni. Niektoré lacné zariadenia nemajú vlastný buffer, ale ako buffer používajú propojený počítač, čím sa výhoda takéhoto usporiadania stráca.
Zariadenie samozejme umožňuje aj skenovanie do počítača a tlač z počítača. Niektoré zariadenia sú doplnené o fax - umožňuje odoslať fax z počítača, ale aj priamo (bez použitia počítača) alebo prídavnú čítačku pamäťových kariet. Čítačka umožní vytlačenie obrázkov z karty bez použitia počítača, alebo ich načítanie do počítača. Takéto zariadenia sú obvykle doplnené o prehľadový LCD displej umožňujúci prezrieť si obrázky z pamäťovej karty pred tlačou. Ku výbave takýchto tlačiarní patrí aj port Pictbridge, umožňujúci priame pripojenie digitálneho fotoaparátu (ak disponuje touto funkciou) a tlač obrázkov z fotoaparátu bez nutnosti pripojenia počítača.
Použitie.
Multifunkčné zariadenie je určené hlavne ako počítačová periféria do kancelárie. Zjednodušuje ovládanie a združením viacerých zariadení (kopírka, fax) do jedného šetrí priestor i čas. Zjednodušené je aj pripojenie k počítaču, keďže na pripojenie mu stačí jeden kábel. Vo firmách sa používa hlavne multifunkčné zariadenie s laserovou tlačou, ktorá je pre použitie v kancelárii vhodnejšia (nižšie nákady na stranu, lepšia kvalita, stálosť tlače). V posledných rokoch stúpa záujem aj z radov domácich používateľov, keďže cena zariadenia je porovnateľné s cenou obyčajnej tlačiarne, pričom ponúka viac funkcií. Domáci zákazníci preferujú atramentovú tlač, ktorá umožňuje aj farebnú tlač fotografií.
Výrobcovia.
Príklady výrobcov tlačiarní, ktorí vo svojom sortimente majú aj multifukčné zariadenia: Brother, Canon, Dell, Epson, Hewlett Packard, Konica Minolta, Kyocera, Lexmark, Okidata, Olivetti, Ricoh, Samsung, Sharp, Toshiba a Xerox. 

</doc>
<doc id="188351" url="https://sk.wikipedia.org/wiki?curid=188351" title="Atbaš">
Atbaš

Atbaš je veľmi jednoduchá substitučná šifra, ktorú vynašli a používali hebrejci. Názov tejto šifry je odvodený od prvého písmena hebrejskej abecedy "alef" a posledného písmena "tav", druhého písmena abecedy "bet" a predposledného písmena "šin" atď. Algoritmus šifry je založený na spočítaní vzdialenosti písmena otvoreného textu od začiatku abecedy a nahradení písmena rovnakej vziadelonosti od konca abecedy.
Prevodová tabuľka pre medzinárodnú abecedu.
Pre slovenskú abecedu:
Často sa dokonca používa skrátený typ prevodovej tabuľky:
Príklad k šifre:
Otvorený text: "Wikipedia"
Zašifrovaný text: "Drprkvwrz"

</doc>
<doc id="188352" url="https://sk.wikipedia.org/wiki?curid=188352" title="Substitúcia (kryptografia)">
Substitúcia (kryptografia)

Substitúcia je spôsob šifrovania správy, kedy dochádza k zámene znaku abecedy otvoreného textu za znak zašifrovanej abecedy. Takéto šifry sa nazývajú substitučné šifry. Pri danej substitúcií sa môže využívať jedna šifrová abeceda, alebo ich môže byť aj viacero. Medzi najjednoduchšie substitučné šifry patrí napríklad Caesarova šifra.
Substitučné šifry sa rozdeľujú na:

</doc>
<doc id="188353" url="https://sk.wikipedia.org/wiki?curid=188353" title="Albam">
Albam

Albam je jednoduchý substitučný systém šifrovania, ktorý objavili a používali hebrejci (bol použitý v Biblii). Spočíva v tom, že abeceda sa rozdelila na dve polovice, kde prvé písmeno prvej polovice abecedy sa nahradilo prvým písmenom druhej polovice abecedy. Názov šifry Albam je odvodený podľa systému zašifrovania, ktorý vznikol postupným spojením prvého písmena hebrejskej abecedy "alef" a prvého písmena druhej polovice hebrejskej abecedy "lamed", druhého písmena prvej polovice abecedy "bet" a druhého písmena druhej polovice hebrejským písmenom "mem" atď.
Prevodová tabuľka.
Pre medzinárodnú abecedu:
Prevodová tabuľka sa môže zapísať aj v skrátenom tvare:
Príklad použitia šifry Albam:
Otvorený text: "Wikipedia"
Zašifrovaný text: "Jvxvcrqvn"

</doc>
<doc id="188354" url="https://sk.wikipedia.org/wiki?curid=188354" title="Totálne divadlo">
Totálne divadlo

Totálne divadlo môže byť:

</doc>
<doc id="188357" url="https://sk.wikipedia.org/wiki?curid=188357" title="Airbus">
Airbus

Spoločnosť Airbus SE, známa len ako Airbus, so sídlom v Toulouse vo Francúzsku, je najväčší svetový výrobca civilných dopravných lietadiel podľa počtu kusov predaných za rok. Airbus dodal viac lietadiel a získal viac objednávok ako jeho konkurent Boeing. Boeing získal v roku 2009 142 objednávok, zatiaľ čo Airbus 271.
V roku 2001 bol Airbus zapísaný do francúzskeho obchodného registra ako "zjednodušená akciová spoločnosť" čiže "SAS" ("Société par Actions Simplifiée"). Airbus bol predtým známy ako "Airbus Industrie" a je bežne označovaný len ako "Airbus".
Vlastníkmi spoločnosti Airbus sú EADS (80%) a BAE Systems (20%), dve najväčšie európske zbrojárske spoločnosti. Airbus zamestnáva okolo 50 000 ľudí v štyroch európskych krajinách: vo Francúzsku, Nemecku, Veľkej Británii a Španielsku. Konečná montáž sa vykonáva v Toulouse (Francúzsko) a Hamburgu (Nemecko).
Hlavným (a v podstate jediným) konkurentom Airbusu je Boeing, s ktorým Airbus vedie intenzívne obchodnú a politickú vojnu.
História.
"Airbus Industrie" bolo pôvodne konzorcium európskych leteckých firiem, ktoré chceli konkurovať veľkým americkým spoločnostiam ako Boeing a McDonnell Douglas. V 60. rokoch si európski výrobcovia lietadiel konkurovali nielen s americkými gigantmi, ale aj medzi sebou. V polovici 60. rokov začali prvé váhavé rokovania o spojení európskych kapacít pri vývoji, výrobe a predaji dopravných lietadiel.
V septembri 1967 britská, francúzska a nemecká vláda podpísali "Memorandum o porozumení" a mohol začať vývoj 300-miestneho Airbusu A300. Bol to druhý veľký spoločný letecký projekt v Európe, po Concorde, pre ktorý nebolo založené žiadne trvalé konzorcium. Prvé oznámenie o projekte bolo urobené v júli 1967, ale situáciu skomplikovala spoločnosť British Aircraft Corporation (BAC), ktorá chcela sama vyvinúť podobné lietadlo (BAC 3-11) založené na už existujúcom BAC 1 - 11. Britská vláda sa ale odmietla postaviť za vývoj BAC 3-11 a namiesto neho podporila Airbus.
V mesiacoch, ktoré nasledovali po uzavretí dohody, ako francúzska, tak britská vláda vyjadrovali svoje pochybnosti o budúcnosti celého projektu. Ďalším problémom, ktorý sa vyskytol, bola nutnosť vývoja nového motora spoločností Rolls-Royce, RB207. V decembri 1968 partnerskej spoločnosti z Francúzska a Británie, Sud Aviation a Hawker Siddeley, navrhli pozmeniť konfiguráciu letúna na 250-miestny Airbus A250. Lietadlo, vzápätí premenované na A300B, nevyžadoval nové motory, čo významne znížilo náklady na vývoj.
V roku 1969 britská vláda šokovala svojich partnerov odstúpením od projektu. Vzhľadom na doterajšiu plodnú účasť firmy Hawker Siddeley sa Francúzsko a Nemecko zdráhali prevziať vývoj krídla lietadla. Preto sa mohla britská spoločnosť ďalej zúčastňovať ako hlavný subdodávateľ. V roku 1978 sa Británia znovu pripojila ku konzorciu, keď spoločnosť British Aerospace (ktorá vznikla spojením Hawker Siddeley a BAC) odkúpila 20% podiel v Airbusu.
Založenie Airbusu.
"Airbus Industrie" bol formálne založený v roku 1970 po podpísaní dohody medzi Aerospatiale (Francúzsko) a Deutsche Aerospace (Nemecko) (v roku 1971 sa pripojila firma Construcciones Aeronáuticas SA zo Španielska). Každý z účastníkov mal dodávať "svoju" časť lietadla plne vybavenú (pripravenú na konečnú montáž bez akýchkoľvek ďalších úprav). Názov "Airbus" bol zvolený podľa výrazu, ktorým sa v leteckom priemysle v 60. rokoch označovali civilné lietadlá danej veľkosti a doletu a navyše bol pre Francúzsko prijateľný z lingvistického hľadiska.
V roku 1972 A300 vykonal svoj prvý vzlet a v roku 1974 bol dodaný prvý sériový model A300B2 (vstúpil do služby u Air France). Spočiatku bol úspech Airbusu veľmi malý, ale roku 1979 už oblohu križovalo 81 lietadiel z produkcie európskeho konzorcia. Bol to však až vzlet modelu A320 v roku 1981, ktorý zabezpečil Airbusu miesto jedného z hlavných hráčov na trhu civilných lietadiel. A320 mal viac ako 400 objednávok, ešte než prvýkrát vzlietol (u A300 to bolo 15 objednaných kusov v roku 1972).
Airbus bol pomerne voľnú alianciou nezávislých výrobcov až do roku 2000, kedy sa DASA, Aerospatiale a CASA zlúčili do EADS a do roku 2001, kedy BAE Systems (predtým British Aerospace) a EADS sformovali Airbus Integrated Company, čo sa časovo zhodovalo s vývojom nového Airbusu A380. Ten dokáže pojať 555 cestujúcich a je najväčším civilným dopravným lietadlom na svete.
27. apríla 2005 A380 úspešne vykonal svoj prvý let z francúzskeho Toulouse. Let trval skoro štyri hodiny, lietadlo vzlietlo z medzinárodného letiska Toulouse Blagnac o 08:29 UTC (10:29 miestneho času), letel západne k Atlantickému oceánu, nad oceánom sa obrátil, preletel Pyreneje a pristál na letisku Toulouse Blagnac v 12:23 UTC (14:23 miestneho času). Posádku tvorili francúzski testovací piloti Jacques Rosay (kapitán pri vzlete a prvej časti letu) a Claude Lelaie (kapitán pri druhej časti letu a pristátie) a traja skúšobní technici (Španiel, Francúz a Nemec). Vzhľadom na nedávny francúzsko-nemecký spor o vedenie EADS Airbus vydal vyhlásenie, že členovia posádky boli vybraní na základe svojich schopností a nie podľa svojich národností.
15. októbra 2007 bol v Toulouse pre Singapore Airlines odovzdaný prvý A380. Prvý komerčný let pre verejnosť sa uskutočnil 25. októbra 2007.
Civilná výroba.
Prvým výrobkom Airbusu bol typ A300, prvé lietadlo na svete s dvoma uličkami a dvoma motormi. Kratší variant A300 je známy ako A310. Po úspechu svojich prvých typov predstavil Airbus typ A320 s inovatívnym systémom riadenia fly-by-wire (t.j. z kokpitu sa prenášajú iba elektrické signály k servomotorom). A320 bol veľkým komerčným úspechom. A318 a A319 sú kratšie verzie A320, pričom A319 je dodávaný aj v úprave pre podnikovú sféru ako "biz-jet" (Airbus Corporate Jet). A321 je predĺžená verzia A320 a je priamym konkurentom najnovších modelov Boeingu 737.
Medzi lietadlá s dlhým doletom sa radia ďalšie dva typy Airbusu, dvojmotorový A330 a štvormotorový A340. Obaja majú moderný dizajn krídel s "wingletami". Airbus A340-500 má operačný dolet 16 700 kilometrov (9 000 námorných míľ), druhý najdlhší u civilných lietadiel po Boeingu 777-200LR (dolet 17 446 km alebo 9 420 námorných míľ).
Tieto typy si tvrdo konkurujú s podobnými výrobkami Boeingu a môžu byť čiastočne zodpovedné za zastavenie výroby civilných lietadiel spoločnosti Lockheed v roku 1983 a prevzatie firmy McDonnell Douglas dnes jediným americkým výrobcom civilných dopravných lietadiel s dlhým doletom Boeingom v rokoch 1996-1997. Spoločnosť Airbus je obzvlášť hrdá na svoje technológie fly-by-wire a na použitie spoločného kokpitu v rôznych typoch lietadiel, čo zjednodušuje výcvik posádok.
Vojenská výroba.
V januári 1999 Airbus založil samostatnú spoločnosť, Airbus Military SAS, ktorá sa zaoberá vývojom a výrobou turbovrtuľového vojenského transportného lietadla Airbus A400M. A400M je vyvíjaný niekoľkými členmi NATO: Belgickom, Francúzskom, Nemeckom, Luxemburskom, Španielskom, Tureckom a Veľkou Britániou - ako alternatíva k C-130 Hercules. Vstup na trh s vojenskými lietadlami zníži, ale úplne neodstráni, zraniteľnosť Airbusu cyklickými poklesmi na trhu civilných lietadiel.
Konkurenčný boj s Boeingom.
V roku 2003, po prvý raz vo svojej 33 ročnej histórii, dodal Airbus zákazníkom viac prúdových dopravných lietadiel ako Boeing. Boeing uvádza, že typu Boeing 777 sa predalo viac než jeho náprotivkov A340 a A330-300. Naopak menšieho A330-200, ktorý konkuruje typu Boeing 767, sa predalo viac než konkurenčného Boeingu, ale možno očakávať, že po uvedení Boeingu 787 na trh, sa pozícia americkej spoločnosti zlepší a môže tromfnúť predaj A330. U A380 možno očakávať, že ďalej zníži odbyt Boeingu 747 a získa Airbusu podiel na trhu veľmi veľkých lietadiel. Boeing vyvíja predĺženú verziu svojho Jumba, 747-8, ktorá bude konkurovať A380.
V súčasnosti je na celom svete v prevádzke asi 3 850 lietadiel Airbus a Airbus získava v posledných rokoch viac ako 50% objednávok na nové lietadlá. Ale aj tak sú lietadlá Airbus prečíslené 6 ku 1 strojmi Boeing (napr. len strojov typu Boeing 737 je v prevádzke cez 4 000). Takýto údaj však svedčí o predchádzajúcich úspechoch - Airbus vstúpil do leteckého priemyslu relatívne neskoro (v roku 1972; Boeing vstúpil v roku 1958). Airbus získal viac objednávok a dodal viac lietadiel v rokoch 2003 a 2004.
Na leteckej výstave v Le Bourget v júni 2005 Airbus predbehol Boeing v predaji dopravných lietadiel. Airbus si zabezpečil objednávky na 280 svojich strojov v hodnote 34 miliárd dolárov, Boeing si získal 146 objednávok strojov v hodnote 15 miliárd dolárov.
V celkových objednávkach za rok 2005 si Airbus udržal vedenie s 1111 (netto 1055), v porovnaní s 1029 (netto 1002) pre Boeing.
Vládna podpora.
Boeing sa už mnoho rokov sťažuje, že Airbus dostáva od európskych vlád finančnú a inú pomoc (tzv. "launch aid") pri vývoji svojich lietadiel. Airbus kontruje tvrdením, že Boeing dostáva zakázanú pomoc cez vojenské a výskumné kontrakty a daňové úľavy.
V júli 2004 Harry Stonecipher (generálny riaditeľ Boeingu) obvinil Airbus z porušovania nezáväznej dohody o vládnej pomoci z roku 1992. Airbus dostáva finančné pôžičky od európskych vlád na vývoj nových lietadiel, ktoré musia neskôr vrátiť s istým úrokom, ale len vtedy, keď je daný typ lietadla komerčne úspešný. Airbus tvrdí, že takýto systém je v súlade s dohodou z roku 1992 a pravidlami Svetovej obchodnej organizácie (WTO). Dohoda dovoľuje, aby až 33% nákladov na program bolo hradené vládnymi pôžičkami, ktoré musia byť plne splatené počas 17 rokov vrátane všetkých úrokov a poplatkov. Minimálna úroková miera týchto pôžičiek je rovná nákladom vlád na pôžičky plus 0,25%, čo je pod úrokovou mierou, ktorú by Airbus musel zaplatiť na voľnom trhu bez podpory vlád. Airbus udáva, že od podpisu euro-americkej dohody v roku 1992 splatil európskym vládam viac ako 6,7 miliardy dolárov a že to je o 40% viac než koľko dostal.
Na druhej strane Airbus argumentuje, že tučné vojenské kontrakty, ktoré dostáva Boeing (druhý najväčší americký dodávateľ zbraní), sú tiež formou vládnej pomoci (pozri napr. škandál okolo vzdušných tankerov Boeing KC-767). Avšak aj Airbus dostáva vojenské zákazky od rôznych vlád na celom svete. Bolo by chybou sa domnievať, že jedna strana dostáva štátnu pomoc a druhá nie. Podpora americkej vlády vývoja technológií v NASA je tiež významnou podporou pre Boeing, rovnako ako rozsiahle daňové úľavy, ktoré niektorí ľudia považujú za porušenie dohody z roku 1992 a pravidiel WTO. V prípade svojich najnovších výrobkov, ako napríklad 787, Boeing dostal ponuky podpory od vlád jednotlivých štátov USA. Na druhú stranu z výsledkov podpory americkej vlády vývoji technológií môže ťažiť ktokoľvek, aj Airbus.
V januári 2005 zástupcovia Európskej únie a Spojených štátov, Peter Mandelson a Robert Zoellick (neskôr vystriedaný Robom Portmanom), súhlasili so začatím rozhovorov, ktoré by vyriešili rastúce napätie. Rozhovory však boli neúspešné a spor sa ešte viac vyostril.
Spor v Svetovej obchodnej organizácie.
31. mája 2005 Spojené štáty podali žalobu v Svetovej obchodnej organizácie (WTO) proti Európskej únii kvôli poskytovaniu nezákonných dotácií Airbusu. O 24 hodín neskôr EÚ podala žalobu na USA za skrytú podporu Boeingu.
Portman (za USA) a Mandelson (za EÚ) následne vydali spoločné vyhlásenie: „"Zostávame jednotní v našom odhodlaní nedopustiť, aby tento spor ovplyvnil našu spoluprácu v širších bilaterálnych a multilaterálnych obchodných otázkach. Doteraz sme spolupracovali na vysokej úrovni a mienime v tom aj naďalej pokračovať."“
Napätie spôsobené podporou Airbusu A380 sa dostalo na pokraj obchodnej vojny s ohlásením podpory pre budúce A350. Airbus by rád pokryl tretinu nákladov na vývoj A350 z vládnych úverov, ale v prípade nutnosti je pripravený sa zaobísť aj bez týchto pôžičiek. A350 bude priamym konkurentom najúspešnejšieho projektu Boeingu v posledných rokoch - 787 Dreamliner.
Vysokí úradníci EÚ pre obchod vyjadrujú pochybnosti o financovaní vývoja Boeingu 787 japonskou vládou a japonskými spoločnosťami rovnako tak ako niektorými štátmi USA.
Tvrdá konkurencia v Japonsku.
Dve veľké japonské letecké spoločnosti, Japan Airlines a All Nippon Airways, sú tradične veľmi lojálni zákazníci Boeingu, stroje tohoto amerického výrobcu tvoria asi 90% flotily oboch dopravcov. Obe aerolinky prevádzkujú aj niekoľko strojov Airbus (JAL získal niekoľko A300 po prevzatí Japan Air System a All Nippon Airways si objednali niekoľko A320/A321).
Avšak ANA plánuje, že po uvedení 737 NG a 787 na trh, bude mať vo svojej flotile len letúny Boeing. Takýto krok by ponechal Airbusu prakticky nulový podiel na japonskom trhu. Navyše japonské spoločnosti si neobjednali ani jeden A380, aj keď používajú veľké množstvo Boeingov 747 (JAL má dokonca najväčšiu flotilu 747 na svete). Aby zvýšil svoje šance na japonskom trhu, založil Airbus v krajine svoju pobočku, ale či to európskemu výrobcovi pomôže, zostáva tajomstvom. V roku 2005 bola úspechom pre Airbus záväzná objednávka od Sagawa Express na jeden A300-600F a jednu opciu na rovnaký typ. Rovnako nové japonské aerolinky Star Flyer budú používať A320-200 na linkách z nového letiska v Kitakjúšú.
V októbri 2005 si ANA objednali päť A320, ale len ako dočasné riešenie než budú k dispozícii Boeingy 737NG (New Generation). ANA nezmenili svoj úmysel predať v budúcnosti všetky svoje Airbusy.
Hlavným faktorom ovplyvňujúcim lojalitu japonských prepravcov v Boeingu je partnerstvo Boeingu a niekoľkých japonských konzorcií pri výrobe častí lietadiel (napr. krídel typu 787). Okrem toho boli japonské letecké spoločnosti konzultované pri návrhu typu 777. Aj keď sú výrobcovia a aerolinky odlišné spoločnosti, japonská vláda veľmi podporuje spoluprácu leteckého priemyslu s Boeingom a zložito prepletené vzťahy v japonských keirecu sú zárukou, že sa Airbus bude na japonskom trhu veľmi ťažko presadzovať.
Výrobné závody.
Tri (konečné) montážne linky Airbusu sú v Toulouse (Francúzsko) (dve linky) a Hamburgu (Nemecko) (jedna linka). Štvrtá montážna linka, pre Airbus A400M, sa stavia v Seville (Španielsko). Táto nová linka by mala byť uvedená do prevádzky v októbri 2006.
Avšak Airbus má aj množstvo ďalších výrobných závodov na rôznych miestach v Európe, čo odráža fakt, že bol pôvodne založený ako konzorcium firiem z rôznych európskych krajín. Originálnym riešením problému presúvania častí konštrukcie lietadiel medzi výrobnými a montážnymi závodmi je používanie Beluga - špeciálne zväčšeného lietadla A300, schopného prepravovať objemné časti trupov lietadiel Airbus. Rovnaké riešenie v súčasnej dobe zvažuje aj Boeing, ktorý by vo zväčšenej verzii svojho Jumba 747 prevážal časti nového Boeingu 787. Výnimkou je iba A380, ktorého trup a krídla sú príliš rozmerné, než aby ich časti mohli byť prepravované Beluga. Veľké časti A380 sú dopravované loďou do Bordeaux a potom prevezené do Toulouse po špeciálne rozšírenej ceste.
Severná Amerika je pre Airbus nielen dôležitým trhom, ale aj sídlom mnohých jeho dodávateľov. Zákazníci zo Severnej Ameriky odobrali 2 000 z celkového počtu 5 300 lietadiel predaných Airbusom po celom svete všetkých výrobných radov od 107-miestneho A318 až po 555-miestny A380. Americkí dodávatelia vďaka zákazkám Airbusu zamestnávajú asi 120 000 ľudí a vzájomný obchod má hodnotu 5,5 miliardy dolárov (k roku 2003). Napríklad A380 je z 51% americký podľa podielu hodnoty práce.
Zamestnanci podľa krajiny.
"(Údaje k 31. decembri 2003)"
Zamestnanci podľa pobočiek.
"(Údaje z 31. decembra 2003)"
¹ V zátvorkách sú presné názvy miest pobočiek v danom meste.

</doc>
<doc id="188358" url="https://sk.wikipedia.org/wiki?curid=188358" title="ALBAM">
ALBAM



</doc>
<doc id="188359" url="https://sk.wikipedia.org/wiki?curid=188359" title="ATBAŠ">
ATBAŠ



</doc>
<doc id="188361" url="https://sk.wikipedia.org/wiki?curid=188361" title="Rozlišovacia schopnosť">
Rozlišovacia schopnosť

Rozlišovacia schopnosť alebo nepresne rozlíšenie môže byť:

</doc>
<doc id="188362" url="https://sk.wikipedia.org/wiki?curid=188362" title="Rozlišovanie">
Rozlišovanie



</doc>
<doc id="188363" url="https://sk.wikipedia.org/wiki?curid=188363" title="Diferencovanie">
Diferencovanie



</doc>
<doc id="188364" url="https://sk.wikipedia.org/wiki?curid=188364" title="Distingvovanie">
Distingvovanie



</doc>
<doc id="188367" url="https://sk.wikipedia.org/wiki?curid=188367" title="Multifunkčné zariadenie">
Multifunkčné zariadenie

Multifunkčné zariadenie môže byť:

</doc>
<doc id="188368" url="https://sk.wikipedia.org/wiki?curid=188368" title="Multifunkčná tlačiareň">
Multifunkčná tlačiareň



</doc>
<doc id="188369" url="https://sk.wikipedia.org/wiki?curid=188369" title="Zariadenie typu All-In-One">
Zariadenie typu All-In-One



</doc>
<doc id="188370" url="https://sk.wikipedia.org/wiki?curid=188370" title="Zariadenie typu všetko-v-jednom">
Zariadenie typu všetko-v-jednom



</doc>
<doc id="188371" url="https://sk.wikipedia.org/wiki?curid=188371" title="Tlačiareň typu všetko-v-jednom">
Tlačiareň typu všetko-v-jednom



</doc>
<doc id="188372" url="https://sk.wikipedia.org/wiki?curid=188372" title="Tlačiareň typu All-In-One">
Tlačiareň typu All-In-One



</doc>
<doc id="188373" url="https://sk.wikipedia.org/wiki?curid=188373" title="Mopier">
Mopier



</doc>
<doc id="188374" url="https://sk.wikipedia.org/wiki?curid=188374" title="USB kľúč">
USB kľúč



</doc>
<doc id="188376" url="https://sk.wikipedia.org/wiki?curid=188376" title="Výstavba Medzinárodnej vesmírnej stanice">
Výstavba Medzinárodnej vesmírnej stanice

V článku je uvedená časová os výstavby Medzinárodnej vesmírne stanice (ISS). Hrubo zvýraznené časti sa nachádzajú na obežnej dráhe a sú už súčasťou stanice. Stav z mája 2022.

</doc>
<doc id="188384" url="https://sk.wikipedia.org/wiki?curid=188384" title="Caesarova šifra">
Caesarova šifra



</doc>
<doc id="188387" url="https://sk.wikipedia.org/wiki?curid=188387" title="Transpozícia (kryptológia)">
Transpozícia (kryptológia)

Transpozícia alebo transpozičná šifra je zakladná kryptografická operácia, ktorej spôsob spočíva v zamiešaní poradia písmen otvoreného textu. Táto operácia musí byť vykonaná podľa určitých pravidiel, pomocou ktorých je možné text dešifrovať. Medzi jednoduché transpozičné šifry patrí napríklad písanie textu opačne.
Rail Fence šifra.
Rail Fence šifra je forma transpozičnej šifry, ktorá dostala svoje meno podľa spôsobu, akým je kódovaná. V Rail Fence šifre sa pôvodný text (plaintext) píše zostupne na "koľaje" idúce za sebou. Ak sa dostaneme na poslednú "koľaj" imaginárneho plotu, pokračujeme ďalej smerom nahor. Správa sa potom číta v riadkoch. Napríklad použijeme tri "koľaje" a správu "BOLI STE ODHALENI. HNED UTECTE", šifra sa zapíše takto:
 B . . . S . . . D . . . E . . . N . . . T . . . E
 . O . I . T . O . H . L . N . H . E . U . E . T .
 . . L . . . E . . . A . . . I . . . D . . . C . .
Potom sa to číta takto:
 BSDEN TEOIT OHLNH EUETL EAIDC
Route šifra.
V route šifre sa najskôr pôvodný text (plaintext) zapíše do mriežky daných rozmerov, potom sa číta podľa vzoru uvedeného v kľúči. Na ukážku použijeme rovnaký text, ktorý sme použili pri rail fence šifre.
 B I E H E H D E E
 O S O A N N U C J
 L T D L I E T T X
Za kľúč môžeme zvoliť „pravotočivú špirálu dovnútra, začínajúcu z pravého horného rohu“. Dostaneme takto zašifrovaný text:
 EJXTTEILDTLOBIEHEHDECUNNAOS
Stĺpcová transpozícia.
V stĺpcovej transpozícii je správa písaná v riadkoch presne určenej dĺžky a následne je čítaná stĺpec po stĺpci a riadky sú vyberané v zakódovanom poradí. Šírka riadkov a usporiadania stĺpcov sú zvyčajne definované kľúčom. Pre príklad použijeme ako kľúč slovo "STOLIK", ktorého dĺžka je 6 (teda dĺžka riadkov je 6) a usporiadanie je definované abecedným poradím písmen v kľúči. V tomto prípade to bude usporiadanie "5 6 4 3 1 2".
V súmernej stĺpcovej transpozičnej šifre sú zvyšné miesta vyplnené nulami (náhodnými písmenami), v nesúmernej stĺpcovej transpozičnej šifre sú zvyšné miesta ponechané prázdne. Nakoniec správu čítame po stĺpcoch v poradí, ktoré je dané kľúčom. Pre príklad použijeme ako kľúč slovo "STOLIK" a správu "BOLI STE ODHALENI. HNED UTECTE". V súmernej stĺpcovej transpozícii to zapíšeme takto:
 5 6 4 3 1 2
 B O L I S T 
 E O D H A L 
 E N I H N E 
 D U T E C T 
 E Q K J E U 
Na konci sme pridali 5 náhodných písmen (QKJEU) Zašifrovaný text potom čítame takto:
 SANCE TLETU IHHEJ LDITK BEEDE OONUQ
V nesúmernej stĺpcovej transpozícii stĺpce nedopĺňame, bude to vyzerať takto:
 5 6 4 3 1 2
 B O L I S T 
 E O D H A L 
 E N I H N E 
 D U T E C T 
 E 
Následne šifra bude vyzerať takto:
 SANCT LETIH HELDI TBEED EOONU
Na dešifrovanie príjemca musí vypočítať dĺžku stĺpca delením dĺžky správy dĺžkou kľúča. Následne môže napísať správu do stĺpcov, potom preusporiadať stĺpce podľa kľúča. 
Takáto stĺpcova transpozícia sa zvykla používať ako časť komplexnejších šifier v 1950-tych rokoch.
Dvojitá transpozícia.
Jednoduchá stĺpcová transpozícia môže byť napadnutá hádaním možnej dĺžky stĺpca. Napíšeme správu v usporiadaných stĺpcoch (ale v nesprávnom poradí, pretože nepoznáme kľúč) a potom hľadáme vhodný anagram. Teda vytvorili silnejšiu dvojitú transpozíciu, ktorá bola často používaná. Je to jednoducho stĺpcová transpozícia aplikovaná dvakrát. Rovnaký kľúč môžeme použiť pre obe transpozície, alebo môžeme použiť dva rozdielne kĺúče.
Ako príklad môžeme vziať výsledok nesúmernej stĺpcovej transpozície z predchádzajúcej sekcie a realizovať druhé zašifrovanie s iným kľúčom, napríklad "JABLKO", ktorý dáva permutáciu "3 1 2 5 4 6":
 3 1 2 5 4 6
 S A N C T L
 E T I H H E
 L D I T B E
 E D E O O N
 U
Šifra bude vyzerať takto: 
 ATDDN IIESE LEUTH BOCHT OLEEN
Počas prvej svetovej vojny používala dvojitú stĺpcovú transpozičnú šifru nemecká armáda. Šifrovací systém vynašiel francúz Übchi, ktorý bol zvyčajne schopný nájsť kľúč v priebehu niekoľkých po tom čo bol predstavený nový. Ale francúzsky úspech sa stal široko-ďaleko známy a po publikácii v "Le Matin" Nemci prešli na nový systém 18. novembra 1914.
Počas druhej svetovej vojny dvojitá transpozičná šifra bola používaná skupinami holandskej gardy, francúzskych makistov a britských SOE, ktorí mali na starosti riadenie tajných operácií v Európe. Bola tiež využívaná agentmi americkej OSS a ako núdzové šifry pre nemeckú armádu a námorníctvo.
Až do objavenia VIC šifry, dvojitá transpozícia bola všeobecne považovaná ako najzložitejšie šifrovanie, ktoré agent môže spoľahlivo používať v ťažkých podmienkach.
Myszkowski-ho transpozícia.
Je to variant stĺpcovej transpozície, ktorú navrhol Émile Victor Théodore Myszkowski v roku 1902 a požaduje kľúčové slovo so striedavými písmenami. Ak sa opakujú písmená kľúčového slova tak sa zapisujú nasledujúce znaky v abecednom poradí. Ako príklad si zoberieme za kľúč slovo "FLASKA", teda permutácia bude "3 5 1 6 4 2".
V Myszkowskiho transpozícii opakované písmená kľúčového slova sú číslované rovnako. Pre kľúčové slovo "FLASKA" to bude zapísané takto "2 4 1 5 3 1"
 2 4 1 5 3 1
 B O L I S T 
 E O D H A L 
 E N I H N E 
 D U T E C T 
 E 
Text v stĺpcoch s rôznymi číslami je prepisovaný smerom nadol, ale s opakujúcimi sa písmenami je prepisovaný z ľava do prava, teda šifra bude vyzerať nasledovne:
 LTDLI ETTBE EDESA NCOON UIHHE
Narušená transpozícia.
V narušenej transpozícii sú isté pozície v mriežke zakryté a nepoužité keď sa vypĺňa nešifrovaný text. Tieto prerušenia sa pravidelne formátujú a robia dešifrovanie zložitejším. 
Mriežky.
Iná forma transpozičnej šifry používajúca mriežky, alebo fyzické maskovanie s prerušením presnejším ako matematický algoritmus. Toto 
môže produkovať vysoko nepravidelnú transpozíciu cez periódu špecifikovanú veľkosťou mriežky, ale vyžaduje vhodnosť na udržanie 
utajenia fyzického kľúča. Mriežky boli po prvýkrát navrhnuté v roku 1550 a boli používané ešte aj v prvých pár mesiacoch prvej svetovej vojny.
Detekcia a dešifrovanie.
Pokiaľ transpozíciu nepostihla frekvencia individuálnych symbolov, jednoduchá transpozícia bola ľahko odkrytá dešifrovaním pomocou počítania frekvencie. Ak šifrovaný text ukazuje frekvenčné rozdelenie veľmi podobné nešifrovanému textu, je to pravdepodobne transpozícia. Toto potom môže byť často napadnuté anagrammingom – posúvaním častí šifrovaného textu dookola, potom hľadaním sekcií ktoré vyzerajú ako anagram nejakých slov a riešia anagramy. Odkedy boli anagramy objavené, odhalili informácie o transpozičnom formatovaní a mohli byť následne rozšírené. Jednoduchšia transpozícia tiež často trpí tým, že kľúče veľmi blízke správnym kľúčom odhalia dlhé sekcie zreteľného nešifrovaného roztrúseného textu. V dôsledku toho šifry môžu byť zraniteľné optimálnym hľadaním algoritmu tak ako “genetic algorithm”. 
Detailný opis dešifrovania nemeckej transpozičnej šifry môžete nájsť v kapitole 7 z "Herbert Yardley's "The American Black Chamber"".
Kombinácie.
Transpozícia je často kombinovana s inými technikami. Napríklad jednoduchá substitučná šifra kombinovaná so stĺpcovou transpozíciou sa vyhne slabosti oboch transpozícií. Nahrádzaním vysokofrekventovaných symbolov vysokofrekventovaným nešifrovaným textom znaky neodhalia kus nešifrovaného textu z dôvodu transpozície. Anagramming transpozície nepracuje z dôvodu substitúcie. Technika je obzvlášť silná keď sa kombinuje s frakcionáciou (pozri nižšie). Nevýhoda je, že takéto šifry sú omnoho viac pracné a viac náchylné na chyby ako jednoduché šifry.
Frakcionácia.
Transpozícia je obzvlášť efektívna keď je použitá s frakcionáciou – to jest, predbežný stupeň ktorý delí každý nešifrovaný text na
niekoľko šifrovaných symbolov. Napríklad, abeceda nešifrovaného textu môže byť napísaná do mriežky a potom každý znak v správe nahradený jeho súradnicami. Iná metóda frakcionácie je jednoducho konvertovať správu do Morseovej abecedy so symbolom pre medzery rovnako ako bodky a čiarky. 
Keď je takáto rozdelená správa prevedená, komponenty individuálnych znakov sa v správe stanú široko rozdelené. Takto dosahujú difúziu 
Clauda E. Shannona. Príklady šifier, ktoré kombinujú frakcionáciu a transpozíciu obsahuje bifid šifra, trifid šifra, ADFGVX šifra a VIC šifra. 
Iná voľba môže byť nahrádzanie každého znaku s jeho binárnym vyjadrením, transpozíciou toho a potom konvertovaním nového binárneho stringu do príslušného ASCII znaku. Slučkovanie zakódovaného procesu na binárny string viackrát pred zmenou na ASCII znaky môže pravdepodobne spôsobiť, že to bude ťažšie na rozlúštenie. 
Veľa moderných blokových šifier používa častejšie komplexné formy transpozície týkajuce sa tohto jednoduchého nápadu.
Zdroje.
Ako zdroj tohto článku bol použitý článok na anglickej wikipédii.

</doc>
<doc id="188389" url="https://sk.wikipedia.org/wiki?curid=188389" title="Transpozícia">
Transpozícia

Transpozícia môže byť:

</doc>
<doc id="188391" url="https://sk.wikipedia.org/wiki?curid=188391" title="Zagrepčanka">
Zagrepčanka

Zagrepčanka je druhá najvyššia výšková budova v Záhrebe. Nachádza sa na križovatke ulíc Savska a Vukovarska.
S anténou má výšku 94,6 m a má 26 poschodí v centrálnom krídle, v západnom 21 a vo východnom 19. Na streche má anténu, s ktorou je velková výška až 109 metrov. V podzemí sú dve podlažia slúžiace hlavne ako podzemné parkovisko. Súčasťou komplexu sú ešte ďalšie tri budovy, fontána a umelecká skulptúra.
Budova bola dokončená v roku 1976, na jej stvárnení sa podieľali architekti Slavko Jelinek a Berrislav Vinkovič. Tí sa inšpirovali mrakodrapom Thyssenhaus v Düsseldorfe z roku 1960. Obklad Zagrepčanky z vonkajšej strany tvoria mramorové bloky, ktoré sa asi 10 rokov po dokončení ukázali ako problematické, niektoré z nich začali opadávať. Dôvodom bol materiál nízkej kvality, preto bola potrebná rekonštrukcia, tá však vzhľadom na komplikované udalosti v 90. rokoch prebehla až na začiatku 21. storočia. Dovtedy bolo potrebné vybudovať pred budovou provizórny drevený tunel, aby bola zaistená bezpečnosť pracujúcich v budove. Najprv bolo zrenovované západné krídlo, ďalšie majú nasledovať.
V roku 2006 vo výške predbehla Zagrepčanku budova Eurotower, ktorá je vysoká 97,8 m.

</doc>
<doc id="188392" url="https://sk.wikipedia.org/wiki?curid=188392" title="Cibona">
Cibona

Cibona alebo Cibona Tower je výšková budova v chorvátskom meste Záhreb na adrese Trg Dražena Petrovića 3 pri spojnici ulíc Savska a Kranjčevićeva. Má 25 poschodí a výšku 92 m, s anténou 105 m.
Bola postavená v roku 1987 kvôli univerziáde, ktorá sa vtedy konala. Navrhol ju architekt Marijan Hržić.

</doc>
<doc id="188400" url="https://sk.wikipedia.org/wiki?curid=188400" title="Canon BP-511A">
Canon BP-511A

Canon BP-511A Li-ion batéria pre digitálne fotoaparáty a kamery tohto výrobcu. Je to nástupca modelu Canon BP-511. Parametre novšieho modelu sú 7,4V a kapacita 1390mAh, a podobne ako predchodca s kapacitou 1100mAh, používa sa vo vyšších modeloch fotoaparátov, ako napriklad nový Canon EOS 40D, ale tiež v sérii PowerShot G a Pro. Pozri Zoznam produktov Canon.
Kompatibilné modely: EOS 20D, EOS 20Da, EOS 30D, EOS 40D, EOS 5D, EOS D30, EOS D60, EOS Digital Rebel, Optura Xi, PowerShot G1, PowerShot G2, PowerShot G3, PowerShot G5, PowerShot G6, PowerShot Pro1, PowerShot Pro70

</doc>
<doc id="188403" url="https://sk.wikipedia.org/wiki?curid=188403" title="UCEU">
UCEU

UCEU alebo UCUE ("Union of Capitals of the European Union" alebo "Union des Capitales de l'Union Européenne") je medzinárodná organizácia, ktorá združuje hlavné mestá krajín Európskej únie. V súčasnosti má 27 členov.

</doc>
<doc id="188404" url="https://sk.wikipedia.org/wiki?curid=188404" title="UCUE">
UCUE



</doc>
<doc id="188405" url="https://sk.wikipedia.org/wiki?curid=188405" title="Union of Capitals of the European Union">
Union of Capitals of the European Union



</doc>
<doc id="188406" url="https://sk.wikipedia.org/wiki?curid=188406" title="Union des Capitales de l’Union Européenne">
Union des Capitales de l’Union Européenne



</doc>
<doc id="188411" url="https://sk.wikipedia.org/wiki?curid=188411" title="Valencia CF">
Valencia CF

Valencia FC je španielsky profesionálny futbalový klub sídliaci v treťom najväčšom meste Španielska, Valencia.
Do zbierky trofejí klubu patrí šesť pohárov pre víťaza La ligy, takisto šesťkrát Copa del Rey, tri trofeje Pohára UEFA, jedna trofej Pohára víťazov pohárov (PVP) a dva Európske Superpoháre. V sezóne 2000/2001 si zahrala v pamätnom finále proti nemeckému Bayernu Mníchov, kde sa na štadióne v Miláne nedokázali strelecky presadiť ani jedni hráči mužstva z Valencie či Mníchova. Na penalty prehrali 5:4. Rok predtým sa hralo finále v Paríži. Stade de France bol svedkom ako sa rodilo poľahky hladké víťazstvo Realu Madrid 3:0 v španielskom derby proti Valencií.
Začiatkom apríla 2009 si klub musel požičať 50 miliónov eur, vzhľadom na to, že sa dostal do finančných potiaží a nemal peniaze na výplaty hráčov a takisto nemal dostatok peňazí na vyplatenie podlžností voči stavebnej firme, ktorá stavia nový štadión.
Sponzorom klubu je od decembra 2008 škandinávska stávková kancelária Unibet. V júni 2009 podpísala zmluvu o predĺžení partnersta aj na dve ďalšie sezóny 2009/2010 a 2010/2011.
Štadión.
Kapacita štadióna Mestalla je 53 000 miest. V roku 2009 bude postavený nový päťhviedzičkový štadión Nou Mestalla s kapacitou 75 000 miest. Vo februári 2009 museli výstavbu štadióna prerušiť pre nevyplatenie pohľadávok.

</doc>
<doc id="188414" url="https://sk.wikipedia.org/wiki?curid=188414" title="Wole Soyinka">
Wole Soyinka

Akinwande Oluwole "Wole" Soyinka (* 13. júl 1934) je po anglicky píšuci nigérijský spisovateľ.
Študoval v Ibadane v Nigérii a v britskom Leedse. Píše drámu, poéziu aj prózu. Je považovaný za jedného z najvýznamnejších afrických dramatikov. V 60. rokoch 20. storočia bol z politických dôvodov dvakrát väznený. 
V roku 1986 získal ako prvý Afričan Nobelovú cenu za literatúru a bol po Albertovi Camusovi ďalším oceneným Afričanom.

</doc>
<doc id="188416" url="https://sk.wikipedia.org/wiki?curid=188416" title="World Trade Center Ljubljana">
World Trade Center Ljubljana

World Trade Center Ljubljana je najvyššia výšková budova v slovinskom hlavnom meste Ľubľana.
Postavená bola v roku 1993, má výšku 66,6 m a 18 nadzemných podlaží.
Navrhli ju architekti Andrej Černigoj, Jadranka Grmek, Dejan Bevc a Janez Kuzman.

</doc>
<doc id="188418" url="https://sk.wikipedia.org/wiki?curid=188418" title="Tinia">
Tinia

Tinia (iné mená: Tin, Tins) bol v etruskej mytológii najvyšším bohom, manžel Thalny alebo Uni.
Bol vládcom nebies a členom mocného triumvirátu bohov, vrátane Menrvy a Uni. Bol spájaný s bleskmi, kopijami a kráľovským žezlom. V etruskom jazyku slovo &lt;tin&gt; alebo &lt;tinš&gt; znamená "deň", plurál je &lt;tinia&gt;. To znamená, že je bohom, ktorý vládne času. Zobrazuje sa ako mladý, zarastený muž držiaci blesky. Podľa latinskej literatúry používal tri druhy bleskov: na varovania, na dobré alebo zlé zásahy a na drastické katastrofy. Na rozdiel od Dia, Tinia potreboval dovolenie od "Dii Consentes" (bohovia, ktorí radili) a "Dii Involuti" (skrytí bohovia) aby mohol používať posledné dva druhy bleskov. 
S Uni mal syna Herakla.
Tinia je totožný s rímskym Jupiterom a s gréckym Diom.

</doc>
<doc id="188421" url="https://sk.wikipedia.org/wiki?curid=188421" title="Herakle">
Herakle

Herakle (tiež "Herkle" alebo "Herkl") bol v etruskej mytológii totožný s gréckym hrdinom Heraklom.

</doc>
<doc id="188423" url="https://sk.wikipedia.org/wiki?curid=188423" title="Uni (mytológia)">
Uni (mytológia)

V etruskej mytológii bola Uni najvyššou bohyňou panteónu (spoločenstva bohov). Bola patrónkou Perugie. So svojím manželom Tiniom a Menrvou bola súčasťou mocného triumvirátu. S Tiniom mala syna Herakla.
Uni sa stotožňuje s Juno a Hérou v rímskej a gréckej mytológii.

</doc>
<doc id="188426" url="https://sk.wikipedia.org/wiki?curid=188426" title="Španieli">
Španieli

Španieli môžu byť:
Španiel môže byť:

</doc>
<doc id="188429" url="https://sk.wikipedia.org/wiki?curid=188429" title="Štrukturalizmus (architektúra)">
Štrukturalizmus (architektúra)

Štrukturalizmus vznikol začiatkom 20. storočia ako smer vo vede založený na metodologickej orientácii, ktorej cieľom je výskum štruktúry objektov pri dôraze na prioritu celku voči častiam a skúmanie vzťahov medzi prvkami daného systému.
Takto sa rozšíril v lingvistike, etnografii, folkloristike, estetike, dejinách umenia, teatrológii a v neposlednom rade aj v architektúre.
Východiskové princípy + rozvoj.
K jeho úplnému rozvoju v architektúre došlo však až po druhej svetovej vojne, kedy sa o to zaslúžila skupina architektov odmietajúcich strohosť a neosobnosť predchádzajúceho obdobia. Teda štrukturalizmus, jeho zrod a predovšetkým následné aplikovanie do tvorivej praxe architektov, sa stal akýmsi medzníkom neskorej moderny.
Dovtedajšia moderna sa totiž uberala smerom, ktorý priekopníci nového smeru zásadne odmietajú. Nesúhlasia s hlavným určujúcim faktorom moderny – s technikou. Odmietajú jej sterilnosť, anonymitu a neosobné koncepty. 
Štrukturalizmus pokladá za hlavnú os konceptu tvorby a základ svojej činnosti sociálne vzťahy a ľudské správanie. Východiská pre tvorbu sa menia a teda aj výsledné diela nie sú už viac strohé a technikou podmienené ako v samotnej moderne. Tieto nové princípy vychádzajúce z antropológie, ktorú teoreticky rozpracoval vo svojich dielach Claude Lévi-Strauss.
Vedúcou osobnosťou a mostom medzi teóriou Straussa a praxou sa stal Aldo van Eyck. Vychádzal hlavne z tézy, že základ spoločenskej štruktúry tvorí sieť vzťahov. Van Eyck pochopil, že fungovanie spoločenských štruktúr a existencia v rámci nich znamená obohatenie života a nachádzanie jeho zmyslu, pričom byť mimo nich znamená určitú formu exilu. 
Preto sa tvary a priestory štrukturalistických stavieb mali stať miestom podporujúcim sociálne vzťahy tak, aby vytvorili architektúru s citlivým prístupom pre jednotlivé funkcie. Jej estetické pôsobenie sa stalo druhoradým.
Výslednom ďalších reakcií na minulosť, aj keď štrukturalizmus tvorí generácia architektov bez bezprostrednej skúsenosti s klasickou modernou, je uplatňovanie pojmov ako zoskupovanie, vzájomné pôsobenie a spoločenský útvar. Opakovanie určitého základného tvaru a zhluk sú bazálnymi pojmami pri stvárňovaní štrukturalizmu. Charakteristickými črtami štrukturalizmu sú pevné fyzické štruktúry, do ktorých sa pretransformovali flexibilné sociálne štruktúry.
Tieto nové tendencie, posuny vo vnímaní funkcie diel, ich interakcie s ľuďmi a vplyvov na ich činnosť a vzťahy, sa neutvorili zo dňa na deň, ale naopak, vyžadovalo si to postupné bádanie a objavovanie. A keďže každá krajina si nesie so sebou svoju históriu, ktorej zrkadlom sú aj tvorivé prejavy, tak môžeme štrukturalizmus badať už v 40.-tych rokoch v románskych krajinách (Niemayer) zatiaľ čo v prípade severných krajín s racionalistickým a protestantským duchom tento vplyv zaznamenávame až na prelome 50.-tych a 60.-tych rokov (Eero Saarinen). 
Možnosť voľby, ktorú poskytujú stavby koncipované v duchu štrukturalizmu, bola východiskom pre Holanďana Hermana Hertzbergera. Možnosť voľby v jeho tvorbe znamená štrukturálne členenie a labyrintický priestor. Všetko toto spĺňa jeho dielo poisťovňa v Apeldoorne zložená zo štrukturalistických štvorcových sekcií pripomínajúca mesto v meste. 
Za reprezentanta štrukturalizmu môžeme označiť Habitat v Montreale. Ide o zoskupenie hranolových kontajnerov pyramidálne uložených na sebe. Jeho autorom je Moshe Safdie.
Princíp štrukturalizmu v urbanizme povojnového obdobia, spojenom s výrazným rastom obyvateľov, vo veľkej miere využíva mnohonásobné opakovanie štruktúr v jasných geometrických variáciách. Organizáciou sídelnej siete urbanizmu sa zaoberal grécky architekt Constantinos Doxiadis, ktorý bol iniciátorom vedecko-inžinierskej disciplíny ekistiky, fenomén doby. Ďalšou zaujímavou stavbou je Psychiatrická klinika v Middelharnis, Holandsko, od Jackoba Bakema z rokov 1973-1974.

</doc>
<doc id="188431" url="https://sk.wikipedia.org/wiki?curid=188431" title="Štrukturalizmus v architektúre">
Štrukturalizmus v architektúre



</doc>
<doc id="188433" url="https://sk.wikipedia.org/wiki?curid=188433" title="Michal Maximilián Scheer">
Michal Maximilián Scheer

Michal Maximilián Scheer (* 7. január 1902, Považská Bystrica – † 9. február 2000, Nitra) bol slovenský architekt. Patrí medzi významných slovenských architektov modernej architektúry tvoriacich v duchu funkcionalizmu.
Dielo.
V roku 1925 prišiel do Žiliny kde sa začala jeho tvorba. Priaznivá situácia v rámci rozvoja mesta mu poskytla mnoho príležitostí realizovať sa. Postavil tu viacero víl, bytových domov, administratívnych budov a škôl. Za jeho najvýznamnejšie dielo sa považuje Finančný palác, ktorý bol postavený na úzkom pozemku v mieste stretávania sa ulíc.
Počas vojny sa jeho tvorba presunula do Ružomberka, kde navrhol komplex Slovenských papierní (továrenské haly, administratívnu budovu a budovu hlavného vstupu). Po návrate do Žiliny v roku 1948 založil Krajský architektonický ateliér – Stavoprojekt a stal sa riaditeľom. Po vymyslenom obvinení bol zbavený funkcie, krátko väznený, a odišiel do Nitry. Zostal aktívne činný. Navrhol prvý územný plán Nitry (1958) a viacero obytných súborov. Sídlisko Chrenová I., ním projektované, je zapísané do urbanisticko-architektonickej knihy UNESCO.

</doc>
<doc id="188435" url="https://sk.wikipedia.org/wiki?curid=188435" title="Vlajka - Nórsko">
Vlajka - Nórsko



</doc>
<doc id="188436" url="https://sk.wikipedia.org/wiki?curid=188436" title="EMI (hudobné vydavateľstvo)">
EMI (hudobné vydavateľstvo)

EMI Group (The Electric and Musical Industries Ltd.) bola britská hudobná spoločnosť, v ktorej bolo zlúčených viacero hudobných vydavateľstiev nachádzajúcich sa v londýnskom Kensingtone (Anglicko, Spojené kráľovstvo) a vydavateľstiev EMI v New Yorku. EMI Music bola jednou zo štyroch najväčších svetových nahrávacích spoločností hudobného priemyslu (okrem nej sú nimi spoločnosti Sony BMG, Universal a Warner). V roku 2011 bola EMI predaná spoločnostiam UMG a Sony.
Vznik.
Spoločnosť "Electric and Musical Industries Ltd" vznikla v marci roku 1931 zlúčením britských firiem "Columbia Graphophone Company" a "Gramophone Company". Od tejto chvíle sa spoločnosť začala zaoberať výrobou a prehrávaním nahrávok ako aj zbieraním provízií z prehrávania nahrávok.
Výroba v spoločnosti EMI.
Firma EMI bola vo svojej histórii elektronických vynálezov zainteresovaná do mnohých významných projektov.
Inžinier Alan Blumlein, ktorý bol jedným z jej zamestnancov patril medzi pionierov nahrávania stereofónneho zvuku. Zahynul roku 1942 pri skúšaní prvej pozemnej radarovej jednotky. V priebehu a po druhej svetovej vojny laboratóriá firmy EMI v Hayes, Hillingdone vyvíjali radarové zariadenia a riadené strely. 
Spoločnosť EMI sa neskôr začala zaoberať vývojom vysielacích zariadení, obzvlášť pri prvom vysielaní signálov do televízie BBC. Vyrábala televízne kamery pre televízne spoločnosti, hlavne pre BBC, ale aj britské konkurenčné, nezávislé televízie používali kamery EMI popri kamerách od firiem Pye, či Marconi. Najslávnejšou kamerou firmy EMI bola farebná "EMI 2001", ktorú používali v sedemdesiatych a na začiatku osemdesiatych rokov televízne spoločnosti v Spojenom kráľovstve. 
V roku 1958 bol Godfreyom Hounsfieldom v laboratóriách v Hayes vyvinutý prvý tranzistorový počítač "EMIDEC 1100". Hounsfield na začiatku sedemdesiatych rokov vynašiel prvým počítačový tomograf (CT), ktorý sa stal revolučným vynálezom pre lekársku diagnostiku. Neskôr sa stal nositeľom Nobelovej ceny. Po krátkej ale významnej etape medicínskych vynálezov výrobná činnosť spoločnosti EMI zanikla.
Hudba.
Na začiatku svojho vzniku spoločnosť podporovala distribúciu hudby z krajín britského Commonwealthu vrátane Indie, Austrálie a Nového Zélandu. Firma EMI dominovala v hudobnom priemysle týchto krajín od roku 1920 do roku 1960, kedy lokálne hudobné spoločnosti začali protestovať proti monopolnému postaveniu EMI na ich hudobnom trhu.
V roku vzniku firmy EMI bolo otvorené ich legendárne nahrávacie štúdio na Abbey Road v Londýne. V tridsiatych a štyridsiatych rokoch boli v zozname umelcov, ktorí u EMI nahrávali mimo iných aj Arturo Toscanini, Sir Edward Elgar, a Otto Klemperer. V tomto čase firma menovala svojich prvých A&amp;R (Artist &amp; Repertoire) manažérov. Medzi nimi bol aj George Martin, ktorý neskôr priviedol do vydavateľstva skupinu The Beatles.
Prvá LP platňa bola firmou EMI vydaná roku 1949, prvá sterefónna nahrávka u vydavateľstva vyšla najprv na magnetofónovej páske roku 1955, na vinylovej platni roku 1958.
Roku 1957 sa firma EMI rozhodla vysporiadať so svojimi stratami z obchodovaním s licenciami na americkom trhu s firmami RCA Victor a Columbia Records (ktorá sa od EMI odčlenila v roku 1951) a vstúpila na tento trh získaním 96% podielu hudobnej spoločnosti Capitol Records. 
V rokoch 1960 až 1995 bolo hlavné sídlo EMI (EMI House) na Manchester Square 20 v Londýne. Hlavné schodisko z tohto miesta je vyobrazené na obale albumu "Please Please Me" od skupiny The Beatles.
Koncom päťdesiatych, v priebehu šesťdesiatych a v sedmdesiatych rokoch pod vedením Sira Josepha Lockwooda dosiahla spoločnosť EMI obrovský úspech v oblasti populárnej hudby. Hudobné skupiny aj sóloví umelci, ktorí nahrávali aj u dcérskych spoločností ako Parlophone, HMV, Columbia Graphophone či Capitol Records zviditeľnili firmu EMI ako najznámejšiu, najúspešnejšiu nahrávaciu spoločnosť na svete. U EMI nahrávali umelci ako The Beatles, The Beach Boys, The Hollies, Cilla Black či skupina Pink Floyd.
V roku 1967 špecializovala firma EMI svoju dcérsku spoločnosť HMV na vydávanie klasickej hudby, umelcov populárneho žánru tohto vydavateľstva presunula k firme Columbia. V roku 1969 bola uvedená nová značka Harvest Records, ktorá bola zameraná na žáner progresívneho rocku, ktorý reprezentuje napríklad skupina Pink Floyd.
Skratku EMI Ltd začala firma Electric &amp; Musical Industries používať v roku 1971, v roku 1972 nahradilo dcérske hudobné vydavateľstvo EMI Records značku Columbia. V roku 1979 firma EMI získala hudobné vydavateľstvo United Artists Records.
V októbri 1979 došlo k fúzii "THORN Electrical Industries" a "EMI Ltd" pod spoločnú značku Thorn EMI.
V nasledujúcich rokoch spoločnosť EMI získavala podiely ďalších hudobných vydavateľstiev na svete ako sú Chrysalis Records, Virgin Records. V auguste 1996 podieľnici Thorn EMI rozhodli o rozdelení firmy a hudobný gigant si zmenil názov na EMI Group PLC.
Hudobníci, ktorí majú (alebo mali) kontrakty s firmou EMI.
EMI má v svojom portfóliu množstvo známych umelcov z rôznych hudobných žánrov ako sú napríklad aj The Beatles, Garth Brooks, Kate Bush, Maria Callas, Coldplay, Iron Maiden, Jean-Michel Jarre, Falco, Kraftwerk, Marillion, Pink Floyd, Queen, Radiohead, Roxette, Selena, Frank Sinatra, Tina Turner, Legião Urbana, Robbie Williams, Scorpions.

</doc>
<doc id="188442" url="https://sk.wikipedia.org/wiki?curid=188442" title="Filtračný papier">
Filtračný papier

Filtračný papier je druh papiera, ktorý slúži na filtráciu.

</doc>
<doc id="188445" url="https://sk.wikipedia.org/wiki?curid=188445" title="Štátny znak Lotyšska">
Štátny znak Lotyšska

Štátny znak Lotyšskej republiky obsahuje štít, rozdelený na tri časti. Každá z jednej symbolizuje jedno kniežatstvo. Z jednej strany podopiera štít červený levom z druhej strieborný heraldický grif.
Symbolika štátneho znaku.
Vychádzajúce slnko je symbolom Latgalskeho kniežatstva, červený lev predstavuje kniežatstvo Kurzeme a strieborný grif pripomína kniežatstvo Vidzeme. Tri hviezdy v hornej časti znaku značia tri zjednotené vojvodstvá.

</doc>
<doc id="188446" url="https://sk.wikipedia.org/wiki?curid=188446" title="Sulfán">
Sulfán

Sulfán (H2S) alebo zastarane sírovodík je plynná látka bez farby s charakteristickým zápachom po skazených vajciach a odpornou chuťou. Je to horľavá jedovatá žieravina. Veľmi dobre sa rozpúšťa vo vode, z ktorej sa tiež ľahko uvoľňuje. Je prudko jedovatý, pôsobí na nervovú sústavu a pri vyšších koncentráciách spôsobuje náhle zastavenie dýchania (jeho jedovatosť je porovnateľná s HCN). V koncentrácii 4,6 až 46 percent vytvára so vzduchom výbušné zmesi.

</doc>
<doc id="188447" url="https://sk.wikipedia.org/wiki?curid=188447" title="Zoznam pilotovaných letov na Medzinárodnú vesmírnu stanicu">
Zoznam pilotovaných letov na Medzinárodnú vesmírnu stanicu

Toto je chronologický zoznam pilotovaných letov na Medzinárodnú vesmírnu stanicu. Nepilotované lety sú uvedené v zozname nepilotovaných letov na Medzinárodnú vesmírnu stanicu. Základné posádky Medzinárodnej vesmírnej stanice sú hrubo zvýraznené. "Čas pripojenia" odkazuje na loď, takže nie je vždy zhodný s časom členov posádky.

</doc>
<doc id="188452" url="https://sk.wikipedia.org/wiki?curid=188452" title="Štátny znak Estónska">
Štátny znak Estónska

Štátny znak Estónska bol pôvodne emblémom dánskeho kráľa v 13. storočí. Štít je obklopený zlatými dubovými vetvičkami. Na zlatom štíte sú tri modré levy rozložené nad sebou.

</doc>
<doc id="188453" url="https://sk.wikipedia.org/wiki?curid=188453" title="Kyselina octová">
Kyselina octová

Kyselina octová (systematický názov kyselina etánová) je chemická zlúčenina známa svojou kyslou chuťou a štipľavou vôňou. Jej sumárny vzorec je CH3COOH. Jej vodný roztok v koncentrácii od 5 do 10 % sa predáva pod názvom ocot. Takisto sa používa ako prídavná látka v potravinárstve, kde má označenie E 260. Jej konjugovanou kyselinou je octan alebo acetát.
Vlastnosti.
Kyselina octová je druhou najjednoduchšou karboxylovou kyselinou, po kyseline mravčej. Je to slabá kyselina, jej p"K"a je 4,76 (25 °C).
Čistá nehydratovaná kyselina octová ("ľadová kyselina octová") je bezfarebná hygroskopická kvapalina, ktorá zamŕza pri teplote pod 16,7 °C na bezfarebnú kryštalickú tuhú látku.
Výroba.
Zriedený vodný roztok kyseliny octovej sa získava biologickou oxidáciou etanolu podľa celkovej rovnice:
CH3CH2OH + O2 → CH3COOH + H2O
Pri jej biotechnologickej výrobe sú príslušné mikroorganizmy (octové baktérie, predovšetkým rodu "Acetobacter") imobilizované prirodzenou priliehavosťou na bukových hoblinách, ktoré sú pokropené roztokom etanolu a odspodu prebublávané vzduchom. Vyššie koncentrácie možno potom dosiahnuť následnou destiláciou. Podobnú oxidáciu možno síce robiť i čisto chemickou cestou, ale tá sa k výrobe kyselina octovej nepoužíva.
Iný spôsob prípravy spočíva v hydrogenácii oxidu uhoľnatého za prítomnosti katalyzátorov:
2 CO + 2 H2 → CH3COOH
Môže byť pripravená tiež reakciou oxidu uhoľnatého s metanolom, napríklad pomocou Cativa procesu:
Použitie.
Kyselina octová je jednou z najvýznamnejších priemyslových organických surovín. Ročne sa na svete vyrobí vyše 5 miliónov ton.
Používa sa v laboratóriu aj v chemickom priemysle ako významné rozpúšťadlo pri príprave čistých chemických zlúčenín.
Priamo ako chemická surovina slúži k výrobe rady ďalších organických zlúčenín. Najvýznamnejším produktom je vinylacetát, ktorý následne slúži ako surovina (monomér) pre prípravu polyvinylacetátu.
Derivát kyseliny octovej, acetanhydrid, je používaný ako silné acylačné činidlo, najmä pri výrobe acetylcelulózy, ktorá v minulosti slúžila ako k výrobe syntetických vlákien (acetátový hodváb), tak pre prípravu podložiek pre fotografické negativné materiály a pre kinofilm. Je taktiež jednou zo surovin pre výrobu kyseliny acetylsalicylovej, ktorá je hlavnou zložkou najrozšírenejších liekov proti horúčkam a zápalom (Acylpyrín, Aspirín, Anopyrín a iných).
Toxicita.
Kyselina octová je leptavá a jej pary spôsobujú podráždenie očí, poleptanie sliznice, bolesť v krku a upchanie pľúc.
Riziko kyseliny octovej závisí aj na jej koncentrácii. V nasledujúcej tabuľke je uvedená EÚ klasifikácia kyseliny octovej:

</doc>
<doc id="188454" url="https://sk.wikipedia.org/wiki?curid=188454" title="Forcalquier">
Forcalquier

Forcalquier je obec na juhu Francúzska v departemente Alpes-de-Haute-Provence a regióne Provence-Alpes-Côte d’Azur.
Nachádza sa asi severne od Marseille a neďaleko benediktínskeho kláštora Ganagobie. Miestny cintorín je na zozname historického dedičstva. Dominantou obce je osemboká kaplnka.
Polohopis.
Forcalquier má rozlohu . Najvyšší bod je položený a najnižší bod .
Obyvateľstvo.
Forcalquier má 4640 obyvateľov (2009).
Graf populácie:

</doc>
<doc id="188456" url="https://sk.wikipedia.org/wiki?curid=188456" title="Inhibítor (chémia)">
Inhibítor (chémia)

Inhibítor je látka, ktorá zastavuje alebo výrazne spomaľuje chemické reakcie alebo procesy. Opakom inhibítora je katalyzátor, ktorý reakciu zrýchľuje.

</doc>
<doc id="188457" url="https://sk.wikipedia.org/wiki?curid=188457" title="Vajíčko (bunka)">
Vajíčko (bunka)



</doc>
<doc id="188458" url="https://sk.wikipedia.org/wiki?curid=188458" title="Štátny znak Švédska">
Štátny znak Švédska

Znak Švédskeho kráľovstva tvorí štít, ktorý podopierajú dva zlaté levy po stranách štítu.
Symbolika štátneho znaku.
Trojitá korunka symbolizuje „Troch mudrcov“ – švédsky emblém od roku 1336.

</doc>
<doc id="188461" url="https://sk.wikipedia.org/wiki?curid=188461" title="Štátny znak Fínska">
Štátny znak Fínska

Štátny znak Fínskej republiky nadväzuje na historický erb fínskeho veľkovojvodstva, známy už roku 1557.
Na červenom štíte je žltý lev v skoku s korunou, držiaci v pravej tlape, biely meč. Lev stojí na zakrivenej šabli, ktorá ako orientálna sečná zbraň predstavovala nebezpečenstvo hroziace krajine od Tatárov, Švédov a iných nepriateľov. Deväť bielych ruží symbolizuje deväť historických gubernií Fínska.

</doc>
<doc id="188467" url="https://sk.wikipedia.org/wiki?curid=188467" title="Štátny znak Poľska">
Štátny znak Poľska

Na štátnom znaku Poľska je tradične zobrazovaný biely orol na červenom poli. Tento emblém zostal viac-menej nedotknutý, hoci malo Poľsko búrlivú históriu. Tento erb sa používal až do pádu poľského kráľovstva v roku 1795 a znovu ho zaviedli po skončení prvej svetovej vojny a vyhlásení novej republiky. Vtedy pribudol okraj a koruna, ktoré neskôr komunistická vláda zrušila. Súčasná podoba štátneho znaku Poľskej republiky bola prijatá 9. februára 1990, kedy bola na hlavu orlice opäť pridaná zlatá koruna.
Historický vývoj znaku.
Orlica sa na minciach objavuje už za vlády Boleslava I. Odvtedy prešla mnohými zmenami až do dnešnej podoby. Poslednou úpravou bol návrat zlatej koruny na hlavu orlice. 

</doc>
<doc id="188469" url="https://sk.wikipedia.org/wiki?curid=188469" title="Oskar Werner">
Oskar Werner

Oskar Werner (* 13. november 1922, Viedeň, Rakúsko – † 23. október 1984, Marburg, Nemecko) (do roku 1946 Oskar Josef Bschließmayer) bol rakúsky filmový a divadelný herec, recitátor a režisér. 

</doc>
<doc id="188472" url="https://sk.wikipedia.org/wiki?curid=188472" title="Zoznam kozmických letov s ľudskou posádkou">
Zoznam kozmických letov s ľudskou posádkou



</doc>
<doc id="188474" url="https://sk.wikipedia.org/wiki?curid=188474" title="Truman Show">
Truman Show

Truman Show je americký film z roku 1998. Film obsahuje prvky bizarnosti, drámy s komickými, či satirickými prvkami.
Dej filmu pojednáva o moci médií a stále menšou hranicou medzi realitou a mediálnym obrazom reálneho života. Truman Burbank (v hlavnej úlohe Jim Carrey) bol ako dieťa prvým človekom, ktorého adoptovala filmová spoločnosť a vôbec netuší, že jeho život je dopredu naplánovaný tvorcom megaúspešného seriálu Christofom (hrá Ed Harris), ktorého je hlavnou postavou. Truman totiž žije v obrovských filmových ateliéroch a všetci ľudia naokolo sú hercami. Hlavný dej filmu sa odohráva v čase, keď má Truman asi 30 rokov a pracuje v poisťovni. Postupne si začne všímať zvláštnosti, ktoré sa okolo neho dejú, presne naplánovné stereotypy a jeho zvedavosť ho núti sledovať tieto zvláštnosti. Zisťuje, že vždy, keď sa pokúsi dostať z mesta, mu niečo skríži cestu, až sa nakoniec dozvedá pravdu. Seriál, ktorého je Truman hlavnou postavou je vysielaný nonstop a nie je nikdy prerušovaný reklamami, preto sú reklamy na výrobky, či služby nepriame, tvorené hercami priamo v samotnom deji.
Film prináša pre typicky komerčné snímky málo vídaný záver a to dilemu. Truman sa musí rozhodnúť, či zotrvá v dokonalom a bezpečnom svete alebo sa rozhodne pre realitu. 

</doc>
<doc id="188475" url="https://sk.wikipedia.org/wiki?curid=188475" title="Eileen M. Collinsová">
Eileen M. Collinsová



</doc>
<doc id="188476" url="https://sk.wikipedia.org/wiki?curid=188476" title="Eileen M. Collins">
Eileen M. Collins



</doc>
<doc id="188477" url="https://sk.wikipedia.org/wiki?curid=188477" title="Eileen Marie Collins">
Eileen Marie Collins



</doc>
<doc id="188478" url="https://sk.wikipedia.org/wiki?curid=188478" title="Eileen Collins">
Eileen Collins



</doc>
<doc id="188479" url="https://sk.wikipedia.org/wiki?curid=188479" title="Rick D. Husband">
Rick D. Husband



</doc>
<doc id="188480" url="https://sk.wikipedia.org/wiki?curid=188480" title="Richard Husband">
Richard Husband



</doc>
<doc id="188482" url="https://sk.wikipedia.org/wiki?curid=188482" title="EMI">
EMI

EMI môže byť skratka pre:

</doc>
<doc id="188483" url="https://sk.wikipedia.org/wiki?curid=188483" title="Thalna">
Thalna

V etruskej mytológii bola Thalna bohyňou plodnosti a ženou alebo milenkou Tinia. V umení sa zobrazovala ako mladá, nedospelá žena.

</doc>
<doc id="188484" url="https://sk.wikipedia.org/wiki?curid=188484" title="Olšanské hřbitovy">
Olšanské hřbitovy

Olšanské hřbitovy (doslova "Olšanské cintoríny") je s rozlohou 50,17 ha najväčší cintorín v Prahe. Počas jeho existencie na ňom bolo pochovaných približne 2 000 000 mŕtvych. Je miestom posledného odpočinku mnohých významných osobností. Súčasťou cintorína je aj pohrebisko vojakov z prvej a druhej svetovej vojny.

</doc>
<doc id="188485" url="https://sk.wikipedia.org/wiki?curid=188485" title="Olšanské cintoríny">
Olšanské cintoríny



</doc>
<doc id="188488" url="https://sk.wikipedia.org/wiki?curid=188488" title="Vajíčková bunka">
Vajíčková bunka



</doc>
<doc id="188489" url="https://sk.wikipedia.org/wiki?curid=188489" title="Ovum">
Ovum

Ovum môže byť:

</doc>
<doc id="188490" url="https://sk.wikipedia.org/wiki?curid=188490" title="Ovulum">
Ovulum



</doc>
<doc id="188493" url="https://sk.wikipedia.org/wiki?curid=188493" title="Zoznam geografických článkov/2">
Zoznam geografických článkov/2

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
2..
2. ulica (Bratislava)

</doc>
<doc id="188494" url="https://sk.wikipedia.org/wiki?curid=188494" title="Zoznam geografických článkov/3">
Zoznam geografických článkov/3

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
3..
3. ulica (Bratislava)

</doc>
<doc id="188495" url="https://sk.wikipedia.org/wiki?curid=188495" title="Zoznam geografických článkov/4">
Zoznam geografických článkov/4

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
4..
4. ulica (Bratislava)

</doc>
<doc id="188496" url="https://sk.wikipedia.org/wiki?curid=188496" title="Zoznam geografických článkov/5">
Zoznam geografických článkov/5

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
5..
5. ulica (Bratislava)

</doc>
<doc id="188497" url="https://sk.wikipedia.org/wiki?curid=188497" title="Zoznam geografických článkov/6">
Zoznam geografických článkov/6

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
6..
6. ulica (Bratislava)

</doc>
<doc id="188498" url="https://sk.wikipedia.org/wiki?curid=188498" title="Zoznam geografických článkov/7">
Zoznam geografických článkov/7

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
7..
7. ulica (Bratislava)

</doc>
<doc id="188499" url="https://sk.wikipedia.org/wiki?curid=188499" title="Zoznam geografických článkov/8">
Zoznam geografických článkov/8

Tento index bol automaticky vygenerovaný podľa tejto . Obsahuje 2 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
8..
8. mája (Bratislava)8. ulica (Bratislava)

</doc>
<doc id="188500" url="https://sk.wikipedia.org/wiki?curid=188500" title="Zoznam geografických článkov/9">
Zoznam geografických článkov/9

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
9..
9. ulica (Bratislava)

</doc>
<doc id="188501" url="https://sk.wikipedia.org/wiki?curid=188501" title="Zoznam geografických článkov/Ç">
Zoznam geografických článkov/Ç

Tento index bol automaticky vygenerovaný podľa tejto . Obsahuje 4 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ça.
ÇaloireÇanakkale (mesto)Çaro
ço.
Çorovodë

</doc>
<doc id="188516" url="https://sk.wikipedia.org/wiki?curid=188516" title="Dejiny prieskumu vesmíru">
Dejiny prieskumu vesmíru



</doc>
<doc id="188520" url="https://sk.wikipedia.org/wiki?curid=188520" title="Vostok (nosná raketa)">
Vostok (nosná raketa)

Vostok (, po slovensky "Východ") bola nosná raketa odvodená zo sovietskej balistickej rakety R-7 a navrhnutá pre pilotované lety programu Vostok, ale neskôr používaná aj na vynesenie umelých družíc.
Pri prvých troch letoch družíc Sputnik 1-3 bol použitý variant dvojstupňovej rakety Vostok označený ako Sputnik. Prvý stupeň tvorili štyri jednotky s výškou 19 m a prierezom 3 m, rozložené symetricky okolo nádrže 2. stupňa, ktorá mala výšku 28 m a priemer 2,95 m. Hmotnosť tohto variantu pri štarte je 310 000 kg, celková výška 30 m, max. rozpätie 10,3 m a max. užitočné zaťaženie 1 500 kg. Neskôr sa pridal 3. stupeň pri letoch programu Vostok a pri testovacích letoch kabín určených pre kozmonautov. Odvtedy sa táto nosná raketa označuje ako Vostok s hmotnosťou pri štarte 325 000 kg, výškou 38 m, maximálnym rozpätím 10,3 m. Postupne sa Vostok zdokonaľoval a jeho modifikácie mali obyčajne názov programu, pri ktorom sa použili (Voschod, Sojuz, Luna). Najdôležitejšie boli štvorstupňové modifikácie pri letoch kozmických sond Luna, Mars a Venera. 
Hlavné verzie rakety boli:

</doc>
<doc id="188522" url="https://sk.wikipedia.org/wiki?curid=188522" title="Karboxyhemoglobín">
Karboxyhemoglobín

Karboxyhemoglobín (skratka COHb) je krvné farbivo hemoglobín s naviazaným oxidom uhoľnatým. Nie je schopný prenášať kyslík a jeho zvýšené množstvo môže viesť k smrti (v lekárstve známe ako "karboxyhemoglobinémia" alebo otrava oxidom uhoľnatým). Avšak malé množstvo karboxyhemoglogínu vedie k nedostatku kyslíka a k následne zapríčinenej únave, závratom a bezvedomiu. Vzniká pri metabolizme a v ľudskej krvi je ho málo. Vyššie percento však majú fajčiari.
Polčas rozpadu karboxyhemoglobínu v krvi je od 4 do 6 hodín. COHb zvyšuje riziko krvných zrazenín.

</doc>
<doc id="188530" url="https://sk.wikipedia.org/wiki?curid=188530" title="Eurocities">
Eurocities

Eurocities je medzinárodná organizácia európskych miest, ktorá bola založená v roku 1986. Založili ju starostovia šiestich veľkých európskych miest:
V roku 2007 sieť obsahovala viac ako 130 miest z 30 rôznych krajín.
Členom sa môže stať mesto, kde žije 250-tisíc obyvateľov. Krajiny európskeho spoločenstva sa stávajú plnými členmi, ostatné mestá asociovanými členmi.

</doc>
<doc id="188531" url="https://sk.wikipedia.org/wiki?curid=188531" title="Oxid železitý">
Oxid železitý

Oxid železitý (Fe2O3) je amfotérny oxid železa hnedočervenej farby, v prírode sa vyskytuje ako minerál hematit (rombická sústava - najdôležitejšia ruda železa), prípadne maghemit (kubická sústava).
Použitie.
Oxid železitý sa používa ako magnetická vrstva v záznamových médiách (magnetické pásky, diskety), v kozmetike ako červený pigment a v laboratóriu ako surovina (v zmesi s hliníkom) na prípravu čistého železa, prípadne ako prísada do termitu. Reakcia prebieha podľa rovnice:
 2 Al + Fe2O3 → 2 Fe + Al2O3

</doc>
<doc id="188532" url="https://sk.wikipedia.org/wiki?curid=188532" title="Mulat">
Mulat

Mulat je miešanec belošských a černošských rodičov. Sfarbenie pokožky mulata je veľmi variabilné v závislosti od intenzity vplyvu génov daného rodiča. Priemerne je však farba pokožky mulata svetlejšia ako černošského rodiča. Najväčší výskyt mulatov je v Severnej Amerike, najmä USA.

</doc>
<doc id="188534" url="https://sk.wikipedia.org/wiki?curid=188534" title="Zambo">
Zambo

Zambo je zmiešaná forma obyvateľstva, ktorá vzniká kombináciou génov černošského a indiánskeho rodiča.

</doc>
<doc id="188536" url="https://sk.wikipedia.org/wiki?curid=188536" title="Helsingborg">
Helsingborg

Helsingborg je švédske prístavné mesto, ktoré sa nachádza na južnej časti krajiny a má 91 457 obyvateľov. Je to centrum regiónu Skåne a najbližší švédsky bod k Dánsku. Helsingborg je tiež dôležitým regionálnym centrom obchodu a dopravy. Pôsobí tu futbalový klub Helsingborgs IF, ktorý hrá svoje domáce zápasy na štadióne Olympia.
Administratívne rozdelenie.
Mesto Helsingborg je rozdelené na 32 okresov.

</doc>
<doc id="188542" url="https://sk.wikipedia.org/wiki?curid=188542" title="Rozdelenie Česko-Slovenska">
Rozdelenie Česko-Slovenska

Rozdelenie Česko-Slovenska alebo zánik Česko-Slovenska bol proces zániku federatívneho štátu Česko-Slovensko zavŕšený 31. decembra 1992 vznikom dvoch nezávislých nástupníckych štátov Slovenska a Česka 1. januára 1993. Česko-Slovensko v priebehu svojej existencie prestalo de facto existovať aj 14. - 15. marca 1939 po okupácii Česka nacistickým Nemeckom. Po skončení druhej svetovej vojny bol obnovený spoločný štát s plnou právnou kontinuitou na prvú republiku. 31. decembra 1992 teda zanikla Česká a Slovenská Federatívna Republika (ČSFR) po 74 rokoch od vyhlásenia nezávislosti „Československa" 28. 10. 1918. 
Spojovníková vojna 1990.
Slovenská republika vznikla ústavným zákonom č. 143/1968 o československej federácii 1. januára 1969 ktorý stanovil podstatné atribúty Slovenska ako boli štátne hranice, hlavné mesto, vlastná vláda a parlament. Vtedajšia federácia bola definovaná ako spolužitie svojbytných suverénnych národov, Čechov a Slovákov tak, že obidve národné republiky majú v ČSSR rovnoprávne postavenie.
Na jar roku 1990 došlo k tzv. pomlčkovej vojne (správne „spojovníkovej“ vojne). Vtedajší prezident Václav Havel navrhol 23. januára 1990 odstrániť z názvov republík slovo „socialistická“. To sa nakoniec uskutočnilo v názvoch oboch republík, ale pri názve celého štátu najmä slovenskí politici Havlov návrh „Československá republika“ odmietli. Na Slovensku návrh pripomínal návrat k už prekonanému centralistickému modelu prvej a tretej „Československej republiky“ (ČSR). Na Slovensku 1. marca 1990 prijala SNR zmenu názvu Slovenská socialistická republika na Slovenská republika a zároveň bol prijatý slovenský znak a aj vlajka SR. Vlajka bola vtedy prijatá ako bielo-modro-červená trikolóra ešte nedoplnená slovenským znakom. Ten bol na vlajku doplnený až v roku 1992.
Slovenská vláda 14. februára 1990 navrhla, aby sa názov krajiny písal so spojovníkom, konkrétne „Republika Česko-Slovensko“ alebo „Federácia Česko-Slovensko“. Na schôdzi federálneho parlamentu (Federálneho zhromaždenia) sa potom 29. marca 1990 okrem tohto návrhu prerokúval zmenený Havlov návrh „Republika Česko-Slovensko“ a návrh poslancov „Československá federatívna republika“. Jadrom sporu bol problém písania spojovníka, ktorý českí poslanci nesprávne označovali ako pomlčka. Nakoniec 29. marca 1990 federálny parlament rozhodol, že (dlhý) názov krajiny bude v českom jazyku bez spojovníka, teda „Československá federativní republika“, a v slovenskom jazyku so spojovníkom, teda „Česko-slovenská federatívna republika“. Proti tomuto riešeniu bolo viacero námietok a tak 20. apríla 1990 federálny parlament zmenil znova (dlhý) názov krajiny na „Česká a Slovenská Federatívna Republika“ (ČSFR) písaný s veľkými písmenami vo všetkým slovách, teda aj „Slovenská". Problémom tohto kompromisu však bola skutočnosť, že v slovenskom a českom jazyku sa zvyčajne píše veľkým písmenom len prvé slovo názvov krajín.
Na Slovensku sa začal používať krátky tvar "Česko-Slovensko", kodifikovaný začiatkom roka 1991 Pravidlami slovenského pravopisu, v Česku naďalej tvar "Československo".
Okrem tejto tzv. pomlčkovej vojny už v roku 1990 dochádzalo aj k ďalším stretom slovenskej a českej politickej reprezentácie ohľadom kompetencií federácie a republík.
Spory o kompetencie a dvojdomček (1990/91).
Po schválení kompetenčného zákona po júnových voľbách v roku 1990 bolo novovytvorené Ministerstvo medzinárodných vzťahov (MMV) Slovenskej republiky na čele s Milanom Kňažkom. V roku 1992 česká vláda zriadila Ministerstvo medzinárodných vzťahov Českej republiky, ministrom bol Josef Zieleniec. 
Napätie vzbudzovala aj asymetria viacerých ďalších inštitúcií – napríklad v Česku pôsobila Československá televízia a na Slovensku do apríla 1990 pôsobila len jej zložka, ktorá nebola samostatný podnik. 1. júla 1991 zákonom Slovenskej národnej rady bola zriadená Slovenská televízia a súbežne vznikali tendencie na zriadenie slovenskej polície, armády a národnej banky. Parlamentnému prerokúvaniu zákonov robil vážny problém zákaz majorizácie (potreba nadpolovičnej väčšiny všetkých poslancov v oboch častiach Snemovne národov, teda aspoň 38 zo 75 poslancov aj slovenskej časti).
Situáciu na Slovensku komplikovala aj tzv. konverzia zbrojárskej výroby, ktorá bola sústredená viac na Slovensku (najmä na Považí). Toto spôsobilo v roku 1991 rýchlejší skokový rast nezamestnanosti na Slovensku (z 2 % na 11,8 %) ako v Česku, kde v tom istom čase bola nezamestnanosť iba 4,1%.
Predseda KDH Ján Čarnogurský, ktorým 23. apríla 1991 nahradila SNR vo funkcii premiéra V. Mečiara navrhoval, aby základom spolužitia Čechov a Slovákov bola záväzná zmluva medzi oboma republikami, pričom každá z nich by mala svoju ústavu, tá federálna by bola odvodená až následne. To bolo neprijateľné pre Prahu, ale aj pre VPN. 
Vtedajší český premiér Petr Pithart (od apríla 1991 líder českého Občianskeho hnutia) prišiel v novembri 1991, po takmer celoročných rokovaniach národných reprezentácií, s ideou akéhosi „dvojdomčeka“, čo bol pokus zachrániť Československo tým, že sa sčasti pristúpi na slovenské predstavy vo voľnejšej federácii. Václav Klaus (po zániku OF v apríli roku 1991, predseda Občianskej demokratickej strany (ODS)) to vtedy odmietol ako nerealizovateľnú konfederáciu, naopak J. Čarnogurský Pithartovu ideu privítal. 
Na Slovensku sa v rovnakom roku 1991 dostala do popredia viac diskusia o prijatí Deklarácie zvrchovanosti Slovenskej republiky. Prijatie tejto deklarácie podporovali HZDS, SDĽ a SNS. Medzitým sa v oboch národných parlamentoch posilnili opozičné strany, na Slovensku najmä HZDS a v Česku ODS. Obe národné vlády sa stávali menšinovými a tak vládne koalície hľadali kompromis, aby problém usporiadania štátu vyriešili ešte pred parlamentnými voľbami, ktoré sa mali uskutočniť v júni 1992. Koncom januára 1991 vytvorilo predsedníctvo SNR komisiu, ktorá mala pracovať s komisiou ČNR na návrhu štátnej zmluvy. Obe viedli predsedovia národných rád František Mikloško a Dagmar Burešová. Rokovať začali 3. februára 1992 v osade Milovy pri obci Sněžné. Niekoľko kôl rokovaní o budúcej podobe federácie a republík však skončili na mŕtvom bode. J. Čarnogurský vtedy ako premiér považoval dohodu z Milov aj po slovenských ústupkoch za dobrú, no vyrokovaný česko-slovenský návrh nezískal podporu v predsedníctve SNR, proti bol Milan Zemko z ODÚ-VPN, ale aj štyria poslanci KDH.
Voľby 1992 a zánik federácie.
Rozdelenie federácie podporovali viaceré slovenské politické strany. Naopak Demokratická strana, ktorá bola pre zachovanie spoločného štátu vo voľbách prepadla a podobne Ján Čarnogurský, ktorý navrhoval odložiť vyhlásenie samostatnosti Slovenska až na dobu po vstupe do EÚ spôsobil prepad KDH a prispel k opätovnému víťazstvu HZDS a Vladimíra Mečiara vo voľbách. V Česku vo voľbách zvíťazila ODS s heslom „spoločný štát alebo rozdelenie“. Na Slovensku HZDS s nejasne formulovanou požiadavkou „konfederácie alebo rozdelenie“. Voľby v júni v roku 1992 na Slovensku vyhralo HZDS s 37,26 %, SDĽ získala 14,70 % a SNS 7,93 %. Tieto tri strany mali teda spolu 59,89 % hlasov. 
To viedlo dňa 17. júla 1992  k aklamatívnemu schváleniu Deklarácie o zvrchovanosti Slovenskej republiky, ktorá bola prijatá ústavnou väčšinou. Po prijatí Deklarácie o zvrchovanosti už nebola možnosť prijať tzv. „funkčnú federáciu“, teda centralizovaný model federácie, presadzovaný českými politikmi, a tak došlo k dohode medzi vládou Slovenskej republiky a Českej republiky k zániku ČSFR a vzniku dvoch samostatných štátov. Úplné rozdelenie federácie bolo teda prienikom programov víťazných strán (ODS a HZDS) oboch národných štátov, hoci ich mandát rozdeliť federáciu bol neskôr mnohokrát spochybňovaný.
Vtedajší prezident Václav Havel 20. júla 1992 odstúpil zo funkcie. Po zvyšnú dobu svojej existencie bola federácia bez prezidenta.
Podmienky rozdelenia republiky sú spojené s rokovaniami, ktoré viedol predseda českej vlády Václav Klaus a predseda slovenskej vlády Vladimír Mečiar. Tí sa stretli už 8. júna 1992 v brnenskej vile Tugendhat, kde sa dohodli na rozdelení federácie, a v písomnej podobe túto dohodu podpísali na ďalšej schôdzke tamtiež 26. augusta 1992.
1. septembra 1992 SNR prijala Ústavu SR, ktorá bola ďalším krokom k nezávislej SR. ČNR 16. decembra 1992 tiež prijala ústavu Českej republiky.
Rozdeleniu ČSFR bránil existujúci ústavný zákon o referende z roku 1991 pretože stanovoval, že ČSFR je možné rozdeliť len referendom. K eliminácii referenda bol teda potrebný nový ústavný zákon. Spoločný návrh HZDS a ODS umožňoval rozdelenie aj ústavným zákonom či dohodou národných rád, prípadne vystúpenie jednej z republík z federácie. Ten však v hlasovaní vo Federálnom zhromaždení 1. októbra 1992 neprešiel. Filozofia nového návrhu ústavného zákona, podľa ktorého mala existencia federácie jednoducho skončiť 31. decembra 1992 o 24:00 SEČ schválili obe národné rady 17. novembra 1992 (v deň tretieho výročia Nežnej revolúcie). V stredu 25. novembra 1992 sa Federálne zhromaždenie zišlo k novému rokovaniu a dohodovací výbor predložil kompromisný návrh. Hlasovanie prebehlo presne o 13:21 a rozhodlo, že 31. decembra 1992 zanikne Česká a Slovenská Federatívna Republika a že jej nástupníckymi štátmi budú Slovenská republika a Česká republika.
Slovenská národná rada (NRSR) prijala ešte pred zánikom federácie ústavu Slovenskej republiky.
Funkciu Poslaneckej snemovne Parlamentu Českej republiky prevzala doterajšia Česká národná rada. Tiež Slovenská národná rada pokračovala vo svojom mandáte aj po zániku federácie ako slovenský parlament.
Dňa 26. januára 1993 zvolila Poslanecká snemovňa Václava Havla prvým prezidentom Českej republiky.
Poslancami NRSR bol 15. februára 1993 za prezidenta SR zvolený Michal Kováč.
Delenie majetku, záväzkov a práv.
Nehnuteľný štátny majetok bol rozdelený podľa miesta, kde sa nachádzal, alebo podľa sídla právnickej osoby, ktorá vlastnícke práva vykonávala. Princípom delenia hnuteľného a zahraničného majetku bol pomer počtu obyvateľov, teda 2:1 (ak sa majetok v takom pomere dal rozdeliť).
Slovenská republika s Českou vytvorili menovú úniu na základe Zmluvy o menovom usporiadaní ešte dva mesiace pred zánikom spoločného štátu v roku 1992. Deň menovej odluky však prebehol už 39 dní po vzniku únie, keď ho stanovili na polnoc zo 7. na 8. februára 1993. Počas trvania únie zostala v platnosti pôvodná mena - čs. koruna. Ľudia si potom mohli vymeniť do 4 000 korún v hotovosti za okolkované peniaze, pričom ostatné sa im automaticky menili na účtoch, takisto v pomere 1 : 1. K 8. februáru 1993 česko-slovenská koruna zanikla a vznikla Slovenská koruna a NBS prevzala systém určovania kurzu k voľne vymeniteľným menám, ktorý sa používal v bývalej Štátnej banke československej. Bol zachovaný päťzložkový menový kôš (USD, DEM, ATS, GBP, FRF) a systém denného fixovania kurzu SKK. Po odluke sa kurz českej koruny vyvíjal priaznivejšie ako kurz slovenskej. V júni 1993 musela NBS devalvovať menu o desať percent, ale predpovede o radikálnom prepade slovenskej ekonomiky sa nepotvrdili. Česká strana mohla ukončiť platnosť všetkých kolkovaných bankoviek už koncom augusta 1993, zatiaľ čo na Slovensku výmena dobiehala ešte aj začiatkom roku 1994. Od 14. júla 1994 do 2. októbra 1998 bola slovenská koruna napojená na menový kôš už len dvoch mien, v ktorom 60% tvorila nemecká marka a 40% americký dolár. 
Dňa 29. decembra 1992 federálny minister zahraničia J. Moravčík podpísal s oboma národnými ministrami zahraničných vecí (M. Kňažkom a J. Zielencom) dohodu o rozdelení majetku Federálneho ministerstva zahraničia. Viac ako 700 z necelých 800 zamestnancov Federálneho ministerstva prešlo do českého ministerstva. Pri delení zahraničných zastupiteľstiev bolo využité, že v mnohých krajinách malo československé zastúpenie viac budov. Len v niektorých prípadoch si nástupnícke štáty museli hľadať nové budovy - Česká republika v Ottawe, Ríme a Soule, Slovensko v Paríži a pod.
V máji 1993 prerušila činnosť dvojstranná komisia, ktorej sa dovtedy podarilo rozdeliť približne 95% majetku i záväzkov po zániku ČSFR. Čo sa nerozdelilo do mája 1993, sa väčšinou stalo neskorším jablkom sváru. Rýchlo sa spolitizovala najprv kauza "Bojnický oltár". Bratislava vyčítala Prahe zadržiavané zlato z devízových rezerv bývalej federálnej banky a Praha zase pohľadávku z delenia spomínanej štátnej banky vo výške 24 miliárd korún.
Československé štátne dráhy boli rozdelené na České dráhy a Železnice Slovenskej republiky. Vozový park bol delený v pomere 2:1.
Zmluva medzi ČR a SR o spoločných štátnych hraniciach bola podpísaná v Židlochoviciach až 4. januára 1996 s platnosťou od 25. júla 1997 a mala riešiť úpravy na spoločných hraniciach. 
Po rozdelení Československa bolo nutné určiť občianstvo dovtedajších československých občanov. Štátne občianstvo novo samostatných štátov sa určovalo nielen podľa aktuálneho miesta trvalého pobytu, ale aj podľa miesta narodenia alebo občianstva rodičov atď. Obe krajiny umožnili svojim občanom, ktorí sa narodili v bývalom Československu, obdržanie občianstva oboch novovzniknutých štátov. Takže ľudia, ktorí žili na Slovensku a mali slovenské občianstvo, mohli získať aj české občianstvo, a naopak, a to bez toho, aby prišli o svoje pôvodné občianstvo. Na Slovensku bolo možné mať takto dve občianstva, čo bolo postupne v Česku obmedzené a to najmä od roku 2014, keď tam bola prijatá novelu zákona o štátnom občianstve. Trojicu známych Čechov, ktorí tvrdili že ich jeho domovom je Česko a Slovensko a preto proti rozdelenie protestovali tým že si zvolili i slovenské občianstvo boli Karel Kryl, Petr Uhlom a Egonom Bondym).
Medzi sporné oblasti delenia patrilo najmä používanie spoločnej štátnej vlajky ako vlajky Českej republiky (zákon prijatý 25. novembra 1992 obsahoval aj ustanovenie, podľa ktorého nástupnícke štáty nesmeli používať štátne symboly zaniknutého Česko-Slovenska) a následníctvo v súťažiach v hokeji. 

</doc>
<doc id="188543" url="https://sk.wikipedia.org/wiki?curid=188543" title="STS-122">
STS-122

STS-122 bola misia amerického raketoplánu Atlantis. Hlavným cieľom tejto misie bolo dopraviť k Medzinárodnej vesmírnej stanici (ISS) európsky výskumný modul Columbus a vymeniť člena posádky stanice. Namiesto vracajúceho sa Daniela Taniho sa novým členom Expedície 16 ISS stal Léopold Eyharts – francúzsky astronaut (ESA).
Užitočné zaťaženie.
Columbus.
Európske vedecké laboratórium Columbus má tvar valca s dĺžkou 6,871 metra, priemerom 4,487 metra a štartovacou hmotnosťou . Tvar modulu je veľmi podobný viacúčelovému transportnému modulu MPLM (Multi-Purpose Logistics Module), obidva boli navrhnuté na prepravu v nákladovom priestore raketoplánu. Jedna kónická strana je vybavená laboratórnou technikou a počítačmi, na druhom konci je umiestnený prielez, ktorým bude laboratórium spojené s modulom Harmony. Modul bol postavený v závode v Brémach v Nemecku, na Floridu bol prepravený pomocou lietadla Airbusu Beluga v roku 2006. Riadiace stredisko modulu "Columbus Control Centre" sídli v Oberpfaffenhofene v Nemecku. 
Columbus vypĺňal celú zadnú časť nákladového priestoru raketoplánu. Na ľavej hornej strane nákladového priestoru sa nachádzalo manipulačné rameno RMS (Remote Manipulator System), na protiľahlej hrane bola umiestnená predlžovacia tyč OBSS (Orbital Boom Sensor System). V strednej časti nákladového priestoru bola ďalej umiestnená plošina ICC-L (Integrated Cargo Carrier – Lite), na ktorej bola upevnená nádrž na dusík pre stanicu ISS NTA (Nitrogen Tank Assembly). Okrem tejto nádrže boli na plošine umiestnené 2 externé zariadenia modulu Columbus: Prvým je platforma EuTEF (European Technology Exposure Facility) nesúca deväť výmenných experimentov. Pri návrate bol na plošine umiestnený chybný silový zotrvačník CMG (Control Moment Gyroscope). Druhým externým zariadením bolo observatórium SOLAR/SMO (Solar Monitoring Observatory) obsahujúce dvojicu zariadení: SOVIN (Solar Variable and Irradiance Monitor) a SOLPEC (SOLar SPECtral Irradiance Measurements). SOLAR aj EuTEF boli neskôr namontované na vonkajší povrch modulu Columbus. Pred nimi na ľavoboku sa nachádzala distribučná rozvodná jednotka SPDU (Shuttle Power Distribution Unit) a na pravoboku bolo záchytné zariadenie pre modul Columbus PDGF (Power Data Grapple Fixture). Pred nimi sa nachádzal spojovací uzol ODS (Orbital Docking System) nevyhnutný pre spojenie raketoplánu so stanicou.
Prípravy na štart.
Externá palivová nádrž (ET-125) bola privezená do Kennedyho vesmírneho strediska 14. septembra 2007. Bola dopravená loďou z továrne Michoud Assembly Facility v Luisiane. Externá nádrž bola najprv podrobená skúškam a 18. októbra bola pripojená k pomocným raketovým motorom (SRB). Raketoplán Atlantis sa z hangáru OPF presunul do haly VAB 4. novembra, ešte počas trvania misie raketoplánu Discovery STS-120. Vo VAB bol orbiter pripojený k vonkajšej palivovej nádrži ET a k pomocným motorom SRB a 10. novembra sa táto zostava presunula na štartovací komplex 39-A. 
V dňoch 19. až 20. novembra prebehlo skúšobné odpočítavanie TCDT (Terminal Count Down Test). Štart bol pôvodne naplánovaný na 6. decembra 2007 v čase 22:31 SEČ. 30. novembra NASA potvrdila, že raketoplán Atlantis je pripravený odštartovať v tomto termíne.. 4. decembra o 1:00 SEČ začalo ostré odpočítavanie v čase T-43 hodín. Kvôli zlyhaniu dvoch snímačov ECO pri plnení nádrže ET však štart musel byť odvolaný. Nový plánovaný termín štartu bol 9. december 2007 o 21:21 SEČ. 9. decembra pri plnení nádrže však jeden zo senzorov ECO opäť zlyhal, preto bol štart znova odvolaný a odložený predbežne na 2. januára 2008. Neskôr bol dátum štartu zmenený na 10. januára, ale po schôdzi manažérov 27. decembra 2007 bol odložený na neurčito.
29. decembra bol z nádrže ET vymontovaný chybný konektor. Po zhodnotení postupu prác bolo 11. januára oznámené, že nový dátum štartu je 7. február 2008. 4. februára v čase 23:00 SEČ bolo začaté odpočítavanie na štart 7. februára v čase 20:45 SEČ. Hoci predpovede počasia dávali len 30 % šancu na štart 7. februára, predštartové prípravy pokračovali. 7. 2 o 20:37 dal Doug Lyons, riaditeľ predštartových operácií, súhlas s pokračovaním odpočítavania. 
Priebeh letu.
Štart.
Atlantis odštartoval 7. februára 2008 v čase 20:45 SEČ (19:45 UTC). V čase 20:47 sa od jeho nádrže ET oddelili štartovacie motory SRB, ktoré potom pristáli v mori. Ľavému motoru sa pritom neotvoril jeden z troch padákov, ale napriek tomu pristál bez poškodenia. O 20:54 došlo k manévru MECO, čiže vypnutiu hlavných motorov SSME. Nasledovalo odhodenie nádrže ET v čase T + 08:55 Atlantis sa ďalej pohyboval po suborbitálnej dráhe, ktorú v čase T + 37:58 zmenil na obežnú dráhu. Podľa predbežných informácií z riadiaceho strediska bolo odpadávanie tepelnej izolácie z nádrže ET minimálne a zatiaľ nebol zistený nijaký dopad na raketoplán. V čase 19:45:46.5 UT však bol spozorovaný odpadnutý úlomok izolačnej peny z ľavého motoru SRB..
O 23:00 SEČ boli otvorené dvere do nákladového priestoru a bola vyklopená a aktivovaná anténa pre Ku pásmo pre spojenie s geostacionárnou družicou TDRSS. 8. februára Atlantis vykonával kontrolu tepelného štítu prostredníctvom nadstavca OBSS umiestneného na konci manipulátoru RMS a zároveň zmenšoval svoju vzdialenosť od ISS. 
9. február (letový deň 3).
Vo vzdialenosti od stanice dostala posádka Altantisu od riadiaceho strediska súhlas s vykonaním manévru TI. Tl je približovací manéver, v tomto prípade približne 14-sekundový zážih ľavého motoru OMS. Nasledovali 4 korekčné manévre, posledný z nich v čase 15:54:22 UT bolo začatá vyrovnávanie rýchlosti s ISS. V čase 16:24 UT vo vzdialenosti 180 metrov od stanice Atlantis začal manéver RPM (Rotation Pitch Maneuver), počas ktorého posádka ISS snímkovala jeho tepelný štít. Manéver bol ukončený v čase 16:32 UT. Raketoplán sa začal opäť približovať k ISS. V čase 16:48 UT dalo riadiace stredisko súhlas so spojením. V čase 17:17 UT, viac než 7 minút skôr oproti plánu sa raketoplán Atlantis pripojil k uzlu PMA-2 (Pressurized Mating Adapter Two) Medzinárodnej vesmírnej stanice. Do 17:35 UT pokračovalo pevné spojenie s komplexom. Nasledovala kontrola hermetickosti spoja a v čase 18:40 UT došlo k otvoreniu prielezu medzi raketoplánom a stanicou. Po privítaní posádok nasledovalo bezpečnostné školenie posádky raketoplánu.
10. február (letový deň 4).
V tento deň mal prebehnúť prvý výstup do otvoreného priestoru (EVA-1), ktorý bol však odložený vzhľadom na zdravotné problémy astronauta Schlegela. Výstup bol preložený na 11. februára (začiatok v čase 14:35 UT), celá misia bola predĺžená o 24 hodín a bolo rozhodnuté, že pri výstupe Schlegela nahradí Stanley Glen Love. Jednodenný odklad nastal preto, aby sa Love mohol pripraviť na výstup namiesto chorého Schlegela a osvojiť si všetky potrebné procedúry. 
10. februára posádka prenášala náklad medzi raketoplánom a stanicou, nacvičovala prácu s manipulátorom SSRMS a vykonala inšpekciu podozrivých miest tepelnej ochrany raketoplánu prístrojmi OBSS, ktoré však boli tentoraz pripevnené na staničnom manipulátore SSRMS. Na základe výsledkov tejto inšpekcie sa neskôr malo rozhodnúť, či bude nutné opraviť tieto miesta pri výstupe do kozmu.
11. február (letový deň 5).
Astronauti Walheim a Love začali dýchať kyslík z masiek v rámci príprav na prvý výstup do otvoreného priestoru. Potom si za pomoci ďalších členov posádky obliekli skafandre a premiestnili sa do prechodovej komory Quest. Prebehla dekompresia prechodovej komory a v čase 15:13 SEČ dvojica astronautov oficiálne začala výstup do kozmu prepojením skafandrov na vlastné batérie. 
Hlavnou náplňou prvého výstupu do kozmu bola príprava modulu Columbus na prenesenie a pripojenie ku komplexu ISS. V rámci týchto príprav astronauti najprv pripevnili špeciálny energetický a dátový držiak PDGF (Power Data Grapple Fixture), ktorý umožnil uchopenie modulu diaľkovými manipulátormi. V čase 19:40 sa astronautom podarilo dokončiť kompletnú inštaláciu PDGF a spätnú montáž vonkajších krytov na modul Columbus. Potom sa mali venovať demontovaniu potrubia dusíka a odstraňovaniu nádrže dusíka NTA (Nitrogen Tank
Assembly). Táto nádrž má byť potom nahradená novou plnou nádržou, ktorú doviezol raketoplán. Modul Columbus bol zatiaľ zachytený staničným manipulátorom a vyzdvihnutý z nákladového priestoru Atlantisu. Keďže inštalácia PDGF trvala astronautom dlhšie, než sa predpokladalo, museli si ísť doplniť zásoby kyslíka do prechodovej komory. Modul Columbus bol zatiaľ premiestnený k modulu Harmony a v čase 22:45 zaklapli a boli dotiahnuté ich zámky. Modul Columbus sa tým stal súčasťou Medzinárodnej vesmírnej stanice. Plánované odpojenie káblov a hadíc od nádrže NTA muselo byť preložené na začiatok ďalšieho výstupu (EVA-2), ktorý má prebehnúť 13. februára. Walheim len pripravil spoj na dočasné zachytenie nádrže NTA pri výmene a povolil štyri hlavné skrutky, ktoré držali nádrž v konštrukcii P1. Výstup sa skončil v čase 23:11 SEČ a trval 7 hodín 58 minút.
12. február (letový deń 6).
Dôležitou udalosťou 6. letového dňa bol prvý vstup posádky do modulu Columbus a jeho postupné oživovanie. Prvý vstúpil do modulu astronaut Eyharts v čase okolo 20:00 UT. Technici na Zemi zatiaľ dokončili hodnotenie poškodenia tepelného štítu na jednom z modulov OMS a rozhodli, že oprava v tomto prípade nie je nutná a teda ani neprebehne.
13. február (letový deň 7).
Prebehol druhý výstup do kozmu (EVA-2), ktorý absolvovala už podľa pôvodného plánu dvojica Walheim a Schlegel. Hlavnou úlohou druhého výstupu do kozmu bola výmena nádrže NTA (Nitrogen Tank Assembly) v nosníku ITS-P1. Táto nádrž poskytuje tlakový plyn pre udržanie správneho tlaku amoniaku v chladiacich okruhoch stanice. V čase 15:27 SEČ bol druhý výstup do kozmu oficiálne začatý.
Walheim pripravil novú nádrž v nákladovom priestore orbitera na prenesenie, Schlegel zatiaľ odpájal káble od starej nádrže – táto činnosť bola pôvodne plánovaná na EVA-1. Walheim potom preniesol novú nádrž NTA k P1, kde ju pripevnil na vozík CETA. Stará nádrž bola vytiahnutá a pripevnená na druhý okraj CETA a na jej miesto bola pripevnená nová nádrž, kde bola priskrutkovaná a napojená na prívodové hadice a káble. Starú nádrž doniesol Walheim k raketoplánu, kde bola pripevnená do konštrukcie ICC, aby mohla byť bezpečne dopravená na Zem. Schlegel zatiaľ inštaloval tepelné kryty na modul Columbus. Potom astronauti ešte upevnili niektoré uvoľnené panely slúžiace ako ochrana proti mikrometeoroidom na module Destiny. V čase 21:12 UT sa výstup skončil. Trval 6 hodín 45 minút, plán bol 6 hodín 30 minút. 
Manažéri NASA rozhodli, že misia STS-122 bude predĺžená o jeden deň, aby mali posádky viac času na oživovanie modulu Columbus. Oddelenie od stanice preto prebehlo až 18. februára a pristátie Atlantisu 20. februára.
14. február (letový deň 8).
14. februára pokračovala oživovanie modulu Columbus a tiež prenášanie nákladu medzi raketoplánom a stanicou. Prebiehali aj prípravy na 3. výstup do otvoreného priestoru: Príprava prechodovej komory Quest a štúdium procedúr a časového harmonogramu chystaného výstupu. 
15. február (letový deň 8).
V čase 14:07 SEČ začali astronauti Walheim a Love tretí výstup do otvoreného priestoru prepojením skafandrov na vlastné zdroje. Počas neho Walheim najprv namontoval na modul Columbus potrebné spoje, potom obaja astronauti spoločnými silami demontovali zariadenie SOLAR z nákladového priestoru raketoplánu a Love na staničnom manipulátore ho priniesol k modulu Columbus. Následne úspešne namontovali SOLAR na vonkajšiu platformu modulu Columbus. Potom bol chybný silový gyroskop CMG (Control Moment Gyroscope) odmontovaný z plošiny ESP-2 v blízkosti prechodovej komory a Love ho preniesol k raketoplánu. V jeho nákladovom priestore ho astronauti upevnili, čím ho pripravili na návrat na Zem. Ďalšou úlohou bol prenos a inštalácia zariadenia EuTEF na modul Columbus. Aj táto časť výstupu prebehla bez problémov, preto sa riadiace stredisko rozhodlo, že v nadpláne bude ešte inšpekcia poškodeného madla pri prechodovej komore. Poškodenie objavil Love pri prvom výstupe. Cieľom inšpekcie bolo zistiť, či toto poškodené miesto môže poškodiť skafandre astronautov. Výstup skončil v čase 21:32 SEČ a trval 7 hodín 25 minút, plán bol 6 hodín 30 minút. 
16. február (letový deň 9).
Počas 9. letového dňa pokračovala aktivácia modulu Columbus a prenášanie nákladu. Tiež prebehlo zvýšenie dráhy ISS prostredníctvom motorov raketoplánu Atlantis a do nádrží ISS bolo prečerpaných plynného kyslíka. Uskutočnila sa tiež spoločná tlačová konferencia posádok, spoločné fotografovanie a časť posádky mala osobné voľno.
17. február (letový deň 9).
V nedeľu 17. februára posádky dokončili prekladanie nákladu medzi raketoplánom a stanicou, ukončilo sa prečerpávanie kyslíka a výsledky experimentov boli prenesené na palubu raketoplánu. Okolo 17:15 UT sa posádky slávnostne rozlúčili a v čase 18:03 UT uzavreli prielezy medzi raketoplánom a stanicou ako príprava na odpojenie. Nasledovala kontrola hermetickosti vestibulu medzi raketoplánom a komplexom. Potom posádka Atlantisu začala odpočívať.
18. február (letový deň 10).
V tento deň sa raketoplán Atlantis odpojil od Medzinárodnej vesmírnej stanice. K odpojeniu došlo v čase 09:24 UT. Raketoplán absolvoval ešte kontrolný oblet stanice a po dvoch úhybných manévroch (v čase 10:42 UT a 11:11 UT) sa opäť začala kontrola stavu tepelného štítu stroja prístrojmi OBSS. Po skončení kontroly v čase 18:30 UT bola tyč OBSS opäť uložená do nákladového priestoru. Večer technici zaregistrovali výpadok vyhrievania 4 malých manévrovacích motorčekov v zadnej časti raketoplánu. 
19. február (letový deň 10).
Bola začatá kontrola orbitera pred pristátím: skúšobné zapnutie čerpadla APU (Auxilliary Power Unit), skúšky ovládania aerodynamických prvkov, skúšobný zážih motorčekov RCS. Nastalo tiež upratovanie v kabíne pre posádku, kontrola skafandrov, sklopenie antény pre Ku pásmo a jedna tlačová konferencia. Kvôli výpadku ohrievania motorov RCS, ku ktorému došlo predchádzajúceho dňa, bol raketoplán na orbite zorientovaný tak, aby na motorčeky svietilo slnko a vyhrievalo ich.
Pristátie.
20. februára o 09:05 UT boli začaté prípravy na pristátie, ku ktorému došlo v čase 15:07:10 SEČ na dráhe 15 Kennedyho vesmírneho strediska. V čase 09:17 UT boli zaklopené radiátory v nákladovom priestore, zhruba o hodinu neskôr sa začal uzavierať nákladový priestor. Piloti Frick a Poindexter si približne v čase 12:34 začali obliekať ľahké skafandre a po ich oblečení sa pripútali do svojich kresiel. Ostatní členovia posádky tak urobili až neskôr. V čase 13:50
dalo riadiace stredisko súhlas s vykonaním pristávacieho manévru. V čase 14:00 bol začatý brzdiaci manéver motormi OMS. Raketoplán sa otočil do polohy pre vstup do atmosféry, z predných motorov FRCS (Forward Reaction Control System) boli vypustené pohonné hmoty. V čase 14:36 Atlantis vstúpil do hustejších vrstiev atmosféry. Neskôr začal sériu otáčok na zníženie svojej rýchlosti. V čase 15:07:10 SEČ sa pristávacej dráhy dotkol hlavný (zadný) podvozok, neskôr aj predný a po krátkom dojazde sa raketoplán zastavil.

</doc>
<doc id="188546" url="https://sk.wikipedia.org/wiki?curid=188546" title="Škorica">
Škorica

Škorica alebo cinamon je korenina – očistená sušená mladá vnútorná kôra druhov stromov z rodu škoricovník (zahŕňa vyše 100 druhov).
Najlepšia škorica je z druhu škoricovník cejlónsky ("Cinnamomum verum" alebo "Cinnamomum zeylanicum") – tzv. pravá škorica alebo cejlónska škorica, ale najčastejšie sa dováža škorica z druhu škoricovník čínsky ("Cinnamomum cassia" alebo "Cinnamomum aromaticum") – tzv. čínska škorica alebo kasiová škorica. Ďalej je známa škorica z druhov "Cinnamomum tamala" a škoricovník Burmanov ("Cinnamomum burmani").
Tzv. biela škorica nie je škorica v pravom slova zmysle, ale korenie z druhu kanela škoricová ("Canella winterana").
Škorica má korenisto sladkastú chuť a charakteristickú vôňu. Zvyšuje chuť do jedla a osviežuje a podporuje trávenie. Zároveň má aj liečivé účinky, znižuje poruchy dýchania, vyrábajú sa z nej silice a tinktúry.

</doc>
<doc id="188548" url="https://sk.wikipedia.org/wiki?curid=188548" title="Malý veľký muž">
Malý veľký muž

Malý veľký muž je filmovým spracovaním rovnomenného románu Thomasa Bergera z roku 1964. 
Obsah diala.
Film je postavený na rozprávaní staručkého, 121-ročného Jacka Crabba, ktorý prešiel búrlivými dejinami Divokého západu, bol pri niekoľkých kľúčových historických udalostiach, vrátane bitky pri Little Big Horn, kde padol slávny generál Custer, a stretol sa s významnými postavami Divokého západu (napr. Divoký Bill Hickok, Buffalo Bill atď.). Ocitol sa uprostred vojny bielych prisťahovalcov a Indiánov, keď neustále prebiehal z jednej strany na druhú, chvíľu bol Indiánom, chvíľu belochom.
Demýtizácia westernu.
Film Malý veľký muž sa radí do žánru western a jeho podžánru antiwestern, ktorý začal prekvitať so snímkami Sergio Leoneho (ktorý točil tzv. "spaghetti-westerny") a s americkou novou vlnou. Antiwestern je výsledok takzvanej demýtizácie westernu, ktorá si kládla za cieľ napraviť idealizovaný svet Divokého západu na správnu mieru. Už bolo dosť Johna Waynea a jeho superkladných hrdinov a superzáporných zločincov, ktorí vždy hrali podľa vopred daných pravidiel. Bolo na čase ukázať Divoký západ taký, aký bol: drsný a bez pravidiel.
Na konci 60. rokov 20. storočia sa v americkom filme začínajú objavovať prvky naturalizmu, neštandardná osnova rozprávania a tzv. antihrdinovia (čiže v hlavnej roli sú postavy, s ktorými divák sympatizuje, avšak z morálneho hľadiska sú odsúdeniahodné, napr. zlodeji, trestanci a pod.). To všetko sa dostáva i do westernu.
Malý veľký muž je akýmsi manifestom antiwesternu. Všetko, čo bolo v klasickom westerne nutnosťou, sa tu porušuje. Indiáni už nevystupujú ako zosobnené zlo, naopak, mnohí sú veľmi priateľskí (nápadná podobnosť v obliekaní a správaní s generáciou hippies), strieľajú sa do chrbta, vojaci kavalérie bez milosti strieľajú ženy i deti, a veľký hrdina generál Custer tu je prezentovaný ako arogantný egocentrický šialenec (ktorým pravdepodobne i bol).
Režisér Arthur Penn tu bravúrne kombinuje humor s maximálne dramatickými prvkami, čo je pre jeho tvorbu typické. Zasmejeme sa prvému stretnutiu Jacka s Divokým Billom Hickcokom, aby sme o niekoľko desiatok minút neskôr trnuli hrôzou z desivej scény prepadnutia zimného indiánskeho útočiska kavalériou generála Custera, pri ktorom Jack príde o ženu a deti. Rozpráva silný príbeh, od ktorého nemožno odtrhnúť oči. Používa životopisný štýl, ktorý v roku 1995 využil i Robert Zemeckis pre film Forrest Gump, ktorý sa Malému veľkému mužovi veľmi podobá.
Ocenenia.
Dan George bol za stvárnenie náčelníka Starej Stanovej Kože nominovaný na niekoľko ocenení (nominácia na "Oscara" a "Zlatý Glóbus" v kategórii "Najlepší herec vo vedľajšej úlohe") a získal niekoľko čestných ocenení ("Producers Guild of America Award", "National Society of Film Critics Award", "York Film Critics Circle Award"). Medzi ocenených patrili tiež Dustin Hoffman a scenárista Calder Willingham.

</doc>
<doc id="188553" url="https://sk.wikipedia.org/wiki?curid=188553" title="Bitka pri Alameine">
Bitka pri Alameine

Bitka pri Alameine alebo bitka pri El Alameine môže byť:

</doc>
<doc id="188557" url="https://sk.wikipedia.org/wiki?curid=188557" title="Chloroplast">
Chloroplast

Chloroplast je bunková organela. Je to fotosynteticky aktívny zelený plastid nachádzajúci sa v zelených častiach rastlín, niektorých prvokov a rias. Najviac sú zastúpené v asimilačnom pletive rastlinných listov. Obsahujú chlorofyl a prebieha v nich fotosyntéza.
Chloroplasty sa časom môžu zmeniť na fotosynteticky neaktívne chromoplasty, ale ich spätná premena na chloroplasty už nie je možná. Strata chloroplastu je nevratná. Nachádzajú sa iba v eukaryotických bunkách, zriedkavo (u niektorých rias) iba jeden chloroplast v každej bunke, častejšie je ich však v jednej bunke niekoľko. V priemernom liste sa nachádza 70 miliónov buniek obsahujúcich 5.109 chloroplastov. 
To, že fotosyntéza prebieha práve v chloroplastoch, zistil v roku 1882 Theodor Engelmann. Pozoroval malé baktérie pohybujúce sa za zdrojom kyslíka. Na povrchu riasy rodu "Spirogyra" sa zhlukovali práve nad osvetlenými chloroplastmi, pretože vedľajším produktom fotosyntézy je kyslík.
Predpokladá sa, že chloroplasty vznikli v procese evolúcie endosymbiózou sinice s inou bunkou. 
Tvar a zloženie.
Chloroplasty vyšších rastlín majú šošovkovitý tvar s dĺžkou 4 až 8 mikrometrov a šírkou 2 až 5 mikrometrov. Od okolitého prostredia ich oddeľuje dvojitá membrána, ktorá je hladká a bez povrchových štruktúr. Vnútorná membrána odškrcuje vačky ("tylakoidy"), ktoré obsahujú chlorofyl. Tylakoidy vytvárajú tzv. lamelovú štruktúru. Zhluky tylakoidov sa nazývajú graná. Vnútro chloroplastu vypĺňa základná hmota - "stróma". Fotosyntetická asimilácia je viazaná predovšetkým na vonkajšiu membránu chloroplastu. Chloroplasty obsahujú plastidovú DNA, ktorá na rozdiel od jadrovej DNA neobsahuje históny. Keďže majú vlastnú DNA, vznikajú nezávisle od jadra delením už existujúcich chloroplastov. Hovoríme, že chloroplasty sú semiautonómne organely - majú určitý stupeň samostatnosti, podobne ako mitochondrie. 
Chloroplasty možno v bunke pozorovať už svetelným mikroskopom. 
Schéma chloroplastu
Delenie chloroplastov.
Podľa morfológie membránového systému a fyziológie delíme chloroplasty na 2 základné typy:

</doc>
<doc id="188561" url="https://sk.wikipedia.org/wiki?curid=188561" title="Joseph Brodsky">
Joseph Brodsky

Joseph Brodsky, rodným menom Iosif Alexandrovič Brodskij, rus. Ио́сиф Алекса́ндрович Бро́дский (* 24. máj 1940, Petrohrad – † 28. január 1996, New York) bol ruský básnik a neskôr americký esejista a literárny kritik, nositeľ Nobelovej ceny za literatúru z roku 1987.
Život.
Narodil sa v židovskej rodine ako syn fotografa sovietskeho námorníctva. V skorom detstve prežil boje o Leningrad. Keď mal pätnásť rokov odišiel zo školy a snažil sa dostať na školu pre ponorkový výcvik (школа подводников), ale márne. Našiel si prácu ako operátor frézy (фрезеровщик) v továrni. Neskôr sa rozhodol stať sa lekárom a pracoval v márnici. Neskôr pracoval na viacerých postoch v nemocnici, na lodi a na geologickej expedícii.
V tom istom čase sa Brodsky zapojil do programu samovzdelávania a učil sa angličtinu a poľštinu (aby mohol prekladať básne od Czesława Miłosza, jeho obľúbeného básnika a kamaráta). Svoje vlastné básne a literárne preklady začal publikovať približne v roku 1957. Písal apoliticky a bol ovplyvnený ruskou spisovateľkou Annou Andrejevnou Achmatovovou.
V roku 1964 ho ruské úrady obvinili z "parazitizmu". Ruská novinárka Frida Vigdorova "prepašovala" na západ odpis z tohto procesu.
 "Sudca:" Aká je vaša profesia, všeobecne?
 "Brodsky:" Som básnik a literárny prekladateľ.
 "Sudca:" Kto vás uznáva ako básnika? Kto vás zaregistroval do radov básnikov?
 "Brodsky:" Nikto. Kto ma zaregistroval medzi ľudí?
 "Sudca:" Študovali ste to?
 "Brodsky:" To?
 "Sudca:" Ako sa stať básnikom. Ani ste sa nepokúsili dokončiť si školu kde vás na to pripravia, kde vás to naučia? 
 "Brodsky:" Nemyslím si, že sa to naučíte v škole.
 "Sudca:" Tak ako?
 "Brodsky:" Myslím, že to ... prichádza od Boha.
Bol odsúdený na päť rokov nútených prác. V roku 1965 mu bol trest odpustený po protestoch sovietskych a zahraničných prominentných literátov ako Jevgenij Jevtušenko a Jean-Paul Sartre. 4. júna 1972 bol Brodsky vyhnaný zo Sovietskeho zväzu a v roku 1980 sa stal občanom USA. Zomrel na srdcový infarkt vo svojom apartmáne v New Yorku. Pochovaný je v talianskych Benátkach.

</doc>
<doc id="188562" url="https://sk.wikipedia.org/wiki?curid=188562" title="Villa Müller">
Villa Müller

Villa Müller je vila v Prahe-Střešoviciach z rokov 1928-1930. Vila je dielom architektov Adolfa Loosa a Karla Lhotu. Patrí k významným pamiatkám modernej architektúry v strednej Európe. V projekte "Villa Müller" vyvrcholila Loosova koncepcia "Raumplanu"
História stavby.
Vilu nechal postaviť pre seba a svoju manželku významný český stavebný podnikateľ Ing. Dr. František Müller. Bol spolumajiteľom veľkej českej stavebnej firmy "Kapsa a Müller", založenej v Plzni roku 1870 otcami oboch podnikateľov, ktorá sa špecializovala predovšetkým na realizáciu železobetónových konštrukcií, priemyselných, dopravných a vodných stavieb a verejných budov. Firma často používala nové stavebné postupy a technické metódy. 
Na odoporúčanie architekta Karla Lhotu zveril Dr. Müller návrh vily s význačnou reprezentatívnou funkciou Adolfovi Loosovi, s ktorým Lhota spolupracoval na niekoľkých Loosových plzeňských zákazkách. Vzhľadom k Loosovmu zdravotnému stavu mu Lhota pomáhal i pri realizácii tohto projektu, predovšetkým pri spracovaní priestorového riešenia, čo dokladá zachovaná zmluva o vyjasnení spoluautorstva medzi Loosom a Lhotom.
Interiér vily.
Autorom návrhu interiéru vrátane svietidiel, vstavaného a sčasti voľného nábytku je Adolf Loos. Ten o dome prehlásil, že je to "jeho najkrajší dom" a oslávil v ňom v úzkom kruhu priateľov i svoje šesťdesiate narodeniny. Podarilo sa mu tu najdokonalejšie stelesniť myšlienky svojho raumplanu – priestor nie je členený na jednotlivé poschodia, ale do „kubusov“ a jednotlivé miestnosti sa prelínajú v rôznych úrovniach. Strohosť vnútorných priečelí, komponovaných s rafinovanou rovnováhou nesymetrickej symetrie okenných otvorov, kontrastuje s noblesnou eleganciou interiérov všetkých, i zdanlivo postranných miestností. Návrh záhrady je spoločným dielom Adolfa Loosa a nemeckých záhradných architektov Camilla Schneidera, Karla Förstera a Hermanna Materna.
Vila v období totality.
Znárodnenie po roku 1948 radikálne zasiahlo do osudu rodiny Müllerových. Začalo kritické obdobie v dejinách firmy "Kapsa a Müller", rovnako aj Müllerovej vily prehĺbené po smrti Františka Müllera (1951). Zúfalým úsilím Milady Mülllerovej a rady významných osobností bola snaha o záchranu tejto významnej architektonickej pamiatky. Vdove bol bezohľadne vymedzený v priestoroch vily malý byt, ostatné miestnosti slúžili ako kancelárie novým užívateľom. Úpravy, ktoré v tejto súvislosti boli v dome prevedené, priniesli zbytočné straty. Druhou, paradoxne pozitívnou stránkou týchto peripetií bolo zakonzervovanie pamiatky vo výnimočne zachovalom stave.
Súčasnosť.
Po páde komunistickej vlády bola Müllerova vila na základe reštitučného zákona vydaná dcére Eve, ktorá ju následne ponúkla na predaj. V médiách vypukla kampaň proti predaju Müllerovej vily súkromnej osobe kontroverzného finančníka. Vďaka intervencii Pražského grémia, zahraničných aktivistov a zastupiteľstva Prahy 6, Müllerovu vilu zakúpil Magistrát hlavného mesta Prahy. V júni 1995 bola predaná do správy Múzea hlavného mesta Prahy a následne prehlásená národnou kultúrnou pamiatkou. V rokoch 1998 - 2000 prebehla rozsiahla rekonštrukcia vily a 24. mája 2000 bola vo vile slávnostne otvorená expozícia a "Študijné a dokumentačné centrum Adolfa Loosa".

</doc>
<doc id="188563" url="https://sk.wikipedia.org/wiki?curid=188563" title="Menrva">
Menrva

V etruskej mytológii bola Menrva bohyňou múdrosti, vojny, umenia, vzdelania a obchodu. Stotožňovali ju s gréckou Aténou a s rímskou Minervou. Rovnako ako Aténa, Menrva sa zrodila z hlavy jej otca, Tinia.
Menrva bola súčasťou svätej trojice s Tiniom a Uni, totožná s rímskou trojicou Jupiter-Juno-Minerva.

</doc>
<doc id="188564" url="https://sk.wikipedia.org/wiki?curid=188564" title="Autobusová doprava v Bratislave">
Autobusová doprava v Bratislave

Autobusová doprava v Bratislave je rozsiahly systém autobusových liniek na území Bratislavy, hlavného mesta Slovenska. Zabezpečuje ju niekoľko stoviek autobusov rôznych typov od rôznych výrobcov, väčšinou nízkopodlažných. Sú nosným systémom v mestských častiach, ktoré neobsluhuje električková alebo trolejbusová doprava. V rámci mesta je možné v rámci IDS BK využívať aj prímestské autobusy Arriva na predplatný alebo jednorazový cestovný lístok.
Denná doprava.
Denné linky sú číslované od do 199 (s výnimkou náhradných autobusových liniek číslovaných ako až X99 a pravidelnej linky , ktorá zabezpečuje dopravu k internátom v Slávičom údolí). Dopravný podnik Bratislava tiež zabezpečoval prevádzku medzinárodných liniek do Rajky a do Wolfsthalu a Hainburgu.
Autobusová doprava v Petržalke je jedným z hlavných spojení s centrom mesta, čomu zodpovedajú aj intervaly liniek, ktoré v špičke predstavujú 4 minúty, pričom niektoré linky sú zdvojené (napríklad linky a majú podobné trasy, obe majú v rannej špičke interval 4 minúty a chodia v takte). Dosahuje sa tak efektívny interval napríklad na Panónskej, alebo Rusovskej ceste smerom do centra na Zochovu. Podobne je na tom linka , ktorej trasa však po sprevádzkovaní električkových liniek do Petržalky bola skrátená a premáva len v rámci Petržalky. Po dobudovaní druhej etapy výstavby električkovej trate v Petržalke by mala byť nahradená električkou úplne.
Tarifné zóny.
Sieť je rozdelená na 2 tarifné zóny v rámci mesta, pričom zóna 100 zahŕňa centrum a približne územie mestských častí Petržalka, Nové Mesto, Karlova Ves a Ružinov, ostatné mestské časti sú v prevažnej miere v zóne 101.
Zóna STOP.
Zóna STOP je zóna, resp. časť trasy linky, umožňujúca zastavenie vozidla MHD (autobus, trolejbus) na žiadosť cestujúcich na nástup/výstup do/z vozidla mimo zastávky.
Zoznam zón v Bratislave:
Vozidlový park.
Historické vozidlá.
Okrem toho Dopravný podnik Bratislava vlastní aj ďalšie vozidlá, ktoré slúžia na výcvik vodičov a tiež historické vozidlá.
Vozidlový park sa skladá z vozidiel značiek Iveco, Karosa, SOR, Solaris, MAN, Otokar, Mercedes-Benz, Irisbus, Rošero a Tedom. Donedávna patril výhradne dvom značkám: Ikarus (rad 200) a Karosa (rad 700). 
Začiatkom 90. rokov 20. storočia začal dopravný podnik hľadať autobusy na obnovu vozidlového parku. Okrem dodávky 21 kusov Ikarus 283 (predlžená verzia modelu 280), bol v roku 1992 bol zakúpený prvý kĺbový autobus značky TAM; celkovo ich bolo 35 kĺbových a 12 sólo autobusov.
V roku 1995 došlo k výraznému obnoveniu vozidlového parku: modely Ikarus 280 a krátke Karosy B 731 vo veľkej miere nahradili autobusy Ikarus 435 a sólo Ikarus 415.
V rokoch 19982001 pribudli v Bratislave 3 kusy prvých nízkopodlažných autobusov Ikarus 412, z ktorých posledné vozidlo premávalo do marca 2013.
V rokoch 20002005 bolo dodaných 33 midibusov SOR B 9,5.
V roku 2005 boli vzhľadom na zriadenie minibusových liniek nakúpené dva minibusy Mercedes-Benz Sprinter.
V roku 2006 bolo z Poľska dodaných 22 autobusov Solaris Urbino 15 CNG, v roku 2007 boli pre požiar jedného z nich dočasne na 3 mesiace dané mimo prevádzku.
V roku 2007 boli dodané ďalšie 9,5-metrové, čiastočne nízkopodlažné krátke autobusy značky SOR. 
Do roku 2008 ešte stále jazdili v pravidelnej prevádzke autobusy Ikarus 280, ktoré boli dovážané v rokoch 19741991 v rekordnom počte 761 kusov. V Bratislave boli vyradené po 34 rokoch prevádzky; posledný Ikarus 280 bol 15. februára 2008. Ikarusy 283 však premávali až do júla 2010.
V roku 2008 tiež začali premávať prvé minibusy typu Iveco Daily.
V tom istom roku bolo z banskobystrického dopravného podniku prenajatých 13 kĺbových autobusov značky Karosa radu 900, ktoré našli využitie počas nedostatku kĺbových autobusov v Bratislave. Koncom roku 2008 bolo dodaných v rámci 8-ročného prenájmu 20 kusov nízkopodlažných 12-metrových autobusov značky Tedom a o rok neskôr ďalších 10. V decembri 2008 bolo dodané jedno vozidlo Mercedes CapaCity, neskôr ho doplnilo ďalšie; v júli 2010 začalo premávať ďalších 9 kusov a do konca roka 2010 ich bolo v premávke spolu 26 kusov.
V rovnakom čase začali premávať aj kĺbové autobusy SOR NB 18 City v počte 40 kusov, určené na vyťažené linky. Do roku 2012 ich pribudlo postupne 126.
Na prelome rokov 2012 a 2013 bolo do premávky uvedených posledných 15 vozidiel Mercedes CapaCity.
Začiatkom roka 2014 si DPB prenajal z Banskej Bystrice 6 autobusov Karosa B 961 a 5 autobusov Mercedes-Benz O 405 GN z Nitry. Dôvodom prenájmu bol nedostatok vozidiel. V rokoch 2014 – 2015 bolo postupne dodaných 50 vozidiel SOR NB 18 City. V rovnakom čase začalo jazdiť aj 10 vozidiel typu Solaris Urbino 10 a 40 vozidiel typu Iveco Urbanway 12M.
Na jar 2016 dojazdili posledné vozidlá značky Ikarus a tým ukončili kapitolu pôsobenia tejto značky v službách DPB.
V roku 2017 začal na linkách MHD premávať autobus SOR NBG 12 City, ktorý mal DPB prenajatý od spoločnosti SPP CNG na jeden rok. V septembri 2017 bolo dodaných 32 autobusov typu SOR NB 18 City a 28 autobusov typu SOR NB 12 City.
Významnejšie zmeny vo vozidlovom parku autobusov nastali v roku 2018. V januári bolo do premávky zaradených 5 midibusov Solaris Urbino 8,6, ktoré na niektorých linkách MHD nahradili poruchové minibusy Iveco Daily. Posledný šiesty kus sa k nim pridal o štyri mesiace neskôr. V januári boli tiež do premávky zaradené prvé elektrobusy v bratislavskej MHD a to dve vozidlá typu SOR EBN 8 a 16 vozidiel typu SOR NS 12 Electric. V marci bol do premávky uvedený ďalší nový typ vozidla, Iveco Urbanway 10,5. Celkovo bolo zakúpených 24 vozidiel tohto typu a nahradili prevažne vozidlá SOR B 9,5 a SOR BN 9,5. 
Naopak, dojazdili posledné vozidlá typu SOR B 9,5, známe aj ako „kindervajcia“. Pred letnými prázdninami tiež dojazdila väčšina vozidiel SOR BN 9,5 a Tedom. Z premávky boli odstavené aj niektoré minibusy a autobusy typu SOR BN 10,5. Tieto vozidlá DPB ponúkol na predaj. Štyri autobusy SOR BN 10,5 boli prenajaté DPMP na dobu neurčitú.
V júni 2019 bolo dodaných 5 štvordverových autobusov typu MAN NG 313 pôvodom z Klagenfurtu a 6 trojdverových autobusov typu Solaris Urbino 18 pôvodom z Berlína pre rýchle rozšírenie vozidlového parku autobusov v súvislosti s modernizáciou Karlovesko-dúbravskej električkovej radiály. Nasadzované boli počas špičiek na linky a , podľa potreby sa objavili aj na iných linkách. 
V decembri 2019 bolo objednaných 11 autobusov typu Solaris New Urbino 18 s rozšírenou prepravou batožiny, sprevádzkované boli v septembri 2020 na linky a na Letisko.
V novembri 2020 boli dodané 4 nové mikrobusy typu Rošero First FCLEI s evidenčnými číslami #1231 – #1234. Dôvod nákupu vozov bol aby sa vyradili dožívajúce vozy typu Iveco Daily z roku 20072009. Ich prvá jazda začala 13. decembra 2020 na linke , neskôr aj na linke .
V decembri 2021 bolo dodaných 40 autobusov typu Otokar Kent C 18,75 s evidenčnými číslami #3311 – #3350. V septembri 2022 bolo dodaných ešte 31 autobusov rovnakého typu s evidenčnými číslami #3351 – #3381.
V októbri 2022 bolo dodaných 63 autobusov typu SOR NS 12 Diesel s evidenčnými číslami #2501 – #2563.
V júli 2022 boli z eurofondov objednané 4 vodíkové autobusy typu Solaris Urbino 12 Hydrogen, sprevádzkované boli v auguste 2023 na linke .
30. decembra 2025 boli do Bratislavy dodané prvých 8 autobusov typu SOR NSG 18, ktoré začnú jazdiť v januári 2026 na linkách vozovne Jurajov Dvor vypravované kĺbovými autobusmi.
Depá a vozovne.
Dopravný podnik Bratislava má v súčasnosti 4 autobusové depá: 

</doc>
<doc id="188567" url="https://sk.wikipedia.org/wiki?curid=188567" title="Povinné zmluvné poistenie">
Povinné zmluvné poistenie

Povinné zmluvné poistenie je zmluvné poistenie, pri ktorom právny predpis ukladá povinnosť uzavrieť poistnú zmluvu. Opakom povinného zmluvného poistenia je dobrovoľné zmluvné poistenie (a opakom zmluvného poistenia je zákonné poistenie). 
Povinné zmluvné poistenie sa vyskytuje napríklad:
Výraz povinné zmluvné poistenie (a najmä jeho skratka PZP) sa v praxi v rozpore s textom Občianskeho zákonníka často stotožňuje len s povinným zmluvným poistením zodpovednosti za škodu spôsobenú prevádzkou motorového vozidla, možno preto, lebo toto poistenie je z povinných zmluvných poistení najrozšírenejšie a ako jediné má priamo v texte právneho predpisu, ktorý ho predpisuje, explicitne uvedený názov.

</doc>
<doc id="188569" url="https://sk.wikipedia.org/wiki?curid=188569" title="Léopold Eyharts">
Léopold Eyharts

Léopold Eyharts (* 28. apríl 1957, Biarritz, Francúzsko) je brigádny generál Leteckých síl Francúzska a astronaut ESA.
Začiatky kariéry.
Strednú školu vyštudoval vo Villa Pia v Bayonne na lýceu Louis-Barthou. Následne sa v roku 1977 prihlásil na leteckú školu Salon-de-Provence a o dva roky neskôr získal titul v odbore leteckej techniky. V roku 1980 sa stal stíhacím pilotom a bol pridelený k 7. stíhacej peruti Jaguar na základni v Istres-Le Tubé na juhu Francúzska. V roku 1985 sa stal veliteľom letky "SPA 77" eskadry „1/7 Provence“ so sídlom v Saint-Dizier, departement Haute-Marne. 
V roku 1988 absolvoval testy na skúšobného pilota a pracoval v testovacom centre v Brétigny-sur-Orge pri Paríži. Lietal na rôznych typoch civilných aj vojenských lietadiel vrátane Mirage 2000, Alpha Jet, Mirage III, Caravelle, C-160 Transall, pričom jeho hlavnou úlohou bolo testovanie radarového vybavenia lietadiel. 
Celkovo nazbieral 3800 letových hodín na 50-tich rôznych typov lietadiel, vrátane 21 zoskokov padákom a jednej katapultáže.
Lety do vesmíru.
V roku 1990 úspešne absolvoval vstupné testy a kandidatúru na kozmonauta vo francúzskom Národnom centre pre kozmický výskum CNES (Centre National d’Études Spatiales). O dva roky neskôr pomáhal pri programe ruského raketoplánu Buran.
Do plného tréningu bol zaradený v januári 1995 ako člen záložnej posádky pre rusko-francúzsky program „Cassiopeia“.
Prvýkrát do vesmíru na kozmickú vesmírnu stanicu Mir letel v misii „Pégase“ 29. januára 1998 na palube Sojuzu TM-27. Na Mire zotrval tri týždne a návrat absolvoval na palube Sojuzu TM-26 19. februára.
V auguste 1998 bol Európskou vesmírnou agentúrou (ESA) pridelený do amerického vesmírneho programu v Johnsonovom vesmírnom stredisku v Houstone, štát Texas.
Svoj druhý let uskutočnil 7. februára 2008 na palube raketoplánu Atlantis v misii STS-122. Na ISS pomáhal s inštaláciou laboratórneho modulu Columbus. Na Zem sa vrátil raketoplánom Endeavour 27. marca 2008.

</doc>
<doc id="188576" url="https://sk.wikipedia.org/wiki?curid=188576" title="Španiel">
Španiel



</doc>
<doc id="188582" url="https://sk.wikipedia.org/wiki?curid=188582" title="Moc">
Moc

Moc môže byť:
MOC môže byť skratka:

</doc>
<doc id="188586" url="https://sk.wikipedia.org/wiki?curid=188586" title="DPMK">
DPMK



</doc>
<doc id="188588" url="https://sk.wikipedia.org/wiki?curid=188588" title="Temná energia">
Temná energia

"Skrytá energia môže byť aj všeobecne akákoľvek energia, ktorá je skrytá."
Temná energia (menej vhodné názvy: skrytá energia, tmavá energia) je zatiaľ (nie je exaktne zistená jej podstata) definovaná ako energia, ktorá je zodpovedná za dnešné zrýchľovanie rozpínania sa vesmíru. Toto zrýchľovanie bolo objavené pri meraní červeného posunu v spektrách vzdialených supernov. V roku 2011 bola za objav udelená Nobelova cena pre trojicu fyzikov Saul Perlmutter, Adam Riess a Brian Schmidt. 
Jedným z kandidátov na zdroj temnej energie bola energia vákua. Problémom je, že jej hodnota, nameraná pri mikroskopických experimentoch a vypočítaná z kvantovej teórie poľa, je o 120 rádov väčšia, ako je potrebné pre vysvetlenie prejavov temnej energie nameraných z veľkorozmerných experimentov. Podstata temnej energie je teda zatiaľ neznáma.
Výskum.
Temná energia môže byť zodpovedná za neočakávané výsledky z experimentu XENON1T v Taliansku. Experiment mal pôvodne detegovať temnú hmotu. Častice tmavej energie detegovali zo silných magnetických polí Slnka (tachoklína). Výsledky však vyžadujú ešte ďalšie potvrdenie.

</doc>
<doc id="188589" url="https://sk.wikipedia.org/wiki?curid=188589" title="Vajíčko (botanika)">
Vajíčko (botanika)

Vajíčko (iné názvy: rastlinné vajíčko, ovulum, ovula, ovum) je pri semenných rastlinách mnohobunkový útvar v kvete (pri krytosemenných rastlinách presnejšie v semenníku), ktorý slúži ako samičí pohlavný orgán. Obsahuje vajcovú bunku. Po oplodnení sa vajíčko mení na semeno. 
Vajíčko vyrastá na plodoliste alebo na sporangiu stonkového pôvodu (megasporangiofóre).
Časti vajíčka u krytosemenných rastlín (tu zoradené zhora nadol v prípade priameho vajíčka) :
Delenie podľa polohy:

</doc>
<doc id="188590" url="https://sk.wikipedia.org/wiki?curid=188590" title="Džudo">
Džudo

Džudo () je bojové umenie, spôsob sebaobrany ale najmä olympijský šport, ktorý všestranne rozvíja telesnú zdatnosť ako aj psychickú odolnosť cvičenca. 
Filozofia džuda kladie veľký dôraz na techniku a psychické schopnosti, prostredníctvom ktorých dokáže džudista v prípade potreby eliminovať aj podstatne silnejšieho protivníka. Nezanedbateľnou súčasťou cvičenia džudo je aj jeho etika, ktorá prispieva k harmonickému rozvoju osobnosti cvičiaceho. Hoci je pôvod džuda (v preklade "jemná cesta") v ďalekom Japonsku, za posledné polstoročie získal tento šport vďaka príťažlivosti svojich tréningových metód takmer masové rozšírenie (6 miliónov registrovaných cvičencov) vo všetkých krajinách sveta. Samotný zakladateľ džuda, Džigoró Kanó, charakterizoval džudo nasledovne:
""Džudo je prostriedkom čo najefektívnejšieho použitia fyzickej a duševnej sily. Toto cvičenie znamená neustále zlepšovanie sa po psychickej a fyzickej stránke prostredníctvom sebaobranných techník. Prvotným predmetom džuda je teda sebazdokonaľovanie sa, učenie sa byť užitočným pre okolitý svet.“"
Džudo je typickým športovým zápasom, v ktorom pri vlastnom výkone – stretnutí ide o prekonanie súpera fyzickou, technickou a taktickou prevahou. Pri riešení úlohy vlastného výkonu sa v džude uplatňuje veľké množstvo pohybových zručností prevažne veľmi zložitej štruktúry. Kontakt medzi oboma súpermi nastáva prostredníctvom úchopu za športový úbor – kimono (džudogi, judogi). Pravidlá dovoľujú obmeňovať úchop a využívať prakticky všetky časti tela v kontakte so súperom v priebehu boja. Vlastný zápas prebieha na rovnom, pevnom, dostatočne pružnom zápasisku, ktoré umožňuje rýchle pohyby a pritom poskytuje dostatočnú ochranu pri pádoch. Charakter hlavných vonkajších faktorov, t. j. športového úboru, zápasiska a pravidiel, predurčuje veľkú premenlivosť pohybového obsahu džuda.
Náplň techniky džuda tvoria predovšetkým chvaty, ktoré majú pomerne stabilnú štruktúru, vďaka tradičnému rozdeleniu a metodike nácviku, ktoré sa od vzniku džuda v podstate zachovali dodnes.
Chvatom z postoja hádže džudista súpera priamo na chrbát v ktoromkoľvek smere, rýchlo a dostatočne silno. V boji na zemi sú tri typické spôsoby chvatov – držanie, škrtenie a páčenie v lakťovom kĺbe. Okrem chvatov tvoria náplň techniky džuda ďalšie typické prvky. Sú to rôzne spôsoby úchopov, postojov, pohybu po zápasisku, ďalej úhyby, úniky, blokovanie, protichvaty a tiež pády, ktoré majú ochrannú funkciu. V podmienkach stretnutia sa chvaty a ďalšie prvky techniky obmieňajú, kombinujú v boji v postoji aj v boji na zemi. Prechody z boja v postoji do boja na zemi sú plynulé a prirodzené. Značná premenlivosť technického obsahu džuda, mimoriadny rozsah technických prostriedkov na prekonanie súpera umožňuje tiež veľkú rozmanitosť a premenlivosť taktických prvkov boja a taktických situácií. Toto všetko kladie vysoké požiadavky na komplexný rozvoj pohybových schopností, ako sú sila, rýchlosť, obratnosť a kĺbová ohybnosť.
Technické stupne.
Spolu s novým štýlom zaviedol Kanó aj systém technických stupňov, ktorý neskôr využili aj ďalšie školy. Technické stupne sa delia na žiacke "kjú" (級) a majstrovské "dan" (段). Stupne sa odlišujú farbou opasku ("obi"). Kodokan rozlišuje päť žiackych stupňov (5. – 1. "kjú"), a desať majstrovských stupňov (1. – 10. "dan"). V Európe sa v športovom džude používa viac žiackych stupňov (7. – 1. "kjú"), ktoré sú viac farebne rozlíšené.
Systematika chvatov.
Džudo je tvorené veľkým množstvom techník, ktoré sú rozdelené do skupín a podskupín. Najrozšírenejšou systematikou je rozdelenie podľa Kódókanu. Sú to nage-waza techniky hodov, kam zaraďujeme te-wazu techniky rúk, koši wazu techniky bokov, aši-wazu techniky nôh, ma sutemi-wazu techniky strhov priamo, joko sutemi-wazu techniky strhov bokom a katame-waza techniky zneškodnenia na zemi, kde začleňujeme osaekomi-wazu techniky znehybnenia, kansecu-wazu techniky páčenia, šime-wazu techniky škrtenia.

</doc>
<doc id="188592" url="https://sk.wikipedia.org/wiki?curid=188592" title="Vaječná bunka">
Vaječná bunka



</doc>
<doc id="188594" url="https://sk.wikipedia.org/wiki?curid=188594" title="Ovula">
Ovula



</doc>
<doc id="188595" url="https://sk.wikipedia.org/wiki?curid=188595" title="Rastlinné vajíčko">
Rastlinné vajíčko



</doc>
<doc id="188596" url="https://sk.wikipedia.org/wiki?curid=188596" title="Oogaméta">
Oogaméta



</doc>
<doc id="188597" url="https://sk.wikipedia.org/wiki?curid=188597" title="Judo">
Judo



</doc>
<doc id="188600" url="https://sk.wikipedia.org/wiki?curid=188600" title="RuneScape">
RuneScape

RuneScape je MMORPG počítačová hra, zasadená do sveta fantasy a zároveň najúspešnejšia 3D browser hra na svete. Hru je možné spustiť z internetového prehliadača, pre beh je potrebná inštalácia Java Virtual Machine. Hra je dostupná každému záujemcovi, no v neplatenej verzii má hráč sprístupnenú len obmedzenú časť virtuálneho sveta, taktiež nemôže postavu rozvíjať vo viacerých schopnostiach (Skills).
Servery.
Hra pre svoj beh využíva 136 serverov rozmiestnených tak, aby sa väčšina hráčov na svete mohla bez problémov pripojiť. Servery sú umiestnené v 14 krajinách sveta. Každý zo serverov povolí pripojenie 1 500 hráčom zároveň. Maximálna kapacita je 300 000 hráčov. Servery sú rozdelené na tzv. „Free“ a „Member“ servery (teda pre neplatiacich a platiacich hráčov).
Iné jazyky.
Hra pôvodne ako jazyk komunikácie používala angličtinu, 14. februára 2007 vydal Jagex nemeckú verziu prekladu. Momentálne existujú tri nemecké servery. K 11. decembru 2008 bol oficiálne uverejnený preklad do francúzštiny, pričom táto jazyková mutácia má momentálne dva servery. 24. júla 2009 vyšiel preklad do brazílskej portugalčiny.
Zručnosti postavy (Skills).
RuneScape obsahuje 29 zručností postavy:
Combat skill.
Combatom (bojom) sa určuje hlavný (bojový level postavy). Combat netvorí len jeden skill, ale ho tvorí množstvo skillov: Attack, Strength, Defence, Constitution, Ranged, Prayer, Magic, Summoning A Necromancy. Maximálny combat level je pre memberov 152 a pre free 126.

</doc>
<doc id="188603" url="https://sk.wikipedia.org/wiki?curid=188603" title="Prvá bitka pri Alamejne">
Prvá bitka pri Alamejne

Prvá bitka pri (El) Alamejne (alebo...Alameine, Alamajne) bola bitka na severoafrickom bojisku druhej svetovej vojny, ktorá sa odohrala medzi 1. júlom a 27. júlom 1942 pri Al-Alamajne (El-Alamejne). Spolu s druhou bitkou pri Alamejne znamenala obrat priebehu vojny v severnej Afrike.
Al Alamajn bol jedinou obrannou pozíciou v Egypte, ktorú z geografických dôvodov nebolo možné nijako obísť. V 1. bitke sa nemecko-talianska tanková armáda Afrikakorps maršala Erwina Rommela neúspešne pokúsila prelomiť obranu britskej 8. armády. Briti tým zastavili útok na Káhiru a Alexandriu.

</doc>
<doc id="188605" url="https://sk.wikipedia.org/wiki?curid=188605" title="Druhá bitka pri Alamejne">
Druhá bitka pri Alamejne

Druhá bitka pri (El) Alamejne (alebo...Alameine, Alamajne) bola bitka na severoafrickom bojisku druhej svetovej vojny, ktorá sa odohrala medzi 23. októbrom – 4. novembrom 1942 pri Al-Alamajne (El-Alamejne). Spolu s prvou bitkou pri Alamejne znamenala obrat priebehu vojny v severnej Afrike.
Na prelome augusta a septembra zhromaždil nový veliteľ britskej 8. armády generál Bernard Montgomery obrovské sily na ofenzívu s krycím názvom "Supercharge" Britské vojská začali útok na pozície Afrikakorpsu 23. októbra 1942. V prvých dňoch sa im nepodarilo preniknúť cez nemecko-taliansku obranu krytú rozsiahlymi mínovými poľami. Prelomili ju až po vyčerpaní nemeckých tankových záloh v prvých novembrových dňoch. Pri poslednom nemeckom zúfalom pokuse o protiútok padol do zajatia i dočasný veliteľ Afrikakorpsu generál von Thoma. Definitívna porážka Rommelovych vojsk predznamenala porážku nemeckej severoafrickej výpravy a bola začiatkom definitívnej likvidácie pozícií vojsk Osi v severnej Afrike.

</doc>
<doc id="188606" url="https://sk.wikipedia.org/wiki?curid=188606" title="Bitka pri El Alameine">
Bitka pri El Alameine



</doc>
<doc id="188607" url="https://sk.wikipedia.org/wiki?curid=188607" title="Bitka pri Alamayne">
Bitka pri Alamayne



</doc>
<doc id="188608" url="https://sk.wikipedia.org/wiki?curid=188608" title="Bitka pri El Alamayne">
Bitka pri El Alamayne



</doc>
<doc id="188609" url="https://sk.wikipedia.org/wiki?curid=188609" title="Električková doprava v Lodži">
Električková doprava v Lodži

Električková doprava v Lodži je systém električkovej siete v poľskom meste Lodž.
Elektrické električky sa objavili v uliciach mesta 23. decembra 1898.
Najprv jazdili dve krátke linky obsuhujúce centrum mesta, v roku 1899 boli už štyri. V súčasnosti jazdi 19 mestských liniek, 2 regionálne, 1 turistická a 2 sezónne, čo spolu predstavuje 24 liniek. Rozchod koľají je .

</doc>
<doc id="188612" url="https://sk.wikipedia.org/wiki?curid=188612" title="Cilens">
Cilens

Cilens je v etruskej mytológii božstvo (nižší boh) osudu, prináša víťazstvo alebo pohromu, bol aj ochrancom brán.

</doc>
<doc id="188613" url="https://sk.wikipedia.org/wiki?curid=188613" title="MOC">
MOC



</doc>
<doc id="188614" url="https://sk.wikipedia.org/wiki?curid=188614" title="Rock Me Amadeus">
Rock Me Amadeus

„Rock Me Amadeus“ bol prvý singel z albumu Falco 3 od rakúskeho speváka Falca. Pieseň dosiahla v roku 1986 ako prvá a dosiaľ jediná nemecky spievaná vrchol americkej hitparády.

</doc>
<doc id="188615" url="https://sk.wikipedia.org/wiki?curid=188615" title="Ikarus">
Ikarus

Ikarus je maďarský výrobca autobusov z Budapešti, člen skupiny Irisbus.
Spoločnosť Ikarus vyrábala autobusy už v 60. rokoch a v 70. a 80. rokoch sa stala hlavným dodávateľom autobusov v rámci RVHP a Východného bloku a mala monopol aj na kĺbové autobusy. Väčšina vtedy prevádzkovaných vozidiel bola založená na koncepcii autobusov MAN, ktorého technológiu spoločnosť získala. Po roku 1990, kedy sa v Maďarsku zmenili pomery, sa továreň Ikarusu na predmestí Budapešti dostala do veľkých problémov, firma stratila svoje trhy a nebola schopná sa prispôsobiť. Na konci 90. rokov bola začlenená do holdingu Irisbus, teda vyrába midibusy.

</doc>
<doc id="188617" url="https://sk.wikipedia.org/wiki?curid=188617" title="Etruská mytológia">
Etruská mytológia

Etruskovia bol národ neznámeho pôvodu žijúci na severe Talianska, ktorý bol nakoniec včlenený do rímskej kultúry a politicky sa stal súčasťou Rímskej republiky. Etruskovia mali náboženstvo aj podpornú mytológiu. Oboje absorbovali časti z predchádzajúcich domorodých a gréckych náboženstiev. Ovplyvnení boli najmä Grékmi. Veľa etruských zvykov, názorov a duchovna sa stalo súčasťou rímskej kultúry, vrátane rímskeho panteónu.
Polyteistický systém viery.
Etruský systém viery bol polyteistický. Všetky viditeľné javy boli považované za prejav božej sily a tá sila sa delila na božstvá, ktoré neustále pôsobili v ľudskom svete. Evidentné sú tri odnože rozsiahlych etruských umeleckých motívov. Jeden sa javí ako božstvá prírody: Catha a Usil (Slnko), Tivr (Mesiac), Selvans, Turan (bohyňa lásky), Laran (boh vojny), Leinth (bohyňa smrti), Maris, Thalna, Turms a slávny Fufluns, ktorého meno sa vzťahuje (neznámo ako) na mesto Populonia a na "populus Romanus" (ľud rímsky). Pravdepodobne bol bohom ľudí.
Nad týmto spoločenstvom nižších božstiev vládol vyšší, zrejme prebratý indo-európsky systém: Tin alebo Tinia (nebesia), jeho manželka Uni (Juno), a Cel (bohyňa zeme). Do etruského systému boli pridaní grécki bohovia: Aritimi (Artemis), Menrva (Minerva), Pacha (Bacchus). Grécki hrdinovia prevzatí od Homéra sú tiež rozšírení v umeleckých motívoch.
Náboženské praktiky.
Etruskovia verili na blízky, osobný kontakt s bohmi. Nerobili nič bez konzultácie s bohmi a bez ich znamení. Tieto praktiky boli úplne prevzaté Rimanmi. Boh sa nazýval "ais" (neskôr "eis", plurál je "aisar"). Miesto, kde sa nachádzali sa volalo "fanu" alebo "luth", posvätné miesto, rovnako ako "favi", hrob alebo chrám. Tam sa robila "fler" (plurál "flerchva") "obeta, obetný dar".
Okolo "mun" alebo "muni", hrobiek, boli "man" alebo "mani" (Latin "Manes"), duchovia predkov. Zosnulý cestoval do podsvetia nazývaného "Aita" "Hádes" a teda môže byť nazývaný "hinthial" (doslova "(ten kto je) dole, naspodku"). Špeciálny sudca, "cechase", dozeral na "cecha", alebo "rath", sväté veci. Každý človek mal náboženské povinnosti. Vedeli čítať z pečene ovce, ktorú obetovali. Máme k dispozícií model pečene vyrobenej z bronzu, ktorej náboženská hodnota je stále vecou debaty. Veštenie pomocou haruspicie; Haruspik (latinsky "haruspex)" bolo označenie pre pôvodne etruského kňaza, ktorý sa venoval predpovedaniu budúcnosti z vnútorností obetovaných zvierat. Tento spôsob veštenia je tradícia pochádzajúca z krajiny úrodneho polmesiaca.
Posmrtný život.
Tak ako Egypťania aj Etruskovia verili na večný život, ale posmrtný blahobyt bol spojený so spôsobom pochovania. Hrobky boli vo viacerých prípadoch lepšie zariadené ako domy, mali rozsiahle priestory, na stenách boli fresky a nechýbal tam ani nábytok. Väčšina etruských hrobiek bolo vyplienených. V hrobke, obzvlášť na sarkofágu, bola znázornená osoba, pravdepodobne tak, ako by chcela vyzerať v posmrtnom živote. Niektoré sochy sú veľmi realistické. Etruskovia nemali žiadny problém s vizualizáciou vystupovania. Chceli, aby boli videní ako usmievaví ľudia, ktorí majú blízko k svojej rodine a priateľom.
Mytológia.
Náboženstvo.
Hlavná (svätá) trojica Tinia, Uni a Menrva.
Zoznam etruských mytologických postáv.
Mená boli prevzaté hlavne z etruských dvojjazyčných tabuliek, čo sú popisy umeleckých obrazov zobrazujúce mytologické scény alebo motívy. Dvojité mená (Achle, Achile) sú spôsobené rozdielmi v jazyku v rôznych lokalitách a čase.

</doc>
<doc id="188619" url="https://sk.wikipedia.org/wiki?curid=188619" title="Iveco Czech Republic">
Iveco Czech Republic

Iveco Czech Republic, a. s. je pobočný závod talianskeho výrobcu autobusov v Česku. Nachádza sa vo Vysokom Mýte, vo východných Čechách. Je nástupcom po zaniknutej československej značke Karosa. (za socializmu Karosa, n. p.) 
Dejiny podniku.
V roku 1896 založil Josef Sodomka vo Vysokom Mýte továreň na výrobu kočiarov s názvom „První východočeská výroba kočárů Josefa Sodomky“. V roku 1948 bola spoločnosť znárodnená, jej názov sa zmenil na „Karosa, továrna na karoserie a vozy, národní podnik, se sídlem ve Vysokém Mýtě“, neskôr na „KAROSA, národní podnik Vysoké Mýto“. De facto sa Karosa v tejto dobe stala jediným výrobcom autobusov v Česko-Slovensku, ostatní výrobcovia, ako napríklad Škoda alebo Praga, jej nesmeli konkurovať. Koncom 50. rokov sa začali v továrni Karosa vyrábať prvé z veľmi známych a aj populárnych modelov mestských autobusov, ako napríklad "Škoda 706 RTO" (pri tomto modely však len karosérie), ktoré boli ocenené na mnohých medzinárodných výstavách (napr. EXPO v Bruseli v roku 1958). Nasledovali potom jeho modifikácie pre medzimestskú dopravu a dokonca aj kĺbové verzie, ktorá však zostala len u prototypu. Š RTO vystriedala Karosa ŠM 11 v roku 1966, u ktorej sa uvažovalo aj o modifikáciu na trolejbus, a Karosa B 731 v roku 1981. Od roku 1972 firma používa dnešnú továreň, tá bola ale pred nedávnom zmodernizovaná. V roku 1989, po páde totality, sa spoločensko-ekonomickým zmenám musela prispôsobiť aj Karosa. Jej produkcia, ktorá dosahovala 3 400 vozidiel ročne, sa znížila len na tisícku. Napriek tomu sa jej však podarilo získať späť svoje meno, hlavne vďaka zahraničnému investorovi - francúzskemu Renaultu. Musela byť vykonaná modernizácia výrobného podniku, jej vozidlá sa museli vynoviť a zmodernizovať. Od roku 1999 je podnik súčasťou celoeurópskeho holdingu Irisbus, ktorý založil Renault s talianskou firmou Iveco (Iveco už vlastní celý Irisbus) a predáva autobusy úspešne po celej Európe.

</doc>
<doc id="188631" url="https://sk.wikipedia.org/wiki?curid=188631" title="Musaši (provincia)">
Musaši (provincia)

Provincia Musaši () bola bývalá japonská provincia, ktorá sa skladá z Tokia a časti prefektúry Kanagawa, hlavne Kawasaki a Jokohama. Musaši hraničila s provinciami Kai, Kózuke, Sagami, Šimósa a Šimocuke.
Musaši bola najväčšia provincia v regióne Kantó. Provincia mala starobylé hlavné mesto v súčasnom meste Fučú a jeho provinčný kláštor v súčasnom Kokubundži. V období Sengoku hlavné mesto bolo Edo, ktoré sa stalo dominantným mestom východného Japonska. Edský hrad bol centrálou Iejasua Tokugawu pred bitkou pri Sekigahare a stalo sa dominantným mestom Japonska v období Edo. Počas reformiem Meidži bolo premenované na Tokio.
Provincia dala svoje meno bojovej lodi v druhej svetovej vojne "Musaši".

</doc>
<doc id="188632" url="https://sk.wikipedia.org/wiki?curid=188632" title="Lindsay Davenport">
Lindsay Davenport



</doc>
<doc id="188634" url="https://sk.wikipedia.org/wiki?curid=188634" title="MAN (podnik)">
MAN (podnik)

MAN SE (staršie názvy pozri nižšie) bola nemecká holdingová spoločnosť vyrábajúca autobusy, nákladné automobily a motory. Do roku 2018 sa venovala aj iným oblastiam strojárstva. V roku 2021 sa zlúčila s holdingom Traton, ktorý patrí do koncernu Volkswagen. 
Obchodné meno.
Vývoj obchodného mena a právnej formy bol takýto:
Vlastníci.
V roku 2019 bolo 94,36 % akcií MAN SE vo vlastníctve koncernu Volkswagen (prostredníctvom spoločnosti Traton SE), zvyšok vlastnia rôzni akcionári.
Dcérske podniky.
Od roku 2019 boli dcérskymi podnikmi spoločnosti MAN SE: 
Na Slovensku má MAN SE v Bánovciach nad Bebravou (areál bývalého závodu Tatry) dcérsku spoločnosť LKW Komponenten s.r.o., ktorú vlastní prostredníctvom rakúskej dcéry podniku MAN Truck &amp; Bus SE.
Do roku 2018 vlastnil MAN aj spoločnosť MAN Energy Solutions SE (staršie: MAN Diesel &amp; Turbo SE; spoločnosť MAN Diesel &amp; Turbo SE vznikla zlúčením bývalých podnikov Man Turbo AG a Man Diesel SE), ktorá vyrábala plynové turbíny (tepelný motor), turbíny pre priemysel a energetiku, vznetové a spaľovacie motory pre lode, lokomotívy, priemyselné stroje a elektrárne. Od roku 2018 patrí inému podniku koncernu Volkswagen. 
Do roku 2018 vlastnil MAN aj väčšinu akcií spoločnosti Renk Aktiengesellschaft, ktorá vyrába prevodovky.
Do roku 2012 vlastnil MAN aj podnik MAN Ferrostaal AG (dnes: Ferrostaal GmbH), ktorý zabezpečoval priemyselné služby, predovšetkým projektovanie, dodávky a montáž oceľových konštrukcií. 
V rokoch 1921 až 1963 existoval aj podnik MAN Ackerdiesel, ktorý vyrábal traktory a poľnohospodárske stroje.

</doc>
<doc id="188635" url="https://sk.wikipedia.org/wiki?curid=188635" title="MAN AG">
MAN AG



</doc>
<doc id="188639" url="https://sk.wikipedia.org/wiki?curid=188639" title="Juro">
Juro



</doc>
<doc id="188640" url="https://sk.wikipedia.org/wiki?curid=188640" title="Bratislavské silvestrovské oslavy">
Bratislavské silvestrovské oslavy

Bratislavské silvestrovské oslavy sú kultúrne podujatie, ktoré sa od roku 1999 každoročne koná v bratislavskom historickom centre na Silvestra 31. decembra. Za niekoľko rokov existencie sa stali tradíciou, ktorá do Bratislavy priláka každoročne desaťtisíce návštevníkov, z ktorých veľká časť (v roku 2006 asi pätina) je aj zo zahraničia, z mnohých európskych a iných krajín. V roku 2006 sa na oslavách v historickom centre zúčastnilo približne 100-tisíc návštevníkov, čo je približne rovnaký počet ako na oslavách v Krakove. Oslavy zabezpečuje magistrát Bratislavy a prebiehajú na niekoľkých miestach súčasne. V posledných rokoch sa používa aj reklamné označenie "Partyslava".
Program sa obyčajne začína už vo večerných hodinách, pričom okrem Hlavného námestia, kde je hlavné pódium, prebiehajú aj na vedľajšom Františkánskom námestí, na Hviezdoslavovom námestí, na Michalskej ulici a na nábreží Dunaja medzi Starým mostom a Novým mostom. Vstup je možný len cez niekoľko kontrolovaných prechodov na rôznych uliciach. Na každom stanovisku prebieha nezávislý program, väčšinou ide o živé vystúpenia slovenských hudobných skupín. Na Hviezdoslavovom námestí bolo tradíciou po niekoľko rokov umelé klzisko, ktoré sa od roku 2007 inštaluje na druhom brehu Dunaja, na Tyršovom nábreží v Petržalke. Oslavy vrcholia 15 minút pred polnocou, keď sa začína odpočítavanie posledných minút starého roka, a o polnoci, kedy sa koná 15-minútový ohňostroj (v prvých ročníkoch z hradného vrchu, neskôr nad Dunajom), ktorý je odpaľovaný z petržalského nábrežia Dunaja alebo priamo z lodí na Dunaji.
Počas polnočného ohňostroja býva pre dopravu uzavreté Vajanského nábrežie a Rázusovo nábrežie a lokalita je strážená policajnými hliadkami. Mestská doprava je prerušená približne od polnoci až do skorých ranných hodín.

</doc>
<doc id="188641" url="https://sk.wikipedia.org/wiki?curid=188641" title="Partyslava">
Partyslava



</doc>
<doc id="188682" url="https://sk.wikipedia.org/wiki?curid=188682" title="Významové novoveké univerzum">
Významové novoveké univerzum



</doc>
<doc id="188683" url="https://sk.wikipedia.org/wiki?curid=188683" title="Novoveké univerzum významové">
Novoveké univerzum významové



</doc>
<doc id="188687" url="https://sk.wikipedia.org/wiki?curid=188687" title="Christina Fusanová">
Christina Fusanová

Christina Fusanová (* 27. november 1980) je súčasná americká profesionálna tenistka. Počas svojej kariéry vyhrala 1 turnaj WTA vo štvorhre.

</doc>
<doc id="188688" url="https://sk.wikipedia.org/wiki?curid=188688" title="Christina Fusano">
Christina Fusano



</doc>
<doc id="188689" url="https://sk.wikipedia.org/wiki?curid=188689" title="Raquel Kopsová-Jonesová">
Raquel Kopsová-Jonesová

Raquel Kopsová-Jonesová (* 8. december 1982, Fresno, USA) je súčasná americká profesionálna tenistka. Počas svojej kariéry vyhrala 3 turnaje WTA vo štvorhre.

</doc>
<doc id="188690" url="https://sk.wikipedia.org/wiki?curid=188690" title="Raquel Kops-Jones">
Raquel Kops-Jones



</doc>
<doc id="188691" url="https://sk.wikipedia.org/wiki?curid=188691" title="Stéphanie Duboisová">
Stéphanie Duboisová

Stéphanie Duboisová (* 31. október 1986, Laval, Quebec, Kanada) je súčasná kanadská profesionálna tenistka.

</doc>
<doc id="188693" url="https://sk.wikipedia.org/wiki?curid=188693" title="Stephanie Duboisová">
Stephanie Duboisová



</doc>
<doc id="188694" url="https://sk.wikipedia.org/wiki?curid=188694" title="Stéphanie Dubois">
Stéphanie Dubois



</doc>
<doc id="188695" url="https://sk.wikipedia.org/wiki?curid=188695" title="Stephanie Dubois">
Stephanie Dubois



</doc>
<doc id="188698" url="https://sk.wikipedia.org/wiki?curid=188698" title="Mikael Lazarevič Nalbanďan">
Mikael Lazarevič Nalbanďan



</doc>
<doc id="188701" url="https://sk.wikipedia.org/wiki?curid=188701" title="Smrtiaci bumerang">
Smrtiaci bumerang

Smrtiaci bumerang je americký film z roku 1996. Rozpráva príbeh jednoduchého muža Karla Childersa, ktorého prepustia z psychiatrickej kliniky, v ktorej žil po tom, čo zabil svoju matku a jej milenca ešte ako dvanásťročný chlapec. Hlavnú úlohu vo filme stvárnil Billy Bob Thornton, ktorý je zároveň režisérom aj scenáristom filmu.
Príbeh.
Mentálne zaostalý Karl žije v psychiatrickom ústave od svojich dvanástich rokov, po tom čo zabil svoju matku a jej milenca. Jeho hospitalizácia končí a Karl musí z ústavu odísť a adaptovať sa do normálneho života. Karl je talentovaný v oprave malých motorov, a tak mu riaditeľ ústavu pomôže nájsť prácu a ubytovanie v malom ochode s kosačkami. 
Postupne sa zoznamuje s novými ľuďmi. Zoznámi sa s chlapcom Frankom Wheatleym, ktorý si ho okamžite obľúbi. Frank vidí v Karlovi svojho otca, ktorý spáchal samovraždu. Páči sa mu ako Karl rozpráva. Pre Karla sa Frank stane jeho priateľom a mladším bratom, ktorého nikdy nemal. Nasťahuje sa do garáže Whetleyovcov a spoznáva Frankovu matku a jej hrubého a agresívneho priateľa Doyla, ktorý Franka nemá rád. Frank a jeho matka sa pre Karla stanú jeho novou rodinou, ktorej nesmie nikto ubližovať. 
Karl si uvedomí, že musí Franka a jeho matku chrániť pred Doylovým hnevom a agresiou. Rozhodne sa Doyla zabiť a potom sa prihlási na políciu. 
Ocenenia.
Film získal v roku 1997 Oscara za najlepší adaptovaný scenár a ďalších 11 ocenení a 9 nominácii.

</doc>
<doc id="188704" url="https://sk.wikipedia.org/wiki?curid=188704" title="Hrdinovia">
Hrdinovia

Hrdinovia je názov amerického dramatického seriálu, ktorý mal svoju premiéru 25. septembra 2006 na americkej televíznej stanici NBC, na Slovensku sa vysielal od 30. júna 2008 na Markíze. Jeho tvorcom je Tim Kring. Prvý diel sledovalo v USA rekordných 14 miliónov divákov. Už po odvysielaní prvých piatich dielov sa seriálu podarilo dostať na prvé miesto v rebríčku najobľúbenejších amerických seriálov. Druhá séria zaznamenala 15 % pokles sledovanosti (odišlo niekoľko scenáristov a následne vypukol štrajk odborov scenáristov).
O seriáli.
"Bližšie informácie na Zoznam častí seriálu Hrdinovia"
Seriál Hrdinovia rozpráva príbeh rôznych ľudí, ktorí "si mysleli, že sú ako ostatní... až kým sa neprebudili s nadprirodzenými schopnosťami", medzi ktoré patrí telepatia, schopnosť cestovať v čase a priestore, schopnosť lietať a regenerovať zranenia svojho tela (aj smrteľné). Títo ľudia si čoskoro uvedomia, že ich skutočnou úlohou je zabrániť blížiacej sa katastrofe v New Yorku a zachrániť ľudstvo.
Medzi týchto superhrdinov patrí 30 ročný Peter Petrelli, ktorý zisťuje, že dokáže prevziať schopnosti iných, jeho brat Nathan Petrelli, ktorý môže lietať, Isaac Mendez, 28 ročný narkoman, ktorý keď je nadrogovaný má schopnosť namalovať obrazy z budúcnosti, Niki Sandersová, 33 ročná showgirl, ktorá má schizofréniu, počas ktorej ju ovláda osobnosť s menom jej mŕtvej sestry Jessici a má nadľudskú silu, Hiro Nakamura, 24 ročný japonský fanúšik komiksov, ktorý dokáže doslova zastaviť čas a premiestňovať sa v čase a v priestore, D.L. Hawkins, 31 ročný väzeň, ktorý môže prechádzať cez steny, Matt Parkman, policajt so schopnosťou telepatie a Claire Bennetová, 17 ročná roztlieskavačka, ktorá dokáže regenerovať svoje aj smrteľné zranenia, v dôsledku čoho je prakticky nesmrteľná. Títo ľudia a mnohí ďalší časom objavujú nielen svoje superschopnosti, ktoré im boli dané, ale snažia sa aj zistiť odkiaľ ich získali. Neskôr sa viacerí z nich spoja proti nebezpečnému protivníkovi, Sylarovi, ktorý chce využiť ich schopnosti na nekalé účely. Ich konečným osudom nebude nič menšie ako záchrana sveta.
Postavy.
"Bližšie informácie na Zoznam postáv seriálu Hrdinovia"
Soundtrack.
Soundtrack k seriáli bol vydaný 18. marca 2008 vydavateľstvom Artists Addiction Records. Produkcia - Errol Kolosine, Tim Kring a Arkush.
Ocenenia.
Seriál bol ocenený cenou ASCAP Award za rok 2007 pre Lisu Coleman, Wendy Melvoin a Saturn Award za rok 2008 ako najlepší televízny seriál na DVD a najlepší vedľajší herec pre Masi Oku. Takisto získal aj People's Choice Award za rok 2007 ako najobľúbenejšia TV dráma. Bol nominovaný na cenu Emmy (2007, 2008) v rôznych kategóriach.
DVD.
Koncom augusta 2008 sa tento seriál objavil na DVD aj na Slovensku s českým dabingom a titulkami.

</doc>
<doc id="188706" url="https://sk.wikipedia.org/wiki?curid=188706" title="Mikael Lazarevič Nalbandian">
Mikael Lazarevič Nalbandian



</doc>
<doc id="188712" url="https://sk.wikipedia.org/wiki?curid=188712" title="Veľká Javorina (Biele Karpaty)">
Veľká Javorina (Biele Karpaty)

Veľká Javorina (, ) je najvyšší vrch pohoria Biele Karpaty. Nachádza sa na slovensko-českej hranici, približne severne od Starej Turej.
Poloha.
Nachádza sa v južnej časti pohoria, v geomorfologickom podcelku Javorinská hornatina. Leží na slovensko-českej hranici, medzi vrchmi Durda () a Jelenec (). Vrch sa vypína na pomedzí Trenčianskeho a Zlínskeho kraja a okresov Nové Mesto nad Váhom a Uherské Hradiště. Slovenská, juhovýchodná časť masívu patrí do katastra obce Lubina, severozápadná zasahuje na územie moravskej obce Strání.
Opis.
Vrch je súčasťou horského hrebeňa, ktorý sa tiahne pohraničím a čiastočne vytvára rozvodnicu povodí Váhu a Moravy. Západnú časť masívu odvodňujú prítoky Veličky, smerujúcej do rieky Moravy, južné a východné svahy napájajú riečku Kamečnica a Tŕstie, ktoré smerujú do Váhu. Vrcholová časť i menšie oblasti vrchu sú odlesnené a poskytujú ďaleké výhľady.
Z geologického hľadiska je masív Veľkej Javoriny tvorený paleogénnym flyšom, v ktorom sa striedajú hrubšie vrstvy pieskovca s tenšími vrstvami ílovitých bridlíc. Vrchol sa nachádza na slovenskej strane a má tvar širokého plochého chrbta. Je odlesnený a pokrytý je rozsiahlou lúkou. 
Dané územie výrazne podlieha ľudským zásahom. Na vrchole stojí vysielač Veľká Javorina, z dolín sem smeruje asfaltová komunikácia – rovnako z moravskej ako aj slovenskej strany. Veľká Javorina je vyhľadávaným miestom cykloturistov a ak príroda dovolí aj bežkárov. Neďaleko pod vrcholom stojí verejnosti prístupná Holubyho chata a viacero súkromných chát.
Veľká Javorina je oddávna považovaná za jeden zo symbolov, svedčiacich o dobrých vzťahoch medzi Čechmi a Slovákmi, o čom svedčí i kameň na vrchole Javoriny s nápisom: „Tu bratia vždy sa stretať budú.“ Každoročným letným podujatím sú na vrchole Javoriny "Slávnosti bratstva Čechov a Slovákov". Tieto slávnosti nadväzujú na tradície, ktoré zaviedli ešte naši predkovia – Štúrovci, ktorí sa tu stretávali s osvietencami z Moravy a Čiech.
Prírodná rezervácia Veľká Javorina.
Na Veľkej Javorine sa nachádza "Prírodná rezervácia Veľká Javorina". Kyslé pôdy na flyši vytvárajú podklad pre zachovalé lesné spoločenstvá. Lesy sa tu vyznačujú prirodzeným zmladením so znakmi pôvodnej štruktúry porastov. V tejto polohe vystupujú ako klimaxové spoločenstvá s málo zmeneným genofondom v 46 vegetačnom stupni.
Flóra.
Les je pôvodného druhového zloženia – bučiny a javorové bučiny, ale je poznačený dlhodobým hospodárením, preto nemá štruktúru pralesa, hlavne čo sa týka vekového rozvrstvenia stromov. Stromy tu majú približne rovnaký vek, hrúbku a výšku. Chýba tu aj väčšie zastúpenie „mŕtveho“ dreva, ktoré patrí k základným indikátorom pralesa, kde môže jeho podiel dosiahnuť až 30%.
Aj napriek tomu sa tu vyskytujú vzácne rastliny ako je mliečivec alpínsky (Cicerbita alpina) – jediná lokalita vysokohorského druhu v Bielych Karpatoch. Z bežnejších lesných druhov je tu aj bohatá populácia snežienky (Galanthus nivalis), mesačnice trvácej (Lunaria rediviva) a chochlačky dutej (Corydalis cava).
Fauna.
Živočíchy sú štandardne zastúpené poľovnou zverou ako jeleň lesný, srna hôrna, diviak lesný a iné. Občas zablúdi aj medveď hnedý (Ursus arctos).
Z menších, menej viditeľných, ale o to vzácnejších živočíchov sa tu vyskytuje fuzáč alpský (Rosalia alpina), fuzáč bukový (Cerambyx scopolii) – trávia odumierajúce drevo. Vyskytujú sa tu aj ďalšie vzácne druhy, pre ktoré slovenské názvoslovie nemá pomenovanie. Za spomenutie stojí vzácny pavúk "Anelossimus vittatus" a "Leptiphanthes zimmermanni", vzácny horský druh pavúka "Saloca kulczinskyi", chrobák "Harpalus marginellus", mucha "Phaonaia czernyi".
Okolo lesných potôčikov a studničiek sa zdržiava salamandra škvrnitá, kunka žltobruchá (Bombina variegata). V korunách stromov môžeme zahliadnuť ďatľa bielochrbtého (Dendrocopos leucotos) a muchárika bielokrkého (Ficedula albicollis).
Výhľady.
Vďaka nadmorskej výške, polohe pohoria a odlesneniu ponúka vrcholová časť ďaleké výhľady. Okrem okolitých vrchov je dobre pozorovateľných viacero susedných pohorí na Slovensku i v Česku. Pri vhodných podmienkach je možné pozorovať vzdialený Hrubý Jeseník, Moravsko-sliezske Beskydy, Malú Fatru, Považský Inovec i Tribeč.

</doc>
<doc id="188713" url="https://sk.wikipedia.org/wiki?curid=188713" title="Beograđanka">
Beograđanka

Beograđanka alebo Palata Beograd (srbsky "Београђанка", "Палата Београд") je výšková budova v Belehrade. Nachádza sa medzi ulicami Masarykova a Krále Milana. 101 m vysoká budova má 24 poschodí.
Budova vznikla v období medzi rokmi 1969 a 1974 podľa projektu architekta Branka Pešića; išlo o prvú výškovú stavbu v užšom centre mesta a o ukážku belehradskej architektúry konca 60. rokov 20. storočia. Vo svojej dobe bola najvyššou budovou v meste (neskôr ju prekonala Veža Ušće). Pôvodne sa na najvyššom poschodí nachádzala aj reštaurácia s vyhliadkou na mesto, ktorá bola neskôr uzavretá po tom, ako toto poschodie zakúpila lokálna stanica RTV Studio B. Dnes tu sídli aj televízna spoločnosť Košava TV a niektoré ďalšie významné spoločnosti. Výhľadovo sa plánuje oprava budovy a rekonštrukcia fasády.

</doc>
<doc id="188714" url="https://sk.wikipedia.org/wiki?curid=188714" title="Beogradanka">
Beogradanka



</doc>
<doc id="188717" url="https://sk.wikipedia.org/wiki?curid=188717" title="Royal Observatory, Greenwich">
Royal Observatory, Greenwich

Royal Observatory, Greenwich (doslova "Kráľovské observatórium, Greenwich") je anglické národné observatórium, umiestené v londýnskom Greenwichi (0°0,0'; +51°28,6'; 47 m).
Pôvodne bolo založené roku 1675 v Greenwichi pri Londýne a podľa medzinárodnej dohody z roku 1884 ním prechádzal nultý poludník; pre zlé pozorovacie podmienky observatórium r. 1957 preložili do zámku Herstmonceux pri Hailshame v Sussexe (+0°20,3'; +50°52,3'; 32 m), ale poloha nultého poludníka ostala nezmenená a zrušené observatórium sa premenilo na múzeum ("Old Royal Greenwich Observatory"). V roku 1990 sa observatórium presunulo do Cambridge, kde bolo v roku 1998 zavreté. Pôvodne miesto observatória v Greenwichi sa teda opäť stalo kráľovským observatóriom, tentokrát s názvom Royal Observatory, Greenwich a je časťou National Maritime Museum.
Zameranie.
Pôvodne bolo zamerané na pozičnú astronómiu s osobitným zreteľom na presné merania polôh Mesiaca a hviezd na navigačné ciele, presné merania času. V súčasnosti je popri astrometrii zamerané na fotometriu, spektroskopiu, teoretickú astrofyziku a fyziku Slnka.
Vybavenie.
Hlavné vybavenie: 250 cm Newtonov reflektor (1967-1979), 93 cm reflektor, dva 76 cm reflektory, 71 cm a 66 cm refraktor, 33 cm astrograf, spektroheliograf. Observatórium má od r. 1980 novú pozorovaciu stanicu Northern Hemisphere Observatory na Kanárskych ostrovoch (La Palma).
Vybavenie: 250 cm reflektor z Herstmonceux s novým zrkadlom, nový 100 cm reflektor, 420 cm reflektor.

</doc>
<doc id="188719" url="https://sk.wikipedia.org/wiki?curid=188719" title="Kráľovské observatórium Greenwich">
Kráľovské observatórium Greenwich



</doc>
<doc id="188735" url="https://sk.wikipedia.org/wiki?curid=188735" title="Runescape">
Runescape



</doc>
<doc id="188738" url="https://sk.wikipedia.org/wiki?curid=188738" title="1. slovenská futbalová liga žien">
1. slovenská futbalová liga žien

1. slovenská futbalová liga žien je najvyššia futbalová ligová súťaž žien na Slovensku, ktorá je zastrešená Slovenským futbalovým zväzom. Prvý ročník po rozdelení Česko-Slovenska bol 1993/94. Dve sezóny boli kvôli pandémii COVID zrušené. 
Aktuálny majster ligy je Spartak Myjava, ktorý v sezóne 2024/25 vyhral štvrtý ligový titul v rade. Najúspešnejším slovenským klubom je ŠK Slovan Bratislava, ktorý vyhral ligu štrnásťkrát.
Od sezóny 2022/23 do 2024/25 mala liga názov Demišport liga podľa sponzora.
História prvej ženskej ligy.
Predchodcom prvej slovenskej futbalovej ligy bola slovenská národná futbalová liga, ktorá sa hrávala od roku 1969 v Československu. Hrávalo sa zvlášť o titul majsterky Česka a majsterky Slovenska. Od sezóny 1988/89 do 1992/93 víťazky slovenskej a českej národnej futbalovej ligy hrali o titul majsteriek ČSSR. 
Pohár Hlasu ľudu.
Bola prvá oficiálna ženská futbalová súťaž organizovaná redakciou Hlas ľudu. Prvého ročníka v roku 1968 sa zúčastnili 4 tímy (Rapid Bratislava, Elektrosvit Nové Zámky, DFK Banská Bystrica a Nováky) a víťazkami sa stali futbalistky z Rapid Bratislava.
Slovenská národná futbalová liga.
Na jar 1969 sa konal prvý ročník slovenskej futbalovej ligy. Prvý ročník bola jednokolová celoslovenská súťaž a zvíťazili futbalistky zo ZPA Prešov pred Markušovcami a Rapidom Bratislava. Od jesene 1969 sa hralo dvojkolovo a víťazky získali titul Majstra Slovenska.
Prehľad medailistov.
Zdroj:

</doc>
<doc id="188741" url="https://sk.wikipedia.org/wiki?curid=188741" title="Voschod (kozmická loď)">
Voschod (kozmická loď)

Voschod bola trojmiestna sovietska kozmická loď určená na lety po obežnej dráhe Zeme a použitá v programe Voschod. V roku 1964 vystriedala kozmické lode Vostok a bola predchodkyňou lodí Sojuz.
Voschod 1 štartoval po prvý raz s viacčlennou posádkou, ktorú tvoril letec V. M. Komarov, vedecký pracovník K. P. Feoktistov a lekár B. B. Jegorov. Pri lete Voschod 2 vystúpil A. A. Leonov ako prvý človek z družice do voľného kozmického priestoru. Vzdialil sa od lode pripútaný káblom na (dovedna 20 min). Hmotnosť lode Voschod bola , Voschod 2 vážil , sklon dráhy obidvoch lodí bol 65°.
Opis lode.
Oproti lodi Vostok bola kabína lode Voschod výrazne modifikovaná. Kozmonauti už pristávali priamo v návratovej kapsuli. Vďaka tomu bolo možné z kapsuli odstrániť rozmerné katapultovacie kreslo a nahradiť ho ľahkými anatomickými sedačkami. Tie boli v lodi Voschod 1 celkom 3, ale vnútorný priestor lodi bol tak tesný, že posádka nemohla letieť v ochranných skafandroch a mala oblečené iba ľahký športový odev. V lodi Voschod 2 určenej pre let 2 kozmonautov boli skafandre opäť použité, pretože úlohou letu bolo uskutočniť výstup do voľného kozmického priestoru. Na jeho zabezpečenie bola loď Voschod 2 vybavená nafukovacou prechodovou komorou s hmotnosťou , priemerom a výškou v zloženom stave. Po dosiahnutí obežnej dráhy došlo k nafúknutiu komory na dĺžku , vnútorný priemer a vonkajší priemer .
Pretože sa Voschod oproti Vostoku pohyboval na vyšších dráhach a v prípade poruchy brzdného systému nebolo možné spoliehať sa na samovoľné zbrzdenie v dôsledku trenia kabíny o vrchné vrstvy atmosféry, bola loď doplnená záložným brzdiacim motorom na tuhé pohonné látky. Ten bol umiestnený na predku návratovej kabíny a jeho dĺžka bola , priemer a hmotnosť . K zabezpečeniu návratu kabíny umožňoval uskutočnenie brzdného manévru so zmenou rýchlosti o /s.
Ďalšie rozdiely Voschodu oproti Vostoku spočívali v doplnení rakiet pre mäkké pristátie, ktoré sa zapaľovali vo výške nad zemou. Ďalej bola v rozšírená kapacita systému regenerujúceho atmosféru vo vnútri lode a zvýšenie prietoku klimatizačného systému z 60 l/min na 150 l/min.

</doc>
<doc id="188743" url="https://sk.wikipedia.org/wiki?curid=188743" title="Internacionálny štýl">
Internacionálny štýl

Internacionálny štýl bol architektonický štýl definovaný ako komerčne pojatá moderna, ktorá si vyslúžila svoj názov práve preto, lebo bola všade podobná a vďaka malej optickej premenlivosti jednotvárna a odosobnená. Bol prevažujúcim architektonickým štýlom v dvadsiatych a tridsiatych rokoch 20. storočia.
Internacionálny štýl bol v čase svojho definovania naplnením prevratných možností (používanie železobetónového a oceľového skeletu) a smelých ideí doby, sledujúcich základné postuláty modernej architektúry, vyrieknuté o generáciu skôr - Wagnerovo: "účel – konštrukcia – poézia" a radikálne Loosovo: "ornament je zločin". Reakciou na celosvetovo expandujúci, chladný a pragmatický internacionálny štýl bolo aj sformovanie hnutia postmoderny, ktorého postoj ilustruje Venturiho parafráza: "Menej je nuda."
Počiatky dizajnu siahajú až k priemyselnej revolúcii a k začiatkom strojovej výroby. Do doby priemyselnej revolúcie sa predmety vyrábali ručnou prácou, samostatne, čiže výsledné diela vznikali prácou osoby, ktorá ich vymyslela. Nové výrobné procesy priniesli aj rozdelenie práce, a takto sa dizajn rozdelil od výroby. Vznikli nové umelecké skupiny, ktoré definovali úlohu moderného dizajnu. Takou bola aj škola Staatliches Bauhaus založená Walterom Gropiusom, ktorej cieľom bola výroba takých predmetov, ktoré zjednotili intelektuálne, praktické a estetické požiadavky. Ich heslom bolo: "Forma sleduje funkciu."
Keď bol v roku 1933 Bauhaus zrušený, Gropius, Ludwig Mies van der Rohe a niekoľko ďalších profesorov Bauhausu emigrovali do Spojených štátov, často cez Spojené kráľovstvo, kde pokračovali v šírení myšlienok Bauhausu prostredníctvom výstav, architektonických komisií, a v prípade Gropiusa a van Roheho tým, že po vojne prijali vysoké učiteľské miesta. Pojem medzinárodný štýl bol priradený menej úžitkovým formám modernizmu, ktoré sa potom v Spojených štátoch objavili. Štýl pomenoval Alfred H. Barr ml., vtedajší riaditeľ Múzea moderného umenia v New Yorku, podľa katalógu - "Medzinárodný štýl: Architektúra od roku 1922" - vydaného ako prievodcu výstavu diel; Russela Hitchcocka a Philipa Johnsona, ktorá sa v múzeu konala v roku 1932. 
Napriek tomu, že sa medzinárodný štýl sa používal v súvislosti so špecifickým typom modernizmu, zastavanými takými tvorcami ako Gropius a van der Rohe, bol tento pojem prisudzovaný takej estetike modernizmu, ktorá sa objavila ako výsledok funkcionalistického prístupu k designu výhradne na štylistickej úrovni. 
Medzinárodný štýl vyznačujúci sa využitím priemyslových materiálov, akými sú oceľ a sklo, a úžitkovým nedekoratívnym prístupom k designu architektúry a interiéru, dosiahol v šesťdesiatych rokoch svoj vrchol. 
Pojem medzinárodný štýl sa stal takmer synonymom pre dobrý dizajn, koncepciu, ktorá sa objavila v severnej Európe a Amerike bezprostredne po druhej svetovej vojne.
Slovensko.
Po skončení prvej svetovej vojny radostné ovzdušie prinieslo veľmi dobré výsledky. Vzájomná medzinárodná spolupráca z vojnového obdobia pokračovala aj v mieri. Zlé spomienky z vojny pomáhali skracovať vzdialenosti medzi ľuďmi, najmä myšlienková príbuznosť sa sformovala do spoločných medzinárodných programových vyhlásení v architektúre. Po vzniku Česko-Slovenska vzrástla spoločenská objednávka, lebo Slovensko zaostávalo za vývojom v Česku, cieľom bolo zaplniť túto medzeru. Socialisticky orientovaní umelci založili v Čechách roku 1920 spolok Devětsil a časopis "Stavba", ktorý sa stal vzorom novej architektúry. Na Slovensku na začiatku 20. rokov bola založená Umelecká beseda Slovenska. K prúdu vplyvov sa pridružil výrazný vplyv nemeckého Bauhausu. Všetky tieto podnety spoluvytvárali základ internacionálnemu štýlu.

</doc>
<doc id="188746" url="https://sk.wikipedia.org/wiki?curid=188746" title="Nadžíb Mahfúd">
Nadžíb Mahfúd

Nadžíb Mahfúd, , tiež aj Nadžíb Mahfúz (* 11. december 1911 – † 30. august 2006) bol egyptský spisovateľ románov.
Zaslúžil sa o modernizáciu arabskej literatúry a v roku 1988 získal Nobelovu cenu za literatúru.

</doc>
<doc id="188749" url="https://sk.wikipedia.org/wiki?curid=188749" title="Naguib Mahfuz">
Naguib Mahfuz



</doc>
<doc id="188754" url="https://sk.wikipedia.org/wiki?curid=188754" title="Bernard Tschumi">
Bernard Tschumi

Bernard Tschumi (* 25. január 1944, Lausanne, Švajčiarsko) patrí medzi najvýznamnejších architektov 20. storočia.
Biografia.
Narodil sa 25. januára 1944 v meste Lusanna vo Švajčiarsku. Jeho otcom bol taktiež architekt Jean Tschumi (1904-1962). Bernard študoval v Paríži a od roku 1969 na Federálnom inštitúte technológie (ETH) v Zürichu. Od 1970 učil deväť rokov na Architectural Association v Londýne a od 1976 štyri roky na Princeton University. V roku 1975 zorganizoval výstavu "A space, A Thousand Words" a "Manhattan Transcripts". V rokoch 1980-1983 bol hosťujúcim profesorom na Hejdukově Cooper Union. V roku 1981 otvoril svoju vlastnú kanceláriu, Bernard Tschumi Architects v Paríži a tiež v New Yorku. Od roku 1988 je dekanom Graduate School of Architecture, Planning and Preservation na Kolumbijskej univerzite v New Yorku.
Tschumi je predstaviteľom dekonštruktivizmu. Je to smer, ktorý odmieta súdržnosť a presnosť, jeho znakmi sú neistota a disharmónia. Architektúra tohto umeleckého štýlu často vzdoruje zákonmi gravitácie. V roku 1988 bola organizovaná výstava pod názvom Dekonštruktívna architektúra, tu boli predstavené práce siedmich architektov, medzi nimi Bernarda Tschumiho.
Diela.
Park de la Villette.
Park de la Villette naprojektoval na 200. výročie Veľkej francúzskej revolúcie. Nie je symbolická ani monumentálna. Mal by byť zábavným parkom, bol dokončený za šesť rokov. V parku je nemenej ako 42 farebných atrakcií, všetky dekonštruktivistické žartíky z dielne Tschumiho s intelektuálnym prispením dobového filozofa Derrida. Atrakcie sú väčšinou natreté jasnou červenou farbou. Pôvodným zámerom bolo, aby vedľa atrakcií mal v parku prebiehať i bohatý kultúrny program, ktorý sa ale nikdy nekonal. Jedna atrakcia slúži ako reštaurácia, druhá ako kaviareň a tretia ako vyhliadka. Sú usporiadaný prísne geometricky, sú vzácnou ukážkou modernej architektúry bez skutočnej či vopred určenej funkcie.

</doc>
<doc id="188777" url="https://sk.wikipedia.org/wiki?curid=188777" title="Zoznam divadelných článkov/Y">
Zoznam divadelných článkov/Y

Tento index bol automaticky vygenerovaný podľa tejto . Obsahuje 5 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ya.
Yahya Abdul-Mateen II
yo.
Young Vic
yv.
Yves MontandYvette GuilbertováYvonne Vavrová

</doc>
<doc id="188784" url="https://sk.wikipedia.org/wiki?curid=188784" title="Maska podsiete">
Maska podsiete

Maska podsiete je 32-bitové číslo, ktoré hovorí o tom, akým spôsobom je IPv4 adresa rozdelená na sieťovú a hostiteľskú časť. Popisuje rozdelenie počítačovej siete do podsietí (). Podobne ako samotnú IPv4 adresu, aj masku siete vyjadrujeme kvôli prehľadnosti v decimálnom bodkovom zápise.
Podľa masky podsiete rozlišujeme jednotlivé kategórie/triedy:
Trieda A:
rozsah adries 0.0.0.0 – 127.255.255.255,
maska 255.0.0.0, CIDR prefix /8 – prvých 8 bitov adresy je adresa siete,
126 sietí a v každej 16 777 214 zariadení.
Trieda B:
rozsah adries 128.0.0.0 – 191.255.255.255,
maska 255.255.0.0, CIDR /16,
16 384 sietí a v každej 65 534 zariadení.
Trieda C:
rozsah adries 192.0.0.0 – 223.255.255.255,
maska 255.255.255.0, CIDR /24,
2 097 152 sietí a v každej 254 zariadení.

</doc>
<doc id="188786" url="https://sk.wikipedia.org/wiki?curid=188786" title="Maranello">
Maranello

Maranello je mesto v provincii Modena v severnom Taliansku. Sídli tu automobilka Ferrari.

</doc>
<doc id="188788" url="https://sk.wikipedia.org/wiki?curid=188788" title="Chlorovodík">
Chlorovodík

Chlorovodík je plynná látka s charakteristickým zápachom. Je to binárna zlúčenina vodíka s chlórom, ktorá patrí medzi halogenovodíky.
Výroba.
Priemyselne sa vyrába syntézou chlóru a vodíku pri teplote 800 °C:
 H2 + Cl2 → 2 HCl
Väčšina vyrobeného chlorovodíka sa používa na výrobu kyseliny chlorovodíkovej. Chlorovodík priemyselne takisto vzniká ako vedľajší produkt napr. pri chlorácii organických látok, čo v skutočnosti predstavuje najväčší priemyselný zdroj chlorovodíku.
Laboratórna príprava.
Príprava chlorovodíka HCl z vodíka H2 a chlóru Cl2.
Pomocou jednoduchého vyvíjača plynu naplníme 20 cm3 striekačku 10 cm3 vodíka H2 a doplníme 10 cm3 plynného chlóru Cl2, prípadne aj malým množstvom vzduchu (obsahuje kyslík O2). Striekačku na určitý čas vystavíme na denné svetlo. Z bezpečnostných dôvodov je potrebné použiť ochranný kôš aj napriek prítomnosti kyslíka O2, ktorý značne spomaľuje fotolytickú reakciu. Po určitom čase môže vzniknúť plynný chlorovodík HCl.
Príprava chlorovodíka HCl z kyseliny chlorovodíkovej HCl.
Skúmavku s bočným vývodom upevníme vo zvislej polohe pomocou svorky a lapáka na stojan. Skúmavku naplníme koncentrovanou kyselinou chlorovodíkovou HCl asi do výšky 1 cm a uzavrieme ju gumovou zátkou. Bočný vývod skúmavky spojíme podľa možnosti čo najkratším kúskom hadice s ohnutou sklenenou rúrkou. Sklenenú rúrku vložíme hlboko do suchej skúmavky. Kyselinu chlorovodíkovú HCl v skúmavke zahrievame kahanom, pričom sa vyvíja plynný chlorovodík HCl, ktorý zachytávame do skúmavky alebo priamo do napojenej striekačky.
Toxicita.
Chlorovodík spôsobuje dráždenie očí a dýchacej sústavy a do menšej miery dráždi i pokožku. Chlorovodík je vysoko dráždivý a rozleptáva sliznice, ktoré obsahujú vodu, podľa rovnice
 HCl + H2O → HCl·H2O
kde v procese vzniká kyselina chlorovodíková.

</doc>
<doc id="188789" url="https://sk.wikipedia.org/wiki?curid=188789" title="Členské štáty OSN">
Členské štáty OSN



</doc>
<doc id="188790" url="https://sk.wikipedia.org/wiki?curid=188790" title="Zoznam literárnych článkov/1">
Zoznam literárnych článkov/1

Tento index bol automaticky vygenerovaný podľa tejto . Obsahuje 3 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
10.
1001 Albums You Must Hear Before You Die
19.
1979 v literatúre1984 (román)

</doc>
<doc id="188791" url="https://sk.wikipedia.org/wiki?curid=188791" title="Zoznam literárnych článkov/Á">
Zoznam literárnych článkov/Á

Tento index bol automaticky vygenerovaný podľa tejto . Obsahuje 5 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ád.
Ádám Szendei
ál.
Álvares de Azevedo
ár.
Ármin VámbéryÁrpád Duka-ZólyomiÁrpád Göncz

</doc>
<doc id="188794" url="https://sk.wikipedia.org/wiki?curid=188794" title="Sojuz TMA-2">
Sojuz TMA-2

Sojuz TMA-2 () bol ruský pilotovaný kozmický let v rámci programu Sojuz. Sojuz TMA-2 vyštartoval 26. apríla 2003 z kozmodrómu Bajkonur k Medzinárodnej vesmírnej stanici (ISS), kam dopravil dvoch členov Expedície 7. Potom zostal u ISS ako záchranná loď až do októbra 2003, kedy sa s ním vrátili späť na Zem Jurij Malenčenko, Pedro Duque a Edward Lu. 
Posádka.
Členovia posádky Expedície 7
Pristával
Popis misie.
Štart misie sa uskutočnil 26. apríla 2003 z kozmodrómu Bajkonur v Kazachstane. K ISS sa Sojuz TMA-2 pripojil 28. apríla 2003.
Jurij Malenčenko a Edward Tsang Lu vystriedali na palube ISS svojich kolegov Nikolaja Budarina, Kennetha Bowersoxa a Donalda Pettita, ktorí sa vrátili na Zem 4. mája 2003 na palube lodi Sojuz TMA-1, ktorá kotvila pri ISS ako záchranný modul.
Loď Sojuz TMA-2 sa na Zem vrátila 28. októbra 2003 s posádkou:

</doc>
<doc id="188796" url="https://sk.wikipedia.org/wiki?curid=188796" title="Techno">
Techno

Techno je forma elektronickej tanečnej hudby (EDM), ktorá vznikla v Detroite v Michigane v USA počas druhej polovice 80. rokov. Prve použitie slova "techno" bolo odkaz na žáner hudby v roku 1988. V súčasnosti existuje mnoho štýlov techna, ale Detroit techno je chápaný ako základný, na ktorom je postavených mnoho subžánrov.
Techno vzniklo zo spojenia populárnej elektronickej hudby interpretmi ako Kraftwerk, Giorgio Moroder a Yellow Magic Orchestra s afroamerickou hudbou vrátane funku, electra, Chicago housu a electric jazzu. Pridalo sa aj ovplyvnenie futuristickými a fikčnými témami, ktoré boli v tom čase bežné pre modernú kultúru priemyselnej Ameriky počas studenej vojny-najmä kniha "The Third Wave" od Alvina Tofflera. Priekopnícky producent Juan Atkins citoval Tofflerovu frázu "techno rebels" ako inšpirujúcu pre neho použitím slova "techno" na označenie hudobného štýlu, ktorý dopomohol vytvoriť.
V techno hudbe je (ako u väčšine druhov elektronickej tanečnej hudby) podstatný výrazný rytmus a rýchle tempo. Hlavný rytmický prvok je najčastejšie v takte 4/4. Tempo je väčšinou medzi 120 až 150 BPM, v závislosti na štýle techna. Podstatou techna je opakovanie určitej hudobnej jednotky, čo v poslucháčovi vyvoláva pocit určitého napätia a dokonca môže vyvolať istý druh extatického tranzu. Techno je väčšinou čisto inštrumentálna hudba, skladby nemajú klasickú štruktúru používanú v popmusic (sloha/refrén), používané zvuky nijak nepripomínajú bežné hudobné nástroje a melódie sa objavujú veľmi zriedka.
Kreatívne použitie hudobnej produkčnej technológie, ako sú bicie automaty, syntetizátory a digitálne zvukové stanice sú považované za dôležité aspekty estetiky tejto hudby. Mnoho producentov používa retro elektronické hudobné zariadenia kvôli vytvoreniu autentického techno zvuku. Bicie automaty z 80. rokov ako Roland TR-808 a TR-909 sú vysoko cenené.
Hudobní žurnalisti a fanúšikovia techna sú väčšinou vyberaví v ich použití termínu; tak čistý rozdiel môže byť vytvorený medzi niekedy príbuznými, ale často po kvalitatívnej stránke rozdielnymi štýlmi ako tech house a trance. "Techno" zvyčajne mylne zovšeobecňuje kľúčové slová elektronická hudba a elektronická tanečná hudba.
História.
Techno pochádza z elektronickej avantgardnej hudby 70. rokov, najmä z tvorby skupín ako sú Kraftwerk, Tangerine Dream alebo Cabaret Voltaire.
Za zakladateľa tohto hudobného štýlu byvajú často označovaní detroitskí DJi Derrick May, Juan Atkins, Kevin Saunderson (takzvaní The Belleville Three) a Eddie Fowlkes, ktorý spoločne navštevovali školu Belleville High School. Oni ktorí v polovici 80. rokov začali v detroitských disco kluboch hrať rytmickú, čisto elektronickú hudbu s tým, že pomocou dvoch gramofónov a mixážneho pultu spájali, (mixovali) a prelínali jednotlivé skladby medzi sebou, čím vznikal nepretržitý ucelený prúd (DJ mix alebo tiež set) techno hudby. Toto mixovanie má svoje pravidlá - DJ musia vedieť zrovnávať rytmy a tempo skladieb, pracovať s náladou setu, prispôsobiť výber skladieb prostredie atď.

</doc>
<doc id="188804" url="https://sk.wikipedia.org/wiki?curid=188804" title="Ochranný prípravok pred slnečným žiarením">
Ochranný prípravok pred slnečným žiarením

Ochranný prípravok pred slnečným žiarením (nesprávne krém na opaľovanie) sa nanáša na kožu s cieľom chrániť ju pred nebezpečným vplyvom slnečného žiarenia, ktoré môže spôsobiť jej spálenie. Je k dispozícii v rôznych formách - lotio (mlieko), krém, spray. Ochranný prípravok by mal odfiltrovať nebezpečné UVA a UVB žiarenie, ktoré je zodpovedné za spálenie, starnutie kože, negatívne ovplyvňuje imunitný systém a môže viesť až ku kožným nádorom.
K dôležitým vlastnostiam patrí tzv. ochranný faktor (SPF), UVA-ochrana, odolnosť voči vode, prípadne fotostabilita a termostabilita.
Nesprávne pomenovanie.
Ochranné prípravky pred slnečným žiarením sú často nesprávne označované ako tzv. krémy na opaľovanie. Ich úlohou je však presný opak - chrániť pred opálením/spálením kože.
Druhy filtrov.
V ochranných prípravkoch pred slnečným žiarením sa používajú 2 druhy filtrov - fyzikálny a chemický. Rozšírenejší je chemický filter.
Fyzikálny filter.
Fyzikálny filter funguje na princípe odrazu. Ide napríklad o mikrokryštály látky, ktoré po rozotrení vyvtoria na koži súvislú vrstvu, ktorá funguje ako zrkadlo, odrazí dopadajúce lúče a zabráni preniknutiu nebezpečného UV žiarenia do kože.
Chemický filter.
Chemický filter funguje ako absorbér, ktorý pohlcuje UV žiarenie a absorbovanú energiu jednoducho premieňa na teplo.
Značenie ochranných prípravkov.
Ochrana pred UVB žiarením (SPF).
Najrozšírenejším spôsobom vyjadrovania stupňa ochrany pred UVB žiarením je tzv. ochranný faktor pred slnečným žiarením (SPF - angl. Sun Protection Factor). Ten udáva, o aký násobok času možno po nanesení prípravku na kožu predĺžiť pobyt na slnku bez jej začervenania. Tento čas je u každého človeka individuálny. Ak napríklad dochádza u človeka k začervenaniu po 10 minútach, tak ochranný prípravok s SPF 30 odďaľuje začervenanie o 300 minút (30x10min.).
Ochrana pred UVA žiarením.
Značenie ochrany pred UVA žiarením je nejednotné a nejestvuje prevládajúca metóda, ako je to pri UVB. Výrazným posunom k zjednodušeniu a sprehľadneniu by mohlo byť odporúčanie Európskej komisie zo septembra 2006. Definuje viacero podmienok, ktoré musí prípravok v UVA spektre ochrany spĺňať a po ich splnení môže mať na obale znak - "UVA" v kruhu.
Odolnosť voči vode.
Potením alebo kúpaním sa zvyšuje riziko zmytia ochranného prípravku, čo môže mať za následok oslabenie jeho účinnosti. Preto sú prípravky testované na odolnosť voči vode. Aj tu jestvuje viacero metód, ktoré ale postupne smerujú k zjednoteniu. Spoločné kritériá na určovanie odolnosti voči vode (angl. waterresistance) stanovila napr. organizácie COLIPA (Európska asociácia výrobcov toaletných a kozmetických potrieb).
Na dosiahnutie ochrany, ktorá sa uvádza na obale, je potrebné nanášať prípravok v množstvách, ktoré sa používajú na testovanie, t. j. 2 mg/cm2, čo sa rovná asi 7 čajovým lyžičkám prípravku (približne 36 gramov) na telo priemerného dospelého človeka.

</doc>
<doc id="188811" url="https://sk.wikipedia.org/wiki?curid=188811" title="Bušel">
Bušel

Bušel (zastarané názvy: bushel, merica; po anglicky "bushel") je anglo-americká objemová a hmotnostná miera, 35,23907017 litrov (niekde sa udáva aj britská objemová jednotka predstavujúca 36,369 litra). U niektorých poľnohospodárskych plodín je dnes využívaná ako jednotka hmotnosti.
Používa sa prevažne ako merná jednotka pre obilniny na angloamerických komoditných burzách.
1 bušel je:
V USA uvádzajú dva druhy bušelov s rozdielnou hmotnosťou. Kukurica sa meria v kukuričnom bušeli (maize bushel), ktorý má (56 libier). Pšenica a sójové bôby sa potom obchodujú v pšeničnom bušeli (wheat bushel), ktorý váži (60 libier).

</doc>
<doc id="188813" url="https://sk.wikipedia.org/wiki?curid=188813" title="Bolland &amp; Bolland">
Bolland &amp; Bolland

Bolland &amp; Bolland sú bratia Rob (* 17. apríl 1955 v Port Elizabeth, Južná Afrika) a Ferdi Bolland (* 5. august 1956 v Port Elizabeth) je produkčné holandské duo.
Obaja sa už veľmi skoro učili hrať od svojho staršieho brata Toma na gitare. Už ako 10 a 11 roční boli v Južnej Afrike objavení a skoro dostali zmluvu na platňu. V roku 1969 sa rodina Bolland presťahovala do Haagu v Holandsku. Už v Južnej Afrike sa zaujímajú bratia o hudbu. V Holandsku hrajú v rôznych skupinách. Oni sú hudobníci, speváci, skladatelia a producenti. Ako Bolland &amp; Bolland napísali alebo produkovali niektore piesne a albumy pre Falca (Rock Me Amadeus, Jeanny, Vienna Calling), Status Quo (In The Army Now), ktorú obaja od roku 1981 sami interpretujú).
Tiež dokázali uspieť s vlastnými singlami ako napr. (Summer of '71 a Tears of Ice) v holandskej a nemeckej hitparáde.
V roku 1998 vydali singel na poctu Falcovi The Bolland Projekt feat Alida. Pieseň sa nachádza aj na neskoršej Falcovej výberovke „Hoch wie nie“.

</doc>
<doc id="188817" url="https://sk.wikipedia.org/wiki?curid=188817" title="Amazonian">
Amazonian



</doc>
<doc id="188818" url="https://sk.wikipedia.org/wiki?curid=188818" title="Noachian">
Noachian



</doc>
<doc id="188819" url="https://sk.wikipedia.org/wiki?curid=188819" title="Hesperian">
Hesperian



</doc>
<doc id="188820" url="https://sk.wikipedia.org/wiki?curid=188820" title="Hans Scharoun">
Hans Scharoun

Bernhard Hans Henry Scharoun (* 20. september 1893 – † 25. november 1972), bol nemecký architekt. Známym sa stal vďaka návrhu Berlínskej filharmónie a Schminkeho domu v Loebau/Saxony. Bol dôležitým predstaviteľom organickej architektúry v Nemecku.
Berlínska filhármonia (1960-1963).
Je to asymetrická budova podobná stanu, s hlavnou koncertnou sálou v tvare pentagónu. Sedadlá ponúkajú excelentnú pozíciu z ktorej je vidieť javisko cez nepravidelnú polohu sedačiek v hľadisku. Javisko je umiestnené v strede sály, pre vynikajúcu atmosféru ako pre divákov tak pre hercov. Akustika sály je vynikajúca, z každého miesta je takmer rovnako skvelý zvuk a divák dokáže rozpoznať každý tón alebo hlas predstavenia bez ohľadu na miesto na ktorom sedí. Kapacita sál je veľká, veľká hala ma 2440 sedadiel, menšia "Kammermusiksaal" 1180 sedadiel.
Budova je lokalizovaná na Herbert-von-Karajan-Straße, pomenovanej po najdlhšie pôsobiacom hlavnom dirigentovi filharmónie, v kultúrnom centre Berlína, neďaleko Potsdamer Platz. V tejto časti sa nachádza aj Nová Národná galéria ("Neue Nationalgalerie"), "Gemäldegalerie", tiež jedna časť "Staatsbibliothek".

</doc>
<doc id="188821" url="https://sk.wikipedia.org/wiki?curid=188821" title="Hanz Scharoun">
Hanz Scharoun



</doc>
<doc id="188822" url="https://sk.wikipedia.org/wiki?curid=188822" title="Sojuz 18a">
Sojuz 18a

Sojuz 18a (; označovaný aj Sojuz 18-1) bol sovietsky pilotovaný kozmický let v rámci programu Sojuz. Kozmickej lodi sa však nepodarilo dosiahnuť obežnú dráhu kvôli vážnym zlyhaniam počas štartu. Posádka pozostávala z dvoch členov - veliteľ Vasilij Lazarev, major vzdušných síl, a Oleg Makarov, palubný inžinier (civil). Misia Sojuz 18 bola považovaná za druhú misiu, ktorá dopraví kozmonautov na vesmírnu stanicu Saľut 4. Obidvaja kozmonauti boli na ich druhej misii; ich prvá spoločná misia bola Sojuz 12 v septembri 1973, ktorej úlohou bolo testovanie nového typu lode Sojuz.
Štart postupoval podľa plánu až do času T+288,6 sekundy vo výške 192 kilometrov, keď sa začal druhý a tretí stupeň rakety oddeľovať. Zo šiestich uzáverov držiace pokope jednotlivé stupne sa uvoľnili iba tri, čo spôsobilo, že motor tretieho stupňa sa zapálil spolu s druhým stupňom pripojeným pod ním. Ťah tretieho stupňa pokazil zostávajúce zámky, uvoľnil druhý stupeň, ale vystavil raketový motor pod neočakávané namáhanie, čo spôsobilo odchýlku od štandardnej trajektórie. V čase T+295 sekúnd sa odchýlka stala dosť veľká na to, aby únikový systém (LES - Launch escape system) automaticky oddelil kozmickú loď Sojuz od tretieho stupňa raketového motora a potom oddelil orbitálnu kapsulu lode. Pristávacia kapsula po balistickej krivke začala klesať späť na Zem, pričom kozmonauti boli chvíľami vystavený veľmi veľkému preťaženiu až 20 G. Napriek tomu úspešne pristáli, hoci sa tak stalo v odľahlej oblasti altajských hôr neďaleko hraníc s Čínou, navyše na okraji hlbokého zrázu. Kozmonauti vyviazli takmer bez zranení (mierne zdravotné problémy mal iba Lazarev kvôli veľkému preťaženiu), boli však nútení stráviť chladnú noc v blízkosti pristávacieho modulu, pretože záchranári sa k nim mohli dostať až nasledujúci deň.

</doc>
<doc id="188829" url="https://sk.wikipedia.org/wiki?curid=188829" title="Nižná na Orave">
Nižná na Orave



</doc>
<doc id="188838" url="https://sk.wikipedia.org/wiki?curid=188838" title="Kostol Svätého Ducha (Bratislava, Dúbravka)">
Kostol Svätého Ducha (Bratislava, Dúbravka)



</doc>
<doc id="188844" url="https://sk.wikipedia.org/wiki?curid=188844" title="Maret Ani">
Maret Ani



</doc>
<doc id="188848" url="https://sk.wikipedia.org/wiki?curid=188848" title="Elizabeth Garrett Anderson">
Elizabeth Garrett Anderson



</doc>
<doc id="188849" url="https://sk.wikipedia.org/wiki?curid=188849" title="Elizabeth Garrett Andersonová">
Elizabeth Garrett Andersonová



</doc>
<doc id="188879" url="https://sk.wikipedia.org/wiki?curid=188879" title="Geodetická družica">
Geodetická družica

Geodetická družica je umelá družica Zeme na meranie presných polôh bodov a cieľov na povrchu Zeme a na presné určenie elementov dráhy družice pomocou optických a rádiových signálov, najnovšie i pomocou laserových odrážačov. Určovaním presných polôh geodetických družíc medzi hviezdami na oblohe na základe fotografií družice urobených súčasne z niekoľkých bodov na povrchu Zeme možno presne určiť miesto družice v priestore v danom okamihu; spätne zo známych polôh družice možno presne určiť vzájomnú polohu základní na Zemi. Prvé geodetické družice dosahovali presnosť ±30 m, pomocou laserových odrážačov sa dosahuje presnosť 30 cm aj väčšia. Geodetický výskum uskutočňovali družice ANNA 1 B, Beacon, Diadéme, Diapason, Explorer, GEOS, Kozmos, LAGEOS, Pageos, Peole, SECOR, Starflash, STARLETTE.

</doc>
<doc id="188880" url="https://sk.wikipedia.org/wiki?curid=188880" title="Geostacionárna družica">
Geostacionárna družica

Geostacionárna družica alebo iba stacionárna družica je umelá družica obiehajúca okolo Zeme s nulovým sklonom k rovníku, synchrónne s rotáciou Zeme, t. j. za 24 h. Výška geostacionárnej dráhy nad Zemou je 35 786 km. Vzhľadom na rušivé pôsobenie gravitačných síl Slnka, Mesiaca a nepravidelností v gravitačnom poli Zeme vykonáva geostacionárna družica na oblohe pohyb podobný číslu 8. Na udržanie jej polohy nad daným miestom na Zemi treba korigovať jej dráhu malým raketovým pohonom. Geostacionárne družice sa využívajú najmä ako telekomunikačné družice.

</doc>
<doc id="188881" url="https://sk.wikipedia.org/wiki?curid=188881" title="GGTS">
GGTS

GGTS (z andl. Gravity Gradient Test Satellite) bola umelá družica Zeme určená na výskum a využitie gradientu zemskej tiaže pre geostacionárne družice stabilizáciou na synchrónnej dráhe. GGTS 1 (46 kg) štartovala 16. júna 1966 na dráhu blízku synchrónnej dráhe (33 700 km).

</doc>
<doc id="188882" url="https://sk.wikipedia.org/wiki?curid=188882" title="Giotto (sonda)">
Giotto (sonda)

Giotto je kozmická sonda organizácie ESA určená na výskum kométy Halley. Štartovala 10. júla 1985, okolo jadra kométy preletela 14. marca 1986 o 00 h 03 min 02 s UTC vo vzdialenosti pri stretávacej rýchlosti /s. V čase preletu bola sonda vzdialená od Zeme 1,44× a od Slnka 1,35×. Sonda (s priemerom , výškou , hmotnosťou pri štarte a pri prelete) získala farebné snímky jadra kométy a uskutočnila detekciu prachových častíc, spektrometrické, magnetometrické, rádiometrické a iné merania v kome kométy; 2 s pred maximálnym priblížením boli viaceré prístroje vyradené alebo poškodené zásahom prachovej častice s hmotnosťou asi 0,1 g a na čas prerušené rádiové spojenie. Sonda je v súčasnosti na heliocentrickej dráhe.

</doc>
<doc id="188893" url="https://sk.wikipedia.org/wiki?curid=188893" title="Kalpana Chawlová">
Kalpana Chawlová

Kalpana Chawlová (; ; * 17. marec 1962, Karnal, India – † 1. február 2003, nad Texasom) bola indicko-americká astronautka a prvá indická žena vo vesmíre. Bola druhým letovým špecialistom na palube raketoplánu Columbia STS-107 a zahynula pri deštrukcii raketoplánu počas pristávania.
Životopis.
Narodila sa 1. júla 1961 v meste Karnal v Indii. V Indii tiež vyštudovala Punjab Engineering College, ďalšie dve školy potom absolvovala v Spojených štátoch – University of Texas a University of Colorado. V roku 1988 po ukončení štúdia na University of Colorado začala pracovať v Amesovom kozmickom stredisku NASA (štát Kalifornia), kde sa venovala výskumu aerodynamiky. V rokoch 1993 – 1994 pôsobila v Overset Methods, Inc. so sídlom v Los Altos v Kalifornii a v roku 1994 ju NASA vybrala do oddielu astronautov. Po dokončení základného kurzu sa venovala problematike výstupu do otvoreného priestoru. 
Bola vydatá za Jean-Pierrea Harrisona a bezdetná.
Absolvovala celkove 2 kozmické lety. Jej prvý let bol Columbia STS-87, ktorý štartoval 19. novembra 1997 a mala v ňom funkciu letového špecialistu. Cieľom letu bolo mimo iného vypustenie a znovuzachytenie družice Spartan-201. Chawlaová obsluhovala manipulátor RMS, ktorým mala satelit Spartan zachytiť. Urobila však chybu a zle ho zachytila, následkom čoho sa satelit rozkýval a raketoplán sa musel vzdialiť, aby nedošlo k stretu dvoch telies. Z tohto dôvodu bolo nutné zmeniť letový plán a zachytiť družicu neskôr, čo sa úspešne podarilo. Po vyšetrovaní NASA Chawlaovú zbavila všetkých obvinení z jej účasti na tomto incidente, napriek tomu však bol Chawlaovej tento omyl často vyčítaný. O to viac sa túžila vrátiť do vesmíru a svoju chybu odčiniť. V roku 2000 bola nominovaná do posádky letu STS-107 ako druhý (podľa iných zdrojov tretí) letový špecialista. Zároveň mala funkciu palubného inžiniera. 
Zahynula spolu s ostatnými členmi posádky pri havárii Columbie počas pristávania. Príčinou havárie bolo poškodenie tepelnej ochrany krídla raketoplánu, do ktorého sa tak dostala plazma a spôsobila jeho deštrukciu. Telesné pozostatky Kalpany Chawlaovej boli prevezené do jej rodnej Indie, kde bola pochovaná.
Na jej počesť bol pomenovaný asteroid 51826 Kalpanachawla. Jej meno nesie tiež ulica v predmestí New Yorku, v ktorej je veľa indických obchodov a tiež prvá indická meteorologická družica Kalpana-1.
Zdroje.
Kalpana Chawlaová v encyklopédii Space-40 

</doc>
<doc id="188894" url="https://sk.wikipedia.org/wiki?curid=188894" title="Kalpana Chawla">
Kalpana Chawla



</doc>
<doc id="188903" url="https://sk.wikipedia.org/wiki?curid=188903" title="Michael Graves">
Michael Graves

Michael Graves (* 9. júl 1934, Indianapolis, Indiana, USA – † 12. marec 2015, Princeton, New Jersey) bol americký architekt. Bol členom tzv. "New York Five" – modernistickí architekti v 60. rokoch (patril medzi nich Richard Meier, Peter Eisenman, Charles Gwathmey a John Hejduk) V 70. rokoch začína spolupracovať s Robertom Venturim – najvýznamnejším predstaviteľom postmodernistickej americkej architektúry.
Životopis.
Narodil sa v Indianapolise, v štáte Indiana. Študoval na "Broad Ripple High School", kde v 50. rokoch získal diplom. Neskôr študoval architektúru na univerzite v Cincinnati a na Harvarde, kde v roku 1959 získal titul magister. Obdržal dvojročné štipendium na "American Academy" v Ríme a po návrate do Ameriky začal učiť na Princetonskej univerzite, kde sa o desať rokov neskôr stál riadnym profesorom architektúry. 
Bol členom tzv. New York Five. Doposiaľ postavil viac ako 350 budov celosvetového významu. Veľké množstvo úradných budov, ústredí administratívy, hotelov, reštaurácií, športových a rekreačných centier, múzeí, divadiel a knižníc. V súčasnosti je riaditeľom dvoch firiem: "Michael Graves &amp; Associates" (zaoberá sa architektúrou a interiérovým dizajnom) a "Michael Graves Design Group" (grafický dizajn). Spoločne zamestnáva približne 100 zamestnancov v ateliéroch v Princetone a New Yorku. Služby poskytované týmito firmami podporujú integritu medzi architektúrou, interiérom a produktmi, ktoré vplývajú na kvalitu životného štýlu. Mimo jeho známej edície domácich produktov, Graves a jeho firma získali uznanie za široký záber v oblasti polyfunkčných a obytných budov a interiérový dizajn. V roku 1999 bol Graves ocenený "National Medal of Arts". V roku 2001 získal "Zlatú medailu American Institute of Architects". 
V roku 2003 na infekciu neznámeho pôvodu ochrnul od pása nadol. To mu však nebránilo aby pokračoval vo svojej tvorivej oblasti.

</doc>
<doc id="188904" url="https://sk.wikipedia.org/wiki?curid=188904" title="SIG Mosquito">
SIG Mosquito

SIG Mosquito je samonabíjacia pištoľ vyrábaná firmou Swiss Arms. Rám pištole je z polyméru, vonkajšia poistka je prístupná pre pravákov i ľavákov. Pištoľ je osadená Picatinny koľajničkami a umožňuje tak pripojiť väčšinu štandardného príslušenstva. Povrch je čierny.

</doc>
<doc id="188912" url="https://sk.wikipedia.org/wiki?curid=188912" title="Popol všetkých zarovná">
Popol všetkých zarovná

Popol všetkých zarovná je detektívny román slovenského autora Dominika Dána z roku 2005.
Ide o prvý vydaný román, v celkovej sérii mu chronologicky prislúcha siedme miesto.
Dej sa odohráva na jeseň 1996
Prepojenie so skutočnosťou.
Róbert Eliáš - skomolenina mena Róbert Remiáš.
ISI - alebo aj trojpísmenkoví, je skomolenina označenia pre Slovenskú informačnú službu.
Miroslav Stehlík - Boss - Miroslav Sýkora
Zaujímavosti.
Trik s vlasom ako dejovou líniou, ktorý opisuje v závere knihy, Dominik Dán použil, keď obchádzal jednotlivých vydavateľov. Podľa vlasu, ktorý našiel v rukopise na svojom mieste vedel, či oslovený knihu čítal alebo nie.

</doc>
<doc id="188913" url="https://sk.wikipedia.org/wiki?curid=188913" title="Nehanebné neviniatko">
Nehanebné neviniatko

Nehanebné neviniatko je názov detektívneho románu slovenského autora Dominika Dána z roku 2005.

</doc>
<doc id="188918" url="https://sk.wikipedia.org/wiki?curid=188918" title="Beštia (román)">
Beštia (román)

Beštia je názov tretieho detektívneho románu slovenského autora Dominika Dána z roku 2006.
V knihe sa odohrávaju vraždy žien a ich následne zneuctenie vrahom Ondrejom (Ondrej Rigo). Vyšetrovateľom veľmi pomôže analýza DNA.

</doc>
<doc id="188919" url="https://sk.wikipedia.org/wiki?curid=188919" title="Sára (román)">
Sára (román)

Sára je názov štvrtého detektívneho románu slovenského autora Dominika Dána z roku 2006.
Detektívi Richard Krauz a Jozef Fischer vyšetrujú vraždu vplyvného riaditeľa konzorcia bánk. Našli ho v jeho pracovni s prestrelenou hlavou. Nie je jasné, ako vrah prekonal dômyselný zabezpečovací systém bankárovej vily a ako je možné, že na mieste činu nezanechal jedinú stopu. Prípad nenapreduje, pokým neznámy dobrodinec nepošle na Oddelenie vrážd záhadný balíček. Je v ňom videokazeta s nahrávkou bankárovej vraždy. Aj tvár muža, čo strieľa… A všetci ho dobre poznajú! Ale zatne sa a nechce prehovoriť, hoci vie, že mu hrozí najťažší trest. Je však muž z videokazety naozaj vrah? Prípad sa začína komplikovať a detektívi zisťujú, že nielen páchateľ je neistý, ale ani zavraždený nemusí byť ten, kto mal naozaj zomrieť… (zdroj:www.slovart.sk)

</doc>
<doc id="188920" url="https://sk.wikipedia.org/wiki?curid=188920" title="Cela číslo 17">
Cela číslo 17

Cela číslo 17 je názov piateho detektívneho románu slovenského autora Dominika Dána z roku 2007.
Celý príbeh je písaný z niekoľkých pohľadov. Jeden opisuje aktuálny život Kamila Puskaliera, docenta na katedre matematiky a fyziky v Našom meste, ako trávi dlhých 13 rokov na cele číslo 17 za vraždu svojej manželky Júlie. Druhý pohľad opisuje spomienky na detstvo- ako bol v tábore, alebo ako každé prázdniny dobrovoľne riešil matematiku s profesorom a zároveň je v nich aj názor na dianie celého prípadu. Tretí pohľad sleduje celú aféru s odstupom času z poza múrov oddelenia vrážd.

</doc>
<doc id="188922" url="https://sk.wikipedia.org/wiki?curid=188922" title="Červený kapitán">
Červený kapitán

Červený kapitán je názov šiesteho detektívneho románu slovenského autora Dominika Dána z roku 2007 a filmu režiséra Michala Kollára natočený v Bratislave v Slovensko-Česko-Poľskej koprodukcii.

</doc>
<doc id="188923" url="https://sk.wikipedia.org/wiki?curid=188923" title="Sára">
Sára

Sára môže byť:

</doc>
<doc id="188924" url="https://sk.wikipedia.org/wiki?curid=188924" title="Slnečná ochrana">
Slnečná ochrana



</doc>
<doc id="188925" url="https://sk.wikipedia.org/wiki?curid=188925" title="Ochrana pred slnkom">
Ochrana pred slnkom



</doc>
<doc id="188928" url="https://sk.wikipedia.org/wiki?curid=188928" title="Vienok (folklórny súbor)">
Vienok (folklórny súbor)

Detský folklórny súbor Vienok vznikol v roku 1968. Vo svojej činnosti sa zameriava na zmysluplné a efektívne využitie voľného času detí a mládeže, smerujúce ku prezentácii slovenského tradičného umenia doma i v zahraničí. Udržiava si stále vysokú umeleckú úroveň, každoročne vytvára nové choreografické celky, vychováva množstvo šikovných mladých ľudí, ktorí pokračujú v začatej činnosti v mládežníckych súboroch, v umeleckých školách, na konzervatóriu, na VŠMU v opere, činohre a balete SND. Príznačné pre súbor je komplexná múzická výchova, založená na prepojení tanečného, speváckeho a hereckého prejavu, vďaka čomu dostali deti možnosť účinkovať v predstaveniach opery i činohry SND (napr. Krútňava, Carmen, Bohéma, Liška bystrouška, Ženský zákon), v muzikáloch Novej scény – (Klietka bláznov, Jozef a jeho zázračný plášť) a iné. Súbor navštevuje 100 detí vo veku od 5 do 17 rokov, ktoré pracujú v šiestich vekových skupinách. 
Počas svojej takmer dlhoročnej činnosti dosiahol súbor významné úspechy na domácich a zahraničných podujatiach. Účinkoval na mnohých domácich festivaloch – Východná, Detva, Myjava, Likavka, Strážnica, Detský Prešov – kde získal významné ocenenia – napr. strieborná medaila FF Východná, 10 krát získal hlavnú cenu na celoslovenskej prehliadke detských kolektívov v Prešove a v roku 2005 sa stal laureátom detského folklórneho festivalu na Likavke.
V zahraničí reprezentoval Slovensko na medzinárodných folklórnych festivaloch – Maďarsko, Poľsko, Rakúsko , Anglicko, Taliansko, Juhoslávia, Švajčiarsko, Fínsko, Francúzsko, Kanada, Turecko, Maroko, Nemecko. 
Vienok sa vo svojom repertoári zameriava na spracovanie tradičného slovenského folklóru z rôznych regiónov Slovenska, napríklad z Ponitria, Oravy, Terchovej, Podpoľania, Zemplína, Šariša, Myjavy, Záhoria, okolia Bratislavy.
Príležitostne spolupracuje s ĽH FS Ekonóm, FS Skaličan a ĽH Petra Kuštára a na harmonike ho taktiež príležitostne doprevádza Štefan Dzugaš.
Pôvodne pôsobil folklórny súbor pri Dome pionierov a mládeže, od roku 1978 sídli v priestoroch Apolloklubu a jeho hlavným sponzorom je Slovnaft.

</doc>
<doc id="188929" url="https://sk.wikipedia.org/wiki?curid=188929" title="Beštia">
Beštia

Beštia môže byť:

</doc>
<doc id="188930" url="https://sk.wikipedia.org/wiki?curid=188930" title="Dáni (rozlišovacia stránka)">
Dáni (rozlišovacia stránka)

Dáni môže byť:

</doc>
<doc id="188931" url="https://sk.wikipedia.org/wiki?curid=188931" title="Dán">
Dán

Dán môže byť:

</doc>
<doc id="188932" url="https://sk.wikipedia.org/wiki?curid=188932" title="Pezinský zámok">
Pezinský zámok

Pezinský zámok (iné názvy: Zámok Pezinok, Šimák Zámok Pezinok) je renesančný zámok neďaleko centra mesta v Zámockom parku, ktorý bol pôvodne stredoveké sídlo s opevnením pomocou vodných zdrojov – vodný hrad.
Poloha.
Na juhovýchodnom úpätí pohoria Malé Karpaty, v meste Pezinok (). 
Dejiny.
Už pred rokom 1271 v Pezinku postavili hrad, na ktorý rovnako ako na ostatné hrady okolia útočili vojská Přemysla Otakara II. Bol vybudovaný ako vodný hrad. Obklopovali ho dve priekopy naplnené vodou z Cajlanského potoka. Nad nimi boli dva padacie mosty. Na násype medzi priekopami boli hospodárske budovy. Majetky rodiny grófov zo Svätého Jura a Pezinka (ktorá sa časom rozdelila na dve vetvy) jej príslušníci neraz delili. Takúto akciu uskutočnili v Pezinku roku 1401. Delenie nebolo jednoduché – spory trvali až do r. 1429. Gróf Juraj a jeho brat Mikuláš, ktorí patrili medzi najbohatšie a najvplyvnejšie šľachtické rody v Uhorsku, si vtedy delili hrad i mestečko Pezinok. Pri tomto delení opísali jednotlivé rozdelené časti a aj hrad. Keď sa hrad dostal r. 1575 do zálohu Ivanovi Krušičovi, začali sa na ňom opravné práce v ktorých hneď nato pokračoval nový majiteľ Štefan Ilešházi. Hrad dostal novú, renesančnú podobu, rozšírili sa a upravili obytné a hospodárske budovy.
Ivan Krušič po sebe zanechal tabuľu s erbom a nápisom, ktorá sa nachádza na nádvorí na fasáde vnútornej veže. Nápis znie: "MAGNIFICVS DONVS IOANES KRVSITH // LIBER BARO DE LEPOGLAVA COMES COMITA= // =TAS LIPTOVIENSIS AC SACRE CESAREAE // REGIAEQ MTIS CONSILIARIVS ET IN REGNO HVNGARIAE MAGISTER CVRIAE".
Nad vstupnou bránou zo strany nádvoria je po Štefanovi Ilešházim tabuľa s nápisom: "HONORABILIS AC MAGCVS DOMINVS, D. // COMES STEPHANVS DE ILIESHAZA, PALA // TINVS REGNI HVNGARIAE, IVDEX CVMANO // RVM AC COMITAVVM THRENCHIN ET LYPTO // COMES, SAC: REG: MATIS MATHIAE 2: REGIS // HVNGARIAE. ZC. CONSILIARIVS ET PER HVN // GARIAM LOCVMTENENS. ZC. AC CATHARINA // PALFY DE ERDŐD, CONSORS, // FECERVNT. ANNO: 1609". Erb Štefana Ilešháziho a jeho manželky Kataríny Pálffyovej je nad portálom na pravej strane nádvoria.
V 17. storočí hrad pustol a opraviť ho dal r. 1718 Ján Pálfi. Areál hradu zachytáva plán Pezinka z r. 1785. V 19. storočí dali urobiť dve úpravy Pálffyovci – r. 1844 (tento rok je vytesaný na tabuli na fasáde veže s pálffyovským erbom a iniciálmi P. K.), a najmä po r. 1875, keď časť hradu úplne prestavali na romantickú stavbu. Až po týchto úpravách hradu na pánske sídlo sa potlačil fortofikačný (obranný) ráz hradu. V tomto čase upravili aj záhradu okolo zámku na anglický park s vzácnymi stromami. V roku 1875 oheň zničil severnú hospodársku časť zámku. Koncom 19. storočia bola upravená južná časť (kde je dnes zámocká vináreň) v romantickom duchu a neorenesančnom štýle. Táto podoba sa zachovala dodnes.
Veľké úpravy zažil zámok v rokoch 194043, kedy nový majiteľ – Slovenské vinohradnícke družstvo – zadaptovalo pivnice a pristavilo na mieste vyhorenej časti v nevhodnom slohu administratívnu budovu. V objekte je zachovalá veľká historická sála, ktorú zdobia maľby pezinských maliarov Bártovcov. 
Zámok si napriek mnohým prestavbám zachoval stredovekú podobu vodného hradu, teraz už na Slovensku ojedinelú.
Súčasný stav.
V súčasnosti je v pivniciach zámku zrekonštruovaná reprezentačná vináreň Zámockého vinárstva so starou sudovinou. Prezrieť si možno aj novodobú podobu Pálfyovskej prestavby, ako aj okolie zámku – park s jazerom. 
Rekonštrukcia.
V prvej polovici roku 2019 prešiel zámok rozsiahlou rekonštrukciou fasády aj vnútra. Na mieste bývalého zhoreniska zámku bol namiesto architektonicky nevhodnej administratívnej budovy z čias socializmu postavený hotel s reštauráciou a wellness, ktorý nesie názov "Palace Art Hotel" a do stredu vynoveného nádvoria bola pridaná fontána. V ostatnej, pôvodnejšej časti zámku, sa v súčasnosti nachádzajú z historického hľadiska citlivo obnovené Pálffyho apartmány vrátane veľkej historickej sály zdobenej nástennými maľbami vinárskych miest a dedín (konajú sa tu historické prehliadky), ako aj Galéria skla s cennými umeleckými dielami sklárskych majstrov.
Exteriér.
Najstaršie jadro dnešného hradu pochádza až zo začiatku 14. storočia a tvoril ho typ vodného hradu. Areál hradu obklopoval dvojitý múr. Vonkajší múr (parkán) mal bránu, nad ktorou bola veža. Vnútornú časť kruhovitého pôdorysu vypĺňala veža a obytné budovy. Uzatváral ju obranný múr a do jeho brány sa vstupovalo cez most ponad priekopu. Neskoršie prestavby túto podobu hradu úplne zotreli.

</doc>
<doc id="188945" url="https://sk.wikipedia.org/wiki?curid=188945" title="Železničná napájacia sústava">
Železničná napájacia sústava

Železničná napájacia sústava je súhrnný pojem pre spôsob napájania vlaku poháňaného stabilným zdrojom elektrickej energie. Definuje ju:
Historické súvislosti.
Úroveň techniky sa od doby počiatkov elektrifikácie železničných tratí výrazne zvýšila. Medzi najdôležitejšie zmeny, ktoré ovplyvňovali elektrický pohon vlakov, patrí rozvoj elektrickej distribučnej siete, pokrok v konštrukcii elektrických motorov, polovodičovej techniky a riadiacej elektroniky.
História napájacích sústav je sprevádzaná snahou využiť výhody jednosmerného i striedavého prúdu. Zatiaľ čo v minulosti toto kombinovanie často viedlo k usmerňovaniu striedavného prúdu na jednosmerný, rozvoj silnoprúdovej polovodičovej techniky a výhody trojfázového asynchrónneho motora viedli k tomu, že dnes sa často premieňa jednosmerný prúd na trojfázový striedavý s voliteľnou frekvenciou, ktorým sa asynchrónny trakčný motor napája.
Hlavným trendom je postupné presadzovanie úspornejšej, ale technicky náročnejšej striedavej trakcie nad jednosmernou.
V súčasnosti sa v elektrifikovanej koľajovej doprave používa niekoľko napájacích sústav; dôvody sú najmä historické, trate sa elektrifikovali za rôznej úrovne techniky. Zmeniť na existujúcej trati napájaciu sústavu (najmä v prípade prestavby z jednosmernej na striedavú) si vyžaduje výmenu elektrického zariadenia meniarní a výmenu či zásadnú rekonštrukciu elektrickej výzbroje hnacích vozidiel.
Problematický je i prechod vlaku medzi dvoma sústavami – ak vlak neťahá viacsystémový rušeň, je potrebný preprah. V prípade viacsystémového rušňa je nutné stiahnuť zberač elektrického prúdu pred niekoľkometrovým neutrálnym poľom, prepnúť výzbroj rušňa do nasledujúcej sústavy a vztýčiť zberač pod trolejom druhej sústavy.
Kvôli zložitosti preprahu a cene viacsystémových rušňov môže i dnes dôjsť k elektrifikácii konštrukčne zastaranejšou, ale v krajine majoritnou napájacou sústavou.
Napájacie sústavy.
Začiatky elektrickej trakcie.
Pri prvých pokusoch i na prvých elektrifikovaných tratiach sa používal jednosmerný prúd s napätím 600 – 1 500 V. Dôvody možno hľadať vo vtedajšej úrovni techniky – motory na jednosmerný prúd bolo možné jednoducho regulovať (odporová regulácia) a meniť smer jazdy (výmena pólov). Jednosmerná napájacia sústava vyžaduje iba jeden trolejový vodič (resp. napájaciu koľajnicu), druhý pól je v koľajniciach (nevýhoda – dochádza ku vzniku blúdivých prúdov). Nutnosť používať jednosmerný prúd spočiatku nebola obmedzujúca, prvé dráhy mali často vlastnú elektráreň, keďže elektrická distribučná sieť ešte nebola rozvinutá (v raných dobách elektrifikácie vznikali dokonca i jednosmerné distribučné siete). Neskôr sa prešlo k usmerňovaniu striedavého prúdu zo siete jednosmerný v meniarňach. Usmerňovalo sa elektromechanicky (sústroj (striedavý) motor–dynamo), od 30. rokov 20. storočia ortuťovými usmerňovačmi.
Sústava 600–850 V jednosmerná.
V železničnej doprave táto sústava funguje na juhovýchode Anglicka. Začiatky tejto sústavy siahajú do obdobia pred prvou svetovou vojnou, keď ju na svojich tratiach zaviedla spoločnosť London and South Western Railway (L&amp;SWR), konkrétne s napätím 650 V. Od roku 1955 zaviedli BR na novo elektrifikovaných úsekoch napätie 750 V. 
Napájacia sústava s napätím 600 alebo 750 V jednosmerného prúdu sa dnes používa najmä na pohon mestských liniek električiek a trolejbusov (Bratislava, Košice, Žilina, Praha, Brno...), keďže tu nie je potrebné prenášať tak veľké výkony na značné vzdialenosti. Pražské metro je napájané jednosmernou sústavou s napätím 750 V.
Sústava 1,5 kV jednosmerná.
Táto sústava vychádza z možností techniky v dobe jej vzniku, v období medzi svetovými vojnami. V dnešnej dobe dobe táto sústava prináša obmedzenia, pretože nie je schopná zvládať dnes požadované výkony. Jej nahradeniu zatiaľ bránia ekonomické dôvody. 
V rámci Európy sa používa v južnej časti Francúzska (okrem vysokorýchlostných tratí) a v Holandsku. Na Slovensku túto sústavu používajú Tatranské elektrické železnice. Sieť S-Bahn v Hamburgu používa jednosmernú napájaciu sústavu s napätím 1,2 kV.
Sústava 3 kV jednosmerná.
V 20. rokoch 20. storočia vznikla potreba ďalej zvyšovať výkon elektrických rušňov, čo bolo možné zvýšením prúdu alebo napätia. Zvyšovanie prúdu viedlo k vysokým stratám v už tak hrubých vodičoch trakčného vedenia. Preto bolo zvýšené trakčné napätie na 3 kV, ktoré predstavuje pre jednosmernú sústavu technický limit (najmä pre komutátor motora – jednosmerný prúd sa zložito transformuje, a preto je nutné poháňať motor priamo trakčným napätím).
Výhodou tejto sústavy je jednoduchosť vozidiel, jednoduchá rekuperácia. K nevýhodám donedávna patrila stratová odporová regulácia výkonu. Ďalej je nutné zabezpečiť ochranu kovových predmetov v okolí trate proti účinkom blúdivých prúdov. Zásadným obmedzením sústavy je, že nedokáže preniesť výkon porovnateľný so striedavou sústavou napriek tomu, že prierez trolejového drôtu je väčší. Preto sa aj v Taliansku na nové vysokorýchlostné trate používa striedavá sústava 25 kV 50 Hz.
Priekopníkom tejto sústavy bolo Taliansko. Dnes sa používa okrem neho aj v Španielsku, Belgicku, Slovinsku, strednom Rusku, Poľsku, Lotyšsku, Estónsku, na vychode Ukrajiny a v severnej časti Česka a Slovenska.
V Česku je táto trakcia jednou zo štyroch. Prepraví však väčšinu cestujúcich i nákladu v štáte. Podľa štúdie pre SŽDC z roku 2017 by na zmenu 3 kV jednosmernej sústavy na 25 kV sústavu striedavú bolo potrebných 79 miliárd korún českých. Úspory energie po zmene by však mali byť až 30% nákladov z roku 2015. Prvým prepnutým úsekom by mal byť úsek Nedakonice – Řikovice na trati Přerov – Břeclav. Prepojenie so Slovenskom by malo mať prioritu ako aj koridor Břeclav – Havlíčkův Brod – Kutná Hora – Kolín – Lysá nad Labem – Děčín – štátna hranica s Nemeckom.
Striedavá sústava 15 kV 16,7 Hz (pôvodne 16⅔ Hz).
Jednosmerný komutátorový elektromotor možno napájať i striedavým prúdom s nízkou frekvenciou. To viedlo k myšlienke využitím frekvenčného meniča znížiť sieťovú frekvenciu na 1/3: 16⅔ Hz. Táto frekvencia bola zvolená tak, aby sa jednoducho vyrábala rotačnými frekvenčnými meničmi. Napätie z trakčného vedenia sa na rušni v odbočkovom transformátore znižuje na napätie trakčného motora. Výkon sa reguluje skokovo zapájaním či odpájaním odbočiek.
Výhodou tohto systému v dobe jeho vzniku bolo vyššie napätie v trolejovom vedení, vďaka ktorému sa znížil prúd potrebný pre prenos rovnakého výkonu, a tým aj straty. V porovnaní s modernou striedavou sústavou so sieťovou frekvenciou je nevýhodou nutnosť znižovať frekvenciu v meniarňach a o čosi väčší a ťažší transformátor v trakčnom vozidle.
S rozvojom polovodičovej techniky sa frekvencia zmenila na 16,7 Hz v dôvodu obmedzenia rezonančných javov v rozvodnej sieti.
Touto sústavou boli elektrifikované trate už v prvej dekáde 20. storočia. Dnes sa používa v Nemecku, Rakúsku, Švajčiarsku, Nórsku a Švédsku. Krátke úseky sa nachádzajú aj na území Česka a Slovenska v pohraničných oblastiach.
Striedavá sústava 3 x 3 kV 15 Hz.
Priekopníkom využitia striedavého prúdu na železnici bol „otec elektrického vlaku“ Kálmán Kandó, ktorý v roku 1894 vyvinul vysokonapäťový indukčný trojfázový motor a generátor pre elektrické lokomotívy. Použitie trojfázového prúdu viedlo k nutnosti vybudovať dvojvodičové trakčné vedenie (tretia fáza bola v koľajniciach). Touto sústavou bola v roku 1902 elektrifikovaná trať Valtellina v Taliansku, prvá elektrifikovaná hlavná trať v Európe. V nasledujúcich rokoch boli takto elektrifikované mnohé železnice v severnom Taliansku, podľa čoho sa sústava nazýva taliansky systém. Sústava sa prestala používať v roku 1975
Výhodou bola prirodzená regulácia otáčok – pri prekročení synchrónnych otáčok prejde motor do generatorického režimu a funguje ako brzda. Nevýhodou bola zložitosť vedenia. 
Dnes sa trojfázová sústava používa na niektorých zubačkách (ozubnicových tratiach).
Striedavá sústava 25 kV 50 Hz.
I trojfázová sústava bola náročná na infraštruktúru v pomeroch povojnového Maďarska, a preto vyvinul Kálman Kandó v 20. rokoch 20. storočia sústavu využívajúcu jednu fázu s bežnou sieťovou frekvenciou. Prvá trať bola touto sústavou elektrifikovaná v 30. rokoch na úseku Budapešť-Nyugati–Alag. Vtedajšie lokomotívy využívajúce túto sústavu boli vybavené odbočkovým transformátorom a rotačným fázovým meničom napájajúcim viacfázový striedavý motor.
Až do 60. rokov 20. storočia sa zdalo, že Maďarsko zostane so svojou sústavou osamotené. Prudký rozvoj polovodičovej techniky spôsobil návrat k tejto sústave, ktorá je dnes považovaná za najperspektívnejšiu. Má najmenšie straty spôsobené prenosom a trakčné vedenie je možné po transformácii napájať z bežnej rozvodnej siete. 
Problémom tejto sústavy je potreba rovnakého zaťaženia fáz rozvodnej siete, preto sú jednotlivé úseky napájané z rôznych fáz. Problémy sú aj pri rekuperačnom brzdení (nízky účinník, deformovaný priebeh napätia a prúdu, nárazové dodávky), preto sa mu niektorí dodávatelia elektrickej energie bránia.
Táto sústava sa používa v Portugalsku, Spojenom kráľovstve, na severe Francúzska, v Dánsku, Maďarsku, Bielorusku, Rumunsku, Litve, na západe a strede Ukrajiny, celom Balkáne a v južnej časti Česka a Slovenska.
Napájacie sústavy na Slovensku.
Na elektrifikovaných tratí Železníc Slovenskej republiky (s výnimkou úzkorozchodných) sú použité sústavy:

</doc>
<doc id="188949" url="https://sk.wikipedia.org/wiki?curid=188949" title="Keith Richards">
Keith Richards

Keith Richards (* 18. december 1943, Dartford, Spojené kráľovstvo) je anglický gitarista, spevák, hudobný skladateľ a zakladajúci člen skupiny The Rolling Stones. Spolu s Mickom Jaggerom napísal a nahral množstvo piesní. Ako gitarista je známy pre svoj inovatívny rytmický štýl hrania. V roku 2003 skončil Richards v ankete "Gitarista roka" časopisu "Rolling Stone" na 10. mieste.

</doc>
<doc id="188951" url="https://sk.wikipedia.org/wiki?curid=188951" title="Kannazuki no Miko">
Kannazuki no Miko

Kannazuki no Miko je japonská manga od mangakov Hitoši Ótu a Terumasa Šičinoha, ktorí spolu tvoria skupinu Kaišaku. Deň po vydaní prvej kapitoly mangy sa začalo vysielať aj rovnomenné anime. Anime aj manga sú už ukončené. Manga má len 14 kapitol v dvoch zväzkoch a z anime sa odvysielalo 12 epizód.
Himeko je pätnásťročné dievča študujúce na prestížnej univerzite "Ototačibana" (jap.: "Ototačibana gakuen"). Je veľmi plachá, tichá a nekonfliktná. Na prvý pohľad sa zamiluje do Čikane.
"Hlas:" Noriko Šitajová
Čikane (alebo aj "Mija-sama") je dcérou miestneho bohatého muža z významnej rodiny. Je športovo nadaná a veľmi populárna.
"Hlas:" Ajako Kawasumiová

</doc>
<doc id="188956" url="https://sk.wikipedia.org/wiki?curid=188956" title="Konvektívna zóna">
Konvektívna zóna

Konvektívna zóna je vrstva Slnka (prípadne akejkoľvek inej hviezdy hlavnej postupnosti) nachádzajúca sa medzi oblasťou žiarivej rovnováhy a fotosférou. Je to najvrchnejšia z vnútorných častí Slnka. Má hrúbku asi 200 tisíc kilometrov a teplotu na dne okolo 2 miliónov Kelvinov, preto je tvorená plazmou. Od oblasti žiarivej rovnováhy ju oddeľuje tenká styčná vrstva. V Slnku zaberá približne 30% jeho vnútorného priestoru.
Tak ďaleko od jadra Slnka sa už prenos tepla žiarením stáva málo účinným, pretože niektoré ióny (uhlíka, dusíka, kyslíka, vápnika, železa…) sú vďaka nízkej teplote schopné fotóny pohltiť a neemitovať ich ďalej. Zahriata hmota spôsobuje v slnečnej plazme turbulenciu a ďalší prenos energie sa preto deje konvekciou. Hmota počas stúpania expanduje a ochladzuje sa. Vrcholky výstupných prúdov z konvektívnej zóny možno pozorovať vo fotosfére ako granuly; väčšie útvary sú supergranuly. 
Kým bolo Slnko ešte len protohviezdou, bolo celé prestúpené konvekciou. Konvektívne prúdy vynášali na jeho povrch teplo spôsobené jeho gravitačnou kontrakciou. Po zapálení termojadrových reakcií v jadre Slnka sa energia vo väčšine jeho častí začala šíriť radiáciou a konvekcia ako spôsob šírenia energia zostala už len v konvektívnej zóne.

</doc>
<doc id="188960" url="https://sk.wikipedia.org/wiki?curid=188960" title="Veža Ušće">
Veža Ušće

Veža Ušće je najvyššia výšková budova v Srbsku a v bývalej Juhoslávii. Nachádza sa v Belehrade, pri sútoku riek Sáva a Dunaj a je vysoká 141 metrov a 27 poschodí.
Postavená bola v roku 1964, jej účelom bolo stať sa novým sídlom pre ústredný výbok Zväzu komunistov Juhoslávie. Ľudovým názvom pre budovu sa stal Ceka, čo bola skratka pre ústredný výbor, po srbochorvátsky Centralni Komitet.
V roku 1970, 6 rokov po dokončení, bol naplánovaný na budovu teroristický útok. Veľmi sa podobal útoku z 11. septembra 2001, v Chicagu malo byť unesené dopravné lietadlo typu Boeing 747 a navedené priamo do budovy. Hlavným cieľom útoku, ktorý sa mal konať v dobe rokovania KSJ, bolo zabiť vtedajšieho prezidenta krajiny Josipa Broza Tita. Plán sa neuskutočnil a hlavný organizátor, Nikola Kavaji, bol odsúdený na trest 23 rokov väzenia.
Budova sa stala symbolom komunistickej vlády nad celou Juhosláviou. V noci bola nasvietená tak, aby na nej boli vidieť písmená TITO. Išlo o jednu z najmodernejších stavieb v krajine. Kostra bola taká odolná, že vydržala aj bombardovanie NATO v roku 1999.
Po Titovej smrti došlo ku zmenám v celej krajine a tie sa nevyhli ani budove Ušće. Miloševičova Socialistická strana Srbska sa ju rozhodla používať, hoci išlo o porušenie zákona, pretože budova strane nepatrila, hoci SPS si ju nárokovala. Mnoho poschodí budovy začali v 90. rokoch používať aj súkromné spoločnosti, vrátane troch televíznych staníc) a sama SPS využívala iba 9 poschodí.
21. apríla 1999 pri bombardovaní Juhoslávie leetckými silami NATO došlo v horných poschodiach budovy k požiaru. Útok sa opakoval o niekoľko dní neskôr. Celú stavbu zasiahlo nakoniec 12 striel typu Tomahawk. Budova tento útok prežila, bola však veľmi poškodená. Útok vyvolal vlnu protestov na celom svete, hoci nikto nebol zranený, pretože útok prišiel v ranných hodinách.
V roku 2003 sa začalo s rekonštrukciou, po ktorej je Ušće zmodernizovanou kancelárskou budovou. V najvyššom poschodí sa zariadila kaviareň a vyhliadka na celé mesto. Otvorenie budovy v roku 2005 sa stalo symbolom znovuzrodenia vojnou zničeného Srbska.

</doc>
<doc id="188968" url="https://sk.wikipedia.org/wiki?curid=188968" title="Harima (provincia)">
Harima (provincia)

Provincia Harima () alebo Banšú () bola bývalá japonská provincia na Honšú, ktorá v súčasnosti tvorí severozápadnú časť prefektúry Hjógo. Susedila s provinciami Tadžima, Tamba, Seccu, Bizen a Mimasaka. Jej hlavné mesto bolo Himedži.
V období Edo bolo han (panstvo) Akó časťou Harima. Štyridsaťsedem róninov boli samuraji z panstva Akó. Išikawadžima-Harima Heavy Industries staviteľ lodí a najväčší subkontraktor Boeingu má meno odvodené od tejto provincie.

</doc>
<doc id="188970" url="https://sk.wikipedia.org/wiki?curid=188970" title="Rýchlodrážna električka">
Rýchlodrážna električka

Rýchlodrážna električka je forma električkovej trate s kompletne segregovanou dráhou, ktorá používa menej masívne vybavenie a infraštruktúru ako metro, ale naopak ťažšie, rýchlejšie a dlhšie súpravy než bežné električky. Je to alternatíva k metru tam, kde sa metro nehodí z finančných alebo iných dôvodov. Na rozdiel od električky je dráha rýchlodrážnej električky vedená vždy vedľa cesty, nezapája sa do normálnej dopravy okrem prekračovania ulíc. Rýchlodrážna električka funguje ako nosný systém, podobne ako metro. Elektrickú energiu získava z trolejov. Rýchlodrážna električka je rozšírená v Spojených štátoch v Los Angeles, Bostone, Portlande a San Diegu. Okrem toho sa používa na Filipínach v Manile a v iných mestách Ázie. Na Slovensku je trať s charaktermi rýchlodráhy v Košiciach, plánuje sa výstavba v Bratislave. V Česku zas rýchlodrážne trate nájdeme v Prahe a Brne (trate na Líšeň, Starý Lískovec, Pisárky či Bystrc). Na električkových rýchlodráhach premávajú štandardné električkové vozidlá, ktoré väčšinou prechádzajú z rýchlodrážnej na štandardnú trať. V mestách s rýchlodrážnymi električkami sa spravidla zakupujú vozidlá s vyššími maximálnymi rýchlosťami.

</doc>
<doc id="188971" url="https://sk.wikipedia.org/wiki?curid=188971" title="Podpovrchová električka">
Podpovrchová električka

Podpovrchová električka je koncepcia električkovej siete, ktorá je vedená v podzemí. Na rozdiel od metra nejde o izolovaný systém, ale trate sú prepojené s normálnou pozemnou električkovou sieťou a jazdia na nich klasické električky.
Výhodou podpovrchovej električky oproti metru je rýchlejšia a lacnejšia výstavba, pretože nie je potrebné budovať úplne novú podpornú infraštruktúru, ako napríklad depá a manipulačné trate ani zriaďovať nový vozňový park. Do podzemia stačí premiestniť iba niektoré úseky tratí a výstavba môže postupovať v menších etapách. Metro vyžaduje vybudovanie celej trate so zmysluplnou dĺžkou. Ďalšou výhodou je dosah siete aj do okrajových častí mesta a možnosť cestovať bez prestupov z metra na pozemné dopravné prostriedky.
Hlavnou nevýhodou je prenášanie nepravidelnosti z povrchovej prevádzky aj do tunelových úsekov. Metro je na povrchovej doprave úplne nezávislé a aj v dopravnej špičke je zaručená pravidelnosť prevádzky.

</doc>
<doc id="188973" url="https://sk.wikipedia.org/wiki?curid=188973" title="Welsh springer spaniel">
Welsh springer spaniel

Welsh springer spaniel (iné názvy pozri nižšie) je britské psie plemeno, ktoré patrí do skupiny španielov.
Názvy.
Slovenské podoby názvu tohto plemena sú takéto: welsh springer spaniel, waleský [alebo welšský alebo welsh] špringeršpaniel, waleský [alebo welšský] špringer španiel, waleský springerspeniel, velššpringeršpaniel, welššpringeršpaniel, welsh springer španiel.
Charakteristika.
Veľmi starodávne a nevšedné plemeno, čistého pôvodu. Silné, veselé a veľmi aktívne.
Povaha.
Prítulný, nevykazuje agresivitu ani nervozitu.
Vzhľad.
Symetrický, kompaktný, nie príliš nohatý, stavaný pre odolnosť a tvrdú prácu. Rýchly a pohyblivý, vykazuje množstvo energie a pohybu.
Hlava a lebka.
Lebka je úmernej dĺžky, ľahko vyklenutá s výrazným stopom, dobre tvarovaná pod očami. Nosná časť je stredne dlhá, priama, takmer štvorcová. Nosné otvory sú dobre vyvinuté, hnedé až tmavé.
Oči sú orieškovo hnedé alebo temné, stredného rozmeru, nie sú vystupujúce ani zapadnuté, bez tretieho viečka.
Uši sú položené pomerne nízko a visia pozdĺž zadnej časti líca. Pomerne malé a postupne sa zužujúce smerom ku špičke, majú tvar vínneho listu.
Pysk: Čeľuste sú silné s dokonalým, pravidelným a úplným nožnicovým skusom, to znamená, že horné rezáky tesne prekrývajú spodné rezáky a rastú rovno z čeluste.
Krk.
Dlhý, svalnatý, suchý, dobre vsadený do šikmých ramien.
Trup.
Nie príliš dlhý, silný, svalnatý. Hlboký hrudník, dobre pružiace rebrá. Dĺžka trupu musí byť úmerná dĺžke končatín. Bedrá sú svalnaté a ľahko klenuté, dobre spojené.
Osrstenie.
Srsť je rovná a priliehavá, hodvábna, hustá, nikdy nie je hrubá alebo zvlnená. Kučeravá srsť je vysoko nežiaduca. Predné končatiny a zadné končatiny nad slabinami sú úmerne osrstené, uši a chvost sú obrastené jemnou srsťou.
Sfarbenie.
Iba sýto hnedé, čierne a biele.
Hrudné končatiny.
Sú stredne dlhé, rovné, s dobrými kosťami.
Panvové končatiny.
Silné a svalnaté, široko postavené a dobre vyvinuté s hlbokými lýtkami. Slabiny veľmi nízke, kolená mierne ohnuté, ani vbočené ani vybočené.
Laby.
Guľaté so silnými vankúšikmi. Pevné, mačacie, nie príliš veľké alebo rozovreté.
Chvost.
Dobre a nižšie nasadený, nikdy nie je nesený nad úrovňou chrbta, úmerne kupírovaný, živý v akcii.
Poznámka: Psy musia mať dva zreteľné normálne semenníky, úplne zostúpené do mieška.
Krok a pohyb.
Plynulý, živý, priestorný, pohyb vychádza zo zadných končatín.
Veľkosť.
Približná kohútiková výška : pes (19 palcov = ), suka (18 palcov = )
Dejiny.
Prvé údajné zmienky o welsh springer spanielovi pochádzajú z 15. storočia. Celú skupinu španielov, do ktorej patrí aj welsh springer spaniel, možno označiť za najstaršie psy, ktoré sú známe človeku. 
V roku 1893 sa začala písať história plemena welsh springer spaniel narodením psa Corrina. V roku 1902 je welsh springer spaniel uznaný ako samostatné psie plemeno. 
Prvý welsh springer španiel sa do Česko-Slovenska dostal v roku 1963 vďaka pánovi Františkovi Limlovi z Kostelca nad Orlicí. Psa Hinckledeyn´s Aar doviezol z nemeckého Hamburgu. Prvý vrh v Česko-Slovensku sa narodil 14.12. 1964. 
Na Slovensko sa potom prvý welsh springer spaniel dostal v roku 1973 a volal sa Ito des Zigomars. Ako šteňa ho doviezol pán Jozef Brunovský z Francúzska do Bratislavy. Prvý vrh na Slovensku sa narodil 17. 2. 1973.
Chov na Slovensku.
Na Slovensku patrí medzi najvýznamnejšie chovateľské stanice Jankina záhrada zo Šamorína, Podkonice z Podkoníc, psí salón a chovateľská stanica Minebea z Nižného Kručova, Vimbark z Bardejova. 
Nedostatky.
Akékoľvek odchýlky od vyššie uvedených bodov musia byť považované za nedostatky.

</doc>
<doc id="188976" url="https://sk.wikipedia.org/wiki?curid=188976" title="Satelitné mesto">
Satelitné mesto

Satelitné mesto alebo satelit je koncept urbánneho plánovania, hoci veľa satelitných miest sa objavuje okolo mnohých metropol. Satelitné mestá sú menšie obce, ktoré susedia s významným mestom, ktoré je jadrom metropolitnej oblasti. Líšia sa od obyčajných predmestí, podjednotiek a hlavne od "nocľahární" v tom, že majú obecné zastupiteľstvo nezávislé od hlavnej metropoly a zamestnaneckú základňu dostatočnú na to, aby dokázali podporovať svoje obyvateľstvo.
Konceptuálne môžu byť satelitné mestá sebestačné obce mimo svojich väčších metropolitných oblastí. Pri fungovaní ako časť metropoly, v satelitných mestách existuje proces, že obyvatelia sa pohybujú von a zamestnanci do mesta.
Môže to zahŕňať úmyselne plánované mestá, ktoré sa správajú ako "nocľahárne". Satelitné mestá sú zahrnuté v urbánych plánoch miest ako Brazília, Jakarta, Singapur, Dillí a Canberra.

</doc>
<doc id="188977" url="https://sk.wikipedia.org/wiki?curid=188977" title="Podzemná električka">
Podzemná električka



</doc>
<doc id="188980" url="https://sk.wikipedia.org/wiki?curid=188980" title="Električková doprava vo Varšave">
Električková doprava vo Varšave

Električková doprava vo Varšave je systém električkovej siete vo Varšave, ktorá má dĺžku a jazdí na nej 26 denných liniek s celkovou dĺžkou .
Dejiny.
Prvý úsek ešte ako konská železnica, bol otvorený v roku 1866. V meste existovala aj verejná doprava koňmi ťahanými omnibusmi od roku 1822. Do 16 rokov bol systém vystriedaný modernou elektrickou trakciou. Pretože Varšava bola do roku 1918 súčasťou Ruska, električková sieť bola najprv širokorozchodná s rozchodom koľají .
Po varšavskom povstaní a oslobodení bol v roku 1946 pôvodný úsek zrušený a nahradený sieťou s normálnym rozchodom . Nové trate však viedli už po širokých bulvároch, spájali novovybudované sídliská v sovietskom štýle. Po zamietnutí plánu na výstavbu metra na prelome 40. a 50. rokov sa objavila koncepcia podpovrchovej električky. Od tej sa však upustilo a o niekoľko rokov neskôr sa rozhodlo vedenie mesta celú sieť postupne zrušiť a nahradiť autobusmi. To sa začalo diať v 60. a 70. rokoch (ropná kríza a klesajúca výkonnosť Poľska preťahovali výstavbu metra, celoštátny plán na vybudovanie 12 sietí podzemnej dráhy, ktoré by nahradili električkové prevádzky v celej krajine, sa ukázal ako nerealizovateľný). V 90. rokoch sa začali budovať nové trate, otvárané zhruba v 5-ročných intervaloch a skončilo sa s rušením tratí.

</doc>
<doc id="188987" url="https://sk.wikipedia.org/wiki?curid=188987" title="Březina (okres Blansko)">
Březina (okres Blansko)



</doc>
<doc id="188989" url="https://sk.wikipedia.org/wiki?curid=188989" title="Březina (okres Tišnov)">
Březina (okres Tišnov)



</doc>
<doc id="188991" url="https://sk.wikipedia.org/wiki?curid=188991" title="Explorer 1">
Explorer 1

Explorer 1 (oficiálne Satellite 1958 Alpha) bola prvá umelá družica vypustená Spojenými štátmi. Štart sa uskutočnil 1. februára 1958 o 03:47:56 svetového času zo štartovacieho komplexu LC-26A na Atlantickej raketovej strelnici na Cape Canaveral na Floride. Nosnou raketou bola Juno I, ktorá bola vyvinutá zo suborbitálnej rakety Jupiter-C. Tesne pred ním, 4. októbra 1957, bola vypustená sovietska družica Sputnik 1 a 3. novembra 1957 družica Sputnik 2.
História.
Hlavným vedeckým prístrojom na Exploreri 1 bol detektor kozmického žiarenia tzv. Geigerov-Müllerov počítač navrhnutý na meranie radiácie na obežnej dráhe Zeme. Tento experiment vedený doktorom James Van Allen z Univerzity v Iove odhalil oveľa menšie množstvo kozmického žiarenia ako sa očakávalo. Van Allen si myslel, že prístroj sa mohol nasýtiť veľmi silnou radiáciou z pásu nabitých častíc zachytených magnetickým poľom Zeme. Existencia týchto radiačných pásov bola potvrdená iným americkým satelitom vypusteným o dva mesiace neskôr, a podľa ich objaviteľa boli pomenované ako Van Allenove pásy.
Charakteristika.
Explorer 1 krúžil okolo Zeme na elipsovitej obežnej dráhe, v najbližšom bode bol vzdialený 354 km (220 míľ) a v najvzdialenejšom 2515 km (1563 míľ). Jeden oblet mu trval 114,8 minúty a za deň spravil 12,54 obletov. Satelit bol 203 cm dlhý (80") a 15,9 cm široký (6,25") v priemere a vážil 14 kg (30,8 libier). Explorer 1 uskutočnil svoje prvé vysielanie 23. mája 1958. Po viac ako 58000 obletoch 31. mája 1970 vstúpil do atmosféry a zhorel.
Konštrukcia.
Družica bola vybavená detektorom kozmického žiarenia, vnútorným tepelným senzorom, troma vonkajšími tepelnými senzormi, nosovým kužeľovitým tepelným senzorom, mikrometeoritovým nárazovým mikrofónom a prstencom prístrojov mikrometeoritového poškodenia. Informácie z týchto prístrojov boli posielané na Zem 60-miliwatovým vysielačom pracujúcim na 108,03 MHz a 10-miliwatovým vysielačom pracujúcim na 108,00 MHz. Vysielacie antény boli zložené z dvoch laminátových spojených antén v tele satelita a štyroch ohybných výhonkov, ktoré tvorili ohybnú anténu. Otáčanie satelita okolo svojej dlhej osi udržovalo tieto ohybné výhonky natiahnuté. Vonkajší povrch prístrojovej časti bol natretý striedalo pásmi bielej a tmavozelenej, čo satelitu poskytovalo pasívnu kontrolu teploty. Proporcie svetlých a tmavých pasov boli použité na základe štúdií o intervaloch striedania svetla a tmy založených na štartovacom čase, trajektórii, obežnej dráhe a náklone. Elektrický pohon bol zabezpečený ortuťovými nikel-kadmiovými batériami, ktoré tvorili približne 40 % užitočnej hmotnosti družice. Tieto batérie zabezpečovali energiu pre vysokoprúdový vysielač 31 dní a pre nízkoprúdový vysielač 105 dní.

</doc>
<doc id="188995" url="https://sk.wikipedia.org/wiki?curid=188995" title="Explorer I">
Explorer I



</doc>
<doc id="188996" url="https://sk.wikipedia.org/wiki?curid=188996" title="Satellite 1958 Alpha">
Satellite 1958 Alpha



</doc>
<doc id="189001" url="https://sk.wikipedia.org/wiki?curid=189001" title="Polnočný denník">
Polnočný denník

Polnočný denník je knižná podoba prvého internetového bestselleru na Slovensku. Kniha vyšla druhýkrát v roku 2006.

</doc>
<doc id="189006" url="https://sk.wikipedia.org/wiki?curid=189006" title="Trolejové vedenie">
Trolejové vedenie

Trolejové vedenie je vedenie, slúžiace na napájanie koľajových vozidiel alebo trolejbusov elektrickou energiou. Je to hlavná súčasť trakčného vedenia. Trolejové vedenie sa skladá zo závesného lana a vodorovného trolejového lana (iné názvy: trolejový drôt, trolejový vodič, trolej), pričom pri trolejbusoch sú závesné laná a trolejové drôty dva vedľa seba. Trolejový drôt je vodič, ktorý slúži na vlastné napájanie vozidla elektrinou; býva z medi alebo ocele a má zvláštny prierez (aby sa dal zhora zachytiť). Je zavesený v danej výške nad koľajou, prípadne v danej výške nad povrchom vozovky. Vozidlo udržiava kontakt s trolejovým vedením prostredníctvom zberača, ktorý sa nazýva trolejový zberač alebo pantograf.
Po prvých pokusoch s elektrickou trakciou v roku 1879 a nasledujúcich rokoch, kedy na napájanie slúžili priamo vzájomne izolované koľajnice alebo napájacia koľajnica, bolo prvýkrát v roku 1881 použité v parížskej električke vrchné napájanie. Vodič v tomto prípade tvorila rúrka.
Názov trolejové vedenie má pôvod v anglickom slove "trolley", čo znamená vozík. Najstaršie trolejbusy boli napájané prostredníctvom vozíka, ktorý sa vozil po vedení. Ťahaný bol pomocou kábla spojeného s vozidlom.

</doc>
<doc id="189007" url="https://sk.wikipedia.org/wiki?curid=189007" title="Trolej">
Trolej

Trolej môže byť:

</doc>
<doc id="189008" url="https://sk.wikipedia.org/wiki?curid=189008" title="Trakčné vedenie">
Trakčné vedenie

Trakčné vedenie je sústava elektrických vedení a zariadení na ich upevnenie a delenie, ktorá slúži na napájanie elektrických hnacích vozidiel zberačom. 
Jeho časti sú:
Zdroj.
trakčné vedenie. In: 

</doc>
<doc id="189017" url="https://sk.wikipedia.org/wiki?curid=189017" title="Hry malých bridžových federácií">
Hry malých bridžových federácií

Hry malých bridžových federácií je bridžové podujatie organizované EBL, na ktorom sa zúčastňujú reprezentácie malých európskych bridžových zväzov s počtom členov menším než 500, poprípade štátov, ktoré majú vyšší počet členov, ale počet obyvateľov je nízky. Niekedy sa toto podujatie nazýva aj Malé majstrovstvá Európy. Limity na počet členov, či počet obyvateľov sa neberú veľmi striktne, v roku 2011 sa napríklad zúčastnilo družstvo Česka, ktorá v oboch smeroch limity prekračuje, na druhej strane sa v roku 2011 podujatia nezúčastnil Island. Názov podujatia je zatiaľ rozkolísaný, vyskytujú sa názvy:
poprípade príbúda prívlastok "európskych".
V roku 2013 sa konali Hry malých bridžových federácií v Košiciach v rámci projektu Hlavného európskeho mesta kultúry. Organizátorom podujatia boli: Slovenský bridžový zväz, Košický bridžový klub a EBL. Vyhralo družstvo Česka. Slovensko skončilo na 6 mieste. Hier sa zúčastnilo 12 štátov.
V roku 2010 sa HMBO konali v Slovinsku a družstvo Slovenska prekvapujúco zvíťazilo. Možno to považovať za zatiaľ najväčší medzinárodný bridžový úspech Slovenska.
Prvé Hry malých bridžových organizácií sa uskutočnili v Monte Carle 7. - 9.11.2007. Zúčastnilo sa 16 družstiev, medzi nimi i Slovensko. 
Zvíťazilo Bulharsko pred Litvou. Slovensko obsadilo 10. miesto.
Slovensko bolo zastúpené družstvom Bratislava, ktoré skončilo v 1. lige na treťom mieste.

</doc>
<doc id="189018" url="https://sk.wikipedia.org/wiki?curid=189018" title="Štefultov">
Štefultov

Štefultov je mestská časť Banskej Štiavnice.
Dejiny.
V minulosti to bola samostatná obec. Prvá písomná zmienka je v listine z roku 1514. Nachádza sa v nej vyústenie štôlne Bieber kde bol prvýkrát na svete použitý strelný prach na odstrel hornín a taktiež niekoľko kutacích štôlni. V jednej z nich (pod kultúrnym domom) je veľmi zaujímavý úkaz – ľadové stalaktity počas zimného obdobia.
V roku 1960 bol Štefultov spojený s obcou Sitnianska do jednej obce s názvom Podsitnianska. Obe bývalé obce sú mestskými časťami Banskej Štiavnice a od seba sa delia len potokom. Štefultov sa však od stredoveku vyvíjal ako súčasť mesta Banská Štiavnica a mal aj svojho štvrťmajstra. Systém štvrtí sa zachoval do roku 1980. Na rozdiel od Sitnianskej Štefultov nebol poddanská obec a miesto pôvodného poľnohospodárstva narástol význam baníctva a úpravníctva. Od roku 1784 existuje štefultovská farnosť.
Podsitnianska bola k mestu pripojená 26. novembra 1971. Mestský národný výbor v Banskej Štiavnici dňa 29. marca 1972 rozhodol, že „domy budú očíslované popisnými číslami ako piaty mestský obvod, t.j. arabské číslo domu bolo lomené rímskym číslom V. Od 1. mája 1980 v rámci prečíslovania domov na súpisné a orientačné čísla bola miestna časť Sitnianska označená ako II. miestna časť a Štefultov ako III. miestna časť. Každá miestna časť má samostatné číslovanie objektov.“
Baníctvo.
V Štefultove sa nachádzajú štyri dedičné štôlne:

</doc>
<doc id="189022" url="https://sk.wikipedia.org/wiki?curid=189022" title="Hotel Carlton">
Hotel Carlton

Hotel Carlton môže byť:

</doc>
<doc id="189025" url="https://sk.wikipedia.org/wiki?curid=189025" title="Hotel Radisson Blu Carlton">
Hotel Radisson Blu Carlton

Hotel Radisson Blu Carlton (staršie Hotel Carlton) je jeden z najluxusnejších a najdrahších hotelov v Bratislave. Je to hotel kategórie **** (štvorhviezdičkový) v historickom jadre mesta na Hviezdoslavovom námestí 3 v blízkosti historickej budovy Slovenského národného divadla, budovy Reduty - sídla Slovenskej filharmónie a amerického veľvyslanectva.
Na mieste hotela stál už v 13. storočí hostinec "U labute" a od roku 1760 hostinec "U troch zelených stromov" (orig. "Zu den 3 grünen Bäumen"). Celý hostinec kúpil v roku 1838 riaditeľ prvej Uhorskej bratislavsko-trnavskej železnice Johann Löwy. Ten ho dal v rokoch 1844 – 1846 prestavať podľa návrhu staviteľa Ignáca Feiglera ml. a premenoval ho na hotel "U zeleného stromu". Z pôvodnej jednoposchodovej budovy tak vznikla trojposchodová s dvoma dvornými krídlami a klasicizujúcou fasádou. Od roku 1905 bolo v budove hotela prvé kino na Slovensku (v Hornom Uhorsku) s názvom "Electro Bioscop".
Od roku 1857 prevzal hotel známy obchodník s vínom Jakub Palugyay, ktorý už od roku 1849 vlastnil v hoteli kaviareň. Palugyajovci prevádzkovali hotel pod názvom "K zelenému stromu" do roku 1912.
Hotelu konkuroval od roku 1860 susediaci hotel "National" s kaviarňou "Savoy". Ten v roku 1908 kúpil od Františka Spenedera Henrich Prüger, ktorý v rokoch 1903 až 1909 pôsobil aj ako manažér hotela Savoy v Londýne. V roku 1911 prikúpil Gervayov dom a v roku 1912 po smrti Karola Palugyaya aj hotel "U zeleného stromu". Všetky tri objekty nechal prestavať v rokoch 1912–1913, čím vznikol hotelový komplex "Savoy-Carlton" otvorený v júni 1913. Meno Carlton vzniklo spojením skratiek mien predošlých majiteľov Karola Palugyaya (Carl) a jeho manželky Antónie (Ton-ka) - Carlton. Krátko na to sa z hotela odsťahovalo 5. októbra 1913 aj kino "Elektrobioscop" na druhú stranu námestia, kde je dodnes pod menom "Mladosť".
Najväčšia prestavba prebehla v rokoch 1925 – 1929 podľa projektu Milana Michala Harminca. Všetky tri budovy sa zjednotili do jedného celku a zvýšili sa o štyri poschodia, vznikla jednotná fasáda a charakteristická vysoká strecha.
V 80. rokoch 20. storočia bol hotel už natoľko schátraný, že sa musela zastaviť jeho prevádzka. Po rekonštrukcii a prestavbe bol hotel otvorený v októbri 2001.

</doc>
<doc id="189030" url="https://sk.wikipedia.org/wiki?curid=189030" title="Josef Polášek (architekt)">
Josef Polášek (architekt)

Josef Polášek (* 27. marec 1899, Boršov u Kyjova – † 20. december 1946, Brno) bol český architekt, patril k najvýraznejším osobnostiam brnenského funkcionalizmu. 
Život.
Do obecnej školy chodil v rodnom Boršove a do meštianskej školy v Kyjove. V rokoch 1913–1916 sa vyučil za murára, nasledovalo štúdium na Českej vyššej priemyselnej škole v Brne. Po maturite v roku 1921 študoval v rokoch 1921–1925 na Umeleckopriemyselnej škole v Prahe pod vedením Pavla Janáka. V roku 1935 spolu s Jindřichom Halabalom vydali neoceniteľnú príručku Ako lacno, moderne, hygienicky zariadiť byt.
V septembri 1939 sa v Brne oženil s Annou (Ankou) Lochmanovou (1919-1987). Mal s ňou dvoch synov - Michala a Pavla.
Josef Polášek zomrel predčasne na tuberkulózu 20. decembra 1946 v Brne. Je pochovaný na tamojšom Ústrednom cintoríne (skupina 75, rad 2, hrob 197-198).
Dielo.
Zaoberal sa problematikou moderného kolektívneho a sociálneho bývania. Známy je napr. jeho projekt Masarykovej kolónie bankových úradníkov v Košiciach s typizovanými kuchynskými zostavami, strešnou terasou, servisnými službami a detskými prístreškami. 

</doc>
<doc id="189031" url="https://sk.wikipedia.org/wiki?curid=189031" title="Triatlon">
Triatlon

Triatlon je individuálny šport zahŕňajúci tri disciplíny - plávanie, cyklistiku a beh, ktoré je potrebné absolvovať tesne po sebe. 
Dejiny.
Vznik triatlonu sa spája s tradičnými "testami prežitia", ktoré absolvovali americkí záchranári v sedemdesiatych rokoch 20. storočia. V skutočnosti sú jeho predchodcom preteky "Les trois sports", ktoré sa poriadali vo Francúzsku už v dvadsiatych rokoch. Na olympiáde sa triatlon prvýkrát objavil v roku 2000 v Sydney.
Vybavenie.
"Viac info v článku: Triatlonové vybavenie"
Väčšina vybavenia v triatlone bola zapožičaná z ich prioritných športov (plávanie, bicykel a beh) ale v snahe zrýchliť pretekanie, pohodlie a bezpečnosť pretekárov bolo špeciálne pre triatlon vyvinuté veľké množstvo vybavenia. To sa týka napríklad triatlonových kombinéz, neoprénov pre triatlon, triatlonových bicyklov, triatlonových cyklistických topánok, aerodynamicky tvarovaných fľaši a triatlonových topánok pre beh.
Priebeh triatlonu.
V drvivej väčšine prípadov sa pre účasť na triatlone vyžaduje, aby sa športovec prihlásil ešte pred začiatkom samotných pretekov. Toto prihlásenie následne urýchľuje registráciu pretekára deň pred alebo v deň začiatku pretekov.
Pretekári zvyčajne po registrácií obdržia štartové číslo, farebnú plaveckú čiapku a ak je podujatie merané elektronicky tak aj časomieru. V súčasnosti je bežné, že časomiera je už umiestnená na štartovom čísle. Športovci sú následne informovaní o detailoch trate, pravidlách a akýchkoľvek problémoch, na ktoré si treba dávať pozor (stav cesty, uzávierky, semafory a občerstvovanie stanice) Na významnom podujatí, ako je napríklad Ironman, môžu byť triatlonisti požiadaní, aby si deň alebo dva pred začiatkom pretekov postavili a prihlásili svoj bicykel v prechodovej oblasti a nechali ho cez noc pod dohľadom.
Pretekári sú vo všeobecnosti kategorizovaní do samostatných profesionálnych a amatérskych kategórií. Amatéri, ktorí tvoria veľkú väčšinu triatlonistov, sú zoraďovaní podľa pohlavia a veku.
V závislosti od typu a veľkosti pretekov môže byť na začatie pretekov implementovaná niektorá z nasledujúcich metód. Pri hromadnom štarte po zaznení štartovacieho signálu vstúpia všetci športovci do vody.
Pri podujatiach so štartom vo vlnách sa preteky začínajú postupným púšťaním pretekárov do vody v menších skupinách. Vlna pretekárov je zvyčajne určená buď vekovou skupinou alebo predpokladaným časom plávania. Štarty vo vlne sú bežnejšie na kratších pretekoch, kde súťaží veľký počet amatérskych športovcov.
Plavecká časť triatlonu sa môže vykonávať v akejkoľvek dostupnej vodnej ploche, či už ide o prírodnú vodnú plochu alebo bazén. Pretekári po skončení plávania vychádzajú z vody, vstupujú do prechodovej oblasti a prezliekajú sa z plaveckej výbavy do cyklistickej. Konkurencia a tlak na rýchlejšie časy viedli k vývoju špecializovaného triatlonového oblečenia (trisuit), ktoré je vhodné na plávanie aj cyklistiku, čo mnohým pretekárom umožňuje prechod, ktorý pozostáva len zo zloženia neoprénu, plaveckej čiapky a okuliarov a následného nasadenia prilby a topánok na bicykel. V niektorých prípadoch si pretekári nechavajú topánky pripevnené k pedálom bicykla a nasadia si ich počas jazdy. Niektorí triatlonisti nenosia ponožky, čím ešte viac skracujú čas strávený v prechodovej zóne. Avšak pri pretekoch na dlhšie trate si triatlonisti zvyknú ponožky obuť, pretože pohodlie prevyšuje nad strateným časom.
Cyklistická časť triatlonu prebieha okolo vyznačenej trate, zvyčajne po verejných komunikáciách. V mnohých prípadoch, najmä v menších triatlonoch, nie sú cesty pre autá uzavreté. Často sú však prítomní koordinátori dopravy, ktorí pomáhajú s riadením dopravy a predchádzaním nehôd. Cyklistická časť zvyčajne končí v rovnakej prechodovej oblasti. Pretekári vstupujú do prechodovej oblasti, držia bicykle a rýchlo sa prezúvajú do bežeckých topánok. Bežecká časť triatlonu zvyčajne končí v samostatnom cieľovom pásme v blízkosti prechodovej zóny.
Vo väčšine pretekov sa nachádzajú „občerstvovacie stanice“, ktoré pretekárom, ktorí prechádzajú okolo poskytujú vodu. Občerstvovacie stanice na dlhších tratiach môžu často poskytovať aj rôzne druhy potravín ako sú energetické tyčinky, energetické gély, ovocie, sušienky, polievky a ľad.
Po skončení pretekov je pre triatlonistov zvyčajne k dispozícií ešte jedná občerstvovacia stanica, kde dostanú vodu, ovocie a iné občerstvenie. 

</doc>
<doc id="189037" url="https://sk.wikipedia.org/wiki?curid=189037" title="Eagle-Eye Cherry">
Eagle-Eye Cherry

Eagle-Eye Lanoo Cherry (* 7. máj 1968, Štokholm, Švédsko) je švédsky hudobník. Je synom džezového umelca Dona Cherryho. Jeho sestry Neneh Cherry a Titiyo sú tiež úspešné hudobníčky a jeho nevlastný brat Will Marsden je tenista. Doposiaľ vydal päť albumov, komerčne najúspešnejší bol jeho prvý s názvom "Desireless".

</doc>
<doc id="189038" url="https://sk.wikipedia.org/wiki?curid=189038" title="Eagle Eye Cherry">
Eagle Eye Cherry



</doc>
<doc id="189044" url="https://sk.wikipedia.org/wiki?curid=189044" title="Platobný styk">
Platobný styk

Platobný styk sú všetky platby, ktoré sa uskutočnia medzi ekonomickými subjektami bez ohľadu na dôvod platenia.
Platobný styk sa môže uskutočniť:
Členenie platobného styku:

</doc>
<doc id="189046" url="https://sk.wikipedia.org/wiki?curid=189046" title="SNCF TGV POS">
SNCF TGV POS

TGV POS je členom rodiny vysokorýchlostných vlakov TGV používaným najmä na LGV Est. POS znamená Paris - Ostfrankreich - Süddeutschland (nemecky: Paríž - východné Francúzsko - južné Nemecko).
Súpravy TGV POS sú číslované ako séria 4400.
Svetový rýchlostný rekord.
súprava TGV POS č. 4402 vytvorila nový svetový rýchlostný rekord (pre vlaky na konvenčnej železničnej trati) 3. apríla 2007. Súprava dosiahla rýchlosť 574,8 km/h (357,2 mph). Najvyššiu rýchlosť súprava dosiahla pri kilometri 193 na LGV Est medzi Meuse a stanicou TGV Champagne-Ardenne. Už predtým však počas rýchlostných skúšok prekonala dovtedajší rekord, neoficiálnym rýchlostným rekordom 554,3 km/h (344,42 mph) 13. februára 2007. 

</doc>
<doc id="189047" url="https://sk.wikipedia.org/wiki?curid=189047" title="Zoznam katedrál na Slovensku">
Zoznam katedrál na Slovensku

Toto je zoznam katedrál na Slovensku.

</doc>
<doc id="189050" url="https://sk.wikipedia.org/wiki?curid=189050" title="Radisson SAS Carlton">
Radisson SAS Carlton



</doc>
<doc id="189051" url="https://sk.wikipedia.org/wiki?curid=189051" title="Katedrály na Slovensku">
Katedrály na Slovensku



</doc>
<doc id="189053" url="https://sk.wikipedia.org/wiki?curid=189053" title="Konkatedrála">
Konkatedrála

Konkatedrála je rímskokatolícka katedrála, resp. kostol, ktorý zdieľa právo byť sídlom biskupa s inou katedrálou. V istom slova zmysle sekundárna katedrála sídla biskupa. Konkatedrálami na Slovensku sú Konkatedrála svätého Mikuláša v Prešove a Konkatedrála Sedembolestnej Panny Márie v Poprade (v rokoch 1995-2008 bol konkatedrálou i Dóm sv. Martina v Bratislave).

</doc>
<doc id="189057" url="https://sk.wikipedia.org/wiki?curid=189057" title="Whitechapel (stanica metra)">
Whitechapel (stanica metra)

Whitechapel je jednou zo staníc londýnskeho metra nachádzajúca sa vo Whitechapel v obvode Tower Hamlets. Stanicu obsluhujú tri linky, a to Hammersmith &amp; City a District medzi stanicami Aldgate East a Stepney Green. Stanica je v súčasnosti severná konečná linky East London Line.
História.
Stanica Whitechapel bola pôvodne otvorená v roku 1876, keď bola linka East London Railway (ELR) predĺžená severne od staníc Wapping a Liverpool Street. Spoločnosť ELR vlastnila stanice a koľajnice, ale nevlastnila vlaky. Zo začiatku viaceré spoločnosti zabezpečovali dopravu cez Whitechapel, London, Brighton &amp; South Coast Railway (LB&amp;SCR), the London, Chatham &amp; Dover Railway (LC&amp;DR) a South Eastern Railway (SER). Neskôr Great Eastern Railway (GER) riadili prevádzku stanice.
6. októbra 1884 Metropolitan District Railway (MDR, dnes District Line) otvorila novú stanicu vedľa už existujúcej stanice ELR. Táto slúžila ako konečná stanica predĺženej linky zo stanice Mansion House. Nová stanica dostala meno Whitechapel (Mile End). Servis stanice ELR z Liverpool Street bol zrušený v roku 1885. Stanica získala svoje súčasné meno 13. novembra 1901.
1. februára 1902 bola stanica MDR dočasne uzavretá pre rekonštrukciu. Bola znovu otvorená 2. júna 1902 keď MDR otvorili Whitechapel &amp; Bow Railway, spoločný podnik s London Tilbury &amp; Southend Railway (LT&amp;SR). Nové predĺženie linky smerovalo východne, k stanici Bromley-by-Bow, kde sa stretlo s linkou LT&amp;SR. Prevádzka MDR potom fungovala pravidelne na stanicu Upminster a počas leta až do mesta Southend-on-Sea.
Linka MDR bola elektrifikovaná v roku 1905 a parné vlaky boli nahradené vlakmi s elektrickým pohonom. Prevádzka východne bola znížená kvôli limitu elektrifikácie v East Hame a neskôr znovu obnovená do Barkingu v roku 1908 a do Upministru v roku 1932. 3. decembra 1906 Metropolitan Railway (dnes Metropolitan Line) rozšírila svoju trať do Whitechapelu ako východná konečná stanica.
Metropolitan Railway tiež prevádzkovala vlaky cez južnú sekciu ELR (cez St Mary's) medzi koľajnicami MDR západne od Whitechapelu a koľajnicami ELR severne od stanice Shadwell. Keď bola v roku 1913 linka ELR elektrifikovaná skončila sa prevádzka na stanicu MDR, ale predĺžila sa trať cez Whitechapel až do Shoreditchu (dlhú dobu bol Shoreditch končnou stanicou, ale v súčasnosti je stanica zatvorená). Táto zmena nastala 31. marca 1913.
30. marca 1936 tu začal opäť s prevádzkou linka Metropolitan Line, operovala cez District Line až do Barkingu. Dnes touto trasou premáva Hammersmith &amp; City Line.
25. marca 1995 bola East London Line zatvorená kvôli opravám na Thames Tunnel. Boli vykonané hlavné renovácie a nové signalizácie boli inštalované na trati. Stanica bola otvorená 25. marca 1998 južne a 27. septembra 1998 severným smerom.
V príprave na budúce predĺženie East London Line na Dalston a Islington bola severná časť linky zruešná. Prevádzka medzi stanicami Whitechapel a Shoreditch bola zatavená 9. júna 2006. Pred tým metro premávalo na Shoreditch v čase dopravnej špičky a nedeľu ráno. Spojenie medzi stanicami zabezpečuje autobusová doprava.

</doc>
<doc id="189064" url="https://sk.wikipedia.org/wiki?curid=189064" title="Sláčikové kvarteto č. 1 (Smetana)">
Sláčikové kvarteto č. 1 (Smetana)

Sláčikové kvarteto č. 1 e-mol "Z mého života" je dielo českého skladateľa Bedřicha Smetanu.
Skladateľ dielo zložil v roku 1876 v ťažkej životnej situácii. Smetanu čoraz viac sužovali obavy z budúcnosti, spojené hlavne s progresívne postupujúcou hluchotou. V tomto rozpoložení sa v spomienkách vracal k šťastnejším chvíľam jeho života, ktoré sa rozhodol zachytiť vo svojom prvom sláčikovom kvartete. Jedinečnosť tohto diela spočíva najmä v jeho programovom charaktere, ktorý bol dovtedy doménou orchestrálnej hudby. Možno však práve kvôli dovernosti a krehkosti spomienok skladateľ uprednostnil intímnejší svet komornej hudby pred mohutnosťou orchestra. Vzniklo tak výnimočné poloautobiografické dielo svetového významu, ktoré je súčasťou základného repertoáru vari každého sláčikového kvarteta. Dielo sa dočkalo svojej úspešnej premiéry až tri roky po svojom dokončení, 27. marca 1879, za skladateľovej účasti. 
Hoci skladateľ poznamenal, že nemal v úmysle napísať dielo v duchu zaužívaných pravidiel, ktoré si osvojil ako študent, dielo má tradičnú štvorvetú stavbu, s výnimkou poradia stredných viet, kedy scherzová veta predchádza pomalú. Kvarteto má tieto časti:
Prvá veta, skomponovaná v sonátovej forme, začína výrazným akordom, po ktorom nástroje ustupujú do pulzujúceho pianissima. Tým vytvárajú sprievod hlavnej téme zverenej viole. Veľkorysá téma je vášnivá, ale i trochu nepokojná. Podľa Smetanu vyjadruje atomosféru romantizmu jeho mladosti, v ktorej bol pritiahnutý k hudbe a zažíval neopísateľnú túžbu po niečom, čo nemožno vyjadriť ani definovať. Okrem hlavnej témy túto myšlienku vyjadruje aj vedľajšia ľúbezná téma. Druhá tanečná veta, ktorej stredný úsek sa nesie v rytme českého ľudového tanca, pripomína skladateľove radostné dni mladosti, kedy bol všade známy ako "vášnivý milovník tanca". Tretia veta "Largo sostenuto" je naproti tomu hĺbavá. Začína reflexívnym violončelovým sólom ktoré vychádza z úvodneho motívu prvej vety. Nasleduje rad variácií plných citu, ktorý sa skladateľovi vybavil pri spomienke na "moju prvú lásku, dievča, ktoré sa neskôr stalo mojou vernou manželkou." Dielo vrcholí v úžasnej záverečnej vete, ktorá začína entuziasticky, radostnou a vzdušnou témou založenej na opakovaní rovnakého intervalu. Podobne radostná je i vedľajšia téma tanečného charakteru. V tejto časti skladby Smetana vyjadril radosť zo záľuby v českej národnej tvorbe. Po rozvedení tém prichádza repríza vedľajšej témy v podaní prvých huslí, do ktorej ale ostatné nástroje výraznou kontrapunktickou melódiou vnášajú zmätok rovnako, ako sa vkradol do skladateľovho života. Zanieva dlhý vysoko položený tón huslí, ktorý predstavuje pískanie, ktoré Smetana počul v ušiach predtým než úplne stratil sluch. Následne sú na pozadí dramatického tremola pripomenuté témy prvej vety diela. Hudbou sa nesie duch smútku, ktorý skladateľa zasiahol. Neprichádza však zúfalstvo, ale tiché a pokorné odovzdanie sa budúcnosti - v závere kódy nástroje postupne zoslabujú až do úplného pianissima. Ide o prekvapivý záver, vzhľadom na radosť v prvej polovici záverečnej vety, o to viac však poslucháča zasiahne. Typická dĺžka skladby je približne 28 minút.

</doc>
<doc id="189075" url="https://sk.wikipedia.org/wiki?curid=189075" title="Zoznam kozmických letov (1959)">
Zoznam kozmických letov (1959)

Toto je zoznam kozmických letov z roku 1959. Je podzoznamom zoznamu kozmických letov podľa roka.

</doc>
<doc id="189088" url="https://sk.wikipedia.org/wiki?curid=189088" title="Petra (Jordánsko)">
Petra (Jordánsko)

Petra (po grécky "πέτρα" - P"etra," skala“; po arabsky "البتراء|" - "Al-Butrá") je skalné mesto a archeologická lokalita v Jordánsku. Od roku 1985 je zaradená na zoznam svetového kultúrneho a prírodného dedičstva UNESCO. Trosky mesta, ktoré boli odkryté v 19.storočí, sú prístupné návštevníkom.
Dejiny.
Petra sa nachádza za vstupnou bránou nazývanou siq. Mesto vzniklo v dokonale krytom mieste, kde sa stretávajú tri údolia. Mesto bolo založené pravdepodobne medzi 3. st. pred Kr. a 1. st. po Kr. V tom čase údolie obsadili Nabatejovci. Petra sa stala hlavným mestom kráľovstva. Neskôr ovládli Petru Rimania. Mesto leží na mieste, kadiaľ viedla cesta do južnej Ázie, takže ovládalo obchod s korením.
Všetky stavby (chrámy, hrobky, amfiteáter) boli vytesané do pieskovca. Mesto dosiahlo najväčší rozkvet a význam okolo roku 62 pred Kr., kedy tu žilo asi okolo 30 000 ľudí.
Petru opustili poslední ľudia po druhom ničivom zemetrasení v 6. st. po Kr. Údolie upadalo postupne do zabudnutia. Stalo sa tajomstvom miestnych beduínov, ktorí existenciu skalného mesta starostlivo skrývali pred svetom.
Prvým Európanom (od čias križiackych výprav), ktorý uvidel Kráľovskú hrobku v Petre, bol v roku 1812 švajčiarsky bádateľ a cestovateľ Johann Ludwig Burckhardt, ktorý cestoval zo Sýrie do Egypta v prezlečení za Araba.
Petra v kultúre.
Scenériu využilo veľa filmov napr.Transformers, okrem iných "Indiana Jones a posledná krížová výprava či" "Múmia sa vracia". Dňa 7. 7. 2007 bola Petra vyhlásená za nový div sveta.

</doc>
<doc id="189099" url="https://sk.wikipedia.org/wiki?curid=189099" title="Carlton">
Carlton

Carlton môže byť:

</doc>
<doc id="189103" url="https://sk.wikipedia.org/wiki?curid=189103" title="Vladimir Afanasievič Ľachov">
Vladimir Afanasievič Ľachov

Vladimir Afanasievič Ľachov (; * 20. júl 1941, Antracyt – † 19. apríl 2018, Astrachán) bol ruský kozmonaut.
V roku 1979 veliteľ kozmickej lode Sojuz 32 a účastník dlhodobého pobytu v orbitálnej stanici Saľut 6. Roku 1983 velil kozmickej lodi Sojuz T-9 (pobyt v Saľute 7).

</doc>
<doc id="189104" url="https://sk.wikipedia.org/wiki?curid=189104" title="Vladimir Ľachov">
Vladimir Ľachov



</doc>
<doc id="189105" url="https://sk.wikipedia.org/wiki?curid=189105" title="Vladimir A. Ľachov">
Vladimir A. Ľachov



</doc>
<doc id="189106" url="https://sk.wikipedia.org/wiki?curid=189106" title="Oleg Grigorievič Makarov">
Oleg Grigorievič Makarov

Oleg Grigorievič Makarov (; * 6. január 1933, Udomľa – † 28. máj 2003, Moskva) bol sovietsky kozmonaut. V roku 1973 sa zúčastnil letu na kozmickej lodi Sojuz 12 a v roku 1975 aj nevydareného štartu Sojuz 18a. V roku 1978 absolvoval let v Sojuze 27 na stanicu Saľut 6 (utvorenie orbitálneho komplexu so Sojuzom 26 a Saľutom 6) a v roku 1980 letel na Sojuze T-3 opäť na stanicu Saľut 6. 
Život.
Mladosť a výcvik.
Otec bol dôstojník a rodina, teda Olegova matka, on sám i sestra cestovali podľa miest jeho zaradenia. Žili v Povolží, potom vo Fergane, Kalininská oblasť, v NDR. Musel meniť aj základné školy a potom s otcovým súhlasom odišiel sám študovať do Moskvy. Absolvoval Baumannovu vysokú technickú školu (1951-1957) a stal sa konštruktérom komponentov kozmických lodí vo Výskumnej konštrukčnej kancelárii č.1 (OKB-1) vedenej Koroľovom. Do tímu kozmonautov OKB-1 bol zaradený v roku 1966. Spočiatku do piatej skupiny civilných špecialistov, neskôr bol členom skupiny pre plánované lety na Mesiac. Keď tento program predčasne skončil, pokračoval v príprave pre lety na Sojuze.
Lety do vesmíru.
Prvýkrát vzlietol vo funkcii palubného inžiniera z Bajkonuru v kozmickej lodi Sojuz 12 v septembri 1973, spolu s ním letel Lazarev. Preverovali nové systémy lode a na Zem sa vrátili po dvoch dňoch. Potom bol menovaný do záložnej posádky Sojuzu 17.
Znova vzlietol s Lazarevom 5. apríla 1975 na lodi Sojuz, neskôr označenej ako Sojuz 18a, došlo však k poruche nosnej rakety, od ktorej sa loď Sojuz musela vo výške takmer 200 km núdzovo oddeliť a po 20 minútach pristála na Zemi, v odľahlej horskej oblasti neďaleko hraníc s Čínou. Hoci kozmonauti pristáli v extrémnych podmienkach a bola kvôli nim zorganizovaná veľká záchranná akcia, našťastie obaja vyviazli bez zranení. Tento neúspešný let nebol v tom čase oficiálne uznaný a jeho okolnosti boli utajované.
Druhý oficiálny let absolvoval v roku 1978 so Sojuzom 27. Letel spolu s Džanibekovom a spoločne sa pripojili na orbitálnu stanicu Saľut 6 a tu aj s posádkou pripojeného Sojuzu 26 plnili zadané úlohy. Späť sa vrátil v Sojuze 26 po 6 dňoch.
Tretíkrát vzlietol z Bajkonuru v Sojuze T-3 v roku 1980, letel spolu s Kizimom a Strekalovom opäť na orbitálnu stanicu Saľut 6. Skúšali nový typ lode a vykonali opravy na Saľute..
Po letoch.
Celkom vo vesmíre strávil počas troch letov 20 dní. Mal s manželkou jedno dieťa. V roku 1987 odišiel z tímu kozmonautov späť do firmy NPO Energija. Zomrel vo svojich 70 rokoch na infarkt myokardu.

</doc>
<doc id="189107" url="https://sk.wikipedia.org/wiki?curid=189107" title="Oleg Makarov">
Oleg Makarov



</doc>
<doc id="189108" url="https://sk.wikipedia.org/wiki?curid=189108" title="Oleg G. Makarov">
Oleg G. Makarov



</doc>
<doc id="189126" url="https://sk.wikipedia.org/wiki?curid=189126" title="Ján Ámos Komenský">
Ján Ámos Komenský



</doc>
<doc id="189127" url="https://sk.wikipedia.org/wiki?curid=189127" title="TGV POS">
TGV POS



</doc>
<doc id="189131" url="https://sk.wikipedia.org/wiki?curid=189131" title="Severojužný koľajový diameter">
Severojužný koľajový diameter

Severojužný koľajový diameter () alebo Severojužný električkový diameter () je dopravná koncepcia, predpokladajúca zavedenie podpovrchovej električky v Brne v severojužnom smere.
Historický vývoj.
V roku 1974 bola v Prahe spustená prevádzka na prvom úseku metra. Potom, čo sa ukázalo, že podzemná dráha spoľahlivo funguje, začali sa objavovať hlasy na vybudovanie podobného systému aj v Brne. Ukázalo sa však, že je príliš kopcovité a zatiaľ miestne dopravné problémy nie sú tak závažné ako boli v Prahe v 60. rokoch. Pôvodný plán bol prepracovaný a vznikla zhruba súčasná koncepcia podpovrchovej električky v smere Veveří – Moravské náměstí – Hlavní nádraží – Zvonařka. Posledný návrh pochádza z roku 1998, z dokumentu "Dopravní politika města Brna". Počíta sa s výstavbou v centre podpovrchových, plytko založených tratí so stanicami s bočnými nástupišťami, na okrajových úsekoch majú viesť trate oddelené od ostatnej dopravy a na povrchu. Plán vstúpil do niekoľkých fáz svojej realizácie, od roku 2002 príprava nepokračuje, pretože nie je spracované technicko-ekonomické zadanie projektu). S plánom niektorí ľudia súhlasia, niektorí ho odmietajú ako mamutí a nepotrebný projekt.
Koľajový diameter.
V roku 2009 mesto Brno objednalo aktualizáciu štúdie uskutočniteľnosti, ktorá riešila koľajový diameter. Diameter mal byť odpojený od železničnej trate č. 250 v Řečkoviciach a po dvoch zastávkach mal ísť do tunela, ktorý mal vyústiť za plánovanou novou osobnou stanicou. Za ňou mal byť napojený na železničnú trať č. 300. Juhomoravský kraj ale štúdiu nepredložili Ministerstvu dopravy, tak sa nezačalo stavať. V súvislosti s presunom hlavné osobné stanice chce mesto Brno zadať novou štúdií, pretože stará štúdia je neaktuálna. Preto požiadalo o štát dotáciu na štúdiu v hodnote 16,5 milióna Kč. Stavebné povolenia by mohli vydať orgány okolo roku 2024. Aj skôr by mohol byť postavený 550 metrov dlhý úsek diametru pod novú hlavnú osobnú stanicu, pretože v októbri 2019 by malo pokračovať územné konanie, po ktorom bude nasledovať stavebné povolenie pre tento úsek.

</doc>
<doc id="189132" url="https://sk.wikipedia.org/wiki?curid=189132" title="Severojižní tramvajový diametr">
Severojižní tramvajový diametr



</doc>
<doc id="189133" url="https://sk.wikipedia.org/wiki?curid=189133" title="SJTD">
SJTD



</doc>
<doc id="189140" url="https://sk.wikipedia.org/wiki?curid=189140" title="Zoznam medicínskych článkov/Á">
Zoznam medicínskych článkov/Á

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ád.
Ádám Szendei

</doc>
<doc id="189143" url="https://sk.wikipedia.org/wiki?curid=189143" title="Rodínia">
Rodínia



</doc>
<doc id="189151" url="https://sk.wikipedia.org/wiki?curid=189151" title="Príušnica">
Príušnica



</doc>
<doc id="189153" url="https://sk.wikipedia.org/wiki?curid=189153" title="Zápal príušnej žľazy">
Zápal príušnej žľazy



</doc>
<doc id="189154" url="https://sk.wikipedia.org/wiki?curid=189154" title="Zápal príušnice">
Zápal príušnice



</doc>
<doc id="189155" url="https://sk.wikipedia.org/wiki?curid=189155" title="Príušnice">
Príušnice

Príušnice môžu byť:

</doc>
<doc id="189156" url="https://sk.wikipedia.org/wiki?curid=189156" title="Parotitis epidemica">
Parotitis epidemica



</doc>
<doc id="189160" url="https://sk.wikipedia.org/wiki?curid=189160" title="Konstantin Feoktistov">
Konstantin Feoktistov



</doc>
<doc id="189161" url="https://sk.wikipedia.org/wiki?curid=189161" title="Konstantin P. Feoktistov">
Konstantin P. Feoktistov



</doc>
<doc id="189165" url="https://sk.wikipedia.org/wiki?curid=189165" title="Síran železnatý">
Síran železnatý

Síran železnatý alebo sulfát železnatý, , je anorganická zlúčenina, železnatá soľ kyseliny sírovej. 
Melanterit.
Heptahydrát síranu železnatého sa ako minerál nazýva melanterit alebo zelená skalica (staršie: zelený vitriol). Tvorí jemné svetlo zelené kryštáliky, ktoré pri dlhšom skladovaní na vzduchu strácajú vodu (vetrajú), postupne tvrdnú a vplyvom povrchovej oxidácie dvojmocného železa na trojmocné menia farbu do žltého až hnedého odtieňa. Roztoky tejto látky dlhším státím taktiež hnednú kvôli vznikajúcemu síranu železitému.
Zoznam ostatných hydrátov síranu železnatého pozri nižšie.
Výroba a výskyt.
Síran železnatý sa vyrába rozpúšťaním železných odpadov v zriedenej kyseline sírovej, ako je vidieť na tejto rovnici:
 &lt;chem&gt;Fe + H2SO4 + 7H2O -&gt; FeSO4.7H2O + H2&lt;/chem&gt;
Dá sa tiež získať z roztoku modrej skalice pomocou železa, ktoré nej vytesní meď, pretože má zápornejší štandardný elektródový potenciál:
 &lt;chem&gt;Fe + CuSO4 -&gt; FeSO4 + Cu&lt;/chem&gt;
Síran železnatý je ťažkým (a ekologicky nebezpečným) odpadom napríklad pri výrobe titánovej bieloby () z ilmenitu ().
V prírode vzniká samovoľne zvetrávaním pyritu (), kde sa potom nachádza v niekoľkých stupňoch hydratácie:
Použitie.
Dezinfekcia.
Síran železnatý sa používa na úpravu pitných, povrchových a technologických vôd (najúčinnejšie v zásaditej oblasti pH ) a na čistenie odpadových vôd.
Možno ho použiť aj ako dezinfekciu pri ochorení paznechtov dobytka.
Výživový doplnok.
Síran železnatý sa niekedy podáva pri anémii z nedostatku železa, ale takáto liečba má niekoľko vedľajších príznakov, ako je nevoľnosť a zvracanie.
Farbenie.
Síran železnatý poskytuje pri reakciách farebné zlúčeniny, čo sa využíva na farbenie. Organokovová zlúčenina s kyselinou galovou sa v minulosti používala ako atrament. Reakciou s vápenným mliekom vzniká tzv. tereziánska žlť, používaná najmä počas 18. storočia na nátery fasád (často pri verejných budovách).
Proti machu v trávnikoch.
Vodný roztok síranu železnatého sa pred použitím precedí a aplikuje sa najlepšie postrekovačom na chemickú ochranu trávníka.
História.
Síran železnatý ako zelená skalica je preukázateľne známý od prvého storočia nášho letopočtu, najstaršie rozdelenie skalíc ale pochádza zo šiesteho storočia pred naším letopočtom zo sumerského slovníka. (Sumerský jazyk bol v tom čase chrámovým jazykom.) Skalica sa získavala predovšetkým z baní, kde sa zvetrávaním uvoľňovala z hornín a vytvárala biele povlaky. Síran železnatý sa v prírode vyskytuje aj ako minerál melanterit.

</doc>
<doc id="189166" url="https://sk.wikipedia.org/wiki?curid=189166" title="Anatolij Vasilievič Filipčenko">
Anatolij Vasilievič Filipčenko

Anatolij Vasilievič Filipčenko (; * 26. február 1928, Davydovka, Ruská SFSR, ZSSR – † 7. august 2022, Hviezdne mestečko, Rusko) bol sovietsky kozmonaut. Zúčastnil sa na misiách Sojuz 7 a Sojuz 16. Po odchode z vesmírneho programu v roku 1982 sa stal zástupcom riaditeľa OKB v Charkove.

</doc>
<doc id="189167" url="https://sk.wikipedia.org/wiki?curid=189167" title="Anatolij Filipčenko">
Anatolij Filipčenko



</doc>
<doc id="189168" url="https://sk.wikipedia.org/wiki?curid=189168" title="Anatolij V. Filipčenko">
Anatolij V. Filipčenko



</doc>
<doc id="189172" url="https://sk.wikipedia.org/wiki?curid=189172" title="Pavilón ZSSR na Exposition internationale des arts décoratifs et industriels modernes">
Pavilón ZSSR na Exposition internationale des arts décoratifs et industriels modernes

Pavilón ZSSR na Exposition internationale des arts décoratifs et industriels modernes, alebo aj Sovietsky pavilón, bola stavba Konstantina Stepanoviča Meľnikova v štýle konštruktivizmu na Parížskej výstave dekoratívnych umení v roku 1925.
Začiatky, Medzinárodná výstava v Paríži v roku 1925.
Umelecké obdobie modernizmu začalo v podstate na Medzinárodnej výstave dekoratívnych umení v Paríži v roku 1925, kde zažiarili dva pavilóny: Le Corbusierov L´Esprit Noveau a Sovietsky pavilón. Aj keď bol v Sovietskom zväze konštruktivizmus násilne ukončený, architekti z neho vychádzali počas celého dvadsiateho storočia. V skutočnosti sa tento štýl dočkal ocenenia až na kapitalistickom Západe.
Účasť Česko-Slovenska na výstave.
Na výstave prišlo k zaujímavej konfrontácii československej výtvarnej tvorby na medzinárodnom poli. Pavilón Jiřího Gočára v silnej celosvetovej konkurencii výborne obstál. Pavilóny po architektonickej stránke boli prelomové vo vývoji výstavníckej tvorby- vystavovali exponát ako živú, neustále sa meniacu myšlienku.
Meľnikovov tvorivý proces.
Snáď najpozoruhodnejšou osobnosťou, ktorá si dokázala udržať svoj osobný tvorivý profil aj v hektických prepolitizovaných dobách mladého sovietskeho štátu a ktorá sa dokázala v ére programového kolektivizmu držať individuálnej výtvarnej výpovede, bol Konstantin Stepanovič Meľnikov (1890 – 1974). Upozornil na seba v európskom meradle skvelým pavilónom Sovietskeho zväzu na medzinárodnej výstave v Paríži, moskovskými kultúrnymi domami a vlastným domom tiež v Moskve, ktorý je jedinečná stavba s kruhovým pôdorysom a so šesťbokými oknami.
Kariéra architekta Konstantina Stepanoviča Meľnikova (1890 – 1974) bola v podstate necelých desať rokov po dokončení návrhu pavilónu u konci. Totiž konštruktivistický štýl Stalin a jeho klika odmietli v dobe, keď architektúru v Sovietskom zväze začal ovládať socialistický realizmus a istý druh dekoratívneho neoklasicizmu. Do tej doby Meľnikovova vlastná červená hviezda nezadržateľne stúpala. Bol vybraný, aby v Paríži zastupoval mladý a dynamický komunistický štát (Lenin zomrel o rok skoršie).
Pavilón.
Pavilón, postavený podľa tradícií architekta Tatlina, bol prvou ruskou konštruktivistickou stavbou, ktorou sa na Západe prezentoval. Svojho koncepčného predchodcu mal v objekte Machorka na Všeruskej poľnohospodárskej výstave roku 1923.
Dvojpodlažná stavba bola postavená na systéme elementov dreveného skeletu v kombinácii so sklom. Z tohto riešenia vznikol dobré osvetlenie interiérov a prechod medzi exteriérom a interiérom. Je to drobnejšia stavba, ktorú akoby v podobe bleskov láme dlhé, diagonálne vstupné schodisko, ktorý delí vnútorný priestor na dva trojuholníkové kubusy. Nad schody sa v podobe skrížených mečov pnuli panely pripomínajúce oceľové nosníky. Ich grafickú výzdobu čerpal Meľnikov z revolučných konštruktivistických hesiel predchádzajúcich ôsmich rokov. Stavba bola zariadená ako klub pracovníkov. Vo farebnom riešení mal slovo aj architektov priateľ, Alexander Rodčenko. 
Parížsky pavilón predstavoval na výstave, kde dominovali historizujúce a ozdobné tendencie, mimoriadny počin a bol skvelou demonštráciou konštruktivistickej moderny nielen svojou originálnou koncepciou ale i jej majstrovským stvárnením. Ten bol spolu s Le Corbusierovým projektom najoriginálnejším exponátom na výstave Arts Décoratif v roku 1925. Melnikovov návrh bol jedným z prvých realizovaných výrazov revolučného konštruktivizmu uvedených v Európe.

</doc>
<doc id="189173" url="https://sk.wikipedia.org/wiki?curid=189173" title="H.264/MPEG-4 AVC">
H.264/MPEG-4 AVC

H.264, MPEG-4 AVC je novší komprimačný algoritmus videozáznamov. MPEG-4 AVC komprimované video sa prenáša v transportnom toku (kontajneri) MPEG-2. Nástup televízie s vysokým rozlíšením si vyžiadal nasadiť účinnejšie kompresné metódy, aby sa existujúca kapacita lepšie využila. Účinná kompresia podľa H.264 bude zaujímavá aj pre tých, ktorí potrebujú úsporne archivovať alebo sťahovať/odosielať videonahrávky. Kodeky H.264 umožnia oproti MPEG-2 znížiť nároky na kapacitu pri prenose videodát dvoj- až trojnásobne.

</doc>
<doc id="189176" url="https://sk.wikipedia.org/wiki?curid=189176" title="Zelená skalica">
Zelená skalica



</doc>
<doc id="189181" url="https://sk.wikipedia.org/wiki?curid=189181" title="L85ETC">
L85ETC

L85ETC (Level 85 Elite Tauren Cheiftain) predtým L70ETC je rocková hudobná skupina. Tvoria ju výhradne zamestnanci firmy Blizzard Entertainment, ktorá sa preslávila výrobou počítačových hier ako série Warcraft, StarCraft a Diablo. Tvorba skupiny je samozrejme na tématiku týchto hier.
Názov.
L70ETC si zvykne meniť meno skupiny podľa najaktuálnejšej hry zo série Warcraft. Na jej počiatku sa volala Tenth Level Tauren Chieftain pretože vo Warcrafte 3 mohli hrdinovia dosiahnuť maximálne 10. level, a jedným "typom" hrdinu bol Tauren Cheiftain (Taurenský náčelník). Keď vyšla hra World of Warcraft, premenovali sa na L60ETC, pretože maximálny dosiahnuteľný level bol 60, ďalej po nástupe datadisku The Burning Crusade, kde sa zvýšila hranica levelov na 70, sa skupina premenovala na terajší L70ETC. Je celkom pravdepodobné, že keď uzrie svetlo sveta 2. datadisk Wrath of the Lich King, premenujú sa na L80ETC. Napriek tomu, že sa vo World of Warcrafte s Taurenskými náčelníkmi ako hrateľnou postavou nestretneme, skupina sa rozhodla ponechať si toto meno. Slovíčko Elite si pridala pri prvom World of Warcrafte, pretože v hre sa vyskytovali potvory, ktoré boli nazývané Elity, a boli oveľa silnejšie, ako tie klasické. Všeobecne sa môže skupina nazývať aj Tauren Chiefatains.
Po vydaní datadisku Cataclysm, kedy sa najvyšší možný level posunul na číslo 85 sa kapela premenovala na Level 85 Elite Tauren Chieftain skrátene L85ETC.
Členovia.
Skupinu tvorí 5 členov, jedným z nich je aj prezident Blizzardu Mike Morhaime. Spieva v nej Samwise Didier, vedúci výtvarníkov v Blizzarde.
Tvorba.
L70ETC má doposiaľ iba jeden album s názvom Udder Chaos:
Vystúpenia.
Naživo si skupina zahrala v Irvine v Kalifornii na akcii BlizzCon 2007. V hre ju však môžeme nájsť s príslušnými maskotmi koncertovať v lokácii Terrokar Forest, avšak iba s datadiskom The Burning Crusade. Videoklipy k pesničkám su nakrúcané v hre, často práve na tomto mieste.
Zdroj.
"Level 70 Elite Tauren Chieftain" na wowwiki.com

</doc>
<doc id="189182" url="https://sk.wikipedia.org/wiki?curid=189182" title="Katedrála svätého Martina (Spišská Kapitula)">
Katedrála svätého Martina (Spišská Kapitula)

Katedrála svätého Martina je rímskokatolícka katedrála v Spišskej Kapitule, miestnej časti mesta Spišské Podhradie v okrese Levoča. Ide o katedrálny chrám spišskej diecézy a zároveň aj farský kostol. Z architektonického hľadiska sa jedná o románsko-gotickú katedrálu, postavenú v prvej tretine 13. storočia ako románsky chrám trojtraktového priestoru s westwerkom na západe. V roku 1963 bola zapísaná do ústredného zoznamu pamiatkového fondu pod číslom 782/1. V roku 1993 bola zapísaná do Zoznamu svetového kultúrneho a prírodného dedičstva UNESCO ako súčasť súboru Levoča, Spišský hrad a pamiatky okolia. V roku 2003 boli v katedrále uložené telesné pozostatky biskupa Jána Vojtaššáka.
História výstavby.
Predchodca katedrály.
Dnešná Katedrála svätého Martina je postavená na vyvýšenine zvanej "Mons sancti Martini" (Hora svätého Martina). Geografická poloha vzhľadom na okolie ako je prírodný komplex Sivá Brada, Dreveník, Pažica, ako aj blízkosť kráľovského Spišského hradu, bola predurčená stať sa miestom duchovného významu. Dokladom  toho sú zvyšky staršieho opevneného komplexu v blízkosti Spišskej Kapituly za jej západnou hradbou. Archeologický výskum v 60. a 70. rokoch 20. storočia priniesol hypotézu o tom že stavby pochádzali z 11. storočia a pravdepodobne išlo o benediktínsky kláštor. Opevnený komplex však nebol jedinou stavbou na ktorá stála pred Katedrálou svätého Martina. Archeologickými výskumami a archívnymi dokladmi sa podarilo identifikovať len niekoľko ďalších sakrálnych stavieb na tom to území. Najnovšie merania georadarom potvrdzujú tieto hypotézy o stavebnom vývoji v okolí Katedrály svätého Martina. Dnes chýbajúci priebeh opevnenia kostola na juhovýchodnej a východnej strane, ktorý kopíroval terén v okolí kostola na juhovýchodnej strane, v mieste dnešného vstupu do komplexu Spišskej Kapituly na južnej strane a ďalej pokračovala na východnej strane  severovýchodným smerom k dnešnému biskupskému palácu.
Románska výstavba 12451273/1289.
Dnešný katedrálny chrám spišského biskupstva postavili niekedy v prvej tretine 13. storočia na mieste staršej stavby, neďaleko benediktínskeho kláštora z 11. storočia. Bol postavený v neskororománskom slohu v rokoch 1245 až 1273 na mieste staršieho kostola z 12. storočia. Začal ho stavať ako reprezentatívny chrám spišského prepošstva v súvislosti s usadením sa Kolomana, syna kráľa Ondreja II. a údelného kniežaťa na Spišskom hrade v roku 1221. Pôvodný kostol sa od súčasného dosť odlišoval. 
Podoba katedrály v prvej tretine 13. storočia ukazuje, že stavba kostola bola úzkom prepojení na Spišský hrad, kde súčasne prebiehala stavba opevnenia a románskeho paláca. Súčasne trojlodie pritom postavili len po priečnu loď (transept), za ktorým pokračovala východným smerom už len stredná loď. Vnútorný priestor pozostával z troch lodí s rôznou výškou, ale s rovnakou šírkou jednotlivých lodí, pričom stredná loď bola dvojnásobne vyššia. Každá loď mala dve klenbové polia (travé) a bola ukončená polkruhovou apsidou. Zaklenutie hlavnej a priečnej lode je viditeľné v zachovaných fragmentov pristených  rebier klenieb, ktoré boli tvorené farebne vystriedaným pieskovcom a travertínom. Rovnaký efekt bol použitý v prípade archivolt portálov a oblúčkových ríms. Západnému priečeliu dominujú dve románske veže (veže nesú pomenovanie Adam a Eva), priečelie bolo riešené tzv. westwerk. Bol to samostatný celok oddelený od lode, ktorý spájal podvežie a časť medzi vežami do jedného priestoru z vlastným prístupovým schodiskom. Členený bol horizontálnym zuborezom a oblúčkovým vlysom, veže majú zdvojené okná tzv. bifórium so stredným stĺpikom s kockovou a bobuľovitou hlavicou. Na miestach nároží veží boli vsadené šikmé oporné piliere v šírke lizén. Prízemie empory má masívne románske krížové klenby spočívajúce na bohato tvarovaných románskych stĺpoch. Medzi hlavné románske znaky patrí pôvodný západný chór, preklenutý šiestimi poľami krížovej rebrovej klenby zbiehajúcej sa pomocou nábežných štítkov na bohato vytvarované románske piliere. Stĺpové hlavice sú bohato zdobené bobuľovým a akantovým vzorom a poukazujú na taliansky vplyv a možného talianskeho autora baziliky. Z pôvodného južného portálu sa zachovala socha kamenného leva (Leo albus), ktorá bola súčasťou dolnej časti ostenia. 
Nad prízemím je samotná empora s chórom. Nachádzala sa tu zrejme aj reprezentatívna sieň, vyššia ako hlavná loď, ktorú vybudovali, ako kaplnku pre potreby kráľovského rodu. Keď sa Koloman v roku 1226 stal vojvodom Slavónska, Chorvátska a Dalmácie, jeho podpora výstavbe veľkoryso riešeného chrámu oslabla, čo malo za následok nedostavanie južnej veže. V roku 1241 Mongolové vypálili kostol, pričom najťažšie bol poškodený westwerk. Z rekonštrukciou sa začalo až 70. rokoch 13. storočia, keď prepošt kapituly Mutimír vo svojom testamente odkázal peniaze na túto opravu. Stavba románskej baziliky bola dokončená v roku 1273, keď bola postavená druhá veža. V rokoch 12881289 prerušil prácu vpád Kumánov, ktorí katedrálu vyplienili a tak bola rekonštrukcia ukončená koncom 13. storočia. V rámci tejto rekonštrukcie bola dostavaná južná veža, ktorá však po skúsenostiach s Tatármi a Kumánmi dostala na treťom poschodí dve štrbinové strieľne. Združene okna alebo bifórium nájdeme len na štvrtom poschodí (severná veža ich má aj na treťom poschodí). Rekonštrukcia sa týkala aj westwerku, ktorý už nebol obnovený do svojej pôvodnej podoby a pravdepodobne sa zmenilo aj jeho využitie. Neskôr bol prestavaný do podoby dnešnej empory. Z románskej stavby sa zachovala severná stena so vstupným portálom a úzkym oknom, a časť východného múra s románskym víťazným oblúkom. Západný portál sa skladá z troch pravouhlých ústupkov do ktorých sú vložené stĺpiky nesúce polkruhovú archivoltu, a je riešený vo forme plochého rizalitu s trojuholníkovým štítom a oblúčkovým vlysom. Západný románsky portál bol obnovený v neorománskom štýle v 19. storočí, kedy bola pridaná aj jeho neorománska edikula.
Gotická a neskorogotická prestavba (14.15. storočie).
Katedrála počas svojej existencie prechádzal mnohými stavebnými úpravami. Svoj súčasný vzhľad nadobudla v 15. storočí. Po dvesto rokoch už chrám nestačil svojou veľkosťou zvýšenému počtu veriacich a bol značne schátraný. V 30 rokoch 15. storočia bola oblasť Spiša zasiahnutá vpádom husitských vojsk a v roku 1433 bola dokonca poškodená samotná katedrála a preto v roku 1462 začala jeho prestavba pod vedením Jána Stocka. Veľká neskorogotická prestavba sa uskutočnila v rokoch 14621478. Po úmrtí Jána Stocka v roku 1464 viedol stavbu nový spišský prepošt Gašpar Bak. V tomto období nahradilo pôvodnú apsidu nové gotické polygonálne presbytérium a bočné lode boli zvýšené na úroveň hlavnej lode, čím sa z pôvodného románskeho chrámu stal trojloďový halový kostol.
Gotické presbytérium s pretiahnutým polygonálne ukončeným pôdorysom je zaklenuté sieťovou klenbou s profilovanými rebrami, podobne ako nová gotická klenba hlavnej lode, priečne regotizované lode halového kostola majú majstrovskú hviezdicovú klenbu. Presbytérium vybavili vzácnym kamenným pastofóriom, so zachovanou pôvodnou kovovou mrežou. Do lode je otvorené triumfálnym víťazným oblúkom zachovaným z románskeho obdobia a dvoma bočnými oblúkmi vo východnej stene do bočných lodí. 
Bočné lode dostali hviezdicovú klenbu. V roku 1478 bol kostol slávnostne vysvätený. Pri posviacke kostola bolo posvätených aj všetkých jedenásť oltárov. O dokončení v roku 1497 vypovedá svorník severnej klenby s erbom prepošta Gašpara Baka. Na sklonku 15. storočia (1488 – 1493) sa majiteľom Spišského hradu a neskôr županmi Spiša stal rod Zápoľskovcov, ktorí pristavali z južnej strany novú gotickú kaplnku. Kaplnka Zápoľských bola postavená na mieste menšej kaplnky Božieho Tela (z roku 1382). Štýlovo napodobňuje kaplnku v kostole sv. Ladislava v Spišskom Štvrtku, ale nedosahuje jej architektonickú dokonalosť, štíhlosť a krásu. Pravdepodobne ju stavali košickí majstri, ktorí sa podieľali na stavbe Dómu sv. Alžbety v Košiciach. Priestor kaplnky je spojený s kostolom dvoma otvorenými arkádami. Vyznačuje sa vysokými gotickými oknami a jemnou sieťovou klenbou. Kaplnka má dve samostatné sakristie, ako aj vlastnú emporu s neskorogotickou kružbou v zábradlí. V súvislosti s výstavbou tejto kaplnky bola taktiež k južnej stene pristavaná poschodová stavbu sakristie s knižnicou na poschodí. Prístup do knižničného archívu na prvom poschodí je cez kruhové schodisko vybudované do prístavbe v nároží severnej lode so vstupným neskorogotickým portálom. Staršia severná sakristia bola taktiež nadstavaná pre potreby archívu.
Barokové úpravy.
V roku 1630 vybavili loď aj lavicami ktorých poprsnice nesú vyrezávané reliéfy neuveriteľne vysokej umeleckej úrovne. Na stenách môžeme obdivovať pohrebné štíty (montuáriá) významných osobností 17. storočia. Začiatkom 18. storočia, v roku 1706, bola pristavaná baroková sakristia zo severnej strany gotického presbytéria s pruskými klenbami. V súvislosti so vznikom biskupstva v roku 1776 boli vykonané stavebné úpravy, ktoré zanechali významnú stopu na interiéri. Začala sa výrazná prestavba, ktorá sa prejavila v prestavbe krýpt pod objektom a ich sprístupnením z vonku. Výraznú zmenu v interiéri katedrály predstavovalo dokončenie predného poľa empory, čím sa zväčšila jej plocha. Prízemie pod emporou dostalo charakter chrámovej predsiene. Tieto zmeny boli sprevádzané potrebou sprístupniť emporu a zrušiť pôvodné schodisko zo severnej veže. Prístup do veží bol cez nadstavbu a prístavbu nové schodiska zo severnej strany severnej veže. Prestavaná bola sakristia a ostatné barokové úpravy sa sústredili najmä na obnovenie omietok a strechy, vybavenie novým mobiliárom, vyhotovenie novej dlažby a odstránenie protestantských epitafov. 
Neoslohové úpravy (19. storočie).
V rokoch 1873 až 1889 bola katedrála pod vedením Františka Storna regotizovaná a rozšírená o južné bočné prístavby. Západný a severný portál boli obnovené v neorománskom slohu. Pri regotizácii pod vedením Františka Storna boli vyhotovené nové omietky a nové gotické prvky ako balustráda medzi vežami a včlenenie nových prístavieb, bola položená nová dlažba a v roku 1880 zasklili okná podľa návrhu Alberta Jeleho, a dohotovili nové portály. Severný portál napodobňuje architektúru západného portálu, ktorý bol doplnený o nové pseudorománske prvky, ostatné portály boli regotizované (bratia Hennelovci). Mreže medzi presbytériom a loďou vyhotovili podľa návrhu arch. J. Lipperta. Výmaľbu dokončil F. Dabert a Jozef Hanula v roku 1888. Súčasne obnovili oltáre a vnútorné zariadenie v duchu puristickej regotizácie – pôvodné barokové zariadenie odstránili, oltáre dostali nové gotické skrine a štíty (okrem oltára korunovania Panny Márie). Reštaurátorský purizmus však silne zasiahol aj do vzácnej gotickej fresky nad severným portálom v interiéri, ktorej historický námet neodborne doplnili. V súčasnosti je pamiatka Spišskej Kapituly v zachovalom stave a je jednou z najkrajších dominánt kultúrnej krajiny na území Slovenska.
Nové úpravy (20.21. storočie).
V roku 1937 sa uskutočnila obnova a neskôr v 70. rokoch. V roku 1993 bola zapísaná do Zoznamu svetového kultúrneho a prírodného dedičstva UNESCO ako súčasť súboru Levoča, Spišský hrad a pamiatky okolia. V roku 2003 boli v katedrále uložené telesné pozostatky biskupa Jána Vojtaššáka. V rokoch 20092013 sa tu realizoval výskum, ktorý okrem iného odhalil pôvodnú podobu stavby a odkryl staršie hroby pod základmi románskej časti. 
Kaplnka Zápoľských.
V roku 1465 sa stal spišským županom a majiteľom Spišského hradu palatín Imrich Zápoľský. Rod Zápoľských bol veľmi bohatý a od roku 1488 boli Zápoľskí dedičnými županmi Spiša. Na mieste staršej kaplnky Božieho Tela bola v rokoch 14901499 vybudovaná pohrebná kaplnka rodu Zápoľských. Postavili ju podľa vzoru gotickej kaplnky v Spišskom Štvrtku, ktorej predlohou bola kráľovská kaplnka Saint-Chapelle v Paríži. Nedosahuje však jej architektonickú dokonalosť, štíhlosť a eleganciu. Chýba je tiež spodné poschodie. Pravdepodobne ju postavili majstri košickej huty, ktorí pracovali na košickom Dóme svätej Alžbety. Kaplnka je pristavaná k južnej strane kostola má obdĺžnikový, polygonálne uzavretý pôdorys a jemnú sieťovú rebrovú klenbu. Priestor kaplnky sa spája s priestorom prepoštského kostola dvoma otvorenými arkádami. Gotický charakter je zdôraznený obrovskými oknami s krásnymi kružbami a jemnou sieťovou klenbou. V zadnej časti kaplnky sa nachádzajú dve sakristie a aj empora, ktorá má prekrásnu neskorogotickú kružbu. Kaplnka podstatne zväčšuje priestorový dojem z katedrály. Z vonkajšej strany ju podopiera osem podporných pilierov, ktoré trikrát stupňovito nadrastajú a končia sa fiálami vyzdobenými krabmi. Typické sú tiež vysoké neskorogotické okná pripomínajúce kaplnku v Spišskom Štvrtku. Vitráže zhotovili počas rekonštrukcie kaplnky. Náhrobné platne z červeného mramoru boli osadené do múrov kaplnky. Na severe je to platňa Imricha Zápoľského z roku 1487 a naproti je epitaf Štefana Zápoľského z roku 1499. Obaja títo predstavitelia zastávali funkciu spišského župana. Epitafy sú zdobené postavami anjelmi. Na náhrobku Imricha Zápoľského majú ženskú podobu, čim autor zdôraznil jeho jemnejšiu povahu. Naopak náhrobok Štefana majú anjeli mužské črty a obe postavy stoja na levoch ako symbol udatnosti. V roku 2003 boli v kaplnke umiestené exhumované pozostatky spišského biskupa Jána Vojtaššáka.
Kanonická knižnica.
Knižnica Spišskej Kapituly, či inak nazývaná aj kanonická knižnica, vznikala počas niekoľkých storočí. Patrí tak medzi najstaršiu a najvzácnejšiu knižnicu nachádzajúcu sa v Spišskej Kapitule. O knižnici sa dozvedáme z testamentu spišského prepošta Mutimíra z roku 1237. Ostatní prepošti začali tento obyčaj napodobňovať, a tak v nasledujúcom období daná knižnica vznikala z ich pozostalostí. Dnes sa kanonická knižnica nachádza v samotnej katedrále nad starou sakristiou. Medzi emporou v hlavnej lodi a emporou kaplnky Zápoľských. Nie je jasné kde sa nachádzala knižnica v jej počiatkoch, ale podľa zápisnice z roku 1796 sa už nachádzala na tomto mieste. Miestnosť bola upravovaná v roku 1877 a v roku 1898 bola knižnica rozdelená od oboch empor múrom a samostatným vchodom do knižnice. V roku 2007 sa začalo z reštaurátorskými prácami. Knihy boli na istý čas odvezené, regály bol demontované a následne konzervované. Priestor knižnice bol dekontaminovaný a odvetrávaný. Počas reštaurátorských prác sa zistilo (dendrochronologická metóda), že gotická podlaha je datovaná do roku 1494. Rovnako sa vykonal architektonický a archeologický prieskum (architektonické sondy) knižnice, pretože severná stena knižnice je tvorená južným obvodovým múrom románskej veže a časť južnej steny knižnice zasa obvodovým múrom južného ramena priečnej lode románskeho chrámu (návštevníci knižnice tak môžu románske architektonické prvky vidieť z bezprostrednej blízkosti). Knižnica dostala nové okno s reprodukciou renesančnej sklenenej výplne. Po dokončení reštaurátorských prácach bol do knižnice osadený sklenený tunel pre návštevníkov, cez ktorý sa dá dostať k orgánovej empore, pričom sa nám naskytá nádherný pohľad na samotnú kanonickú knižnicu. V súčasnosti knižnica disponuje 6231 signatúrami a spolu teda 10 798 zväzkov kníh z obdobia 15. až 20. storočia. Z toho sú 2 kódexy, 42 inkunábul a približne 140 rukopisov (zväčša v maďarskom a nemeckom jazyku). Nachádzajú sa tu liturgické knihy, historická literatúra, právnická literatúra, literatúra z oblasti geografie, filozofie, medicíny, fyziky, náboženstva, cestopisy, zbierka atlasov a máp a súbor viazaných periodík z 19. storočia.
Interiér a ostatné zariadenie katedrály.
Nástenné maľby.
V katedrále sa zachovala len jedna stredoveká nástenná maľba, ktorá je zhotovená na stene románskeho múru. Objavili ju v 50. rokoch 19. storočia a čiastočne ju zreštaurovali v duchu reštaurátorského purizmu. Maľba je datovaná rokom 1317 v nápise umiestnenom na bielej ploche na pravej strane (medzi postavami ostrihomského arcibiskupa Tomáša a spišského prepošta Henricha). Práve týmto datovaním je politický podtext tejto maľby výraznejší. V roku 1301 vymrel rod Arpádovcov, čím sa začal boj o uhorskú kráľovskú korunu medzi niekoľkými kandidátmi. Jedným z nich bol aj samotný Karol Róbert z Anjou. Za uhorského kráľa bol korunovaný niekoľkokrát: prvýkrát v roku 1301 a druhýkrát v roku 1309, no tieto korunovácie neboli považované za právoplatné. Avšak táto maľba je zobrazením poslednej (tretej) korunovácie Karola Róberta, keď bol 27.augusta 1310 v Stoličnom Belehrade konečne korunovaný ostrihomským arcibiskupom Tomášom (zobrazeným na maľbe) a pravou svätoštefanskou korunou. Avšak na maľbe sa nachádza datovanie z roku 1317, ktoré sa však môže vzťahovať na druhú výpravu  Karola Róberta proti Matúšovi Čákovi. Úspech bol len čiastočný, ale novému kráľovi sa konečne podarilo presadiť svoju moc na Spiši. Teda motív korunovania kráľa samotnou Madonou mohol byť istým potvrdením a dovŕšením kráľovskej moci na tomto území.  
Nástenný obraz korunovania uhorského kráľa Karola Róberta je pozostatkom pôvodne snáď bohatšej výzdoby kostola z obdobia pred gotickou prestavbou. Mohutné dielo maľované temperou je umiestnené nad menším románskym portálom. Dal ho namaľovať v roku 1317 spišský prepošt Henrich. Maľba zobrazuje korunovanie Karola Róberta za uhorského kráľa. Uprostred výjavu sedí na zlatom tróne Panna Mária s dieťaťom, žehná nového kráľa po jeho pravici. Podoba jej trónu, Ježišovo biele rúcho ale i ornamentika celého obrazu odkazujú k byzantskému umeniu, ktoré na Spiš sprostredkovalo talianske maliarstvo raného 14. storočia. Mária spolu s Ježišom sa obracia žehnajúcim gestom ku kráľovi s korunou na hlave, za ním vidno polený štít s rodovými ľaliami a bielo červenými pruhmi symbol Uhorska. Za kráľom kľačí kastelán Spišského hradu, František Tomáš Semsay. Po Máriinej ľavici vidno cirkevných hodnostárov, ostrihomského arcibiskupa Tomáša s ďalšou korunou v rukách, a za ním spišského prepošta Henricha. Nastená maľba napriek svojej ojedinelosti predstavuje kľúčové dielo maliarstva 14. storočia na Spiši predovšetkým vzhľadom na ikonografiu. Maľba okrem množstva sekundárnych nápisov zaujme starostlivo namaľovanými detailmi odevov (gombíky, opasky, klobúky, ostrohy) ale aj zbraní a insígnií (koruny, ornamentálna pošva meča). Sám trón je bohato intarzovanou prácou vykladanou polodrahokamami. Zvyšky nástenných malieb zo 14. storočia sa nachádzajú aj v podkroví, kde boli použité kamenné články z románskej stavebnej etapy.
Leo albus (Biely lev).
Leos albus alebo Biely lev (toto pomenovanie získal vďaka tomu, že je zhotovený z travertínu, ktorý má prevažne bielu farbu) je románska plastika a jednou z malá zachovalých románskych plastík na Slovensku. Dnes je umiestnený  za severným vchodom do katedrály, ale pred niekoľkými rokmi sa nachádzal pred jednou z kanónií. Podobné sochy majú svoj pôvod v románskom umení Talianska, odkiaľ sa tento motív rozšíril i do strednej Európy. Plastika sa datuje na prelom 12. a 13. storočia. Spracovane je veľmi jednoduché, čo len svedčí o tom že je to dielo domáceho umelca. Na svojich predných nohách ma položenú knihu čo pravdepodobne znázorňuje evanjelistu Marka.
Okná a vitráže.
Kamenné články gotických okien z 15. storočia sú dnes nahradené vitrážami z konca 19. storočia. Vitráže v presbytériu nechal zhotoviť biskup Juraj Čáska. Boli vyhotovené v Innsbrucku. Znázorňujú život a činnosť svätého Martina a jeho patróna svätého Juraja, jedno okno má len tapetový vzor. Staršie okná sú v kaplnke Zápoľských. Všetky výjavy zobrazujú tematiku Starého zákona a Nového zákona. Scény su doplnené latinskými citátmi ("svätý Martin sa delí o svoj plášť so žobrákom, Biskup Martin slúž svätú omšu, Pohreb svätého Martina, Svätý Juraj v pozadí Spišský hrad a Kapitula a v spodnej časti biskup Juraj Čáska, Stvorenie sveta a svadba v Káne Galilejskej, Izraeliti obdarení mannou a Rozmnoženie chlebov a rýb, Melchizedechova obeta a Posledná večera, Obetovanie baránka a Ukrižovanie, Stôl s 12 bochníkmi chleba a Emauzskí učeníci, Prorok Malachiáš a Prijímanie veriacich").
Lavice, kazateľnica, epitafy a montuáriá..
Bohato ranobarokové vyrezávané lavice v lodiach z roku 1630 majú bohatú boltcovú ornamentiku. Nepolychrómované lavice zdobia na šírku komponované oválne reliéfy zobrazujúce biblické výjavy. Na ich čelách sú vyrezávané reliéfy, ktoré zobrazujú (Narodenie Krista, Klaňanie sa Troch kráľov, Útek svätej Rodiny do Egypta a Kristus na Olivovej hore). Jednotlivý dekór polí je oddelený pilastrom so zvislým boltcovým motívom ukončeným zhora hlavičkou karyatídy. Rovnakým prvkom zovretým do boltcových krídel sú zdobené aj niektoré bočnice lavíc, ktoré sú v bočných lodiach zdobené ovocnými motívmi. Biblické scény kapitulských lavíc boli vytvorené podľa predlôh od Hansa von Aachen. Lavice nepochádzajú z dielne Christiana Kolmitza ako uvádza súpis pamiatok. Nápis a erby tiež hovoria, že vznikli za podpory Žigmunda Holla z Krompách a jeho manželky Žofie Ossolinskej z Tenczyna. Otázka autorstva tohto výnimočného súboru nie je zodpovedaná. Ani jedna z lavíc totiž nebola signovaná a ani v archívnych dokumentoch sa ich tvorca nespomína. V priebehu úprav interiéru katedrály v 19. storočí došlo výrazným zmenám. Medzi ne sa radí aj odstránenie rozmernej ranobarokovej kazateľnice, ktorej fragmenty sa dnes v poškodenom stave nachádzajú v depozite Východoslovenského múzea v Košiciach. V katedrále sú umiestnené rôzne voľné plastiky, obrazy, epitafy a montuáriá významných okolitých šľachtických rodov.
Oltáre.
Súčasné oltáre pochádzajú z 15. storočia a s neskoršieho obdobia. Zariadenie pozostávalo z trinástich oltárov, neskôr pribudli ďalšie. Sú to skriňové oltáre zdobené súsošiami a tabuľovými obrazmi ktoré majú zo všetkého najväčšiu hodnotu. V 17. storočí boli (okrem oltára v kaplnke Zápoľských) oltáre barokizované. Kanonici nechal oltáre upravovať, čím narušili ich pôvodný vzhľad. Z barokových prvkov v čase silného vplyvu purizmu a regotizácie katedrály v 19. storočí zostalo len päť pôvodných oltárov, ktoré boli necitlivo premaľované, čím sa znížila ich umelecká hodnota. Medzi súčasné oltáre patria:
Hlavný oltár svätého Martina.
Hlavný oltár zbarokizovali a v 19. storočí regotizovali. Z pôvodného oltára sa v originálnom stave zachovali len tabuľové maľby pohyblivých a pevných krídiel. Na prednej strane sú štyri tabule. Na ľavej hornej tabuli sú svätci z rodu Arpádovcov ako je svätý Štefan, svätý Imrich a svätý Ladislav. Pravá horná tabuľa zobrazuje svätcov : svätý Oswald z Northumbrie, biskupa Ľudovíta z Toulouse a francúzskeho kráľa Ľudovíta. Na spodnej časti sú maľby stredovekých svätíc : svätá Apolónia, svätá Margita, svätá Dorota, svätá Katarína Alexandrijská, svätá Barbora a svätá Uršuľa. Tabule majú mimoriadne vysokú umeleckú hodnotu a sú dielom spišského majstra. Nachádzajú sa tu upravené ústredné sochy Panny Márie so svätým Martinom, radikálne prerezané a regotizované. Na zatvorených krídlach je zobrazený Pašiový cyklus. Oltár dal zrejme vyhotoviť kráľ Matej Korvín, čo potvrdzuje symbol čierneho havrana s prsteňom v zobáku (symbol Huňadyovcov, ako aj svätého Osvalda) .
Oltár poklony Troch kráľov.
Pochádza z konca 15. storočia. Ústredný reliéf zobrazuje poklonu Troch kráľov Ježišovi a Svätej rodine. Kľačiaci kráľ Gašpar bozkávajúci nohu Ježiša je zrejme kryptoportrétom prepošta Gašpara Backa, ktorý inicioval neskorogotickú prestavbu katedrály. Na predele je zobrazený Kristus vychádzajúci z hrobu s Pannou Máriou, evanjelistom Jánom a anjeli. Na tabuľových maľbách pohyblivých krídel sú zobrazení Ježiš Kristus, svätý Ján Krstiteľ, svätý Peter a Pavol. Na zatvorených krídlach sú zobrazení ďalší svätci.
Oltár Zosnutia Panny Márie.
Oltár bol vyhotovený v rokoch 14701478. Ústredný výjav zobrazuje Pannu Máriu upadajúcu do mdlôb v náručí svätého Jána evanjelistu, obklopenú apoštolmi zoradených v dvoch radoch a v rukách držiacich kadidlo a knihy. Panna Mária drží v ruke sviecu, ktorá symbolizuje jej vyhasínajúci život. Napriek premaľbe si oltár zachoval citovú naliehavosť a hĺbku posolstva. Výjav pokračuje pod baldachýnom postavou Krista nesúcou dušu Panny Márie spolu s dvomi anjelmi. Alegóriu dopĺňa súsošie korunovania Panny Márie na neogotickom nadstavci. Po stranách sú na krídlach z vonkajšej strany tabuľové maľby svätcov ako napríklad svätý Štefan, svätý Imrich, svätý Ladislav a svätý Ján Almužník.
Oltár Korunovania Panny Márie.
Oltár pochádza z konca 15. storočia a vypĺňa celý priestor presbytéria Kaplnky Zápoľských. Objednávkou oltára poveril palatín Štefan Zápoľský novo sformovaná dielňu spišských maliarov ako boli Majster z Okoličného, Majster z Hrabušíc, Majster Oltára svätého Antona v Spišskej Sobote a Majster Oltára svätej Anny. Zrejme nešlo o dlhodobo pôsobiaci ateliér, jednotlivých maliarov tohto kolektívu čoskoro nachádzame pracovať samostatne. Ústredný reliéf je pozlátené súsošie kľačiacej Panny Márie obklopenej svätou trojicou Boha Otca a Ježiša Krista. Nad hlavou sa vznáša holubica ako symbol Ducha Svätého. Pod ňou sa vznáša nebeská koruna zostupujúca na Máriinu hlavu. Za postavami sú anjeli, ktorí držia záves. Oslavu Panny Márie dokresľuje na obrazoch Mariánsky cyklus (Zvestovanie, Navštívenie svätej Alžbety, Narodenie a Klaňanie sa Troch kráľov), na ôsmich obrazoch zatvoreného oltára sú zasa zobrazené Kristove pašie. Celý oltár korunuje vzletný, čipkovo prevzdušnený baldachýnový nadstavec.
Oltár svätého Michala Archanjela.
Oltár zhotovili okolo roku 1470 pozostávajúci len z tabuľových malieb. Na ústrednej tabuli je archanjel Michal, ktorý počas Posledného súdu váži duše zosnulých . Na krídlach oltára sú zobrazení štyria cirkevní otcovia, na zatvorených krídlach postavy svätcov.
Oltár Piety.
Neogotický oltár je z roku 1874 a jeho autorom je František Storno zo Šoprone. Umiestnený je na južnej stene Zápoľského kaplnky. V strede sa nachádza maľba Piety a po bokoch sú maľby anjelov s atribútmi umenia. V nadstavci je erb donátora, spišského biskupa Jozefa Samassu.
Oltár svätého Kríža.
Z roku 1629 je umiestnený v západne románskej časti chrámu pod južnou vežou. Patrí k vzácnym príkladom manieristických oltárov na Spiši. Trojdielny oltár vychádza ešte z gotickej koncepcie, zobrazuje Ukrižovanie Krista a po bokoch anjelov držiacich nástroje umučenia. V nadstavci je pôvodný obraz Zvestovania. V dolnej časti je ukladanie Krista do hrobu.
Oltár Božského srdca Ježišovho.
Najnovší oltár katedrály z roku 1902 nesie typické prvky neogotického štýlu zo začiatku 20. storočia. Bol vyhotovený v Budapešti remeselníkom Réthayom et Benedekom. Uprostred je socha Ježiša Krista, naľavo od neho je malá Panna Mária a jej matka svätá Anna, vpravo je svätá Margita Mária Alacoque.
Ostatné zariadenie katedrály.
Dnešné zariadenie katedrály je z veľkej časti výsledkom regotizácie v 19. storočí. Z tohto obdobia pochádzajú kanonické lavice (stallá) v sanktuáriu. Krstiteľnica je neogotická z roku 1879. Z rovnakého obdobia pochádzajú aj spovednice. Kostol má dnes tri organy. Všetky majú novogotické skrine a nové, väčšinou riegerovské zariadenie. Vo svätyni je malý organ, ktorý slúžil kanonikom pri spievaní hodiniek, z roku 1891. Aj kaplnka Zápoľských má organ z roku 1873. Vo veži katedrály sa nachádza zvon Urban, ktorý je z roku 1426 od spišskonovoveského zvonolejára Jána Weygela. Výmaľba klenby sanktuária je z roku 1888 a je dielom Felixa Daberta.

</doc>
<doc id="189183" url="https://sk.wikipedia.org/wiki?curid=189183" title="Google Web Toolkit">
Google Web Toolkit

Google Web Toolkit (GWT) je open source Java software development framework, ktorý umožňuje písať webovým vývojárom AJAX-ové aplikácie ako Google Maps alebo Gmail.
GWT je licensovaný pod "Apache License v2.0". 
História.
GWT verzia 1.0 RC 1 (build 1.0.20) bola uvoľnená v máji 2006. Google ohlásil GWT na konferencii "JavaOne" v roku 2006.
Verzie GWT:

</doc>
<doc id="189186" url="https://sk.wikipedia.org/wiki?curid=189186" title="Hida (provincia)">
Hida (provincia)

Provincia Hida () bola bývalá japonská provincia v oblasti Tósadó, ktorá v súčasnosti tvorí severnú časť prefektúry Gifu. 
Hradné mesto provincie Hida bolo Takajama. Hida mala rozľahlé lesy a bola najväčším zdrojom stavebného dreva a kovov pre ostatné provincie. had extensive forests and was a major source of timber and metals for other provinces. Riečna doprava z Hida dole do provincií Mino a Owari bola ťažká.
V roku 1585, Nagačika Kanamori, jeden z generálov Nobunagu Odu a neskoršie Hidejoši Tojotomiho, bol vyslaný obsadiť Hida a stal sa jej pánom. Bojoval v bitke pri Sekigahare na strane Iejasua Tokugawu a jeho dediči si uržali provinciu počas obdobia Edo.

</doc>
<doc id="189187" url="https://sk.wikipedia.org/wiki?curid=189187" title="Jurij Nikolajevič Glazkov">
Jurij Nikolajevič Glazkov

Jurij Nikolajevič Glazkov (; * 2. október 1939, Moskva – † 9. december 2008, Moskva) bol sovietsky kozmonaut. Roku 1977 absolvoval let kozmickej lode Sojuz 24 a pobyt v orbitálnej stanici Saľut 5.
Život.
Už počas základnej školy sa rozhodol stať sa vojenským pilotom. V štúdiu pokračoval na stavropoľskom Suvorovského vojenskom učilišti a v roku 1957 do vojenského leteckého učilišťa v Charkove. V roku 1965 sa na vlastnú žiadosť a po absolvovaní lekárskych testov dostal do Hviezdneho mestečka na výcvik kozmonautov. Súčasťou výcviku bol parašutizmus a lietanie, trénoval na česko-slovenskom cvičnom lietadle L-29. Po dvoch rokoch tréningu ho vymenovali za kozmonauta. Na svoj let musel čakať 12 rokov. Často pracoval v Jevpatorii, v riadiacom stredisku na Kryme, pri letoch kolegov býval na námorných lodiach zaisťujúcich zázemie letov. Roku 1965 získal hodnosť staršieho inžiniera – veliteľa.
Medzi svoje záľuby uvádzal čítanie kníh, miloval Melvillovu Bielu veľrybu, neskôr už pri výcviku začal s vyrezávaním drevených figúrok.
Vo februári 1977 bol vo funkcii palubného inžiniera v posádke kozmické lode Sojuz 24, ktorá štartovala z Bajkonuru, spolu s ním letel ku stanici Saľut 5 aj Viktor Gorbatko. Let trval 425 hodín. V roku 1990 bol povýšený na generálmajora a v rokoch 19901996 pôsobil ako zástupca veliteľa Hviezdneho mestečka.

</doc>
<doc id="189188" url="https://sk.wikipedia.org/wiki?curid=189188" title="Jurij N. Glazkov">
Jurij N. Glazkov



</doc>
<doc id="189189" url="https://sk.wikipedia.org/wiki?curid=189189" title="Sojuz 18">
Sojuz 18

Sojuz 18 () bol sovietsky pilotovaný kozmický let v rámci programu Sojuz. Vyniesol kozmonautov Piotra Klimuka a Vitalija Sevastianova ku kozmickej stanici Saľut 4, kde zotrvali 63 dní.
Cieľom misie bol zrejme výskum dlhodobého pobytu vo vesmíre, kde posádka vykonávala rozličné biomedicínske experimenty a pestovala rastliny na obežnej dráhe. Taktiež vykonávali pozorovania Zeme a slnka. Posádka bola na palube lode Saľut 4 v čase testovacieho projektu Apollo-Sojuz a naviazali kontakt so zúčastnenými astronautmi počas tejto historickej misie. Testovací projekt Apollo-Sojuz skončil nerozhodným výsledkom pre najväčší počet ľudí na obežnej dráhe v rovnakom čase, počtom sedem, čo odpovedalo misiám Sojuz 6, Sojuz 7 a Sojuz 8 v roku 1969.
Názov Sojuz 18 bol použitý už skôr, mal ho neúspešný let Sojuzu, ktorý je dnes často označovaný ako Sojuz 18-1 alebo Sojuz 18a.

</doc>
<doc id="189190" url="https://sk.wikipedia.org/wiki?curid=189190" title="Jurij Glazkov">
Jurij Glazkov



</doc>
<doc id="189192" url="https://sk.wikipedia.org/wiki?curid=189192" title="Hidaka (provincia)">
Hidaka (provincia)

Provincia Hidaka () bola bývalá japonská provincia na ostrove Hokkaidó, ktorá existovala iba krátko. Jej rozloha zodpovedala súčasnej podprefektúre Hidaka. 
Provincia vznikla 15. augusta 1869 zo 7 okresov. V roku 1872 pri sčítaní ľudu bola populácia provincie 6 574. V roku 1882 boli provincie na Hokkaidó zrušené.

</doc>
<doc id="189193" url="https://sk.wikipedia.org/wiki?curid=189193" title="Sedačková lanovka Železná studienka – Koliba">
Sedačková lanovka Železná studienka – Koliba

Sedačková lanovka Snežienka - Kamzík je osobná visutá jednolanová dráha obežného systému s pevným uchytením dvojmiestnych sedačiek v Bratislavskom lesnom parku v treťom bratislavskom okrese v katastrálnom území mestskej časti Nové Mesto.
Vyrobila ju spoločnosť Transporta Chrudim, výrobný typ je SL-2. Jej ťažná vetva je pravá, pohon je umiestnený v dolnej stanici (stanica Železná studienka). Systém napínania je riešený závažím v hornej stanici (stanica Koliba). Napínací ťah je , čo zodpovedá sile 135,48 kN. Konštrukčná prepravná kapacita je 393 os/h, aktuálna prepravná kapacita 342 os/h. Dolná stanica je v nadmorskej výške , horná vo výške Šikmá dĺžka lanovky je , vodorovná dĺžka , prevýšenie predstavuje s priemerným sklonom trate 10°53′. Konštrukčná rýchlosť je /s, dopravná rýchlosť /s a maximálna dopravná rýchlosť /s, revízna rýchlosť a rýchlosť pri núdzovom pohone /s. 
Prvýkrát bola uvedená do prevádzky 11. júla 1972 o 14:30, pre verejnosť 12. júla od 10:00. Prevádzka bola ukončená pravdepodobne 26. februára 1989, od 7. augusta 2004 sa začala príprava rekonštrukcie, samotná rekonštrukcia trvala od marca 2005 do septembra 2005 a znovuotvorená bola 30. septembra 2005 o 10:30.

</doc>
<doc id="189194" url="https://sk.wikipedia.org/wiki?curid=189194" title="Sedačková lanovka Koliba – Železná studienka">
Sedačková lanovka Koliba – Železná studienka



</doc>
<doc id="189195" url="https://sk.wikipedia.org/wiki?curid=189195" title="Lanovka Železná studienka – Koliba">
Lanovka Železná studienka – Koliba



</doc>
<doc id="189196" url="https://sk.wikipedia.org/wiki?curid=189196" title="Lanovka Koliba – Železná studienka">
Lanovka Koliba – Železná studienka



</doc>
<doc id="189197" url="https://sk.wikipedia.org/wiki?curid=189197" title="Sojuz 19">
Sojuz 19

Sojuz 19 () bol sovietsky pilotovaný kozmický let v rámci spoločného sovietsko-amerického kozmického experimentu Sojuz-Apollo.
Prípravy na let.
Dňa 24. mája 1973 sovietska strana zverejnila zloženie posádky kozmickej lode Sojuz v rámci spoločného letu Sojuz-Apollo. Veliteľom sa stal Alexej Leonov a palubným inžinierom Valerij Kubasov. Za ich náhradníkov boli určení Anatolij Filipčenko a Nikolaj Rukavišnikov. Zaujímavosťou bolo, že po prvýkrát boli mená sovietskej posádky oznámené vopred a sovietska televízia mala po prvý raz vysielať štart v priamom prenose. Ešte v máji 1973 sa kompletná sovietska a americká posádka stretla na parížskom aerosalóne, kde bola okrem iného vystavená aj maketa spojených lodí Sojuz a Apollo. Dňa 8. júla 1973 sovietski kozmonauti prileteli na 13-dňový pobyt do USA, počas ktorého nadväzovali prvotné osobné kontakty s Američanmi a oboznámili sa s ich postupmi a procedúrami. Kozmonauti prežili kultúrny šok. Prekvapil ich ruch, ktorý panoval v uliciach miest. Bohatá ponuka najrôznejšieho tovaru, obchody otvorené dlho do noci, luxusné autá v uliciach. Pri tejto príležitosti si tiež vyskúšali svoju angličtinu. Leonov na Američanov zapôsobil svojím humorom, rozvahou, vitalitou a premýšľavosťou. Kubasova hodnotili ako tichého, ale veľmi talentovaného. V novembri 1973 zase Američania navštívili ZSSR a začala sa séria vzájomných návštev. 
Leonov a Kubasov sa dôkladne venovali príprave na spoločný let. Najťažšie bolo pre nich naučiť sa anglicky. Dlhé hodiny trávili v učebniach, simulátoroch a pri rôznych nácvikoch. Ostatný výcvik ale nebol pre nich príliš zložitý, keďže kozmickú techniku už dôkladne poznali z predošlých letov a príprav. Alexej Leonov si naordinoval tvrdý režim, ktorý zahŕňal veľké dávky fyzického cvičenia, športu a takmer absolútnu abstinenciu. Počas posledného týždňa pred štartom si ale doprial pohár gruzínskeho vína. V rámci záverečných príprav na let kozmonautom začal 27. júna 1975 predletový izolačný program v Stredisku prípravy kozmonautov J. A. Gagarina v Hviezdnom mestečku. Vo štvrtok 3. júla kozmonauti prileteli na kozmodróm Bajkonur v Kazachstane, ktorý bol vtedy súčasťou Sovietskeho zväzu. Dňa 10. júla si Leonov zatelefonoval s veliteľom Apolla Thomasom Staffordom a obaja potvrdili, že všetko je pripravené na let. Ráno 12. júla o 07:00 miestneho času sa začal prevoz nosnej rakety Sojuz-U na štartovaciu rampu. Technici mali vtedy plné ruky práce, keďže v tom čase ešte dokončovali montáž rakety so záložnou kozmickou loďou, ktorá mala byť prepravená na štartovaciu rampu nasledujúci deň. V nedeľu 13. júla si všetky časové služby ZSSR posunuli hodiny o tisícinu sekundy dopredu. Od tohto momentu boli presne zladené s americkými. Večer 14. júla kozmonauti tradične sledovali film "Biele slnko púšte" a potom si otvorili fľašu šampanského. Keď si každý trocha odpil, zavreli fľašu a podpísali ju s tým, že zvyšok vypijú, keď sa vrátia na Zem.
Priebeh letu.
Sovieti nakoniec pozvali na štart aj amerických zástupcov – veľvyslanca Waltera Stoessela s manželkou a vedeckého atašé ambasády zástupcu riaditeľa NASA Willisa Shapleyho. Sprevádzal ich akademik Boris Petrov a veliteľ výcviku kozmonautov Vladimir Šatalov. Na Bajkonure v noci trocha pršalo, a tak sa kazašská step trocha ochladila. Cez deň ale bolo opäť sucho a 31 °C v tieni, pričom fúkal slabý vietor. Prípravy na kozmodróme riadil Valentin Gluško, ktorý bol vtedy hlavným predstaviteľom sovietskeho kozmického programu, ale formálne za ne zodpovedal jeho zástupca profesor Konstantin Bušujev. 
V utorok 15. júla vstávali kozmonauti Alexej Leonov a Valerij Kubasov o 07:00 moskovského času (09:00 miestneho času). V dnes už legendárnom hoteli Kozmonaut si dali rozcvičku a potom sa naraňajkovali. Po občerstvení sa autobusom presunuli k montážnej budove MIK, kde podstúpili poslednú lekársku prehliadku pred štartom a obliekli si skafandre. Nasledoval presun autobusom na štartovaciu rampu. Podľa jednej z mnohých tradícií v deň štartu autobus cestou k rampe zastavil vedľa cesty a pri ľavom zadnom kolese kozmonauti vykonali malú potrebu. Palubný inžinier Valerij Kubasov nastúpil do kabíny Sojuzu ako prvý v čase zhruba dve a pol hodiny pred štartom. Vzápätí ho nasledoval veliteľ Alexej Leonov.
Sojuz 19 úspešne vyštartoval 15. júla 1975 o 15:20:00,005 moskovského času (17:20:00,005 miestneho času a 12:20:00,005 svetového času) pomocou nosnej rakety Sojuz-U z Bajkonuru v Kazachstane. Navedenie kozmickej lode na obežnú dráhu Zeme prebehlo bez problémov. Korekcia dráhy na 4. oblete bola signálom k pokračovaniu prípravy štartu lode Apollo. Kozmická loď Apollo v poriadku odštartovala o 19:50:00,68 UTC pomocou nosnej rakety Saturn IB zo štartovacieho komplexu 39B v Kennedyho vesmírnom stredisku. Po navedení na obežnú dráhu bol Sojuz na 6. oblete a vo vzdialenosti 6 625 km pred Apollom. Potom astronauti vykonali prestavbu lode, resp. pripojenie prechodového modulu k veliteľskej sekcii. Po oddelení celej lode od rakety začali s manévrami potrebnými na spojenie so Sojuzom. Na palube Sojuzu ale nastal problém. Leonov s Kubasovom zistili, že čiernobiela televízna kamera, ktorú mali na palube, nefunguje. Deň po štarte kozmonauti dokonca v snahe odstrániť problém odpárali kus vnútornej obšívky orbitálneho modulu, aby sa dostali ku kľúčovým súčiastkam televíznych obvodov. Hoci oprava bola neúspešná, začali Leonovovi a Kubasovovi po lete prichádzať listy so žiadosťami na opravu televízorov po celom ZSSR. Americkí manažéri mali obavy, či budú Sovieti schopní získať zábery Apolla počas približovacej fázy. Farebná televízna kamera ale fungovala bezchybne. Potom kozmonauti cirkularizovali obežnú dráhu kozmickej lode vo výške 223 – 225 km a začali sa pripravovať na prílet Apolla. Nejaký čas strávili komunikáciou s kozmonautmi Piotrom Klimukom a Vitalijom Sevastianovom, ktorí vtedy pracovali na kozmickej stanici Saľut 4. Počas dňa začala posádka Sojuzu 19 aj so znižovaním tlaku v lodi na 66 kPa, aby sa čo najviac priblížil k úrovni tlaku v Apolle. Zvyšok rozdielu urovnal prechodový modul Apolla.
Dňa 17. júla posádky nadviazali priame rádiové spojenie. V čase 16:09:12 UTC, došlo k prvému dotyku lodí Sojuz a Apollo. Spojovací manéver vykonával veliteľ Apolla Thomas Stafford. O 16:12:30 UTC boli obe lode už pevne spojené. Leteli vtedy nad severným Francúzskom. Prielez medzi orbitálnou sekciou Sojuzu a prechodovým modulom Apolla bol otvorený o 19:19:27 UTC a posádky oboch lodí sa stretli. Stafford a Leonov si podali ruky. Posádky Sojuzu a Apolla spolu pracovali dva dni, pričom veľká časť letového programu bola venovaná formalitám, vrátane pozdravu od generálneho tajomníka Komunistickej strany ZSSR Leonida Brežneva, rozhovoru s americkým prezidentom Geraldom Fordom, oficiálnych posolstiev, podpisovaní oficiálnych protokolov o spojení Sojuzu a Apolla pre Medzinárodnú leteckú federáciu ("Fédération Aéronautique Internationale", "FAI"), výmeny vlajočiek medzi posádkami, televíznych prenosov, ale aj odovzdania semienok, ktoré boli neskôr zasadené v oboch krajinách. Uskutočnilo sa aj niekoľko zaujímavých experimentov. Dňa 19. júla sa o 12:03:20 UTC Apollo oddelilo od Sojuzu a vmanévrovalo do takej pozície, ktorá umožnila sovietskym kozmonautom pozorovať slnečnú korónu, pričom Apollo poslúžilo ako slnečná clona. Po druhom spojení, ku ktorému došlo o 12:40:41 UTC a tentoraz ho riadil Deke Slayton, sa spoločné operácie skončili. V čase 15:26:12 UTC došlo k definitívnemu rozdeleniu oboch lodí, ktoré následne začali letieť vo formácii. Keď sa potom Apollo po separačnom manévri vzďaľovalo od Sojuzu, Leonov s Kubasovom sa pomaly ukladali k spánku. Nasledujúci deň sa kozmonauti venovali experimentom. Leonov si aj na tento let vzal svoje kresliarske potreby. Už v priebehu spoločného letu namaľoval niekoľko portrétov amerických náprotivkov a teraz, počas samostatného letu, sa venoval zachytávaniu výhľadu z okienka lode. Pomocou špeciálneho prístroja sa tiež pokúšal zachytiť presné odtiene farieb rôznych častí zemského povrchu, aby tak kartografom uľahčil kolorovanie máp.
V pondelok 21. júla Leonov s Kubasovom zabalili vybavenie a pripravili sa na pristátie. O 10:10:35 UTC sa vo výške 214 km nad Atlantikom blízko ostrova Ascension na 194,9 sekundy zapálil brzdiaci motor. Deväť minút po skončení zážihu sa vo výške 153,8 km nad Afrikou oddelil servisný a orbitálny modul a návratový modul začal čoraz rýchlejšie klesať k Zemi. Keď kabína vyšla z oblasti rádiového ticha, Leonov ohlásil, že preťaženie bolo menšie, než očakával. V čase 10:40 UTC sa objavili sa objavili prvé zábery pátracích vrtuľníkov, ktoré ukazovali návratový modul klesajúci na padáku. Návratový modul kozmickej lode Sojuz 19 úspešne pristál 21. júla o 10:50:51 UTC (13:50:51 moskovského času) v kazašskej stepi. Miesto pristátia sa nachádzalo 61 km severovýchodne od Arkalyku. Tri minúty po pristátí Kubasov otvoril poklop a trocha neisto vyšiel von. Za ním nasledoval usmiaty Leonov. Okolo kozmonautov sa zoskupilo viacero kameramanov a novinárov. Po krátkej zastávke v Bajkonure obaja prileteli 23. júla lietadlom do Moskvy.

</doc>
<doc id="189198" url="https://sk.wikipedia.org/wiki?curid=189198" title="Katedrála svätého Františka Xaverského">
Katedrála svätého Františka Xaverského

Katedrála svätého Františka Xaverského je katedrála na rohu Námestia SNP a Kapitulskej ulice v Banskej Bystrici.
Kostol bol dokončený v rokoch 17091715. Po zriadení Banskobystrického biskupstva bol kostol povýšený na katedrálu. Po smrti biskupa Jozefa Belánskeho sa začali rozsiahle stavebné úpravy katedrály. Bol postavený nový oltár a zmenená fasáda kostola. Rekonštrukcia trvala do roku 1845.
V súčasnosti je katedrála zároveň aj farským kostolom.

</doc>
<doc id="189201" url="https://sk.wikipedia.org/wiki?curid=189201" title="Idrija">
Idrija

Idrija () je malé mesto v Slovinsku a obec s rovnakým názvom, známe svojou ťažbou ortute. Má rozlohu 293,7 km² a žije tu 11 990 obyvateľov.
V okolí mesta sa nachádzajú bane rudy cinabaritu, ktorý sa tu ťažil už v čase antického Grécka a Rímu. 
Spoločne so španielskym mestom Almadén je od roku 2012 zapísané na zozname svetového dedičstva UNESCO.

</doc>
<doc id="189202" url="https://sk.wikipedia.org/wiki?curid=189202" title="Idria">
Idria



</doc>
<doc id="189209" url="https://sk.wikipedia.org/wiki?curid=189209" title="Nikolaj Nikolajevič Rukavišnikov">
Nikolaj Nikolajevič Rukavišnikov

Nikolaj Nikolajevič Rukavišnikov (; * 18. september 1932, Tomsk, Ruská SFSR, ZSSR – † 19. október 2002, Moskva, Rusko) bol sovietsky kozmonaut. Zúčastnil sa na misiách Sojuz 10, Sojuz 16 a Sojuz 33. Dve z týchto misií, Sojuz 10 a Sojuz 33 sa mali spojiť s vesmírnou stanicou typu Saľut, ale spojenie sa nepodarilo.

</doc>
<doc id="189210" url="https://sk.wikipedia.org/wiki?curid=189210" title="Nikolaj Rukavišnikov">
Nikolaj Rukavišnikov



</doc>
<doc id="189211" url="https://sk.wikipedia.org/wiki?curid=189211" title="Nikolaj N. Rukavišnikov">
Nikolaj N. Rukavišnikov



</doc>
<doc id="189212" url="https://sk.wikipedia.org/wiki?curid=189212" title="Georgij T. Dobrovoľskij">
Georgij T. Dobrovoľskij



</doc>
<doc id="189213" url="https://sk.wikipedia.org/wiki?curid=189213" title="Vladimir A. Džanibekov">
Vladimir A. Džanibekov



</doc>
<doc id="189214" url="https://sk.wikipedia.org/wiki?curid=189214" title="Viktor Ivanovič Pacajev">
Viktor Ivanovič Pacajev

Viktor Ivanovič Pacajev (; * 19. jún 1933, Akťubinsk, Kazašská ASSR, Ruská SFSR, ZSSR – † 29. jún 1971, Sojuz 11, kozmický priestor) bol sovietsky kozmonaut.
V roku 1971 sa zúčastnil letu kozmickej lode Sojuz 11. Posádka tejto lode uskutočnila prvý prechod do orbitálnej stanice Saľut 1. Spoločný let komplexu Saľut – Sojuz trval 23 dní. V. I. Pacajev zahynul pri pristávaní kozmickej lode, v dôsledku poruchy na hermetickom uzávere kabíny lode.

</doc>
<doc id="189215" url="https://sk.wikipedia.org/wiki?curid=189215" title="Viktor Pacajev">
Viktor Pacajev



</doc>
<doc id="189216" url="https://sk.wikipedia.org/wiki?curid=189216" title="Viktor I. Pacajev">
Viktor I. Pacajev



</doc>
<doc id="189217" url="https://sk.wikipedia.org/wiki?curid=189217" title="Vladislav Nikolajevič Volkov">
Vladislav Nikolajevič Volkov

Vladislav Nikolajevič Volkov (; * 23. november 1935, Moskva, Sovietsky zväz – † 29. jún 1971, Sojuz 11, kozmický priestor) bol sovietsky kozmonaut. V roku 1969 sa zúčastnil na lete kozmickej lode Sojuz 7 (skupinový let troch lodí), roku 1971 na prvom prechode z kozmickej lode Sojuz 11 do orbitálnej stanice Saľut 1. Zahynul pri pristávaní lode Sojuz 11 pre poruchu hermetizácie kabíny.

</doc>
<doc id="189218" url="https://sk.wikipedia.org/wiki?curid=189218" title="Vladislav Volkov">
Vladislav Volkov



</doc>
<doc id="189219" url="https://sk.wikipedia.org/wiki?curid=189219" title="Vladislav N. Volkov">
Vladislav N. Volkov



</doc>
<doc id="189235" url="https://sk.wikipedia.org/wiki?curid=189235" title="Univers Zero">
Univers Zero

Univers Zero je belgická inštrumentálna skupina známa hraním temnej hudby ovplyvnenej komornou hudbou 20. storočia. V roku 1974 ju založil bubeník Daniel Denis a gitarista Roger Trigaux.
Štýlovo pohybujúca sa na pomedzí avant - progresívneho rocku sedemdesiatych rokov a vplyvov pochádzajúcich z hudby Igora Stravinského či Bélu Bartóka. Spolu so skupinami ako Henry Cow (Spojené kráľovstvo), Samla Mammas Manna (Švédsko), Stormy Six (Taliansko) či Etron Fou Leloublan (Francúzsko) boli Univers Zero zakladajúcimi členmi hnutia "Rock in Oppositon".
Tvorba skupiny je takmer čisto inštrumentálna, výstižne popísaná ako akási temná odnož komornej hudby. Na skorších albumoch je zvuk skupiny vymedzený silným akustickým základom, pre neskoršiu fázu tvorby je typická inklinácia i k elektronickej hudbe, ktorá sa stáva súčasťou akustického jadra skupiny.
Od roku 1977 po rok 1986 Univers Zero nahrali šesť albumov a v roku 1987 na obdobie zhruba desať rokov skupina pozastavila svoju činnosť. Svoju činnosť obnovuje koncom deväťdesiatych rokov, čoho výsledky sú i nové albumy vydávané postupne od roku 1999.

</doc>
<doc id="189238" url="https://sk.wikipedia.org/wiki?curid=189238" title="Zoznam filmových článkov/Y">
Zoznam filmových článkov/Y

Tento index bol automaticky vygenerovaný podľa tejto . Obsahuje 13 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ya.
YaelYael GrobglasováYagoYahya Abdul-Mateen II
ye.
Yellow Submarine (film)
yo.
Yoda
yv.
Yves MontandYves RobertYves Rousset-RouardYves Saint Laurent (film)Yvette GuilbertováYvonne StrahovskiYvonne Vavrová

</doc>
<doc id="189246" url="https://sk.wikipedia.org/wiki?curid=189246" title="Jericho (seriál z roku 2006)">
Jericho (seriál z roku 2006)

Jericho je americký dramatický seriál z produkcie CBS, ktorý mal premiéru 20. septembra 2006. Po odvysielaní prvej sezóny sa CBS rozhodla seriál pre nízku sledovanosť zrušiť, no po kampani fanúšikov, ktorí začali posielať na adresu televízie tony orieškov (udalosť, ktorá súvisí s obsahom deja jednej z epizód seriálu) CBS v júni 2007 oznámila, že sa rozhodla nakrútiť ďalších sedem epizód. Tieto epizódy neboli ovplyvnené štrajkom amerického cechu scenáristov. Druhá séria mala premiéru 12. februára 2008. 21. marca 2008 oznámila CBS opätovné zrušenie seriálu s tým, že nebude brániť jeho prípadnému pokračovaniu na inej televíznej stanici.
Jericho ukazuje, čo stane ak sa nad horizontom zjaví hríbovitý oblak, vytvorený atómovým výbuchom. Zobrazuje chaos, ktorý vypukne v uliciach tohto malého, pokojného Kansaského mestečka. Jeho obyvatelia sú úplne izolovaní od okolitého sveta a vôbec netušia či to bol možný atomový útok, alebo nehoda, či teroristický čin. Strach z nepoznaného preto ženie Jericho do sociálnych, psychologických a fyzických nepokojov. Mesto príde o elektrinu a o komunikáciu s vonkajším svetom. No v tomto kritickom čase, keď sa citlivejší ľudia stávajú paranoidnými, sa nájdu medzi nimi tí, ktorí v sebe nájdu vnútornú silu, o akej predtým ani netušili.

</doc>
<doc id="189247" url="https://sk.wikipedia.org/wiki?curid=189247" title="Nocadeň">
Nocadeň

Nocadeň je slovenská rocková kapela, ktorú dňa 25. decembra 1997 v Košiciach založili bratia Rasťo a Robo Kopinovci.
História.
Začiatky a prvé tri albumy (1997-2005).
V roku 1997 sa bratia Rasťo (spev) a Robo (gitara) Kopinovci po návrate z londýnskeho koncertu U2 rozhodli založiť vlastnú kapelu. Ku skupine sa pripojili Boris Mihálik (basgitara) a Peter Gufrovič (bicie). Oficiálny dátum vzniku skupiny je 25. december 1997, teda deň keď sa jej členovia zišli na prvej spoločnej skúške.
V roku 1999 na základe úspechu singla „Budím sa sám“ podpisuje kapela zmluvu s vydavateľstvom BMG Ariola. Eponymný debut s dvanástimi pesničkami vychádza 27. marca 2000 a prvým singlom z neho bola skladba „Steny“. Pesnička sa vzápätí stáva obrovským hitom a jednou z najhranejších skladieb. Nasledovali single „Vietor a dážď“, „Pod lampou“ a „Organizmy“. Po roku od vydania albumu na Slovensku, vyšiel debutový album aj v susednom Poľsku na značke BMG Poland/ZicZac. Nocadeň sa tak stali prvou slovensky spievajúcou kapelou, ktorej vyšla platňa v zahraničí (ak samozrejme nerátame Česko). Kapela taktiež dostáva dve nominácie Hudobnej akadémie za rok 2000: v kategóriách Objav roka a Skladba roka („Steny“).
Počas júla a augusta 2001 vznikol v štúdiu Slovenského rozhlasu a v štúdiu Phoenix druhý album "Slová už nevravia nič". Ten vyšiel 24. septembra 2001 a bol pomenovaný podľa rovnomennej skladby. Tá patrila dlhé týždne medzi najhranejšie pesničky v slovenskom éteri a získala ocenenie SOZA za najúspešnejšiu skladbu mladého autora v oblasti populárnej hudby. Na novembrových odovzdávaniach cien Slávik 2001 získava Nocadeň ocenenie Skokan roka. Následne podpisuje s vydavateľstvom BMG Ariola zmluvu na ďalšie dva albumy. Ďalšími singlami z albumovej dvojky boli pesničky „Chvíľu“, „Mucha“ a „Miska s mliekom“.
Na prelome rokov 2002 a 2003 nahrávajú Nocadeň svoju tretiu platňu. Tá dostáva názov "Katarzia". Predzvesťou vydania nového albumu sa stala pesnička „Letíš padáš“. Táto progresívne znejúca electro-rocková skladba pripomenula fanúšikom, že Nocadeň sú kapelou, ktorá nerada prešľapuje na mieste. Oficiálnym dátumom vydania albumu "Katarzia" je 29. september 2003 a promuje ho skladba „Kým nás smrť nerozdelí“. Avšak až nasledujúci singel „Buď hviezda“ sa stáva obrovským hitom a radí sa spolu so skladbami „Steny“ a „Slová už nevravia nič“ k najväčším hitom kapely. Ďalšími singlami z "Katarzie" boli pesničky „Pre nás dvoch“ a „V žiare noci“.
Obdobie vo vydavateľstve Universal music (2006-2009).
Po piatich turbulentných rokoch strávených vo vydavateľstve BMG ho kapela opúšťa a podpisuje zmluvu s hudobným vydavateľom Universal Music. Nahrávanie novinky sa však muselo posunúť, nakoľko tesne pred jeho začatím mala cestou z koncertu kapela autonehodu, pri ktorej bubeník Peter Gufrovič utrpel komplikovanú zlomeninu ruky. Predzvesťou vydania nového albumu sa stáva skladba „Jackie Chan“. Samotný album "Nestrieľajte do labutí", ktorý je pomenovaný podľa rovnomennej pesničky, uzrel svetlo sveta 6. februára 2006. Titulnej pesničke sa výrazne darí, čomu napomáha aj špeciálna verzia tejto skladby s hosťujúcou speváčkou Katarínou Knechtovou. Skladbu „Nestrieľajte do labutí“ nasledujú single „V súhvezdí“, „Tvoj mono hlas“ a „Voľným pádom“.
V roku 2006, v deň 30. narodenín speváka Rasťa, sa dostáva do obchodov výberový album s názvom "Retrospektíva", ktorý mapuje obdobie strávené vo vydavateľstve BMG. Dramaturgiu platne mali na starosti samotní členovia kapely. Na tejto kompilácii sa okrem hitov z prvých troch albumov objavujú aj skladby, ktoré neboli nikdy singlami a taktiež niekoľko dovtedy nevydaných remixov. Na "Retrospektívu" je zaradená aj špeciálna verzia pesničky „Nestrieľajte do labutí“ s Katarínou Knechtovou. Úspech pesničky „Nestrieľajte do labutí“ podčiarkuje aj fakt, že jej cover verziu pod názvom „Na obrazach zwykłych słów“ na svoj album "Świat się pomylił" zaradila poľská speváčka Patrycja Markowska.
Na ďalšieho albumového pokračovateľa si fanúšikovia museli počkať vyše dva a pol roka. Len samotné nahrávanie piateho radového albumu trvalo bezmála rok. Ten dostáva názov "Ikony". Členovia kapely charakterizujú novú platňu, ako svoj druhý debut. Rasťo o platni povedal: „Všetko sú to nové pesničky, žiadna tam nie je zo staršieho obdobia a album má drive, ako naša prvá platňa.“ "Ikony" sú s debutovým albumom prepojené aj prostredníctvom skladieb „V nočných svetlách“ (2000) a „V nočných svetlách II“ (2008). Zaujímavosťou nového albumu je i záverečná skladba „Umriem pri tvojich nohách“, v ktorej speváka sprevádza iba sláčikový orchester. Pilotným singlom je skladba „Iba pár minút“ a samotný album vyšiel 6. októbra 2008. Singlami z neho boli aj pesničky „Na čo asi myslíš“ a „Umriem pri tvojich nohách“.
Medziobdobie (2010-2014).
Koncom roka 2010 kapela odpremiérovala na vlnách Rádia_FM svoju novú skladbu „Bdiem či spím“.
V októbri 2011 bol vydaný singel „Keď skončí táto noc“, ktorý si odbil svoju premiéru na vlnách poľského rockového rádia Eska Rock.
1. mája 2012 sa pri príležitosti 15. výročia založenia kapely uskutočnil veľkolepý koncert v Štátnom divadle v Košiciach.
Nasledujúce dva roky kapela usilovne pracovala na novom, v poradí šiestom albume. Prvou ochutnávkou z neho je veľmi sviežo znejúci singel „Možno“. Spevák Rasťo o ňom prezradil: "Je to predzvesť toho, akým smerom sa posúvame. Určite si zachováme svoju živočíšnosť, ale nahrávka nebude znieť surovo.“
Úspešný comeback (2015-2017).
24. apríla 2015, takmer sedem rokov od zatiaľ poslednej platne, vydáva kapela album s názvom "Pozemskí astronauti". Album má veľmi svieži a moderný zvuk, ku ktorému prispel aj dvojnásobný držiteľ ceny Grammy Vlado Meller. Bubeník Peter Gufrovič o albume hovorí: „Fanúšikom na novinke ponúkame určite to najlepšie z nás. Snažili sme sa, aby to bol album moderný a zároveň, aby tam bolo aj niečo z klasickej gitarovej muziky. Pri nahrávaní sme skúšali nové postupy, ale tak ako vždy, aj teraz ide najmä o silné texty a melódie.“ Čerstvá novinka podľa slov lídra kapely Rasťa Kopinu v sebe ukrýva esencie tvorby Nocadeň. „Tento album je o nás, o ľuďoch, o tom, ako putujeme vesmírom, o našich zážitkoch, o našom precitnutí a poznaní," hovorí spevák. Zaujímavosťou je určite aj to, že na obale albumu sa objavuje Rasťova dcéra Nina. Pilotným singlom z albumu je pesnička „V nás“, ku ktorej je okrem oficiálneho videa, v ktorom účinkuje herečka Eva Sakálová, natočená séria videoklipov, v ktorých sa objavuje každý člen kapely samostatne. Ako ďalší singel z albumu bola vybraná skladba „Havran“, ktorá sa na dlhé mesiace stala jednou z najhranejších piesní v slovenskom éteri a zaraďuje sa medzi najúspešnejšie skladby za rok 2015.
Začiatkom roka 2016 sa do rádií opätovne dostala pesnička „V nás", ktorá sa vyše pol roka držala na popredných priečkach v rebríčku hranosti IFPI. V apríli vyrazila kapela na turné s názvom „Pozemskí astronauti Galaxy S7 Tour". Vypredané koncerty tohto turné definitívne potvrdili úspešný návrat Nocadeň. Koncom augusta sa do rádií dostávajú „Papierové kone“, skladba, v ktorej je zakódovaný leitmotív albumu "Pozemskí astronauti", za predaj ktorého kapela získava Zlatú platňu. Toto ocenenie bolo košickej štvorici odovzdané na špeciálnom vianočnom koncerte v Slovenskom rozhlase.
Koncom marca 2017 sa do éteru dostala novinka „Čítaš mi z pier”, ktorá predznamenáva výberový album, ktorý mapuje 20-ročnú históriu kapely. V pesničke sa objavuje aj ženský vokál Liny Mayer. V rebríčku hranosti IFPI dosiahla táto skladba siedme miesto, čo je jedno z najlepších umiestnení v histórii kapely.
12. mája 2017 sa v obchodoch objavuje výberový album "Introspekcia". Táto kompilácia obsahuje dokopy sedemnásť skladieb. O zvuk jednotlivých pesničiek sa postaral dvojnásobný držiteľ Grammy Vlado Meller. Okrem najväčších hitov skupiny ako „Steny”, „Slová už nevravia nič”, „V nás” či „Havran” zaradila štvorica hudobníkov na album aj niekoľko bonusov, ktoré zatiaľ nevyšli na žiadnej štúdiovke - medzi nimi aj novú verziu skladby „Organizmy”.
Rok osláv vyvrcholil v októbri špeciálnymi narodeninovými koncertami „20 rokov Nocadeň“ v Košiciach a Bratislave.
V spolupráci so Symfonickým orchestrom Slovenského rozhlasu vznikla nová verzia hitu „Buď hviezda”, ktorá sa do rádií dostala tesne pred Vianocami. „Slovenský rozhlas nám dal takýto darček k nášmu dvadsiatemu výročiu. Mohli sme si vybrať niektorú skladbu z nášho repertoáru, v ktorej by bol tak trochu ukrytý duch Vianoc, keďže ju premiérujeme teraz pred sviatkami. Pri výbere skladby sme teda nejako dlho uvažovať ani nemuseli a bolo to jasné,“ povedal o tejto spolupráci líder kapely Rasťo Kopina.
Koncom roka 2017 sa udiali aj personálne zmeny v zostave a Nocadeň ďalej pokračujú už ako dvojica. Kapelu tak, po novom, tvoria zakladajúci členovia Rasťo a Róbert Kopinovci.
Nocadeň už ako duo (2018-dodnes).
20. apríla 2018 po dlhom odkladaní vychádza kapele prvý live album "Nocadeň v divadle". Nahrávka, ktorá bola zaznamenaná počas výročného koncertu v Štátnom divadle v Košiciach, je obohatená aj o bonus v podobe symfonickej verzie skladby „Buď hviezda”. 
Počas leta bratia Kopinovci okrem koncertovania a aktívneho oddychu zarezávali aj v štúdiu. Výsledkom je singel s názvom „Domino”, ktorý sa už krátko po svojej rádiovej premiére zaradil medzi najhranejšie domáce pesničky. Skladba predstavuje Nocadeň v trošku inom, netradičnom svetle. „Aj keď asi navždy zostaneme gitarovou kapelou, tentoraz sme zvuk gitary sprocesovali tak, že znie úplne inak a v novinke prevládajú syntetizátory,“ približuje Rasťo.
V októbri si kapela pripomenula 10. výročie vydania dnes už kultového albumu "Ikony" na koncertoch s názvom Jeseň 2018. 
Rok 2019 bol v znamení nového štúdiového albumu. V lete ho chalani z Nocadeň definitívne dokončili a následne dávkovali v rýchlom slede za sebou, jednu novinku za druhou. Najprv to bol online singel „Tváre”, ku ktorému ponúkli aj podmanivý videoklip, no a hneď na to predstavili rádiový singel „Svitanie”, ktorý sa okamžite zaradil medzi najhranejšie skladby v rozhlasovom vysielaní. Všetky tieto aktivity smerovali k vydaniu siedmeho štúdiového albumu, ktorý dostal názov "Auróra" a na trhu sa objavil 11. októbra. 
Začiatkom roka 2020 vypustili bratia Kopinovci do éteru ďalší singel z albumu "Auróra", a to skladbu „Architekti šťastia”. Pesnička zaznamela obrovský ohlas v rádiovom vysielaní (13. miesto v rebríčku hranosti IFPI) a bodovala aj v rebríčkoch Spotify. Úspech pesničky a rovnako aj albumu podtrhol fakt, že Nocadeň získali nomináciu Českej hudobnej akadémie (Ceny Anděl) za rok 2019 v kategórii Slovenský album roka. Nocadeň nakoniec túto nomináciu premenili vo víťazstvo a stali sa tak historicky prvými držiteľmi Ceny Anděl v tejto absolútne novej kategórii. 
Ďalšími singlami z tohto albumu, za predaj ktorého kapela získala Zlatú platňu, boli skladby „Auróra” (21. miesto v rebríčku hranosti IFPI), „Žiletky” a „Labyrint”.
Diskografia.
CD.
Štúdiové:
Výberové:
Koncertné:

</doc>
<doc id="189248" url="https://sk.wikipedia.org/wiki?curid=189248" title="Jižní město">
Jižní město



</doc>
<doc id="189249" url="https://sk.wikipedia.org/wiki?curid=189249" title="Heresie">
Heresie

Heresie je druhý album Univers zero, typický svojou temnou náladou. Vyšiel v roku 1979. Originálne LP vyšlo v roku 1979 na labely Daniel Denis v náklade päťsto kusov. Album Heresie vyšlo na CD v roku 1991 na americkom Cuneiform Records (Rune 29 CD)

</doc>
<doc id="189250" url="https://sk.wikipedia.org/wiki?curid=189250" title="Jericho">
Jericho

Jericho (príd. meno znie "jerišský" alebo "jerichovský" ; hebrejsky: יְרִיחוֹ - Jericho, arabsky: أريحا - Aríhá, grécky: Ἱεριχώ - Ierichó) je mesto na západnom brehu Jordánu, severovýchodne od Jeruzalema.
Jericho je považované za jedno z najdlhšie kontinuálne osídlených miest na svete. Prvé osídlenie (osada Tall as-Sultán) je datované pred rokom 9000 pred Kr. Výskum v oblasti začal Charles Warren už v roku 1868 a najrozsiahlejšie práce s použitím moderných postupov sa realizovali v rokoch 1952 až 1958 pod vedením Kathleen Kenyonovej.
Najstaršie osídlenie.
Najstaršia osada sa nachádzala v dnešnej lokalite Tall as-Sultán (Tell es-Sultán, doslova: Sultánov kopec), v centre súčasného mesta. Slovo "tall" (po slovensky tell) v arabčine znamená mohylu a v archeologickej terminológii predstavuje umelo vytvorené návršie, ktoré vzniklo postupným vrstvením osídlení nad sebou. Takéto návršia sú typické pre Blízky východ a Anatóliu. 
Prvé osídlenie z obdobia okolo roku 9000 pred Kr. sa nazýva natufská kultúra podľa vádí Natuf. V tomto období, nazývanom aj epipaleolit (neskorý paleolit), sa objavujú prvé kamenné stavby. V období medzi rokmi 8350 pred Kr. až 7370 pred Kr. (neolit A) tu bola kamenným múrom ohradená osada s rozlohou až 40 000 m2 s niekoľkými vežami (najvyššia z nich bola Jerišská veža), ktoré sú zrejme najstaršími mestskými hradbami na svete. V meste stáli domy so stenami z mazanice a obyvatelia lovili zver a pestovali pšenicu, jačmeň a strukoviny.
V období neolitu B, približne medzi rokmi 7220 pred Kr. až 5850 pred Kr., sa objavujú prvé pravouhlé domy, s niekoľkými miestnosťami usporiadanými okolo dvora. Vznikol takzvaný kult lebiek, charakteristický uchovávaním lebiek, oddelených od tela zomretých, pochovaných pod podlahy domov. Pravdepodobne v tomto období došlo aj k domestikácii ovce.
Bronzová doba.
V bronzovej dobe sa Jericho stalo jedným z najvýznamnejších miest v oblasti Syropalestíny. Najväčší rozkvet dosiahlo medzi rokmi 1700 až 1550 pred Kr., ktorý ukončilo zemetrasenie alebo dobytie. 
Novodobé dejiny.
Súčasné mesto sa až do roku 1967 nachádzalo na území Jordánska, no počas Šesťdňovej vojny bol celý Západný breh Jordánu dobytý izraelskou armádou. V roku 1994 bolo Jericho ako jedno z prvých miest odovzdané palestínskej správe, no už v roku 2001 došlo k jeho opätovnému obsadeniu Izraelčanmi počas tzv. Druhej intifády.

</doc>
<doc id="189252" url="https://sk.wikipedia.org/wiki?curid=189252" title="Ceux du Dehors">
Ceux du Dehors

Ceux du Dehors je tretí album Univers zero vydaný v roku 1981 je prvým albumom realizovaným po odchode jedného zo zakladajúcich členov gitaristu Rogera Trigauxa, ktorý si založil vlastné zoskupenie Present. Jeho miesto zaujíma taktiež vynikajúci autor a hráč na piano, organ a harmonium Andy Kirk. 

</doc>
<doc id="189253" url="https://sk.wikipedia.org/wiki?curid=189253" title="Crawling Wind">
Crawling Wind

Crawling Wind je EP skupiny Univers Zero je ich štvrtým počinom, ktorý pevne nasleduje hudobnú ideu skupiny. Jeho reedícia na CD z roku 2001 obsahuje i viacero raritných skladieb.

</doc>
<doc id="189254" url="https://sk.wikipedia.org/wiki?curid=189254" title="UZED">
UZED

Album Uzed belgických Univers zero bol ich piatym albumom vydaným v roku 1984. V obsadení skupiny nastala zásadná zmena v odchode Andyho Kirka, silného spoluautora z predchádzajúcich albumov. 

</doc>
<doc id="189256" url="https://sk.wikipedia.org/wiki?curid=189256" title="Heatwave (album)">
Heatwave (album)

Heatwave je piaty album belgickej skupiny Univers zero. Vyšiel v roku 1986 a svojim hudobným štýlom nadväzoval na vplyvy Stredného východu, ktoré sa začali prejavovať už pri ich predošlom projekte "UZED". Inštrumentálne sú nahrávky albumu "Heatwave" oproti predošlej tvorbe viacej elektronické. Album bol nahraný a zmixovaný Didierom de Roosom v brusleskom Daylight Studiu.
Album je neobvyklý aj tým, že sa na ňom nedominujú len kompozície od lídra Univers Zero a hráča na bicie nástroje, Daniela Denisa. Autorským lídrom nahrávania sa v tomto prípade stal hráč na klávesové nástroje, Andy Kirk, ktorý je aj autorom hlavnej skladby projektu, dvadsať minútovej suity „The Funeral Plain“. Je to druhá najdlhšia pieseň skupiny. Najdlhšou je skladba „La Faulx“, ktorá sa nachádza na ich albume "Heresie".
Po albume "Heatwave" si skupina Univers zero dala v nahrávaní dlhšiu prestávku a svoj ďalší projekt, "The Hard Quest", vydala až v roku 1999. 

</doc>
<doc id="189257" url="https://sk.wikipedia.org/wiki?curid=189257" title="Jesenice (Slovinsko)">
Jesenice (Slovinsko)

Jesenice () je mesto a obec v Slovinsku pri hraniciach s Rakúskom. Je známe najväčšou slovinskou oceliarskou spoločnosťou a hokejovým klubom HK Acroni Jesenice. Názov pochádza zo slova jaseň. História je poznamenaná oceliarstvom a metalurgiou, čo boli hlavné odvetvia hospodárstva mesta.
Má rozlohu 75,8 km² a žije tu 21 620 obyvateľov.

</doc>
<doc id="189258" url="https://sk.wikipedia.org/wiki?curid=189258" title="Murská Sobota">
Murská Sobota



</doc>
<doc id="189261" url="https://sk.wikipedia.org/wiki?curid=189261" title="Sovetskaja Ukraina">
Sovetskaja Ukraina

Sovetskaja Ukraina (rus.: "Советская Украина") bola bojová loď ZSSR triedy Sovetskij Sojuz. Kýl bol založený v roku 1938 v Mykolajivských lodeniciach v Mykolajive (prístav v Čiernom mori). Keď nacistické Nemecko obsadilo prístav a lodenice (18. augusta, 1941), bola loď skompletovaná len po hlavnú palubu. Plavidlo bolo len nepatrne poškodené sovietskou armádou. Chýbali všetky plány lode a nebolo plánované pokračovať v práci na lodi. Naopak, niektoré časti pancierovania a sekundárne zbrane boli použité pri vyzbrojení Sevastopoľu. V roku 1943 stavba lode pokračovala s malou prioritou a keď Wehrmacht opúšťal lodenice i samotný Mykolajiv, bola v marci 1944 "Sovetskaja Ukraina" zničená (nie kompletne) výbušninami.

</doc>
<doc id="189262" url="https://sk.wikipedia.org/wiki?curid=189262" title="Sovietska Ukraina">
Sovietska Ukraina



</doc>
<doc id="189268" url="https://sk.wikipedia.org/wiki?curid=189268" title="D’oh!">
D’oh!

D’oh! je známy výkrik Homera Simpsona zo seriálu Simpsonovci. V roku 2001 bolo toto slovo oficiálne zahrnuté do anglického jazyka, a to v „The Oxford English Dictionary“.
Slovo vyjadruje frustráciu pri zistení, že sa niečo nepodarilo, alebo nejde podľa plánu, prípadne že ste práve povedali, či urobili niečo hlúpe.

</doc>
<doc id="189269" url="https://sk.wikipedia.org/wiki?curid=189269" title="Kostol Nanebovzatia Panny Márie (Blumentálsky)">
Kostol Nanebovzatia Panny Márie (Blumentálsky)

Kostol Nanebovzatia Panny Márie alebo Blumentálsky kostol je eklektický kostol v bratislavskej mestskej časti Staré Mesto na rohu medzi Floriánskym námestím a Blumentálskou ulicou. Postavený bol v rokoch 18851888. 
Pomenovaný je podľa bývalej štvrte Bratislavy Kvetná dolina, ktorej názov je odvodený z nemeckého slova ("Blumenthal").

</doc>
<doc id="189270" url="https://sk.wikipedia.org/wiki?curid=189270" title="Kvetná dolina">
Kvetná dolina

Kvetná dolina (administratívne pred 1848 ako aj dočasne 1920; neadministratívne 1924 – 1929 "Kvetné údolie"; 1929 - 1931 "Blumentál"; od roku 1931 "Kvetná dolina"; po 2. svetovej vojne ľudovo "Blumentál"; nem. "Blumenthal"; maď. "Virágvölgy") resp. Nové Mesto (administratívne 1848-1930 [s prestávkou 1920]; nem. "Neustadt", maď. "Ujváros"; v nemčine a maďarčine od 1920 - 1930 "Blumenthal" a "Virágvölgy") bola od 18. storočia do prvej polovice 20. storočia časť Bratislavy (1848 - 1930 5. obvod/okres). Táto historická časť s menom Nové Mesto nie je zhodná s dnešným bratislavským Novým Mestom, ktoré sa nachádza severovýchodnejšie.
Dejiny.
Kvetná dolina vznikla na mieste dnešnej Vazovovej ulice pravdepodobne začiatkom 18. storočia a potom sa rozširovala. Vzhľadom na nedostatok prameňov jej presný vznik nie je istý. V druhej polovici 18. storočia sa toto vonkajšie predmestie Bratislavy rozkladalo severovýchodne od predmestských palisád. Presnejšie severovýchodne od dnešnej Hlbokej cesty, Hodžovho námestia, Vysokej ulice, ulice 29. augusta vrátane Mlynských nív, ale okrem mestskej časti Trnávka. Koncom 19. storočia sa Kvetná dolina v dôsledky absencie domov v severnejšej oblasti končila v oblasti dnešného Račianskeho mýta a Trnavského mýta. Kvetná dolina sa označovala aj ako Nové Mesto. Tento názov do 18. storočia označoval iné, južnejšie územie a neskôr dlhší čas Kvetnú dolinu spolu s okolitými novými časťami mesta.
Ako administratívna jednotka sa Kvetná dolina výslovne spomína prvýkrát v roku 1840. Bratislava sa vtedy delila na tri časti: vnútorné mesto, vnútorné predmestia a vonkajšie predmestia Blumenthal. V roku 1848 v rámci nového členenia Bratislavy na päť častí tvorili vonkajšie predmestia samostatnú časť. Časť Blumenthal bola premenovaná na Neustadt. Po prvej svetovej vojne bola časť Neustadt premenovaná na Kvetnú dolinu. O niekoľko mesiacov neskôr bola Kvetná dolina premenovaná na Nové mesto. V nemčine sa v tom čase pre túto časť používalo meno Blumenthal. V roku 1930 bola Bratislava rozdelená na deväť okresov a historická administratívna časť Nové mesto zanikla. Ďalšia časť Bratislavy s rovnakým názvom Nové mesto vznikla v roku 1949 ako IV. obvod Bratislava-Nové mesto. Tento sa nachádzal severne od historickej časti Nové Mesto existujúcej do roku 1930.
Dominantou centra tejto historickej časti Bratislavy bol Kostol Nanebovzatia Panny Márie. V rokoch 1930 – 31 vystavali v miestach historického centra obytný a obchodný komplex Avion, pred ktorým bola do vybudovania autobusovej stanice Mlynské nivy stanica diaľkových autobusových liniek.

</doc>
<doc id="189271" url="https://sk.wikipedia.org/wiki?curid=189271" title="Blumentálsky kostol">
Blumentálsky kostol



</doc>
<doc id="189272" url="https://sk.wikipedia.org/wiki?curid=189272" title="Janet Jacksonová">
Janet Jacksonová

Janet Damita Jo Jacksonová, známa ako Janet Jacksonová (* 16. máj 1966, Gary, Indiana, USA), je americká pop speváčka, tanečníčka a herečka. Niekoľkokrát si zaspievala aj s rodinnou hudobnou skupinou svojich bratov Jackieho, Tita, Jermaina, Marlona a Michaela Jackson 5.
Biografia.
Spevácka kariéra.
Janet Jackson sa narodila ako posledný člen "hudobného klanu" Jacksonovcov. Spočiatku vystupovala ako najmladšia sestra v ich černošskej rodinnej skupine Jackson 5.
V roku 1982 vydala prvý album "Janet Jackson" a v roku 1984 "Dream Street", ktorými sa jej nepodarilo nadviazať na úspechy svojich bratov, v tom čase už pozvoľna upadajúcich do zabudnutia (okrem jej brata Michaela, "kráľa popu").
Väčší úspech dosiahla albumom "Control", ktorý vyšiel v roku 1986 (v roku 1987 vyšla jeho remixovaná verzia pod názvom ""). Po týchto albumoch nasledovali úspechy s albumami – 1989 – "Janet Jackson’s Rhythm Nation 1814", 1993 – "janet.", 1995 – "Janet. Remixed", 1996 – "Design of a Decade: 1986 – 1996" (kompilácia). V roku 1997 albumom "Velvet Rope" Janet už nedokázala nadviazať na úspechy uplynulých rokov, obdobne dopadli i nasledujúce: 2001 – "All for You", 2004 – "Damita Jo".
V súčasnosti sa Janet Jackson pokúša o "návrat na výslnie" albumom Discipline, ktorý bol vydaný 26. februára 2008.
Tanečníčka.
Keďže nemalý podiel na úspechu jej brata Michaela mal jeho tanečný talent, Janet sa tiež vybrala touto cestou, obaja vydávali single nielen výnimočné ako hudobné diela, ale i ako videoklipy s tanečnými kreáciami. Pôsobia síce individuálne, spolupracovali však na singli a videoklipe „Scream“ vydanom v roku 1995 na Michaelovom albume "HIStory".
Na jej tanečných schopnostiach majú významný podiel aj choreografky – neskoršie speváčky – Jennifer Lopezová a Paula Abdul.
Herečka.
Janet Jackson hrala niekoľko úloh v seriáloch a filmoch, no bez väčšieho úspechu. Jedinou výnimkou bol film a soundtrack k filmu z roku 2000 "Zamilovaný profesor II – Klumpovci", kde si zahrala po boku Eddieho Murphyho a naspievala titulnú skladbu „Doesn't Really Matter“.

</doc>
<doc id="189274" url="https://sk.wikipedia.org/wiki?curid=189274" title="Športová hala v Žiline">
Športová hala v Žiline

Športová hala v Žiline je viacúčelová hala v Žiline, ktoré je určená predovšetkým na športové podujatia, je začlenená do organizmu mesta v polohe, ktorá je adekvátna jej významu a poslaniu. 
Urbanistické riešenie.
Urbanistické riešenie objektu rešpektuje trasovanie hlavných mestských komunikácií a vďaka dobrému vizuálnemu signálu lokalizovania sa hala stala významným mestotvorným prvkom. Umiestnená je v blízkosti kultúrno-spoločenského a administratívneho centra mesta s minimálnymi vzdialenosťami peších ťahov so sídliskami, s centrom mesta, historickým jadrom a rekreačnou zónou so športovým areálom Žiliny. Územie má nepravidelný pôdorys, ktorý je ohraničený výraznou dopravnou komunikáciou, mestským parkom a lesoparkom.
Architektonické riešenie.
Autori si zvolili pre koncepciu haly u nás neobvyklý tvar, ktorým však vyriešili otázku opláštenia a zastrešenia. Stavba má kruhový pôdorys o priemere 105 m, nad ktorým sa vypína do výšky 18,5 m guľový vrchlík budovy. Jeho základnú nosnú konštrukciu tvorí 44 drevených lepených plnostenných oblúkových väzníkov šírky 23 cm s premenlivou výškou od 80 do 180 cm. Strešný plášť tvoria atypické sendvičové drevené panely a krytina z medeného plechu. Architektonický účinok tvaroslovia pôsobí ucelene, elegantne a mäkko. Prispieva k tomu aj priznanie nosných elementov vybiehajúcich do exteriéru. Prstenec okien vložených po celom obvode vyrovnane rozptyľuje denné svetlo a nedovoľuje priame oslnenie hracej plochy.
V kontraste s nenápadnou vonkajšou formou je vnútorný priestor prekvapujúco rozsiahly a pôsobivý. V interiéri nechávajú autori plne vyznieť drevenú konštrukciu, čím dosahujú účinný výtvarný efekt.
V roku 2009 sa začalo s demoláciou haly, ktorá predchádza komplexnej rekonštrukcii celej haly spolu s okolím. 
Kapacity haly.
Základné divácke kapacity sú dané stabilnými sedadlami pre 2 000 divákov a vstupnými tribúnami pre 1 200 divákov. Voľnými sedadlami na hracej ploche je možné zvýšiť celkovú kapacitu na 6 000 sediacich návštevníkov.

</doc>
<doc id="189280" url="https://sk.wikipedia.org/wiki?curid=189280" title="Zoznam politických článkov/Y">
Zoznam politických článkov/Y

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
yo.
Yoweri Museveni

</doc>
<doc id="189297" url="https://sk.wikipedia.org/wiki?curid=189297" title="Poets of the Fall">
Poets of the Fall

Poets of the Fall je nezávislá fínska rocková skupina, založená v roku 2003. Skupinu založili Marko Saaresto a Olli Tukiainen. 
História.
Popularita kapely začala vydaním singlu „Late Goodbye“, ktorý prvýkrát odznel v počítačovej hre "Max Payne 2" od Remedy v záverečných titulkoch. Skladba neunikla pozornosti publika a po krátkej dobe bol uvedený druhý singel, „Lift“, ktorý sa objavil v benchmarkovom programe 3DMark 05 spoločnosti Futuremark, ktorá je v úzkom spojení s Remedy.
Po týchto dvoch singloch sa devätnásteho januára 2005 na svetlo sveta dostal prvý album, "Signs of Life". Počet predobjednávok prevýšil všetky očakávania a už tri mesiace po vydaní, 26. apríla 2005 sa stal platinovým.
Rok po vydaní "Signs Of Life" bol vydaný druhý album "Carnival of Rust". Predchádzali mu tri single, „Carnival of Rust“, „Sorry Go 'Round“ a „Locking up the Sun“.
V súčasnosti je skupina na koncertnom turné k jej najnovšiemu albumu "Revolution Roulette", ktorý vyšiel 26. marca 2008. V priebehu prvého týždňa sa dostal na prvé miesto oficálneho fínskeho rebríčku predajnosti albumov. Tatktiež v dnešných dňoch kapela pracuje na prvom videoklipe k novému albumu ku skladbe „Diamonds for Tears“.

</doc>
<doc id="189302" url="https://sk.wikipedia.org/wiki?curid=189302" title="Vladimir Šatalov">
Vladimir Šatalov



</doc>
<doc id="189303" url="https://sk.wikipedia.org/wiki?curid=189303" title="Vladimir A. Šatalov">
Vladimir A. Šatalov



</doc>
<doc id="189304" url="https://sk.wikipedia.org/wiki?curid=189304" title="NOX (architektonické štúdio)">
NOX (architektonické štúdio)

NOX je rotterdamské architektonické štúdio (založené v r. 1991), ktoré tvorili dvaja architekti Lars Spuybroek a Maurice Nio.
Digitálna architektúra je v období svojho rozmachu. Architekti sa pohybujú na rozhraní rôznych disciplín začínajúc geometriou a končiac semiotikou. Dizajn priestoru už nekončí len pri fyzickej architektúre, ale prekračuje jej hranicu a pokračuje do virtuálneho priestoru. Tvorí sa tak hybridné prostredie, kde sa prelína fyzická architektúra s architektúrou mediálneho priestoru. K tvorcom takejto architektúry zaraďujeme okrem Diller + Scofidio, Hani aj kooperáciu dvoch holandských architektov skupiny NOX.
Vedúcou osobnosťou NOX je Lars Spuybroek, ktorý sa narodil v r. 1959 v holandskom Rotterdame. Spolu s Mauriceom Niom študoval na Fakulte architektúry, kde v r.1989 úspešne ukončil štúdium. Po štúdia obaja spojili svoje schopnosti a založili v Rotterdame štúdio s názvom NOX.
Od začiatku 90-tych rokov sa zaoberali vzájomnými vzťahmi architektúry a mediálneho priestoru a špeciálne architektúry a počítačov. Rok po skončení školy vyhrali súťaž na nový kráľovský pavilón pre kráľovnú Beatrix Palazzo Pensile.Takisto založili a vydávali aj časopis venovaný tejto tematike s názvom NOX, neskôr aj Forum a prekladali diela do holandčiny. Venovali sa aj expozíciám a to Heavenly Bodies,v galérii Motta v Eindhovene a Excessive Force pre V2v Rotterdame.
Do popredia svetovej architektúry sa však dostali až Vodným pavilónom H2OXPO na ostrove Neeltje Jans v Holandsku, ktorý je prvou budovou s interaktívnym interiérom, kde môžu návštevníci meniť zvukovú a svetelnú kulisu pomocou senzorov. Stropy a steny sa tu plynulo zlievajú v jeden celok. Využitie počítačovej podpory ešte viac umocňuje vnímanie priestorov. Počin vyvolal mnohé reakcie v a zaradil objekt k netradičnej architektúre. Je považovaný za
technické revolúciu využitia počítačových prostriedkov, ktoré nahrádzajú jednoduché opakovanie prvkov a ich variácií. Poprel vnímanie svojej architektúry ako futuristickej, naopak prihlásil sa k dielam architektov ako Otto Frei. Ďalším príspevkom Larsa Spuybroeka , ktorým v r.2001 rozvíril hladinu chápania architektúry bol návrh nového WTC v New Yorku,USA. V tomto roku sa stal aj profesorom digitálnym technológií na kasselskej univerzite v Nemecku. Neskôr v r.2006 prednášal na univerzitách v New Yorku a Atlante,Delfte a Amsterdame.
K vydareným zrealizovaným projektom po roku 2004 možno zaradiť projekt kultúrneho stánku Maison Folie v meste Lilla či interaktívnu skulptúra D-Tower v meste Doetinchem (spolu s holandským umelcom Q.S. Serafijom) meniacu farby podľa nálady jeho obyvateľov pomocou webstránky. Ďalším interaktívnym objektom je Son-O-House v meste Son-en-Breugel blízko Eindhovenu, na ktorom spolupracoval so skladateľom Edwinom van der Heide. Jeho dielo a schopnosti boli ocenené viacerými cenami počnúc Archiprix (1989), Mart Stam
Incentive Prize (1995), Lakov Chernikov Award (1997) a Zeeuwse Architectuurprijs (1997). O dva roky neskôr bol nominovaný na Mies van der Rohe Award. Ocenenie pre svetovo najlepšieho dizajnéra Cologne Thumper získal v r.2006.
Maurice Nio sa narodil v r.1959 a bol spoluzakladateľom NOX. Štúdium ukončil v r.1988 diplomom na Fakulte architektúry Technickej univerzity v meste Delft. V rokoch 1991-96 paralelne pracoval na veľkých architektonických projektoch v BDG Architects and Engineers a NOX. V r.1997-99 pracoval v ateliéroch VHP, až kým si v r.2000 nezaložil svoje štúdio NIO architecten.
K jeho najvýznamnejším projektom (po opustení NOX )patrí spaľovňa The Hulk v holandskom meste Hengelo (1997). Koncepčne budova spaľovne vytvára filter medzi hrubou krajinou obklopujúcou mesto Hengelo a supermodernou technológiou vnútri objektu. Je to zvláštny druh prepojenia medzi vnútornou a vonkajšou krajinou a osvojuje si rysy hromady odpadu okolo. Táto analógia medzi "tráviacim procesom" spaľovne a tráviacim procesom zvierat ho inšpirovala k tomu, aby koncipovali hmotu a celkové farebné riešenie ako kovového,
zeleného chrobáka, ktorý sa živí odpadom naokolo a vypúšťa čistý plyn. Táto myšlienka je zastúpená v celom objekte a rezonuje v každom detaile. K ďalším významných stavbám, na ktorých sa podieľal už ako člen NIOarchitekten (založené r. 2000) patrí sústava 22 mostov vo vodných záhradách (The Aquarians), autobusová stanica mesta Hoofddorp (Fluing Vehicle), skladisko na periférii Rotterdamu (Black Mothafucka),či tunel v meste Pijnacker (Touch of Evil), ktorý je obalený vrstvou červenej hmoty, ktorá mení farbu
podľa dopadu svetla až na národnú holandskú oranžovú. Zaujímavým projektom je taktiež súbor dvadsiatich domov pozdĺž cesty pri meste Hilversum (The Cyclops). Riešenie problému, kde bolo treba postaviť protihlukovú zábranu, ktorá umožní ďalšiu rezidenčnú výstavbu. Táto cesta bola inspiračným zdrojom. Domy sú ako auta, majú obklad z hliníkových dosiek. Jednotlivé domy sú kotvené do zakrivenej, protihlukovej bariéry, ktorá je z priehľadného zeleného polykarbonátu. Tam, kde pozemok susedí s cestou prilieha k protihlukovej bariére, je zaslepený. Nedostatok svetla v zadnej časti pozemku rieši vykonzolovaná obytná miestnosť vpredu.
Maurice Nio bol aj redaktorom Mediamatic Magazine a členom Rotterdam Art Foundation. Venoval videoprojekčnej činnosti, publikoval množstvo článkov o architektúre, umení, filmoch a iných médiách. Vydal niekoľko kníh (You Have The Right To Remain Silent (1998) a naposledy Unseen I Slipped Away (2004).

</doc>
<doc id="189307" url="https://sk.wikipedia.org/wiki?curid=189307" title="G7es">
G7es

G7es, alebo Zaunkönig (wren) T-5 bolo samonavádzajúce torpédo, používané nemeckými ponorkami počas 2. svetovej vojny. 
Toto torpédo reagovalo na hluk lodných skrutiek a hľadalo si cieľ. V hlavici malo zariadenie, ktoré reagovalo na zdroj hluku a navádzalo torpédo. To znamená, že po odpálení si samo našlo cieľ. Skonštruované bolo pre Kriegsmarine v roku 1943. Nasadené do bojov od augusta 1943. Predstavovalo prevrat v technike námorných bojov. Ponorka, ktorá ho odpálila musela ale okamžite vypnúť motory alebo sa ponoriť aby nebola sama napadnutá.

</doc>
<doc id="189312" url="https://sk.wikipedia.org/wiki?curid=189312" title="Alexej Stanislavovič Jelisejev">
Alexej Stanislavovič Jelisejev

Alexej Stanislavovič Jelisejev (; * 13. júl 1934, Žizdra) je bývalý sovietsky kozmonaut. 
Životopis.
Po ukončení 10. triedy sa prihlásil na Baumannovu vysokú technickú školu. Matka bola chemička, stala sa doktorkou vied a k učeniu ho cieľavedomo viedla. Na vysokej škole sa venoval hlavne teórii automatického riadenia a potom rozvoju kozmickej techniky. Získal titul majster športu, bol šampiónom ZSSR v šerme. Zaujímal sa o maliarstvo a rád navštevoval výstavy.
Medzi kozmonautov sa dostal neskoro, ale veľmi rýchlo zvládol prípravné etapy a na začiatku roku 1969 už odštartoval z Bajkonuru v lodi Sojuz 5 na obežnú dráhu Zeme. Partnermi mu boli kozmonauti Volynov a Chrunov. Na obežnej dráhe prešli do lode Sojuz 4 (prvý prestup posádok vo vesmíre na svete) a s ňou sa vrátil na Zem. Ešte v tom istom roku štartoval do vesmíru po druhýkrát, bolo to v Sojuze 8 so Šatalovom, na obežnej dráhe leteli spoločne so Sojuzom 6 a Sojuzom 7 (prvý hromadný let troch kozmických lodí). A za necelé dva roky bol v Sojuze 10 so Šatalovom a Rukavišnikovom, pripojili sa k novej orbitálnej stanici Saľut 1. Pri všetkých letoch bol vo funkcii palubného inžiniera-technika. Neskôr sa stal doktorom technických vied, bol riaditeľom programu Sojuz-Apollo za sovietsku stranu. V roku 2007 sa zúčastnil XX. Medzinárodného planetárneho kongresu v Škótsku.

</doc>
<doc id="189313" url="https://sk.wikipedia.org/wiki?curid=189313" title="Alexej Jelisejev">
Alexej Jelisejev



</doc>
<doc id="189314" url="https://sk.wikipedia.org/wiki?curid=189314" title="Alexej S. Jelisejev">
Alexej S. Jelisejev



</doc>
<doc id="189315" url="https://sk.wikipedia.org/wiki?curid=189315" title="Adrian Grigorievič Nikolajev">
Adrian Grigorievič Nikolajev



</doc>
<doc id="189316" url="https://sk.wikipedia.org/wiki?curid=189316" title="Jevgenij Vasilievič Chrunov">
Jevgenij Vasilievič Chrunov

Jevgenij Vasilievič Chrunov (; * 10. september 1933, Prudy, Ruská SFSR, ZSSR – † 19. máj 2000, Moskva, Rusko) bol sovietsky kozmonaut. Do vesmíru sa dostal ako veliteľ kozmickej lode Sojuz 5 v roku 1969. Spoločne s kozmonautom Alexejom Jelisejevom sa stal prvým človekom, ktorý prestúpil z jednej kozmickej lode do druhej, v ktorej tiež pristáli.
Životopis.
Narodil sa 10. septembra 1933 v dedine Prudy v Tulskej oblasti. Jeho otec bol celý život traktoristom. Jevgenij Chrunov pochádzal z početnej rodiny. Mal šesť bratov a štyri sestry, dve z nich zomreli v detstve. Počas druhej svetovej vojny ich dedinu v septembri 1941 obsadili Nemci. V decembri toho istého roku ju Červená armáda oslobodila. Celá dedina v dôsledku bojov zhorela. Počas bojov okolo 6. decembra sa s celou rodinou ukrýval v pivnici a tento zážitok si Jevgenij niesol celým životom.
V apríli 1948 mu zomrel otec, najstarší brat išiel na vojnu a ostatní pracovali v kolchoze. Po skončení základnej školy pokračoval v štúdiu na poľnohospodárskej priemyselnej škole. Po štyroch rokoch sa stal mechanikom a vzápätí narukoval na vojnu, k letectvu. Do oddielu prvých kozmonautov bol vybraný v roku 1960 a o rok neskôr slúžil ako spojár pri legendárnom lete Jurija Gagarina. V roku 1962 sa začal pripravovať na výstup do otvoreného vesmíru, ktorý o tri roky neskôr uskutočnil Alexej Leonov. Chrunov bol členom záložnej posádky. Následne mal letieť v kozmickej lodi Sojuz 2, ktorá sa pripravovala na spojenie so Sojuzom 1, na palube ktorého letel Vladimir Komarov. Kvôli technickým problémom so Sojuzom 1 bol let druhej lode odvolaný. Sojuz 1 sa pri pristávaní v dôsledku zamotaného padáku zrútil nekontrolovateľným pádom do stepi v Orenburskej oblasti a Komarov zahynul. 
Chrunov spolu s Volynovom a Jelisejevom nastúpili k letu v januári 1969, keď boli vonku kruté mrazy, víchor. Medzi ľuďmi vyčíňala hongkonská chrípka, v prípravnom období všetci chodili s rúškom na ústach, a absolvovali denné lekárske kontroly. Napriek tomu tím na štart z Bajkonuru so Sojuzom 5 pustili. V tíme kozmonautov bol vedený od 9. marca 1960 do 25. decembra 1980. Mal letieť ešte v roku 1980, nomináciu z neznámych dôvodov odmietol. V roku 1972 obhájil kandidátsku prácu a o niekoľko rokov neskôr doktorskú. O svojich skúsenostiach napísal pútavú knihu "Kozmonautove všedné dni". Bol ženatý a mal jedno dieťa. V roku 1990 mal hodnosť plukovníka. Zomrel v chorobe vo veku 66 rokov.
Lety do vesmíru.
Do vesmíru letel ako inžinier-výskumník s Borisom Volynovom a Alexejom Jelisejevom v roku 1969, kedy mal 35 rokov. Misia Sojuzu 5 začala štartom z Bajkonuru. Na obežnej dráhe sa spojili s loďou Sojuz 4, čo bol tiež hlavný cieľ letu, prestúpil s Jelisejevom do nej a s ňou sa vrátil späť na Zem. Pristáli tak v inej kozmickej lodi, než v ktorej odštartovali, približne 40 km od Karagandy v Kazašskej SSR. V takejto zmene kozmických lodí to bolo svetové prvenstvo.

</doc>
<doc id="189317" url="https://sk.wikipedia.org/wiki?curid=189317" title="Jevgenij Chrunov">
Jevgenij Chrunov



</doc>
<doc id="189318" url="https://sk.wikipedia.org/wiki?curid=189318" title="Jevgenij V. Chrunov">
Jevgenij V. Chrunov



</doc>
<doc id="189319" url="https://sk.wikipedia.org/wiki?curid=189319" title="Robert Kočarian">
Robert Kočarian



</doc>
<doc id="189325" url="https://sk.wikipedia.org/wiki?curid=189325" title="American wire gauge">
American wire gauge

American wire gauge (AWG - "americká káblová miera") je štandardom prierezu neželezných vodičov a káblov používaných v elektropriemysle a v elektronike. Používa sa hlavne v USA a Kanade, ale používajú ho aj ázijskí výrobcovia vodičov a káblov. V Európe sa používa metrický systém podľa IEC 60228.
Vyššie číslo AWG znamená menší priemer vodiča. Takéto označovanie súvisí s výrobou vodiča - postupným tvarovaním. Vodič sa vyrába preťahovaním, alebo valcovaním zo základnej tyče. Každá tvarovacia operácia znamená tenší vodič. Číslo AWG je teda úmerné počtu tvarovacích operácií.
Vzorec.
Podľa definície AWG číslo 36 má priemer 0.005 palca (inch), a AWG číslo 0000 má priemer 0.46 palca. Pomer medzi týmito dvoma veľkosťami je 92, a medzi nimi je 38 veľkostí, s ekvivalentným pomerom medzi každými susediacimi pármi veľkostí (40 rôznych veľkostí zodpovedá 39 veľkostiam). (Veľkosti s viacerými nulami sa sa označujú aj počtom núl 00000 = 5/0). Potom priemer "n" AWG drôtu je:
formula_1
a jeho prierez v palcoch (inch) je:
formula_2.
Pre "m"/0 AWG, použi "n" = −("m"−1) vo vzorci. Napr. pre č. 0000 alebo 4/0, použi n = −3.
Pomer priemerov medzi susediacimi veľkosťami je 39-ta odmocnina z 92, alebo približne 1,122932197. Pomer priemerov s rozdielom AWG čísla 6 (napríklad 12 a 18) je potom 1,1229 na 6 = 2,005. S presnosťou lepšou ako jedno percento, teda dvojnásobnému priemeru zodpovedá drôt s číslom o 6 menším (napríklad 18AWG a 12AWG) a dvojnásobnému prierezu drôt s číslom o 3 menším, lebo 6 = 3 × 2 (dva káble 18AWG majú prierez ako jeden 15AWG ). Pretože odpor závisí priamo úmerne od dĺžky a nepriamo úmerne od prierezu bude mať drôt 15AWG rovnaký odpor ako dvojnásobne dlhý drôt 12AWG. Pretože vodivosť hliníka je 61% vodivosti medi bude mať hliníkový drôt odpor skoro presne taký ako o 2 AWG čísla vyšší medený, pretože pomer prierezov je 62,9% (napr. 20AWG Al a 22AWG Cu).
Tabuľka AWG a korešpondujúce veľkosti.
Tabuľka ukazuje vzťah AWG, priemeru, prierezu, odporu pre jednojadrové medené vodiče a ich prúdovú zaťažiteľnosť.
(*)s izoláciou
Stĺpec "približný ekvivalent prameňa metricky" zobrazuje počet vodičov prameňa / priemery vodičov z ktorých sa prameň skladá. Ak kábel je medzi dvoma hodnotami je pri ňom znak &lt;&gt;.
V severoamerickom elektropriemysle sa vodiče väčšie ako 4/0 AWG štandardne udávajú v plošnej miere (kcmil), kde 1 kcmil = 0.5067 mm² (mil, je jednotka dĺžky zodpovedajúca 0.001 palca (inch) - čiže "milli-inch"). 
Mimo Severnej Ameriky, sa vodiče používané v elektropriemysle zvyčajne udávajú ako prierez (plocha) v mm². Toto je definované v norme IEC 60228.
S označovaním AWG v zmysle prierez elektrického vodiča sa u nás môžeme stretnúť aj vo výpočtovej technike.
Pozri aj.
Conductors of insulated cables

</doc>
<doc id="189327" url="https://sk.wikipedia.org/wiki?curid=189327" title="Šinigami">
Šinigami

Šinigami (jap. 死神; znamená: "Boh smrti" alebo "Anjel smrti") je v japonskej kultúre označenie pre personifikáciu smrti (v západnej kultúre to znamená "zubatá").
Šinigami v náboženstve.
Je to označenie bohov, ktorí majú do činenia so smrťou. Ich úlohou je priviesť do sveta mŕtvych duše, ktoré sú ešte zviazané so svetom živých. Pritom sa musí brať na vedomie, že japonský výraz "Kami" treba chápať odlišne ako pojem "boh" v západnej kultúre. Preto sa pre šinigami hodí pomenovanie Boh smrti či Duch smrti. Šinigami sa nechápe ako všemohúci.
Šinigami v kultúre.
Priame šinigami.
V japonskej populárnej kultúre vystupujú Šinigami predovšetkým ako postavy v anime a mangách. Objavujú sa v nasledujúcich dielach:
Nepriame šinigami.
Postavy spájané so smrťou sú tiež bežne prezývané "šinigami" v nasledujúcich dielach:

</doc>
<doc id="189328" url="https://sk.wikipedia.org/wiki?curid=189328" title="H.264">
H.264



</doc>
<doc id="189329" url="https://sk.wikipedia.org/wiki?curid=189329" title="Vyvolený číselný rad">
Vyvolený číselný rad

Vyvolený číselný rad v technike je postupnosť čísel (hodnôt, rozmerov, parametrov), v ktorých sa prednostne vyrábajú súčiastky a komponenty z dôvodu zlacnenia a unifikácie ich výroby. Členy vyvoleného číselného radu sa nazývajú vyvolené čísla. Podľa vzťahu jednotlivých čísel v rade sa rozlišuje: aritmetický rad, geometrický rad, modulový rad.
Praktické využitie.
Pri návrhoch elektrotechnických zariadení – výpočte potrebných hodnôt súčiastok a dimenzovaní vodičov sú požadované hodnoty vypočítané podľa zadaných parametrov. Vypočítané sú hodnoty prierezov káblov (požadované hodnoty odporu, kapacity a pod.). Výrobcovia komponentov však nemôžu vyhotoviť súčiastky presne podľa týchto hodnôt, pretože by to bolo pre rôznorodosť príliš nákladné. Preto sa súčiastka vyberá z modelového radu parametrov (normalizovaná veľkosť, konfekcie) tak, aby boli splnené zadané požiadavky na parametre. Súčiastka sa vyberá tak, aby sa jej normalizovaná hodnota čo najviac priblížila vypočítanej hodnote. Pri vodičoch kde je hlavným parametrom prúdová zaťažiteľnosť je volená najbližšia vyššia hodnota.
Pre výrobcov súčiastok sa zlacní výroba, pre výrobcov používajúcich súčiastky sa zvýši dostupnosť, je potrebné držať menej súčiastok na sklade, pretože veľkosti súčiastok sú odstupňované v radoch.
Aritmetický rad.
Využíva sa hlavne pre rozmery (rozmer je násobkom predchádzajúceho rozmeru), a počty (počet výrobkov v krabici, počet krabíc v kartóne, počet kartónov na palete ...). Obvykle sa používajú dekadické rady. Nevýhodou je veľký počet po sebe idúcich členov v rade. V aritmetickom rade je rozdiel medzi dvoma členmi radu rovnaký.
Geometrický rad.
V geometrickom rade je teoreticky rovnaký podiel dvoch susedných čísel, pričom je definovaný ako celá odmocnina čísla 10. 
Prakticky sa však využívajú čísla zaokrúhlené na rôzny počet desatinných resp. desiatkových miest, preto je podiel každých dvoch po sebe nasledujúcich čísel iba približne rovnaký. Geometrické rady sa označujú písmenom a číslom charakterizujúcim počet členov radu. 
Geometrické rady sa využívajú na výkonové rady, otáčky, rozmery výrobkov, prierezy vodičov, hodnoty pasívnych elektronických súčiastok a podobne. Výhodou geometrického radu je, že počet členov je vo všetkých dekádach rovnaký. Čísla sa líšia len v desatinnej čiarke, čo je jednoduché. Vyšší rad kombinuje aj členov nižšieho radu. Nevýhodou radu je vysoký rozdiel v absolútnych hodnotách na konci radu.
Rady R.
Geometrické rady označené písmenom R určuje norma STN 01 0201 nasledovne: 
Ďalej je možné využívať:
Príklad postupnosti členov dvoch rôznych radov je v tabuľke v nasledujúcej kapitole.
Rady Ra.
Rady Ra sú špeciálne určené pre výber dĺžkových rozmerov v rozsahu od 0,01 mm do 20 000 mm. Určuje ich norma STN 01 0202. Rada Ra vznikla vhodným zaokrúhlením členov príslušnej rady R. Podľa toho z ktorej rady bola odvodená sa označujú Ra 5, Ra 10, Ra 20, Ra 40. Pokiaľ je možné rozmer zvoliť, majú sa prednostne použiť rady v poradí ako sú uvedené.
Rady E.
Pre presnejšie členenie sa používajú aj rady E3, E6, E12, E24 a podobne. Rad E je opäť definovaný ako odmocnina z 10 (tretia, šiesta, dvanásta ...). Okrem nich je možné používať aj ďalšie rady pre jemnejšie delenie.
Modulový rad.
je kombinácia aritmetického a geometrického radu. Využíva premenlivý modul, ktorý sa pre vyššie členy radu zvyšuje, čo umožňuje jemnejšie delenie pre nízke aj vysoké členy radu. Jednotlivé členy radu sa vypočítajú pomocou vzťahu:
2m.n.d,
kdem je celé číslo
n je definované vzťahom N ≤ n ≤ 2N-1,
N je súbor kladných čísiel okrem nuly a tvorí číselný základ modulového radu,
d je rozmerový koeficient, ktorý sa volí podľa potreby.

</doc>
<doc id="189333" url="https://sk.wikipedia.org/wiki?curid=189333" title="Georgij Michajlovič Grečko">
Georgij Michajlovič Grečko

Georgij Michajlovič Grečko (; * 25. máj 1931, Leningrad – † 8. apríl 2017, Moskva) bol sovietsky kozmonaut, ktorý sa zúčastnil viacerých vesmírnych letov a dlhodobých pobytov na staniciach Saľut 4, Saľut 6 a Saľut 7.
Život.
Mladosť a výcvik.
V čase vojny ho rodičia poslali k babičke do Černigova. Postupne absolvoval rôzne školy cez strednú až k fakulte mechaniky a začal pracovať v konštrukčnej kancelárii Sergeja Pavloviča Koroľova. Ten ho odporučil na výcvik kozmonautov a v roku 1966 sa medzi nich dostal. Hneď na začiatku výcviku sa však zranil a tak sa ďalej venoval hlavne štúdiu. Obhájil diplomovú prácu s témou cesty na Mesiac a po uzdravení a lekárskych testoch sa do výcviku vrátil. Bol určený za náhradníka letu Sojuzu 9 v roku 1970. V roku 1975 už do vesmíru letel.
Lety do vesmíru.
Prvý let na Sojuze 17 absolvoval s kozmonautom Gubarevom na stanicu Saľut 4. Štartovali z Bajkonuru. NA orbite strávili mesiac.
O dva roky neskôr letel na Sojuze 26 s Romanenkom na orbitálnu stanicu Saľut 6. Tam sa okrem iných stretli s česko-slovenským kozmonautom Vladimírom Remekom. Grečko sa na Zem vrátil v lodi Sojuz 27 po troch mesiacoch strávených vo vesmíre, čo bol vtedy svetový rekord.
O osem rokov neskôr letel na osem dní so Sojuzom T-14 na stanicu Saľut 7. 
Po letoch.
V rámci výcviku sa zúčastnil niekoľkých expedícií do Pamíru a na Sibír, pretože tam získané znalosti boli využité pri snímkovaní zadaných oblastí z vesmíru a ďalším výskumným úlohám. V roku 1978 bol pozvaný aj do Česko-Slovenska, kde o. i. 27. apríla získal Zlatú hviezdu hrdinu ČSSR. Bol dvojníkom pre sovietsko-indickú posádku. V roku 1984 obhájil dizertáciu o optických výskumoch zemskej atmosféry a získal titul doktora fyzikálno-matematických vied. Bol ženatý a mal dve deti. Zomrel vo veku 85 rokov dňa 8. apríla 2017 v Moskve. 

</doc>
<doc id="189334" url="https://sk.wikipedia.org/wiki?curid=189334" title="Georgij Grečko">
Georgij Grečko



</doc>
<doc id="189335" url="https://sk.wikipedia.org/wiki?curid=189335" title="Georgij M. Grečko">
Georgij M. Grečko



</doc>
<doc id="189339" url="https://sk.wikipedia.org/wiki?curid=189339" title="Univers zero">
Univers zero



</doc>
<doc id="189342" url="https://sk.wikipedia.org/wiki?curid=189342" title="Trbovlje">
Trbovlje

Trbovlje je mesto v Slovinsku zhruba v strede krajiny pomerne blízko Ľubľany. Má rozlohu a žije tu 18 248 obyvateľov.
Mesto je známe hlavne vďaka svojim zásobám uhlia. Miestna uhoľná elektráreň má najvyšší komín v Európe, vysoký 360 metrov. Nachádza sa tu aj cementáreň, mestom neprechádzajú žiadne hlavné ťahy.

</doc>
<doc id="189345" url="https://sk.wikipedia.org/wiki?curid=189345" title="Van Gogh Museum">
Van Gogh Museum

Van Gogh Museum (doslova "Van Goghovo múzeum") je holandské múzeum vystavujúce obrazy maliara Vincenta van Gogha a jeho súčasníkov. Nachádza sa na námestí Museumplein v Amsterdame.
Zbierka.
Múzeum má viac ako 200 obrazov Vincenta van Gogha zo všetkých období a 400 kresieb. Medzi hlavné vystavené diela patria "Jedáci zemiakov", "Vincentova spálna v Arles" a verzie "Slnečnic". Múzeum tiež uchováva väčšinu listov Vincenta van Gogha. Zbierka sa neustále rozširuje a dnes sú v nej zastúpení svojimi dielami Alma-Tadema, Bernard, Boulanger, Breton, Caillebotte, Courbet, Couture, Daubigny, Denis, Gauguin, Israëls, Jongkind, Manet, Mauve, Millet, Monet, Pissarro, Puvis de Chavannes, Redon, Seurat, Signac, Toulouse-Lautrec, van Dongen a von Stuck.

</doc>
<doc id="189346" url="https://sk.wikipedia.org/wiki?curid=189346" title="Stedelijk Museum">
Stedelijk Museum

Stedelijk Museum (doslova Mestské múzeum) je galéria moderného a súčasného výtvarného umenia nachádzajúca sa v holandskom Amsterdame na námestí Museumplein.
Zbierka.
V galérii Stedelijk Mueum sú zastúpené všetky hlavné prúdy moderného umenia. Výtvarní umelci klasickej moderny, ako napríklad (Pablo Picasso, Claude Monet, Pierre Auguste Renoir, Paul Cézanne, Vasilij Kandinskij, Marc Chagall), či (Piet Mondrian, Theo van Doesburg a Gerrit Rietveld) patriaci k hnutiu De Stijl, rovnako ako Karl Appel, Constant a Corneille patriaci k hnutiu CoBrA . Kazimir Malevič je zastúpený 29 obrazmi. Zbierka SM obsahuje aj diela nemeckého expresionizmu, amerického pop artu, video artu (Nam June Paik, Bruce Nauman), Arte Povera, súčasných Nemckých výtvarných umelcov (Reinhard Mucha, Anselm Kiefer, Georg Baselitz, Markus Lüpertz, A. R. Penck) a aktuálne britské umenie (Gilbert &amp; George, Damien Hirst).

</doc>
<doc id="189347" url="https://sk.wikipedia.org/wiki?curid=189347" title="Tovarna avtomobilov Maribor">
Tovarna avtomobilov Maribor

Tovarna avtomobilov Maribor bol slovinský komerčný výrobca vozidiel v Maribore. Spoločnosť bola založená v roku 1947, po druhej svetovej vojne sa stala vedúcou spoločnosťou vo svojom odvetví v bývalej Juhoslávii. V 80. rokoch sa objavili finančné problémy a v roku 1996 zanikla. V roku 2001 vznikla spoločnosť Tovarna vozil Maribor (TVM), ktorá sa javí ako jej pokračovateľ.
Vozidlá jazdiace na Slovensku.
Najčastejšie sa stretnete s vozidlami od firmy TAM BUS v Bratislave, kde dopravný podnik začiatkom 90. rokoch 20. storočia začal uvažovať o obnove vozidlového parku. Vozidlá Tam Bus v tej dobe spĺňali ekologické parametre a tak sa nimi čiastočne obnovil vozidlový park. Slovinská firma plánovala výstavbu závodu na výrobu autobusov aj v Bratislave. V roku 1997 mal začať produkovať prvé autobusy a ročne by vyrábal tento závod do 200 kusov. Nakoniec pre finančné ťažkosti firmy sa tento zámer neuskutočnil. Vozidlá firmy (TVM) neprevádzkuje ani jeden dopravný podnik na Slovensku. A to aj preto lebo vozidlá od TVM nie sú v mestskej verzii, ale len turistickej, medzimestskej a letiskovej úprave.
Bratislava
Banská Bystrica
Košice
Prešov

</doc>
<doc id="189348" url="https://sk.wikipedia.org/wiki?curid=189348" title="TAM">
TAM

TAM môže byť skratka pre:

</doc>
<doc id="189349" url="https://sk.wikipedia.org/wiki?curid=189349" title="TAMBUS">
TAMBUS



</doc>
<doc id="189352" url="https://sk.wikipedia.org/wiki?curid=189352" title="Parameter">
Parameter

Parameter je veličina charakterizujúca systém alebo proces, napr. stav, typická vlastnosť, charakteristická veličina, merateľná charakteristika, hodnota, veličina výkonu, úroveň, veličina majúca stálu hodnotu.
Napr. parameter auta (farba, rýchlosť, zrýchlenie, spotreba), parameter kábla (priemer, materiál, elektrický odpor, dĺžka)
Matematicky dané parameter je konštanta, ktorá sa mení.

</doc>
<doc id="189355" url="https://sk.wikipedia.org/wiki?curid=189355" title="Dimenzovanie">
Dimenzovanie

Dimenzovanie je dávanie niečomu správnu či vyhovujúcu dimenziu či rozmer.
V technickej praxi sa týmto výrazom označuje určenie takých rozmerov výrobku alebo zariadenia, aby vyhovovali účelu, na ktorý sú navrhnuté. Napr. dimenzovať most znamená určiť jeho parametre tak, aby vyhovoval zaťaženiu, pre ktoré je určený.

</doc>
<doc id="189356" url="https://sk.wikipedia.org/wiki?curid=189356" title="Osrednjeslovenska regija">
Osrednjeslovenska regija

Osrednjeslovenska regija (doslova "Strednoslovinský región") je jedna zo štatistických administratívnych jednotiek Slovinska. V roku 2005 tu žilo 500-tisíc obyvateľov. Nachádza sa v centrálnej časti Slovinska a leží tu hlavné mesto Ľubľana.

</doc>
<doc id="189357" url="https://sk.wikipedia.org/wiki?curid=189357" title="Osrednjeslovenska">
Osrednjeslovenska



</doc>
<doc id="189358" url="https://sk.wikipedia.org/wiki?curid=189358" title="Štátny ústav pre kontrolu liečiv">
Štátny ústav pre kontrolu liečiv

Štátny ústav pre kontrolu liečiv, v skratke ŠÚKL, je orgán štátnej správy Slovenskej republiky a rozpočtová organizácia zriadená Ministerstvom zdravotníctva. Sídli na Kvetnej ulici 11 v Bratislave.
Pôsobnosť ŠÚKL.
Štátny ústav je orgánom štátnej správy na úseku humánnej farmácie a drogových prekurzorov. Štátny ústav je rozpočtová organizácia a na jeho čele je riaditeľ, ktorého vymenúva a odvoláva minister zdravotníctva.
Štátny ústav:
Inšpektori štátneho ústavu, ktorí vykonávajú inšpekciu podľa odseku 2 písm. a), musia byť zamestnancami štátneho ústavu v štátnozamestnaneckom pomere. 
Štátny ústav na svojom webovom sídle sprístupňuje

</doc>
<doc id="189361" url="https://sk.wikipedia.org/wiki?curid=189361" title="Laran">
Laran

Laran bol v etruskej mytológii boh vojny. Zobrazovali ho ako nahého, mladého muža s helmou a oštepom. Laranovou ženou bola Turan.

</doc>
<doc id="189362" url="https://sk.wikipedia.org/wiki?curid=189362" title="Fábregas">
Fábregas

Fábregas je priezvisko, ktoré môže mať aj:

</doc>
<doc id="189363" url="https://sk.wikipedia.org/wiki?curid=189363" title="Turan (mytológia)">
Turan (mytológia)

Turan bola v etruskej mytológii bohyňa lásky a života, patrónka mesta Velch. V umení sa väčšinou zobrazuje ako mladé dievča s krídlami. Holuby a čierne labute boli jej posvätné zvieratá. Bytosti, ktoré ju sprevádzali sa nazývali Lasy (sing. Lar).
Bola totožná s rímskou Venušou a s gréckou Afroditou. Jej meno je odvodené z etruského slova "turan" "vládnuť".

</doc>
<doc id="189364" url="https://sk.wikipedia.org/wiki?curid=189364" title="Nova Gorica">
Nova Gorica

Nova Gorica () je mesto v Slovinsku na západe krajiny pri hranici s Talianskom. Má rozlohu 309 km², v meste žije 13 852 obyvateľov, s predmestiami 22-tisíc a v celej obci 35 640. Je to nové mesto, postavené v roku 1948, kedy parížska mierová zmluva vytvorila novú hranicu medzi bývalou Juhosláviou a Talianskom, čím sa mesto Gorizia ocitlo mimo Juhoslávie.

</doc>
<doc id="189365" url="https://sk.wikipedia.org/wiki?curid=189365" title="Turms">
Turms

Turms bol v etruskej mytológii totožný s gréckym Hermesom, bohom obchodu.

</doc>
<doc id="189366" url="https://sk.wikipedia.org/wiki?curid=189366" title="Gorica">
Gorica

Gorica () je talianske historické mesto v regióne Furlansko-Júlske Benátky, v provincii Udine na úpätí Álp. 
Do roku 1918 to bola metropola rakúskej korunnej krajiny Kniežacie grófstvo Gorica a Gradisca, a mala zároveň postavenie štatutárneho mesta. Po skončení prvej svetovej vojny mesto i s celou korunnou krajinou získalo Taliansko. V roku 1947 bolo mesto na základe Parížskej zmluvy rozdelené medzi Juhosláviu, ktorá získala malú čať na východe a začlenila ju do Slovinska (tu bolo vybudované nové mesto Nova Gorica), a Taliansko, ktorému zostala väčšina pôvodného mesta.

</doc>
<doc id="189369" url="https://sk.wikipedia.org/wiki?curid=189369" title="Selvans">
Selvans

Selvans bol v etruskej mytológii boh lesov, príbuzný s rímskym Silvanom.

</doc>
<doc id="189370" url="https://sk.wikipedia.org/wiki?curid=189370" title="Maris">
Maris

Maris (, ) môže byť:

</doc>
<doc id="189372" url="https://sk.wikipedia.org/wiki?curid=189372" title="Sethlans">
Sethlans

Sethlans bol v etruskej mytológii boh ohňa, totožný s gréckym Hefaistom. 

</doc>
<doc id="189384" url="https://sk.wikipedia.org/wiki?curid=189384" title="Sethlans (mytológia)">
Sethlans (mytológia)



</doc>
<doc id="189385" url="https://sk.wikipedia.org/wiki?curid=189385" title="Van Goghovo múzeum">
Van Goghovo múzeum



</doc>
<doc id="189386" url="https://sk.wikipedia.org/wiki?curid=189386" title="Turan">
Turan

Turan môže byť:

</doc>
<doc id="189388" url="https://sk.wikipedia.org/wiki?curid=189388" title="Sargis Sargsian">
Sargis Sargsian



</doc>
<doc id="189391" url="https://sk.wikipedia.org/wiki?curid=189391" title="Tigran Petrosjan">
Tigran Petrosjan



</doc>
<doc id="189393" url="https://sk.wikipedia.org/wiki?curid=189393" title="Chačatur Abovian">
Chačatur Abovian



</doc>
<doc id="189394" url="https://sk.wikipedia.org/wiki?curid=189394" title="Viktor Amazaspovič Ambarcumian">
Viktor Amazaspovič Ambarcumian



</doc>
<doc id="189395" url="https://sk.wikipedia.org/wiki?curid=189395" title="Viktor Ambarcumjan">
Viktor Ambarcumjan



</doc>
<doc id="189403" url="https://sk.wikipedia.org/wiki?curid=189403" title="Peter Weiss (politik)">
Peter Weiss (politik)

PhDr. Peter Weiss, CSc. (* 7. júl 1952, Bratislava) je slovenský publicista a politický komentátor, bývalý ľavicový politik, diplomat a vysokoškolský pedagóg. V rokoch 20092013 bol veľvyslancom SR v Maďarsku a v rokoch 20132020 v Česku.
Pred Nežnou revolúciou.
Absolvoval štúdium na Filozofickej fakulte Univerzity Komenského v Bratislave v odboroch výchova a vzdelávanie dospelých (1975) a následne filozofia (1978). V rokoch 1975 až 1989 pracoval v Ústave marxizmu-leninizmu Ústredného výboru Komunistickej strany Slovenska (ÚML ÚV KSS) v Bratislave. Od roku 1984 bol jeho vedeckým tajomníkom. Špecializoval sa na politické a vedecké problémy. Svoje postoje publikoval napr. v práci „Otázky rozvoja spoločenských vied“ (1989). Venoval sa teórii marxizmu-leninizmu, vedeckému komunizmu a ich implementácii do života spoločnosti.
November 1989.
V dňoch Nežnej revolúcie v novembri 1989 bol prítomný v "Štúdiu dialóg" STV spolu s odporcami komunistov Milanom Kňažkom, Fedorom Gálom, Jánom Budajom či Vladimírom Ondrušom, kde zastupoval komunistickú stranu a podporoval zachovanie vedúcej úlohy KSČ v štáte, ktoré bolo zakotvené v ústave. Keďže bol jedným z mála komunistických predstaviteľov ochotných diskutovať, výrazne sa zviditeľnil.
Peter Weiss v politike po roku 1989.
Po Novembri 1989 sa Peter Weiss stal predsedom KSS. Bol jedným z hlavných iniciátorov transformácie KSS na stranu sociálnodemokratickej orientácie s názvom Strana demokratickej ľavice (SDĽ), ktorá od 1. decembra 1990 vystupovala ako KSS-SDĽ a od 26. januára 1991 ako SDĽ. Do roku 1996 bol jej predsedom. Podarilo sa mu SDĽ dostať do parlamentu a na krátke obdobie v roku 1994 aj do vlády. Od roku 1990 bol poslancom Slovenskej národnej rady, pričom v rokoch 1992 až 1994 vykonával funkciu podpredsedu Národnej rady Slovenskej republiky. Po odvolaní Vladimíra Mečiara z funkcie predsedu vlády 14. marca 1994, SDĽ vytvorila koaličnú vládu spoločne s DÚ a KDH a tak SDĽ vstúpilo do vlády Jozefa Moravčíka, ktorá však skončila po predčasných voľbách už v roku 1994. Weissova strana sa v koalícii Spoločná voľba v predčasných voľbách takmer nedostala do parlamentu. V roku 1998 SDĽ, už pod vedením Jozefa Migaša tvorila vládu na čele s premiérom Mikulášom Dzurindom. V tomto období bol poslancom Národnej rady Slovenskej republiky. V roku 2002 Peter Weiss SDĽ po vnútorných nezhodách opustil a spoluzakladal novú sociálno-demokratickú stranu Sociálnodemokratická alternatíva (2002 – 2004) (SDA), ktorá však vo voľbách v roku 2002 úplne prepadla a 31. decembra 2004 zanikla spoločne s SDĽ zlúčením so stranou SMER. Weiss nebol členom žiadnej politickej strany od 1. januára 2004.
Po odchode z aktívnej politiky bol činný ako vysokoškolský učiteľ na Fakulte medzinárodných vzťahov Ekonomickej univerzity v Bratislave a publikoval v rôznych médiách. V rokoch 20092013 bol veľvyslancom Slovenska v Maďarsku, od roku 2013 bol veľvyslancom v Česku. V októbri 2020 minister zahraničných vecí Ivan Korčok oznámil, že novým veľvyslancom v Česku by sa mal stať Rastislav Káčer. Káčer sa veľvyslancom stal 20. októbra 2020.
Bol predsedom Inštitútu sociálnej demokracie, ktorý vznikol 4. apríla 2023 v Bratislave z iniciatívy strany HLAS-SD. To, že Hlas inicioval vznik inštitútu, vnímal Peter Weiss „ako jasný signál a garanciu, že to strana myslí so skutočnou, dlhodobo udržateľnou sociálnodemokratickou politikou vážne“. Po parlamentných voľbách v septembri 2023, keď Hlas vstúpil do koalície so Smerom a SNS, napísal rezignačný list predsedovi správnej rady a svoje pôsobenie v inštitúte ukončil.
Rodinný život.
Je druhýkrát ženatý, prvá manželka Marcela spáchala v roku 2003 samovraždu.

</doc>
<doc id="189404" url="https://sk.wikipedia.org/wiki?curid=189404" title="Kábel">
Kábel

Kábel je jeden alebo viacero drôtov (vodiča) v jednom zväzku. Zväzok sa dá vytvoriť obkrútením alebo spoločným obalom (napr. izoláciou). Kábel môžu tvoriť aj nekovové materiály (optický kábel). 
Vnútorné žily kábla môžu tvoriť samostatné (plné) drôty alebo lanká (vytvárajú sa obkrúcaním niekoľkých tenkých drôtov okolo seba). Lanko je voči mechanickému namáhaniu odolnejšie (naťahovanie, ohýbanie, krútenie), ako samostatný drôt.
Na prenos elektrickej energie sa jednotlivé žily kábla navzájom izolujú (izolácia - vrstva zvyčajne s vysokým elektrickým odporom, nevodivá najčastejšie z rôznych druhov plastu). Izolácia chráni kábel elektricky a mechanicky. Vonkajšia izolácia proti mechanickému poškodeniu na veľmi namáhané káble sa nazýva pancier (zvyčajne kovový obal). Izolácia kábla zabraňujúca vysokofrekvenčnému rušeniu alebo vyžarovaniu sa nazýva tienenie (tvorí ju opletenie drôtenou sieťovanou alebo kovovou fóliou).
Káble sa vyrábajú v rôznych formách a úpravách, podľa spôsobu ich použitia. Viazané, pletené, krútená dvojlinka, súmerné (koaxiálne)... Druhy káblov nesú zvyčajne názov podľa použitia (telefónny, sieťový, vysokofrekvenčný, silový ...)

</doc>
<doc id="189405" url="https://sk.wikipedia.org/wiki?curid=189405" title="Manažérsky informačný systém">
Manažérsky informačný systém

Manažérsky informačný systém (MIS) možno definovať ako informačný systém na manažérskom stupni riadenia organizácie, ktorý slúži funkciám plánovania, kontroly a rozhodovania poskytovaním pravidelných prehľadov a hlásení o výnimočných situáciách. Tieto systémy využívajú funkcionalitu BI systémov.
Manažérsky informačný systém je systém pozostávajúci zo zamestnancov, technických a programových prostriedkov na zabezpečenie zhromažďovania, prenosu, ukladania, výberu, spracovania, distribúcie a prezentácie informácií pre potrebu rozhodovania tak, aby riadiaci pracovníci mohli vykonávať svoje riadiace funkcie vo všetkých zložkách riadiaceho systému.
Zložky MIS.
Zložky informačného systému sú:

</doc>
<doc id="189407" url="https://sk.wikipedia.org/wiki?curid=189407" title="Bovden">
Bovden

Bovden (iné názvy pozri nižšie) je špeciálny typ kábla slúžiaci na prenos mechanickej energie ťahom alebo krútením. Názov získal podľa svojho vynálezcu Franka Bowdena. 
Definícia bovdenu podľa normy STN 02 8481 znie: "Bovdenová hadica - kovová ohybná hadica vyrobená z oceľového patentovaného drôtu zvinutím do skrutovnice. Závity hadice sú vinuté s predpätím a tesne k sebe priliehajú. Na povrchu je nanesený plastový povlak, na ktorom môže byť opletenie z oceľového pozinkovaného drôtu." 
Názvy.
Názvy sú: bovden, bovdenová hadica, lanovod, bovdenové lanko, Bowdenovo lanko, bowden, bowdenové lanko, bowdenová hadica, Bowdenova hadica, poddajné lanko, lankové "tiahlo"/ťahadlo.
Konštrukcia.
Bovden sa skladá z pružného obalu, v ktorom sa pohybuje ohybné jadro (lanko, drôt…). Obal je z tvrdého a odolného materiálu, najčastejšie tesne vinutá oceľová pružina alebo vinutý oceľový pás. Obal bovdenu musí byť do určitej miery ohybný. Často býva obal potiahnutý izoláciou proti prachu a vode. Niekedy je izolovaná aj jeho vnútorná časť na zníženie trenia. Jadro je tvorené lankom alebo drôtom, obvykle z ocele. Keďže jadro sa po celej dĺžke trie o obal, musí sa pravidelne mazať alebo použiť výstelka s klznými vlastnosťami.
Bovden slúži na prenos mechanickej energie ťahom alebo krútením lanka. Obal slúži na mechanické vedenie lanka. Obal je obvykle mechanický upevnený o pevnú časť stroja. Pohyb lanka je obmedzený len na malé vzdialenosti. Spätný pohyb zabezpečuje vratná pružina. 
Najznámejšie využitie bovdenu je na bicykloch (ovládanie bŕzd a radenie…), automobily (náhon tachometra, ručná brzda, ovládanie zámku kapoty…), motocykle, ručné obrábanie kovov (rotačný pohyb obrábacieho stroja je bovdenom prenesený do rukoväte k brúsnemu nástroju), mechanické diaľkové ovládanie spúšte fotoaparátu…

</doc>
<doc id="189408" url="https://sk.wikipedia.org/wiki?curid=189408" title="Peter Weiss (spisovateľ)">
Peter Weiss (spisovateľ)

Peter Weiss (* 8. november 1916, Nowawes pri Postupime, Nemecko – † 10. máj 1982, Štokholm, Švédsko) bol nemecký spisovateľ, výtvarník a filmový režisér.
Od roku 1918 mal aj československé občianstvo.
V roku 1934 odišiel z Nemecka do Londýna, kde študoval na Polytechnic School of Photography, v rokoch 1936 – 1938 žil v Prahe, kde študoval výtvarne umenie. Od roku 1939 žil vo Švédsku.
Dielo.
Okrem literárnej tvorby režíroval niekoľko experimentálnych filmov, pracoval ako výtvarník a ilustrátor – kolážista. Jeho výtvarne práce boli ovplyvnené surrealizmom.

</doc>
<doc id="189409" url="https://sk.wikipedia.org/wiki?curid=189409" title="Camilo José Cela">
Camilo José Cela

Don Camilo José Cela Trulock (* 11. máj 1916, Iria Flavia, Španielsko – † 17. január 2002, Madrid) bol významný španielsky spisovateľ. V roku 1989 mu bola udelená Nobelova cena za literatúru. Známym sa stal svojim románom z roku 1942 "La familia de Pascual Duarte". Písal hlavne romány a jeho diela oživili španielsku literatúru.
Život.
V roku 1931 sa Cela presídlil do Madridu spolu s celou rodinou. Mal osem vlastných bratov a sestier. Jeho otec pochádzal z Galície a matka bola anglo-talianskeho pôvodu. Tu krátko študoval literatúru a filozofiu na univerzite v Madride.
V roku 1936 bojoval na strane frankistov počas Španielskej občianskej vojny. Následne odmietol Frankovu diktatúru. Napriek tomu, že v rokoch 1943-44 pracoval ako tlačový cenzor, rozhodol sa v ďalšom živote pre nezávislú tvorbu. 
Od 1954 býval na Malorke, kde založil literárnu revue "Papeles de Son Armadans", ktorá vydala 276 čísel a hrala dôležitú úlohu v španielskej literatúre až do jej zrušenia v roku 1979. Vydania obsahovali celkovo 40 000 stránok a publikovalo na nich 1070 autorov. 
V 1957 vstúpil do "Real Academia de la Lengua Española" (Kráľovská akadémia španielskeho jazyka) a podieľal sa ako kráľovský senátor Ústavného súdu na vytvorení novej španielskej ústavy z roku 1978.
Dielo.
Cela publikoval svoj prvý román "La familia de Pascual Duarte" (Rodina Pascuala Duarteho) v 1942. Je v poradí druhým najprekladanejším románom španielskej literatúry po Donovi Quijotovi. Štýl románu je v suchom realistickom duchu. Jedná sa o opisy jedného kriminálnika málo zodpovedného za svoje činy dohnané do extrému. Tento román je v cudzine považovaný za literárne zrkadlo Španielska. Román sa dokázal vyhnúť cenzorom a znamenal renesanciu literárneho života v Španielsku zničeného občianskou vojnou. Veľký počet spisovateľov, umelcov a intelektuálov bolo zabitých alebo odišli do exilu a ekonomická situácia ničila krajinu zároveň s frankistickou cenzúrou. Toto všetku brzdilo zrod nových talentov. 
V románe Pavilón oddychu (1943) autor píše o viacerých znovuzrodeniach počas života v sanatóriu, kde býval vo svojej mladosti, keď mal tuberkulózu. Jeho prvé diela, hlavne poémy sú veľmi pesimistické a morbídne, opisujú celkovú brutalitu a vyprahnutosť španielskeho života. 
Významné dielo autora je "La Colmena" (1953), je to opis niekoľkých dní života asi tristo osôb žijúcich v Madride v roku 1942. Bol frankistickým režimom zakázaný. 
V rámci avantgardného experimentu autor pripomína vojnu v Španielsku v románe "Vísperas, festividad y octava de San Camilo del año 1936 en Madrid" (
Vešpery, slávnosť a oktáva sv. Kamila z roku 1936 v Madride). Dielo reflektuje vplyv Jamesa Joycea a Williama Faulknera pomocou vnútorného monológu.
Autor napísal viacero románov - spomienok z ciest, poémy, autobiografické diela, články a novely. Cela rozmnožil svoje spisovateľské experimenty ako v rozprávaní tak aj vo forme. Roky 1980 mu poskytli druhý dych vďaka dielam ako "Los vasos" (1981), "Mazurca para dos muertos" (Mazurka pre dvoch mŕtvych, 1983), za ktoré dostal "le prix national de Narration a Cristo versus Arizona" (1988), ktorý pozostáva z jedinej vety rozpísanej na 230 stranách.
Za svoje celoživotné dielo dostal Kríž sv. Jordiho v roku 1986, Cenu princeznej Astúrskej v 1987, Nobelovu cenu v 1989 a Cenu Cervantes v 1995. Kráľ Juan Carlos I. ho povýšil do šľachtického stavu 17. mája 1996 dedičným titulom I. markíz de Iria Flavia.

</doc>
<doc id="189412" url="https://sk.wikipedia.org/wiki?curid=189412" title="Juraj Gagarin">
Juraj Gagarin



</doc>
<doc id="189413" url="https://sk.wikipedia.org/wiki?curid=189413" title="Bowden">
Bowden



</doc>
<doc id="189414" url="https://sk.wikipedia.org/wiki?curid=189414" title="Drôt">
Drôt

Drôt je valcovitý predmet s malým priemerom a veľkou dĺžkou, vyrobený z kovu.
Drôt sa vyrába pre jeho:
Drôt sa vyrába postupným tvarovaním zo základnej tyče za tepla, alebo za studena – valcovaním a (alebo) preťahovaním, alebo kontinuálnym odlievaním (hrubšie drôty, napr. pre stavebné účely) a jeho následným valcovaním.
Materiál pre výrobu drôtu závisí na jeho ďalšom použití (oceľ, meď, hliník, olovo, zinok, mosadz...). Pre použitie oceľového drôtu vo vonkajšom prostredí sa vyrába povrchovo upravený drôt (pokovovaný, najčastejšie pozinkovaný).
Elektrické drôty – ako finálny výrobok sa vyrábajú v normalizovaných rozmeroch (prierezoch). Obvykle sa upravujú nalakovaním (pre transformátory, cievky a pod...), alebo sa potiahnu elektrickou izoláciou (dielektrikum) – izolovaný drôt. Medené drôty sa pre zlepšenie chemickej odolnosti a pre lepšiu priľnavosť pri spájkovaní cínujú.

</doc>
<doc id="189415" url="https://sk.wikipedia.org/wiki?curid=189415" title="Bowdenovo lanko">
Bowdenovo lanko



</doc>
<doc id="189416" url="https://sk.wikipedia.org/wiki?curid=189416" title="Karim Guédé">
Karim Guédé

Karim Guédé (* 7. január 1985, Hamburg, Nemecko) je bývalý slovenský futbalový obranca a defenzívny záložník.
Životopis.
Narodil sa v nemeckom meste Hamburg togskej matke a francúzskemu otcovi. Tu vyrastal a vyštudoval sociálnu pedagogiku.
Po tom, čo prešiel mládežníckymi výbermi SC Hamm 02 a FC St. Pauli začal svoju seniorskú kariéru v treťoligovej Concordii Hamburg. V roku 2004 prestúpil do slávnejšieho Hamburgeru SV, kde však nastupoval len za rezervný tím. V roku 2006 prestúpil do petržalskej Artmedie, v drese ktorej hrával do zimnej prestávky sezóne 2009/10.
Kariéra.
Hráva na pozícií defenzívneho štítu zálohy. V drese Artmedie získal v sezóne 2007/08 Slovenský pohár a víťazstvo v Corgoň lige. V lete 2009 sa skončil Guédému kontrakt s MFK Petržalka. Pôvodne mal odísť do gréckej Škody Xanthi (v minulosti tu hral Juraj Buček), ale nakoniec z toho nič nebolo a nemecký rodák ostal v Petržalke. Po postupnom odchode hráčov z Petržalky sa Guédé stal jedným z viacerých hráčov, ktorý prestúpili do Slovanu Bratislava. V drese Slovanu vyhral v roku 2010 Slovenský pohár, v nasledujúcej sezóne pomohol k postupu v Pohári UEFA cez Crvenu zvezdu Belehrad.
Reprezentácia.
Guédé bol v roku 2006 v širšej nominácii na majstrovstvá sveta, ale kvôli zraneniu nakoniec nebol nominovaný. Niektoré zdroje uvádzajú, že má na svojom konte má jediný reprezentačný štart, v prípravnom zápase s , ktorý sa skončil 0-0. Mohol by čoskoro získať slovenské občianstvo a tak reprezentovať Slovensko. V lete roku 2011 uplynie päťročná lehota po ktorej podľa FIFA pravidiel môže reprezentovať krajinu nového občianstva. Reprezentačný tréner Vladimír Weiss sa pre Denník SME vyjadril, že Guédé by mohol reprezentovať Slovensko v kvalifikácii na ME 2012. 21. júla 2011 sa Karim Guédé stal právoplatným občanom Slovenska. 
Po návrate z prvého kvalifikačného zápasu o postup na Majstrovstvá sveta 2014 v Litve porušil po príchode na Slovensko spolu s ďalšími troma spoluhráčmi večierku.

</doc>
<doc id="189420" url="https://sk.wikipedia.org/wiki?curid=189420" title="Lukáš Krivošík">
Lukáš Krivošík

Lukáš Krivošík (* 1983, Bojnice) je slovenský novinár, v súčasnosti redaktor Konzervatívneho denníka Postoj.
Vyštudoval Právnicku fakultu UK v Bratislave. Počas štúdia bol čitateľom internetového magazínu Pravé Spektrum, ktoré viedol Martin Hanus. V roku 2003 preň začal písať a neskôr sa stal jeho šéfredaktorom. V závere štúdia prispieval do viacerých periodík, napr. .týždňa, aktualít.sk či katolíckej revue Impulz. 
Po štúdiu naďalej publikoval – v .týždni sa venoval ekonomickým témam, pre aktuality.sk písal komentáre. V roku 2012 bol spolu s kolegami z .týždňa Evou Čobejovou, Martinom Hanusom a Jozefom Majchrákom špeciálne ocenený Novinárskou cenou. V roku 2017 prešiel do Postoja. 
Krivošík je ženatý, má jedno dieťa, žije v Pezinku. 

</doc>
<doc id="189421" url="https://sk.wikipedia.org/wiki?curid=189421" title="Fabregased">
Fabregased



</doc>
<doc id="189428" url="https://sk.wikipedia.org/wiki?curid=189428" title="Boris Kudlička">
Boris Kudlička

Boris Kudlička (* 5. december 1972, Ružomberok) je slovenský scénograf.
Počas štúdia na Katedre scénického a kostýmového výtvarníctva na Vysokej škole múzických umení v Bratislave (1990-1996) využil aj možnosť študijného pobytu na Akadémii výtvarných umení v Groningene v Holandsku. Po ukončení štúdia, debutoval v Balete SND scénickou výpravou k baletu Oskara Nedbala "Z rozprávky do rozprávky" (1996, réžia: Ján Ďurovčík a Igor Holováč). V roku 1995 sa stal asistentom Andrzeja Kreutz Majewského v Národnej opere vo Varšave. Od roku 1996 tu pracuje ako samostatný scénograf. V rokoch 2005 až 2006 zastával funkciu hlavného scénografa Veľkého divadla vo Varšave. Vytvoril tu scénické návrhy pre baletný večer s názvom "Poľský triptych", Rossiniho operu "Tancredi", Pucciniho "Madama Butterfly", Szymanowského "Kráľa Rogera", Verdiho "Othella", Čajkovského "Eugena Onegina" a Mozartovho "Dona Giovanniho". V roku 2003 vytvoril scénu k Čajkovského opere "Piková dáma" v berlínskej Staatsoper. 
Taktiež sa vracia na Slovensko, kde pre Slovenské národné divadlo vytvoril výpravu k baletu Henricha Leška "Rasputin". Tá bola ocenená cenou DOSKY 2003 za najlepšiu scénografiu sezóny. O rok neskôr vytvoril v Slovenskom národnom divadle ďalšiu výpravu pre balet "Spartakus" od Arama Chačaturjana. Spolupracuje s domácimi a svetovými divadelnými režisérmi, predovšetkým s Mariuszom Trelińským, ale i s Keithom Warnerom, Dalom Duisingom. Trelińského a Kudličkovu inscenáciu "Madama Butterfly" a Bohému uviedol Plácido Domingo v opere vo Washingtone a ich "Dona Giovanniho" v Los Angeles.
Boris Kudlička v roku 2007 dostal zlatú medailu na Pražskom quadriennale. O rok neskôr bol menovaný generálním komisařem Pražského Quadriennale 2011, je zodpovedný aj za svetelno-zvukovú sekciu tohto medzinárodného divadelného podujatia.
V roku 2009 dostal Boris Kudlička Ceny Nadácie Tatrabanky v kategórii divadlo.

</doc>
<doc id="189435" url="https://sk.wikipedia.org/wiki?curid=189435" title="Marcel Dúbravec">
Marcel Dúbravec

Marcel Dúbravec (* 24. október 1948, Ružomberok – † 27. apríl 2006, Ružomberok) bol slovenský maliar, grafik a ilustrátor.
Životopis.
Základnú školu a ľudovú školu umenia navštevoval v Ružomberku. V rokoch 19671973 študoval na Vysokej škole výtvarných umení v Bratislave u profesorov Albína Brunovského, Vincenta Hložníka a Oresta Dubaya.
Tvoril a pedagogicky pôsobil v rodnom Ružomberku, kde bol spoluzakladateľom Školy úžitkového výtvarníctva, no spolupracoval aj s Katedrou výtvarného umenia Pedagogickej fakulty Katolíckej univerzity a s ľudovou školou umenia. Tvoril monumentálne realizácie v architektúre, knižné ilustrácie, zátišia a krajinky. Inšpiráciu nachádzal najmä v liptovskej a oravskej prírode. Realizoval individuálne aj kolektívne výstavy.
Osobný život.
S manželkou Katarínou, rod. Tabakovou, neskoršou riaditeľkou ružomberskej Galérie Ľudovíta Fullu mal tri deti – Katarínu, Róberta a Marcela, ktoré sa venujú architektúre a výtvarnému umeniu.

</doc>
<doc id="189436" url="https://sk.wikipedia.org/wiki?curid=189436" title="Zaunkönig">
Zaunkönig



</doc>
<doc id="189441" url="https://sk.wikipedia.org/wiki?curid=189441" title="Lawrence Parsons">
Lawrence Parsons

Lawrence Parsons (* 17. november 1840 – † 30. august 1908) bol írsky astronóm.

</doc>
<doc id="189444" url="https://sk.wikipedia.org/wiki?curid=189444" title="Boris Valentinovič Volynov">
Boris Valentinovič Volynov

Boris Valentinovič Volynov (; * 18. december 1934, Irkutsk, Ruská SFSR, ZSSR) je bývalý sovietsky kozmonaut. Zúčastnil sa letov Sojuz 5 a Sojuz 21

</doc>
<doc id="189445" url="https://sk.wikipedia.org/wiki?curid=189445" title="Boris Volynov">
Boris Volynov



</doc>
<doc id="189446" url="https://sk.wikipedia.org/wiki?curid=189446" title="Boris V. Volynov">
Boris V. Volynov



</doc>
<doc id="189457" url="https://sk.wikipedia.org/wiki?curid=189457" title="Cessna">
Cessna

Cessna je americký výrobca lietadiel s hlavným strediskom sídliacim vo Wichite v Kansase. Vyrába lietadlá všeobecného letectva, s primárnou špecializáciou malých lietadiel, piestovo poháňaných lietadiel a stredne veľkých obchodných prúdových lietadiel.
História.
História spoločnosti sa začala písať v júni roku 1911, keď Clyde Cessna, farmár v meste Rago, postavil lietadlo z dreva a textilu a stal sa tak prvou osobou, ktorý vybudoval a preletel na svojom lietadle vzdialenosť medzi riekou Misssissippi a Rocky Mountains. 
Clyde Cessna začal s výrobou v v Enide, v Oklahome. Keď mu banka odmietla dať pôžíčku na výrobu lietadiel, presťahoval sa do Witchity.
V roku 1924, Cessna začal spolupracovať s Lloydom Steamanom a Walterom Beechom s ktorými založil spoločnosť Travel Air Manufacturing Corporation, ktorá sa sústreďovala na výrobu dvojplošníkov.
V roku 1927 odišiel zo spoločnosti Travel Air a založil vlastnú spoločnosť "Cessna Aircraft Company", ktrorej výroba sa sústreďovala na výrobu jednoplošníkov. Prvé lietdalo od tejto spoločnosti vzlietlo 13.augusta 1927.
V rokoch 1932-1934, Cessna Aircraft Company pozastavila výrobu pre jej dlh k ekonomike štátu. V roku 1934, Dwane Wallace, s pomocou jeho brata Dwighta zobrali pod kontrolu spoločnosť Cessma a znova obnovili vývoj a stavbu lietadiel, čo viedlo k svetovému úspechu.
Po druhej svetovej vojne, Cessna začala s výrobou modelu 170, ktoré s neskoršími modelmi(najmä s modelom 172) sa stalo najvyrábanejšie ľahké lietadlo v histórií letectva. Spoločnosť Cessna sa môže pýšiť tým, že na ich lietadlách bolo vyučených viac pilotov než na lietadlách od iných výrobných spoločností.
V roku 1985, Cessnu odkúpila spoločnosť General Dynamics. Výroba piestových motorov bola prerušená v roku 1986 a dôvodom bolo zodpovednosť výrobcu uhradzať škody. V roku 1992, Textron Inc. kúpil spoločnosť Cessna a návrhy piestovo-poháňaných lietadiel modelov 172, 182 a 206 pokračovala po revitalizačnom jednaní všeobecného letectva v roku 1994. 
27. novembra 2007, materská spoločnosť Textron oznámila, že Cessna úspešne odkúpila zbankrotovanú spoločnosť Columbia Aircraft za 26,4 mil. USD a prevzali výrobu lietadiel Columbia 350 a 400, ktoré vyrábajú ako Cessna 350 a Cessna 400 v súčasnosti v kolumbijskej fabrike nachádzajúcej sa v meste Bend, v Oregone.
Vyslovovali sa špekulácie že potenciálny zisk z odkúpy Columbie, by mal ukončiť projekt Cessna NGP, ale 26. septembra 2007, viceprezident pre obchod Roger Whyte potvrdil, že vývoj NGP projektu bude pokračovať a neovplyvní to ani kúpa Columbie.
V súčasnosti Cessna vyrába dvoj, štvor a šesť miestne jednomotorové, užitkové turbovrtuľové
a obchodné prúdové lietadlá.

</doc>
<doc id="189460" url="https://sk.wikipedia.org/wiki?curid=189460" title="Kizuna">
Kizuna

Kizuna (jap.: KIZUNA～絆～) je japonská manga séria, ktorú napísal a nakreslil Kazuma Kodaka a publikovalo ju vydavateľstvo "Biblos". Na jej základe vzniklo v roku 1994 polhodinové OVA anime s rovnakým názvom. O rok neskôr bolo vyrobené aj druhé pokračovanie. Tretie pokračovanie prišlo až v roku 2001 s názvom Kizuna: Koi no kara Sawagi (jap.: KIZUNA ~恋のから騒ぎ~), ktoré už bolo dlhé až 45 minút a bolo preložené aj do angličtiny s názvom "Kizuna: Much Ado About Nothing". Žánrovo sa táto manga aj anime zaraďuje do šónen-ai a jaoi.
Príbeh.
Príbeh sa zameriava na obdobie cesty hlavného hrdinu zo základnej školy na strednú a od priateľstva k láske, pri čom hlavný hrdina má na blízku nevlastného brata s vlastnými zámermi. Jeho otec navyše patrí k japonskej mafii jakuze a daná cesta je aj preto poznačená dramatickými okolnosťami.

</doc>
<doc id="189466" url="https://sk.wikipedia.org/wiki?curid=189466" title="České stavovské povstanie">
České stavovské povstanie



</doc>
<doc id="189468" url="https://sk.wikipedia.org/wiki?curid=189468" title="Mária Hubová">
Mária Hubová



</doc>
<doc id="189469" url="https://sk.wikipedia.org/wiki?curid=189469" title="Mária Kišonová">
Mária Kišonová



</doc>
<doc id="189476" url="https://sk.wikipedia.org/wiki?curid=189476" title="Dara Rolins">
Dara Rolins

Dara Rolins, vlastným menom Darina Rolincová, narodená ako Darina Gambošová, resp. v 80. rokoch 20. storočia Darinka Rolincová (* 7. december 1972 Bratislava) je slovenská speváčka a podnikateľka žijúca v Prahe.
Osobný život.
25. marca 2008 sa jej v nemocnici v Prahe-Krči narodila dcéra Laura. V novembri 2010 jej skončil viac ako štyri roky trvajúci vzťah s jej priateľom a Lauriným otcom Matejom Homolom, spevákom a gitaristom skupiny Wohnout. V rokoch 2011 až 2018 tvorila pár so slovenským raperom Rytmusom. V súčasnosti je vo vzťahu s bývalým českým futbalistom Pavlom Nedvědom.
Jej sestra Jana Rolincová-Hádlová je manažérka a textárka.
Piesne.
Známe hity.
80. – 90. roky
Súčasné hity
Bibliografia.
Knihy:
Diáre:

</doc>
<doc id="189478" url="https://sk.wikipedia.org/wiki?curid=189478" title="Arabela">
Arabela

Arabela môže byť:

</doc>
<doc id="189479" url="https://sk.wikipedia.org/wiki?curid=189479" title="Velenje">
Velenje

Velenje (v rokoch 1981 - 1990 Titovo Velenje) je piate najväčšie mesto v Slovinsku. Má rozlohu a žije tu 33 331 obyvateľov. Nachádza sa severovýchodne od Ľubľany. Po smrti juhoslovanského prezidenta Josipa Tita bolo mesto premenované na Titovo Velenje. V roku 1991 sa vrátilo po vyhlásení slovinskej nezávislosti k pôvodnému menu.
Nachádza sa tu hlavné sídlo spoločnosti Gorenje, ktorá je známa výrobou kuchynskej techniky.

</doc>
<doc id="189482" url="https://sk.wikipedia.org/wiki?curid=189482" title="Kilojoule na mol">
Kilojoule na mol



</doc>
<doc id="189490" url="https://sk.wikipedia.org/wiki?curid=189490" title="Anna Andrejevna Achmatovová">
Anna Andrejevna Achmatovová

Anna Andrejevna Achmatovová, ; pôvodným menom Anna Andrejevna Gorenková, (* 23. jún 1889, Odesa, Ruské impérium, dnes Ukrajina – † 5. marec 1966, Domodedovo, blízko Moskvy, ZSSR, dnes Rusko) bola významná ruská poetka a prekladateľka. Známa ako najvýznamnejšia ruská poetka 20. storočia.
Život.
Anna Achmatovová sa narodila v dobre situovanej rodine. Na začiatku života prežívala pokojné obdobie. Študovala v ruskom Petrohrade. Avšak po Októbrovej revolúcii začala byť ako spisovateľka prenasledovaná a cenzúra zakázala vydávať jej diela. Režim odsúdil jej manžela na smrť za velezradu a jej syna uväznil. Nasledoval úplný zákaz písania, Achmatovová sa uzavrela do seba a začala písať hlbšie diela.
Bola manželka básnika Nikolaja Gumiľova. Ich syn Lev Gumiľov bol historik. 
Dielo.
Achmatovová je predstaviteľka modernistického básnického smeru, tzv. akméizmu. Spočiatku písala predovšetkým milostnú a vlasteneckú lyriku. Potom vytvárala postsymbolické básne a neskôr v nadväznosti na dianie v krajine tragické lyrické básne o stalinskom terore.

</doc>
<doc id="189491" url="https://sk.wikipedia.org/wiki?curid=189491" title="Koper">
Koper

Koper (, ) je pobrežné mesto v Slovinsku pri Jadranskom mori a najvýznamnejší prístav v krajine. Celá obec má rozlohu 311,2 km² a žije tu 25319 obyvateľov.
Nachádza sa tu Pretoriánsky palác z 15. storočia v benátskom gotickom štýle, Karmínová rotunda z 12. storočia a katedrála svätého Nazariusa s vežou zo 14. storočia.

</doc>
<doc id="189540" url="https://sk.wikipedia.org/wiki?curid=189540" title="Okane ga Nai!">
Okane ga Nai!

Okane ga Nai! (jap.: お金がないっ; slov. doslovne: "Žiadne peniaze!") je japonská manga séria, ktorú napísal Hitojo Šinozaki a nakreslil Tóru Kósaka. Bola publikovaná spoločnosťou Gentosha Comics, Inc. Na jej základe vzniklo štvordielne OVA anime. Žánrovo sa zaraďuje do jaoi.
Príbeh.
Nádherný chlapec "Ajase Jukija" je vydražený na aukcii, aby splatil dlh svojho bratranca "Tecua Išího", ktorý má u jakuzy. Kúpil ho "Kanó Somuku", ktorý vedie finančnú spoločnosť. Prečo ho kúpil? Ajase sa stane slobodným, keď zaplatí dlh svojho bratranca a hotovosť, za ktorú ho Kanó kúpil. Ale 18-ročný študent, ktorý vyzerá oveľa mladšie aj vďaka svojmu krehkému výzoru, je sám a nemá peniaze. Kanó dá Ajasemu jeden návrh.

</doc>
<doc id="189544" url="https://sk.wikipedia.org/wiki?curid=189544" title="Medzinárodné letisko Hartsfield-Jackson Atlanta">
Medzinárodné letisko Hartsfield-Jackson Atlanta

Medzinárodné letisko Hartsfield-Jackson Atlanta (IATA: ATL, ICAO: KATL; miestne názvy: Letisko Atlanta, Letisko Hartsfield, Hartsfield – Jackson) sa nachádza 11 kilometrov južne od centrálnej obchodnej oblasti Atlanty v štáte Georgia, USA. Podľa štatistík je najrušnejším letiskom na svete od roku 1999 podľa počtu odbavených cestujúcich a od roku 2005 aj podľa počtu odletov a príletov lietadiel. V roku 2019 letisko odbavilo 110 531 300 pasažierov a uskutočnilo 904 301 letov.
História.
Letisko bolo založené v roku 1925 z iniciatívy primátora W. Simsa, v roku 1930 odbavilo denne 16 letov a bolo na treťom mieste za letiskom v New Yorku a Chicagu. V rokoch 1940-1945, počas 2. svetovej vojny, slúžilo aj ako vojenské letisko a jeho plocha sa zdvojnásobila a dosiahlo rekord 1 700 vzletov a pristátí za jediný deň, čo z neho urobilo najrušnejšie letisko v Spojených štátoch. V roku 1948 prešlo provizórnou odbavovacou budovou milión cestujúcich, ale až v roku 1956 sa otvorila prvá medzinárodná linka do Montrealu. V roku 1980 bol otvorený nový terminál na ploche 23 ha s ročnou kapacitou cestujúcich až 55 miliónov. V decembri 1984 bola dokončená štvrtá dráhou s dĺžkou 2 700 m a ďalšia runway sa v roku 1985 predĺžila na 3 624 m. Piata dráhou bola dokončená v roku 2006 a zvýšila kapacitu letiska z 184 letov za hodinu na 237 letov za hodinu. S piatou dráhou je jedným z mála letísk, ktoré môžu vykonávať simultánne tri odlety alebo pristátia naraz. V decembri 2015 sa stalo prvým letiskom na svete, ktoré ročne obslúžilo viac ako 100 miliónov cestujúcich.
Popis.
Letisko má riadiaca vežu vysokú 121 m a päť paralelných betónových dráh v smere západ-východ, medzi ktorými ležia terminály. Hlavný terminál leží na západnom konci a nový medzinárodný terminál na východnom konci. Medzi nimi je šesť nástupných hál (Concourse), ktoré sú usporiadaná v rade za sebou, kolmo k osi letiska. Haly T a A-D slúžia pre vnútroštátne lety a najvýchodnejšie haly E a F slúžia výhradne pre medzinárodné lety. Haly sú spojené podzemnou chodbou a bezplatným automatickým vlakom so stanicami pod každou z nich. Všetky haly majú dohromady 207 odletových brán.
Letisko je hlavným sídlom spoločnosti Delta Air Lines, ktorá prepravuje asi 60 % cestujúcich. Ďalšími významnými spoločnosťami sú Southwest Airlines a Atlantic Southeast Airlines. K letisku priliehajú administratívne budovy, hotely a parkovacie domy. Letisko zamestnáva vyše 55-tisíc ľudí a je najväčším zamestnávateľom v štáte Georgia.

</doc>
<doc id="189545" url="https://sk.wikipedia.org/wiki?curid=189545" title="Občanská demokratická strana">
Občanská demokratická strana



</doc>
<doc id="189546" url="https://sk.wikipedia.org/wiki?curid=189546" title="Sensitive Pornograph">
Sensitive Pornograph

Sensitive Pornograph (jap.: センシティブ・ポルノグラフ, "Senšitibu Porunogurafu") je japonská manga od mangaky Ašiky Sakurovej, publikovaná spoločnosťou Digital Manga Publishing. Na jej podnet vzniklo aj jednodielne OVA anime. Žánrovo sa zaraďuje do jaoi.
Príbeh.
Anime sa skladá z dvoch samostatných príbehov.
Prvý príbeh.
Prvý príbeh je o mladom nádejnom mangakovi "Seidžim", ktorý sa stretne so svojím vzorom – o 10 rokov starším "Sonom". Seiji je prekvapený, pretože si vždy myslel, a to nielen on, že Sono je žena a ešte viac ho prekvapí skutočnosť, že Sono Hanasaki vôbec nevyzerá na svojich tridsať dva rokov. Sono ho pozve na pohárik, čo Seiji s radosťou prijme a nakoniec skončia u Sona doma.
Druhý príbeh.
Jednou z hlavných postáv druhého príbehu je študent "Ueno", privyrábajúci si vo voľnom čase strážením domácich zvierat. Raz je poslaný na miesto, kde má byť králik "Aki", ktorý je vraj osamotený a potrebuje spoločnosť. Ukáže sa však, že je ním zviazaný chlapec, ktorého nájde v šatníku, a ktorého majiteľ si potrpí na zvláštne hry.

</doc>
<doc id="189547" url="https://sk.wikipedia.org/wiki?curid=189547" title="Fly for fun">
Fly for fun

Fly for fun (skr. "Flyff") je kórejská freewarová MMORPG.
Povolania.
Vagrant ("Tulák,potulný") - Základne povolanie až po 15 level. Bojuje s mečom alebo sekerou. Používa štít.
First class Job´s.
Na 15 leveli je potrebné vybrať si jedno z týchto 4 povolaní.
Mercenary ("Žoldnier") - V podstate pokračovanie vagranta. Bojuje s mečom a sekerou. Používa štít. Oblečenie zo začiatku modré neskôr zelené. Potrebuje hlavne silu. Na leveli 60 možnosť zmeny na Blade alebo Knight.
Acrobat Používa luk alebo "Yo-Yo"(niečo ako bumerang). Nemôže používať štít. Oblečenie: odtiene čiernej a červenej. Potrebuje všetky schopnosti čiže silu, staminu, inteligenciu a DEX. Na leveli 60 možnosť zmeny na Jester alebo Ranger.
Magician ("Mág :)") Používa "Staff" (veľká palica na boj - obojručná) alebo "Wand" (prútik - jedno ručná). Štít používa len keď má Wand. Oblečenie: odtiene modrej. Potrebuje hlavne inteligenciu. Na leveli 60 možnosť zmeny na Elementora alebo Psykeeper.
Assist: Používa "Knuckle"(niečo ako boxerská rukavica) a "Stick" (obojručná palica). Oblečenie: odtiene ružovej a červenej. Štít používa len keď má Knuckle. Assist môže buď bojovať, vtedy je najlepšia Knuckle a zlepšovanie Staminy a Sily, alebo môže chodiť do party, používať Stick a dávať Buffy. Buffy zlepšujú schopnosti Attack, Defence atď. Na leveli 60 možnosť zmeny na Billposter alebo Ringmaster.
Second class Job´s.
Blade.
Blade môže mať dva meče alebo dve sekery. Je známy obrovskou rýchlosťou útoku a veľkými hitmi. Má čierne, neskôr červené oblečenie.
Knight.
Je niečo ako rytier , používa veľkú sekeru alebo meč. Môže zobrať aj viacero príšer naraz.
Lietanie.
Od levelu 20 je možné lietať(Po zakúpení metly alebo boardu.)
Ceny sú :
3000,15000,50000,200000
Počas boja na vás nemôžu útočiť pozemné obludy ani vy na nich. 
Externé odkazy.
Oficiálna stránka 

</doc>
<doc id="189551" url="https://sk.wikipedia.org/wiki?curid=189551" title="Ritný otvor">
Ritný otvor

Ritný otvor (iné názvy: análny otvor, riť, anus; lat. "anus") je otvor slúžiaci ako vývod tráviacej sústavy živočíchov. Pri voľne sa pohybujúcich živočíchoch sa nachádza spravidla na konci tela odvrátenom od úst. Pri niektorých živočíchoch ústi do vonkajšieho priestoru (cicavce), pri iných do kloaky. Pri druhoústovcoch vychádza z prvoúst. U cicavcov je na konci ritného kanálu.

</doc>
<doc id="189552" url="https://sk.wikipedia.org/wiki?curid=189552" title="UV ochrana">
UV ochrana



</doc>
<doc id="189554" url="https://sk.wikipedia.org/wiki?curid=189554" title="Hartsfield">
Hartsfield

Hartsfield môže byť:

</doc>
<doc id="189558" url="https://sk.wikipedia.org/wiki?curid=189558" title="Flyff">
Flyff



</doc>
<doc id="189559" url="https://sk.wikipedia.org/wiki?curid=189559" title="Californication – Orgie v Kalifornii">
Californication – Orgie v Kalifornii

Californication – Orgie v Kalifornii (orig. "Californication") je 84-dielny americký televízny seriál z produkcie Showtime (7 sérií po 12 dielov), ktorý vytvoril Tom Kapinos. Koncom roka 2013 ohlásili poslednú a to 7. sériu seriálu, ktorá mala premiéru 13. apríla 2014. David Duchovny, ktorý po ukončení seriálu Akty X nemal veľa zaujímavých ponúk, v ňom stvárnil Hanka Moodyho, príťažlivého, inteligentného, ostrého a uštipačného "beststellerového" spisovateľa. Odkedy sa presťahoval z New Yorku do kalifornského Los Angeles však poriadne nenapísal ani riadok. S tým však nie je spokojný jeho agent Charlie (Evan Handler), ktorý mu ako alternatívu vymyslí písať ironizovaný blog internetového časopisu. Hank má síce dospievajúcu dcéru, ale nikdy sa neoženil, pretože sa k tomu nevedel rozkývať. Priateľka Karen (Natascha McElhone) ho opustila a rozhodla sa založiť si novú rodinu po boku nakladateľského magnáta Billa (Damian Young). Hank sa s tým nevie zmieriť a, hoci sa v jeho posteli strieda množstvo nádherných dievčat a žien, on by chcel len trochu obyčajného spoločného šťastia so svojimi milovanými, ktorí sa mu pomaly vzďaľujú.
Seriál má príjemný konverzačný humor so šteklivými viaczmyslami. Na druhej strane sa od iných sitcomov líši tým, že nemoralizuje, nevymýšľa si nič, s čím by sa človek mohol v živote, pri troche smoly, stretnúť, nehrá prvoplánovo na city a nie je rozťahaný do množstva bezobsažných epizód. Drsne, ale pritom veľmi inteligentne a emotívne pobaví.
Epizódy.
"Pozri: Zoznam častí seriálu Californication"

</doc>
<doc id="189560" url="https://sk.wikipedia.org/wiki?curid=189560" title="Steve Morse">
Steve Morse

Steve J. Morse (* 28. júl 1954, Hamilton, Ohio, USA) je americký gitarista známy predovšetkým svojím pôsobením v kapelách Dixie Dregs a Deep Purple. 
Hral vo svojej hudobnej kariére vo viacerých žánroch od rocku, country, funku, džezu, klasickej hudby, či ich vzájomnými kombináciami. Okrem sólovej kariéry a spolupráce na projektoch umelcov z hudobnej brandže krátko spolupracoval aj so skupinou Kansas. Morse je členom skupiny Deep Purple od roku 1994.

</doc>
<doc id="189564" url="https://sk.wikipedia.org/wiki?curid=189564" title="Ptuj">
Ptuj

Ptuj je mesto a jedna z 11 mestských obcí v Slovinsku. Nachádza sa v Dolnom Štajersku v severovýchodnom Slovinsku a má 23 242 obyvateľov. Jeho rozloha je 66,7 km².
Je to jedno z najstarších miest v celom Slovinsku. Nachádza sa 27 kilometrov juhovýchodne od Mariboru. Jeho dejiny sa začínajú od doby kamennej, najväčší rozkvet zažilo počas Rímskej ríše. Mesto Poetovio bolo základným táborom pre légiu XIII Gemina v Panónii. Názov mesta pochádza z čias cisára Trajána, ktorý dal vtedajšej osade štatút mesta a pomenoval ho Colonia Ulpia Traiana Poetovio. V roku 69 tu bol zvolený cisár Vespasián a z tejto doby pochádza prvá písomná zmienka o meste. Vyplienili ho Huni, tých vystriedali Avari a neskôr Slovania. Mestské práva v stredoveku získalo opäť až v 10. storočí.
V meste sa nachádzajú známe termálne kúpele, v ktorých je bazén s teplotou vody presahujúcou 40 °C.

</doc>
<doc id="189565" url="https://sk.wikipedia.org/wiki?curid=189565" title="Hizen (provincia)">
Hizen (provincia)

Provincia Hizen () bola stará japonská provincia, ktorá susedila s provinciami Čikuzen a Čikugo. Bola súčasťou Saikaidó, v súčasnosti je jej územie rozdelené medzi prefektúry Saga a Nagasaki. (Súčasťou Nagasaki sú okrem územia provincie Hizen aj územia provincií Cušima a Iki.)
Starobylé provinčné hlavné mesto sa nachádzalo neďaleko mesta Jamato. Hidejoši Tojotomi riadil inváziu do Kóree z mesta Nagoja v provincii Hizen a Šimabarské povstanie sa odohralo tiež v tejto provincii. V období Sengoku bola oblasť rozdelená medzi mnohých daimjóv, z ktorých najbohatší mali za hradné mesto Sagu.

</doc>
<doc id="189566" url="https://sk.wikipedia.org/wiki?curid=189566" title="Cessna 182">
Cessna 182

Cessna 182 Skylane je štvorsedadlové (s možnosťou doplnenia dvoch detských sedadiel do batožinového priestoru), vysokovýkonné, jednomotorové, ľahké lietadlo. Toto lietadlo bolo zavedené do prevádzky v roku 1956 a existuje početné množstvo variant Cessny 182, vrátane verzie so zasunuteľným podvozkom. Cessna 182 je druhý najobľúbenejší model lietadla Cessna po modeli Cessna 172.
Vznik a vývoj.
Cessnu 182 predstavili v roku 1956 ako trojkolesový variant k modelu Cessna 180. V roku 1957 bol variant 182A predstavený pod názvom "Skylane". K neskorším modelom boli pridané účinnejšie motory a väčšie okná.
Cessna sa v roku 1990 znovu vrátila k produkcii viacúčelových lietadiel ako bol napríklad aj tento model. V roku 2005 Cessna začala ponúkať elektronické multifunkčné displeje na zobrazovanie informácií Garmin G1000 ako voliteľnú inováciu do Skylana. Neskôr sa stala avionika tohto typu v kokpite štandardným vybavením.

</doc>
<doc id="189567" url="https://sk.wikipedia.org/wiki?curid=189567" title="Vitalij Michajlovič Žolobov">
Vitalij Michajlovič Žolobov

Vitalij Michajlovič Žolobov (; ; * 18. jún 1937, Staraja Zburievka) je bývalý sovietsky kozmonaut. Roku 1976 sa zúčastnil na lete kozmickej lode Sojuz 21 a strávil 49 d v orbitálnej stanici Saľut 5. 

</doc>
<doc id="189568" url="https://sk.wikipedia.org/wiki?curid=189568" title="Vitalij Žolobov">
Vitalij Žolobov



</doc>
<doc id="189569" url="https://sk.wikipedia.org/wiki?curid=189569" title="Vitalij M. Žolobov">
Vitalij M. Žolobov



</doc>
<doc id="189570" url="https://sk.wikipedia.org/wiki?curid=189570" title="Loveless">
Loveless

Loveless je japonská manga séria vytvorená mangakou Jun Kógovou, ktorú publikovala spoločnosť Ichijinsha v časopise „Monthly Comic Zero Sum“. Príbeh sa zaraďuje do žánru šónen-ai. V roku 2005 bol na základe mangy vytvorený aj 12-dielny anime seriál.
Do očí bijúci vzhľad v príbehu má veľa postáv, ktoré sú kemonomimi, ale presnejšie povedané, než konvenčné „mačičky“ () sú protagonistami „kocúrikovia“ (). Tí, ktorí nemajú žiadne zvieracie znaky (uši a chvosty) sú odlišovaní spoločnosťou ako „dospelí“ v tom zmysle, že už majú sexuálnu skúsenosť.
Príbeh.
12-ročný "Ricuka Aojagi" videl, ako bol pred dvoma rokmi jeho brat "Seimei" upálený. Jeho otec vtedy opustil rodinu, matka sa začala chovať zvláštne a Ricuka sa uzavrel pred okolitým svetom. Bol preto preložený na inú školu. Raz ho pred ňou zastavil vysoký "Sóbi", ktorý mu oznámil, že bol veľmi dobrým priateľom jeho brata a rád by sa s ním porozprával.
Súboje. Bojovník a obeť majú toho spoločného oveľa viac ako meno. Ale čo sa stane, ak sa prvotriedny bojovník „Beloved“ (slovensky: "Milovaný") na pokyn svojho zosnulého obetovateľa spojí s mladučkým „Loveless“ (slovensky: "Bez lásky")? Môže vzniknúť z prikázanej lásky skutočná?
Anime epizódy.
Dokopy sa odvysielalo 12 epizód anime.
Hudba.
Úvodná zvučka: „Tsuki no Curse“ od Okina Reika
Záverečná zvučka 1: „Mičijuki“ od Kaori Hikita (epizódy 1-11)
Záverečná zvučka 2: „Cuki no Curse“ od Okina Reika (epizóda 12)

</doc>
<doc id="189571" url="https://sk.wikipedia.org/wiki?curid=189571" title="Mila Kunisová">
Mila Kunisová

Mila Kunisová (neprechýlene Mila Kunis), celým menom Milena Kunisová (neprechýlene Milena Kunis, , ; * 14. august 1983, Černovice, ZSSR, dnes Ukrajina) je ukrajinská herečka.
Detstvo a vzdelanie.
Narodila sa v Černoviciach v bývalom ZSSR (teraz Ukrajina). Jej matka Elvira je učiteľka fyziky a prevádzkuje lekáreň a jej otec Mark je strojný inžinier a taxikár. Má staršieho brata Michaela. V roku 2011 vyhlásila, že jej rodičia mali skvelú prácu a rodina bola veľmi šťastná a nie chudobná, ale rozhodli sa opustiť ZSSR, pretože tam nevideli žiadnu budúcnosť pre Milu a jej brata. Jej rodina sa v roku 1991, keď mala sedem rokov, presťahovala do Los Angeles v Kalifornii s 205 $. „"To bolo všetko, čo sme mohli vziať so sebou. Rodičia sa vzdali kvalitných pracovných miest a titulov, ktoré boli neprenosné. Prišli sme do New Yorku v stredu a v piatok ráno sme môj brat a ja boli v škole v Los Angeles.“"
Mila pochádza zo židovskej rodiny a vyhlásila, že antisemitizmus v Sovietskom zväze bol jeden z dôvodov, prečo sa s rodinou presťahovali do USA a tiež, že ju jej rodičia vychovávali v židovskej viere, ako len mohli, napriek tomu, že toto náboženstvo bolo v Sovietskom zväze potlačované.
Už druhý deň v Los Angeles ju rodičia zapísali do základnej školy Rosewood, napriek tomu, že nevedela po anglicky ani slovo. "„Nepamätám si vôbec druhý ročník. Nemám naň žiadnu spomienku. Bolo to preto, že som plakala každý deň. Nerozumela som kultúre. Nerozumela som ľuďom. Nerozumela som jazyku. Moja prvá veta v prijímacej eseji na vysokú školu bola ‘Predstavte si, že ste v siedmich rokoch slepý a hluchý.’ Tak nejak som sa cítila po presťahovaní do Ameriky.“"
Navštevovala strednú školu Hubert Howe Bancroft v Los Angeles. Popri natáčaní sitcomu "Tie roky sedemdesiate (That '70s Show)" vyštudovala strednú školu. Nechodila do školy ako bežná žiačka, ale využívala domácich učiteľov. Ak práve neúčinkovala, navštevovala Fairfax High School, kde zmaturovala v roku 2001. Chvíľu navštevovala UCLA a Univerzitu Loyol Marymount v Los Angeles.
Kariéra.
1994 – 2000: Začiatky kariéry a práca v televízii.
V deviatich rokoch bola prijatá na herectvo v Beverly Hills Studios, kde sa stretla so Susan Curtisovou, ktorá sa stala jej manažérkou. Na svojom prvom konkurze dostala úlohu v reklame na hračky značky Barbie. Krátko potom robila reklamu pre rady produktov značky Lisa Frank. Jej prvá televízna rola prišla v roku 1994, najprv sa objavila v "Tak plynie čas" ("Days of Our Lives") a o niekoľko mesiacov neskôr mala prvé zo svojich dvoch vystúpení v "Pobrežnej hliadke" ("Baywatch"). Takisto si zahrala úlohu aj "V siedmom nebi" ("7th Heaven").
Keď mala 10 rokov neúspešne sa uchádzala o rolu ruskej židovky, ktorá sa presťahuje do Ameriky vo filme "Make a Wish". Namiesto toho obsadila rolu mexického dievčaťa. 
V roku 1998 bola obsadená ako Jackie Burkhartová v situačnej komédii "Tie roky sedemdesiate" ("That '70s Show"). Dva roky po sebe vyhrala Young Star Awards ako najlepšia mladá herečka v komediálnom televíznom seriáli v roku 1999 a 2000.
V roku 1999 nahradila Lacey Chabertovú v úlohe Meg Griffinovej na oživenie situačnej komédie "Griffinovci" ("Family Guy"). Kunisová získala rolu po konkurzoch a z časti vďaka jej výkonu v "Tie roky sedemdesiate." 
2001 – 2008: Prechod k filmu.
V roku 2001 sa objavila vo filme "Dievča ako lusk" ("Get Over It") a v roku 2002 v DVD horore "American Psycho 2" spolu s Williamom Shatnerom (pokračovanie filmu "American Psycho" z roku 2000). V roku 2004 hrala vo filmovej adaptácii "Tony n’ Tina’s Wedding". Hoci film bol natočený v roku 2004, v kinách sa neobjavil až do roku 2007.
V roku 2005 si zahrala spolu s Jonom Helderom vo filme "Sťahovanie pána McAllistera" ("Moving McAllister"), ktorý šiel do kín až v roku 2007. Film získal negatívne recenzie a v kinách išiel iba dva týždne. Potom si zahrala vo filme "Po sexe" ("After Sex"), kde hrala so svojou kolegyňou z filmu "Dievča ako lusk," Zoe Saldanovou. V októbri 2006 začala natáčať film "Výchovný tábor" ("Boot Camp"), ktorý sa do kín v USA nedostal, ale aj napriek tomu bol v roku 2009 vydaný na DVD. 
V roku 2008 si zahrala Rachel Jansenovú v komédii "Kopačky" ("Forgetting Sarah Marshall")"." Film mal pozitívne recenzie a získal komerčný úspech. Celosvetovo zarobil 150 miliónov dolárov. Jej rola bola pozitívne ohodnotená a nominovaná na Teen Choice Award. 
V tom istom roku si zahrala Monu Saxovú, ruskú úkladnú vrahyňu spolu s Markom Wahlbergom v akčnom filme "Max Payne", založenom na rovnomennej videohre. Mila kvôli svojej role prešla výcvikom so zbraňami, v boxe a bojových umeniach. Za svoju rolu bola opäť nominovaná na Teen Choice Award. Film bol pomerne finančne úspešný, zarobil 85 miliónov dolárov na celom svete, ale obdržal aj kritiku zo strany filmových kritikov. 
2009 – 2012: Uznanie filmovým priemyslom.
V roku 2009 sa objavila v komediálnom filme "Extract" s Benom Affleckom a Jasonom Batemanom. Film získal prevažne kladné recenzie a zarobil 10 miliónov dolárov. Roger Ebert kriticky o filme napísal, že Kunisová „zosobňuje svoju úlohu tak, že vyznieva veľmi dôveryhodne“. 
V roku 2010 hrala po boku Denzla Washingtna v akčnom filme "Kniha prežitia" ("Book of Eli"). Hoci film nemal kladné recenzie, zarobil viac ako 157 miliónov dolárov po celom svete. Filmový kritik Richard Roeper chválil výkon Kunisovej a neskôr dostala ďalšiu Teen Choice Award nomináciu za svoj ​​výkon. Bola taktiež obsadená do vedľajšej úlohy v komédii "Nočné rande" ("Date Night").
Kunisová bola nominovaná na niekoľko cien, vrátane Zlatého glóbusu za film "Čierna labuť" (2010). Absolvovala tréning, ktorý zahŕňal kardio-cvičenie, prijímala 1200 kalórií denne a baletné hodiny mala štyri hodiny denne, sedem dní v týždni. Počas náročného natáčania utrpela rôzne zranenia, vrátane roztrhaných väzov a vykĺbeného ramena. Film "Čierna labuť" získal uznanie od kritikov a bol nominovaný na päť Oscarov vrátane nominácie za najlepší film. Tento film zarobil viac ako 106 miliónov dolárov v Spojených štátoch a Kanade a celosvetovo zarobil viac ako 329 miliónov. Hodnotenia výkonu Kunisovej boli pozitívne.
V roku 2011 obsadila rolu po boku Justina Timberlakea v romantickej komédii "Ide len o sex" ("Friends with Benefits"). Režisér Will Gluck priznal, že napísal príbeh s Kunisovou a Timberlakom v hlave. Film dosiahol úspech, zarobil viac ako 149 miliónov dolárov po celom svete a bol kladne hodnotený za „chémiu“ medzi Kunisovou a Timberlakeom. Manohla Dargis "(The New York Times)" napísal: "„Pani Kunisová sa rýchlo vyštverala na vrchol, má dar, ktorý jej umožňuje dať energiu romantickej komédii. Jej energia je tak osviežujúca a expanzívna a prítomnosť tak živá, že vyplní celú obrazovku“."
V roku 2012 hrala s Markom Wahlbergom vo filme "Macík" ("Ted"), ktorý bol dovtedy jej komerčne najúspešnejším filmom. Režisérom a spolu-autorom scenáru je tvorca "Griffinovcov", Seth MacFarlane. Keď režisér prvýkrát koncipoval projekt, o Kunisovej si najskôr myslel, že je príliš mladá pre túto rolu. Film však zostal vo výrobe niekoľko rokov a napokon, keď bol konečne pripravený na výrobu, obsadil do roly Kunisovú. "Macík" získal vo všeobecnosti pozitívne recenzie od kritikov, bol komerčne úspešný a celosvetovo zrobil viac ako 549 miliónov dolárov. 
2013 – súčasnosť; budúce projekty.
V roku 2013 si zahrala Theodoru, najmladšiu z troch čarodejníc, po boku Jamesa Franca vo filme "Cesta do krajiny Oz" ("Oz the Great and Powerful")"." Film bol komerčne úspešný a celosvetovo zarobil viac ako 493 miliónov dolárov. V tom istom roku sa objavila po boku Cliva Owena, Billyho Crudupa a Marion Cotillardovej v trileri "Blood Ties". Film mal premiéru na filmovom festivale v Cannes v roku 2013 a získal zmiešané recenzie od kritikov. Taktiež sa objavila v komédii "The Angriest Man in Brooklyn" spolu s Robinom Williamsom a Petrom Dinklageom.
Kunisová je výkonným producentom televízneho seriálu s feministickou tematikou pre sieť CW. "Meridian Hills" je dráma o ženskom oslobodzovacom hnutí v roku 1970. Kunisová sama sa na obrazovke neobjaví. V októbri oznámila, že spolu so svojimi partnermi založila novú produkčnú spoločnosť s názvom Orchard Farm Productions.
V roku 2015 sa spolu s Channingom Tatumom objavila v sci-fi filme "Jupiter na vzostupe" ("Jupiter Ascending"). Film získal prevažne negatívne recenzie od kritikov. Spolu s Kristen Bellovou a Christinou Applegatovou sa objavila v komédii "Matky rebelky" ("Bad Moms"), ktorá mala premiéru 29. júla 2016.
Osobný život.
Dňa 14. septembra 2011 FBI oznámila, že vyšetruje údajné neoprávnené vniknutie do mobilu a e-mailových účtov Kunisovej a ďalších celebrít. Christopher Chaney z Jacksonvillu z Floridy sa neskôr priznal na federálnom súde k deviatim počítačovým útokom.
Kunisová podporuje Demokratickú stranu a Baracka Obamu. V rozhovore v roku 2012 kritizovala Republikánsku stranu a povedala: "„Spôsob, akým republikáni napádajú ženy, je tak protivný. A spôsob, akým hovoria o náboženstve, je urážlivý. Možno nepraktizujem židovstvo, ale prečo musíme stále hovoriť o Ježišovi?“" 
Zdravie.
V januári 2011 odkryla, že bojuje s očnou vadou zvanou chronický zápal dúhovky, ktorý jej spôsobil slepotu na jedno oko. Kunisová má taktiež špecifikum, že jej dúhovky majú rôzne farby. Jedno oko (ľavé) je hnedé a druhé (pravé) je zelené.
Vzťahy.
Kunisová začala chodiť s hercom Macaulay Culkinom v roku 2002. Počas ich vzťahu sa šírili informácie, že pár sa chystá zosobášiť, ktoré však Kunisová poprela. V interview pre magazín BlackBook vyhlásila, že manželstvo „nie je pre mňa dôležité“. Povedala, že robila všetko, čo bolo v jej silách, aby ochránila ich súkromie. Dňa 3. januára 2011 herečkin hovorca potvrdil správy, že Kunisová a Culkin sa rozišli hovoriac, že „rozchod bol priateľský a zostali blízkymi priateľmi“. 
V apríli 2012 začala chodiť so svojím bývalým kolegom zo seriálu "Tie roky sedemdesiate," Ashtonom Kutcherom a vo februári 2014 sa zasnúbili. V októbri 2014 sa jej narodila dcéra Wyatt Isabelle. Kunisová a Kutcher sa vzali prvý júlový víkend v roku 2015 v Oak Glen v Kalifornii. V júni 2016 potvrdili, že čakajú druhé dieťa.

</doc>
<doc id="189572" url="https://sk.wikipedia.org/wiki?curid=189572" title="Viktor Vasilievič Gorbatko">
Viktor Vasilievič Gorbatko

Viktor Vasilievič Gorbatko (; * 3. december 1934, Vency-Zaria, Ruská SFSR, ZSSR – † 17. máj 2017, Moskva, Rusko) bol sovietsky kozmonaut. Roku 1969 velil kozmickej lodi Sojuz 7 (skupinový let 3 lodí), roku 1977 Sojuzu 24 s pobytom v Saľute 5 a roku 1980 Sojuzu 37 v rámci programu Interkozmos s pobytom v Saľute 6.

</doc>
<doc id="189573" url="https://sk.wikipedia.org/wiki?curid=189573" title="Viktor V. Gorbatko">
Viktor V. Gorbatko



</doc>
<doc id="189574" url="https://sk.wikipedia.org/wiki?curid=189574" title="Viktor Gorbatko">
Viktor Gorbatko



</doc>
<doc id="189578" url="https://sk.wikipedia.org/wiki?curid=189578" title="Zoznam častí seriálu Californication">
Zoznam častí seriálu Californication

Toto je zoznam častí seriálu Californication – Orgie v Kalifornii.

</doc>
<doc id="189585" url="https://sk.wikipedia.org/wiki?curid=189585" title="Gorgoroth">
Gorgoroth

Gorgoroth je black metalová kapela, pochádza z Bergenu v Nórsku. Ich texty sú založené na satanizme, stavajú sa proti kresťanstvu a jeho ideám.
Meno "Gorgoroth" je prevzaté z diela Pán prsteňov od J. R. R. Tolkiena, kde sa týmto názvom označuje "pláň strachu" v zemi Mordor.
Momentálne je zostava kapely chudobnejšia o Tormentora a Tomasa Asklunda. Tormentor sa z bližšie neuvedených príčin nezúčastnil nahrávania Quantos Possund Ad Satanitatem Trahunt a ani nefiguroval v zostave kapely na koncertoch v Trondheime a Bergene v auguste a októbri 2009 – nahradil ho Skyggen, na aký čas nie je upresnené. Tomas Asklund sa rozhodol, že nebude koncertovať a tak album len nabubnoval a poskytol kapele pre nahrávanie albumu svoje Monolith Studio v Stockholme. Na dvoch už spomenutých koncertoch jeho miesto zaujal Vyl z Keep of Kalessin.
Gorgoroth nielenže nezapisujú texty svojich piesní do bookletov, ale dokonca veľmi aktívne potláčajú pokusy fanúšikov zverejňovať akékoľvek prepisy textov prípadne tabulatúr. Výsledkom je, že na viacerých internetových stránkach zaoberajúcich sa textami skupín je pri Gorgoroth namiesto textu správa, že skupina si neželá zverejňovanie svojich textov. Dôvod pre takýto postoj nie je známy.

</doc>
<doc id="189587" url="https://sk.wikipedia.org/wiki?curid=189587" title="Čikuzen (provincia)">
Čikuzen (provincia)

Čikuzen () bola stará japonská provincia na ostrove Kjúšú, na území ktorej sa dnes nachádza prefektúra Fukuoka, mimo južnej a východnej časti Fukuoky. Provincia Čikuzen susedila s provinciami Buzen, Bungo, Čikugo a Hizen.
Predpokladá sa, že pôvodné starobylé hlavné mesto sa nachádzalo neďaleko Dazaifu, hoci dominantným mestom sa v súčasnosti stala Fukuoka.
V rokoch 1274 a 1281 bola provincia Čikuzen miestom vylodenia mongolských inváznych síl, ktoré boli nakoniec zničené silným tajfúnom, ktorý bol následne nazvaný "božským vetrom" (kamikadze). 

</doc>
<doc id="189588" url="https://sk.wikipedia.org/wiki?curid=189588" title="Čikugo (provincia)">
Čikugo (provincia)

Provincia Čikugo () bola stará japonská provincia na ostrove Kjúšú, na území ktorej sa dnes nachádza južná časť prefektúry Fukuoka. Provincia Čikugo susedila s provinciami Higo, Bungo, Čikuzen a Hizen.
Starobylé hlavné mesto provincie sa nachádzalo neďaleko súčasného mesta Kurume; v období Edo bola provincia rozdelená na dve léna: klan Tačibana držal južné léno v Janagawe a klan Arima severné léno v Kurume. 

</doc>
<doc id="189590" url="https://sk.wikipedia.org/wiki?curid=189590" title="Anus">
Anus

Anus alebo (najmä pre cicavce aj) riť môže byť v anatómii:
Riť môže byť neodborne:

</doc>
<doc id="189592" url="https://sk.wikipedia.org/wiki?curid=189592" title="Cessna 172">
Cessna 172

Cessna 172 Skyhawk je civilné lietadlo americkej výroby. Ide o štvorsedadlový, jednomotorový hornoplošník. Je početne najvyrábanejším typom lietadla na svete.
Vznik a vývoj.
Cessna 172 Skyhawk bola zavedená do sériovej výroby v novembri 1955.V podstate išlo o upravený model 170, s prekonštruovaným smerovým kormidlom trojkolesovým predovým podvozkom, na rozdiel od modelu 170, ktorého podvozok bol zadného typu. Pri verzii Cessna 172A boli zavedené šípovité chvostové plochy, čo bola len jedna z mnohých zmien, zavedených počas výroby tohoto stroja. Tomuto modelu bola na začiatku šesťdesiatych rokov pridelená prezývka "Skyhawk" a tento model znamenal obrovský obchodný úspech. Do prerušenia výroby v roku 1985, bolo vyrobených viac než 36 000 ks tohoto stroja a v polovici deväťdesiatych rokov bola výroba znovu obnovená. Rovnako ako pri ostatných modeloch "Cessny", francúzska firma Reims Aviation odkúpila licenciu na výrobu lietadla pod názvom F 172 a FR 172, od roku 1963.
Týchto lietadiel bolo vyrobených viac, než 43 000, čiže viac, ako ktorýchkoľvek iných lietadiel. Je to to pravdepodobne najpopulárnejšie lietadlo používané na letecký výcvik na svete.
Verzie.
Dlhotrvajúci proces zlepšovania a upravovania vyústil do nespočetného množstva verzií základného modelu 172. Pokrok a verzie boli označované príponami za číslom modelu, pričom do roku 1985, keď bola prerušená výroba, sa dostala až k modelu 172Q. 
Zaujímavosti.
Svetový rekord do vytrvalosti letu.
Od 4. decembra 1958 do 7. februára 1959 vytvorili Robert Timm a John Cook svetový rekord vo vytrvalosti (tankovaného) letu v použitej Cessne 172, registračné číslo N9172B. Vzlietli z letiska McCarran Field (teraz Medzinárodné letisko Harryho Reida) v Las Vegas v Nevade. Späť pristáli opäť na McCarran Field po 64 dňoch, 22 hodinách, 19 minútach a 5 sekundách letu dlhom približne 240 000 km (150 000 míľ); viac ako 6-krát viac ako let okolo sveta na rovníku. Let bol súčasťou snahy o získanie finančných prostriedkov pre nadačný fond boja proti rakovine Damon Runyon Cancer Fund. Lietadlo je teraz vystavené na letisku Harryho Reida.
Naftový pohon.
4. októbra 2007 spoločnosť Cessna oznámila svoj plán skonštruovať model s naftovým pohonom, ktorý mal byť od polovice roka 2008 označený ako 172 Skyhawk TD („Turbo Diesel“). Plánovaným motorom mal byť Thielert Centurion 2.0, kvapalinou chladený, dvojlitrový objem, dvojitá horná vačka, štvorvalcový, radový, turbodiesel s plným digitálnym riadením motora s výkonom 155 hp (116 kW), na palivo Jet-A. V júli 2013 bola výroba modelu 172TD zrušená pre Thielertov bankrot. Lietadlo bolo neskôr vylepšené na model Turbo Skyhawk JT-A, ktorý získal certifikáciu v júni 2014 a jeho výroba bola ukončená v máji 2018.

</doc>
<doc id="189594" url="https://sk.wikipedia.org/wiki?curid=189594" title="Higo (provincia)">
Higo (provincia)

Provincia Higo () bola stará japonská provincia na ostrove Kjúšú, na území ktorej sa dnes nachádza prefektúra Kumamoto. Provincia Higo susedila s provinciami Čikugo, Bungo, Hjúga, Ósumi a Sacuma.
Hradné mesto Higo bolo zvyčajne Kumamoto. V období Muromači bol vlastníkom provincie Higo klan Kikuči, ale boli o ňu obraní v období Sengoku a provinciu obsadili susední vládcovia, od klanu Šimazu zo Sacuma až po Hidejošiho Tojotomiho, ktorý napadol Kjúšú a dal Higo svojím vazalom. Prvým bol Narimasa Sasa a posledným Kijomasa Kató. Klanu Kató boli jeho panstvá zanedlho (1632) odobrané a oblasť bola daná klanu Hosokawa.
V období Sengoku bolo Higo najväčším centrom kresťanov v Japonsku a tiež bolo miestom, kde Musaši Mijamoto zostal na pozvanie daimjóv Hosokawa počas kompletovania jeho diela "Kniha piatich kruhov".

</doc>
<doc id="189595" url="https://sk.wikipedia.org/wiki?curid=189595" title="Riť">
Riť



</doc>
<doc id="189597" url="https://sk.wikipedia.org/wiki?curid=189597" title="Konečník">
Konečník

Konečník alebo rektum (lat. rectum) môže byť:

</doc>
<doc id="189598" url="https://sk.wikipedia.org/wiki?curid=189598" title="ICAO">
ICAO



</doc>
<doc id="189601" url="https://sk.wikipedia.org/wiki?curid=189601" title="Nadine Gordimerová">
Nadine Gordimerová

Nadine Gordimerová (neprechýlene Nadine Gordimer; * 20. november 1923, Johannesburg, Juhoafrická republika – † 13. júl 2014, tamže) bola juhoafrická spisovateľka a politická aktivistka.
Je nositeľkou Nobelovej ceny za rok 1991. V roku 1974 získala taktiež Bookerovu cenu za román "The Conservationist".

</doc>
<doc id="189603" url="https://sk.wikipedia.org/wiki?curid=189603" title="Rektum">
Rektum



</doc>
<doc id="189608" url="https://sk.wikipedia.org/wiki?curid=189608" title="Ritný kanál">
Ritný kanál

Ritný kanál alebo análny kanál (alebo nepresne "anus" či "riť"; lat. "canalis analis") je koncová časť konečníka (resp. pri inej terminológii pokračovanie konečníka) cicavcov. Končí sa ritným otvorom. 
U človeka je dlhý 2-4 cm a obopínajú ho dva svaly - vnútorné a vonkajšie zvierače, ktorými sa ovláda odchod stolice a plynov.

</doc>
<doc id="189611" url="https://sk.wikipedia.org/wiki?curid=189611" title="Invázia (seriál)">
Invázia (seriál)

Invázia (orig. "Invasion") je americký dramatický sci-fi seriál, ktorý mal premiéru začiatkom septembra 2005 na televíznej stanici ABC. Rozpráva príbeh malého mesta na Floride, ktoré sa spamätáva zo škôd, ktoré v ňom spôsobil hurikán a ktoré musí čeliť faktu, že v miestnych vodách žijú mimozemské bytosti, ktoré unášajú jeho obyvateľov a nahrádzajú ich klonmi.

</doc>
<doc id="189613" url="https://sk.wikipedia.org/wiki?curid=189613" title="Postojna">
Postojna

Postojna () je mesto a obec v Slovinsku. Má rozlohu 269,9 km² a žije tu 15 561 obyvateľov (2008). Neďaleko sa nachádza Jaskyňa Postojna.

</doc>
<doc id="189614" url="https://sk.wikipedia.org/wiki?curid=189614" title="Jurij Viktorovič Romanenko">
Jurij Viktorovič Romanenko

Jurij Viktorovič Romanenko (; * 1. august 1944, Koltubanovskij, Ruská SFSR, ZSSR) je bývalý sovietsky kozmonaut. Roku 1977 velil kozmickej lodi Sojuz 26 a absolvoval dlhodobý pobyt v orbitálnej stanici Saľut 6. Roku 1980 velil Sojuzu 38 (pobyt v Saľute 6) v rámci programu Interkozmos. V roku 1987 sa zúčastnil na dlhodobom pobyte na stanici Mir.
Jeho syn Roman Romanenko je takisto ruským kozmonautom.

</doc>
<doc id="189615" url="https://sk.wikipedia.org/wiki?curid=189615" title="Jurij Romanenko">
Jurij Romanenko



</doc>
<doc id="189616" url="https://sk.wikipedia.org/wiki?curid=189616" title="Jurij V. Romanenko">
Jurij V. Romanenko



</doc>
<doc id="189617" url="https://sk.wikipedia.org/wiki?curid=189617" title="Alexej Leonov">
Alexej Leonov



</doc>
<doc id="189618" url="https://sk.wikipedia.org/wiki?curid=189618" title="Alexej A. Leonov">
Alexej A. Leonov



</doc>
<doc id="189625" url="https://sk.wikipedia.org/wiki?curid=189625" title="Divoký západ">
Divoký západ

Divoký západ ( alebo "American Old West") je územie dnešných západných štátov USA v 19. storočí, najčastejšie v čase medzi občianskou vojnou a rokom 1911, ako aj príslušná zmes histórie, mýtov, legiend, príbehov, domnienok a kultúry. Oblasť možno na východe zhruba vymedziť západnou hranicou štátov Severná Dakota, Južná Dakota, Nebraska, Kansas, Oklahoma a Texas, teda asi 104. stupňom západnej dĺžky.
Pretože Divoký západ poslúžil ako prostredie mnohých fiktívnych príbehov, stal sa tento región po celom svete populárnym a definuje sa ním aj žáner takýchto príbehov — western.
Vtedajšie prostredie amerického západu sa vyznačovalo ozbrojenými zrážkami prichádzajúcich osadníkov, pôvodných Indiánov, obchodníkov a vládou USA. Malé vojny o pozemky medzi osadníkmi boli bežné, rovnako ako korupcia a kriminalita v justícii.

</doc>
<doc id="189649" url="https://sk.wikipedia.org/wiki?curid=189649" title="Vladimir Vasilievič Kovaľonok">
Vladimir Vasilievič Kovaľonok

Vladimir Vasilievič Kovaľonok (, ; * 3. marec 1942, Bieloje) je bývalý sovietsky kozmonaut bieloruského pôvodu. V roku 1977 velil kozmickej lodi Sojuz 25. Roku 1978 Sojuzu 29, z ktorého prestúpil na orbitálnu stanicu Saľut 6, roku 1981 velil Sojuzu T-4 a na Saľute 6 strávil 75 d.

</doc>
<doc id="189650" url="https://sk.wikipedia.org/wiki?curid=189650" title="Vladimir Kovaľonok">
Vladimir Kovaľonok



</doc>
<doc id="189651" url="https://sk.wikipedia.org/wiki?curid=189651" title="Vladimir V. Kovaľonok">
Vladimir V. Kovaľonok



</doc>
<doc id="189655" url="https://sk.wikipedia.org/wiki?curid=189655" title="Laura Preponová">
Laura Preponová

Laura Preponová (* 7. marec 1980, Watchung, New Jersey, USA) je americká herečka, známa predovšetkým zo seriálov Orange Is the New Black , kde hrá Alex Vause, a Tie roky sedemdesiate, kde si zahrala Donnu. 
Osobný život.
Je najmladšia z piatich detí. Narodila sa Marjorii (rod. Collová), stredoškolskej učiteľke, a Michaelovi Preponovi, ortopedickému chirurgovi. Preponová má ruský, židovský a írsky pôvod. Jej praprapra starý otec bol generál Joseph Bradford Carr. Jej otec zomrel počas operácie srdca v roku 1993 vo veku 49 rokov. Laura Prepon mala vtedy len 13 rokov. Navštevovala Watchung Hills Regional High School a neskôr študovala v Total Theatre Lab v New York (mesto).

</doc>
<doc id="189656" url="https://sk.wikipedia.org/wiki?curid=189656" title="Laura Prepon">
Laura Prepon



</doc>
<doc id="189661" url="https://sk.wikipedia.org/wiki?curid=189661" title="Alexandr Sergejevič Ivančenkov">
Alexandr Sergejevič Ivančenkov

Alexandr Sergejevič Ivančenkov (; * 28. september 1940, Ivantejevka, Ruská SFSR, ZSSR) je bývalý ruský konštruktér a kozmonaut. V roku 1978 sa zúčastnil na lete kozmickej lode Sojuz 29 so 79-dňovým pobytom v orbitálnej stanici Saľut 6 a v roku 1982 na lete Sojuzu T-6 s pobytom v orbitálnej stanici Saľut 7.
Životopis.
Narodil sa v Ivantejevke pri Moskve. Otec mu zahynul v roku 1942 počas vojny a o päť rokov neskôr mu zomrela matka. Vychovávali ho babička s tetou. Učil sa veľmi dobre, obľuboval zemepis. Keď končil základnú školu s výborným prospechom, rozhodol sa pre kozmonautiku. Dostal sa neskôr na moskovský letecký inštitút, fakultu stavby lietadiel. Po ukončení štúdia nastúpil do Koroľovovej konštrukčnej kancelárie a po čase sa sám prihlásil do Hviezdneho mestečka. Nasledoval výcvik, lekárske kontroly, teoretická príprava. Jeho meno sa objavilo verejne prvýkrát v zozname sovietskych podporných posádok pripravujúcich program Sojuz-Apollo.
Lety do vesmíru.
V roku 1978 v kozmickej lodi Sojuz 29, spoločne s Kovaľonkom, odštartovali z Bajkonuru na obežnú dráhu Zeme k orbitálnej stanici Saľut 6 k päťmesačnému pobytu. To bol v tej dobe svetový rekord. Počas tejto doby sa stretli s dvoma ďalšími medzinárodnými posádkami zo Sojuzu 30 a Sojuzu 31 v rámci programu Interkozmos a vyhotovili vyše 3 000 fotografií Zeme.
Štyri roky po tomto lete vyletel zo Zeme druhýkrát, v lodi Sojuz T-6 na vtedy novú stanicu Saľut 7. Išlo o podstatne kratší let, na 8 dní, zato so zvláštnym zložením. Na palube s ním letel Vladimir Džanibekov a Francúz Jean-Loup Chrétien, teda prvá sovietsko-francúzska expedícia. Po bezpečnom návrate na Zem boli druhý deň prijatí a vyznamenaní v Kremli aj na francúzskom veľvyslanectve a o pár dní aj v Paríži.
V roku 1992 sa tu všetci účastníci stretli opäť na kongrese Medzinárodnej astronautickej federácie. V tíme kozmonautov bol Ivančenkov od 27. marca 1973 do 3. novembra 1993, teda 20 rokov.

</doc>
<doc id="189668" url="https://sk.wikipedia.org/wiki?curid=189668" title="Georgi Ivanov Ivanov">
Georgi Ivanov Ivanov

Georgi Ivanov Ivanov (; nar. ako "Georgi Ivanov Kakalov"; ; 2. júl 1940, Loveč, Bulharsko) je prvý bulharský kozmonaut. Roku 1979 absolvoval spolu s N. N. Rukavišnikovom štvrtý let programu Interkozmos na kozmickej lodi Sojuz 33.

</doc>
<doc id="189672" url="https://sk.wikipedia.org/wiki?curid=189672" title="Bled">
Bled

Bled (, ) je mesto v Slovinsku v severozápadnej časti krajiny, nachádzajúce sa na úpätí Julských Álp a sútoku riek Sava Bohinjka a Sava Dolinka. Má rozlohu 188,5 km² a žije tu 10 899 obyvateľov Mesto je známe predovšetkým Bledským jazerom.
V roku 2002 sa tu konala 35. Šachová olympiáda.

</doc>
<doc id="189674" url="https://sk.wikipedia.org/wiki?curid=189674" title="Alexandr Ivančenkov">
Alexandr Ivančenkov



</doc>
<doc id="189675" url="https://sk.wikipedia.org/wiki?curid=189675" title="Alexandr S. Ivančenkov">
Alexandr S. Ivančenkov



</doc>
<doc id="189676" url="https://sk.wikipedia.org/wiki?curid=189676" title="Alexander Ivančenkov">
Alexander Ivančenkov



</doc>
<doc id="189677" url="https://sk.wikipedia.org/wiki?curid=189677" title="Alexander Sergejevič Ivančenkov">
Alexander Sergejevič Ivančenkov



</doc>
<doc id="189679" url="https://sk.wikipedia.org/wiki?curid=189679" title="Alexander S. Ivančenkov">
Alexander S. Ivančenkov



</doc>
<doc id="189680" url="https://sk.wikipedia.org/wiki?curid=189680" title="Valerij Viktorovič Riumin">
Valerij Viktorovič Riumin

Valerij Viktorovič Riumin (; * 16. august 1939, Komsomoľsk na Amure† 6. jún 2022, Mytišči) bol ruský kozmonaut. 
Roku 1977 sa zúčastnil na lete kozmickej lode Sojuz 25, roku 1979 na lete Sojuzu 32 s dlhodobým pobytom v orbitálnej stanici Saľut 6. Roku 1980 absolvoval let na Sojuze 35 a ďalší dlhodobý pobyt na Saľute 6. Zúčastnil sa aj programu Shuttle-Mir a to s misiou STS-91.

</doc>
<doc id="189681" url="https://sk.wikipedia.org/wiki?curid=189681" title="Valerij Riumin">
Valerij Riumin



</doc>
<doc id="189682" url="https://sk.wikipedia.org/wiki?curid=189682" title="Valerij V. Riumin">
Valerij V. Riumin



</doc>
<doc id="189694" url="https://sk.wikipedia.org/wiki?curid=189694" title="Anodická oxidácia hliníka">
Anodická oxidácia hliníka

Anodická oxidácia hliníka (iné názvy: anodizácia hliníka, anodické okysličovanie hliníka, eloxovanie, eloxáž, eloxácia) je chemicko-technologický proces úpravy povrchu výrobkov z hliníka a jeho zliatin. Ide o vytvorenie odolnej chemickej vrstvy oxidu na povrchu výrobku.
Všeobecne.
Eloxovanie sa používa pre zlepšenie vlastností výrobkov z hliníka a jeho zliatin. Zlepší sa odolnosť voči korózii, oteruvzdornosť, celková kvalita povrchu (tvrdosť, lesk ...), povrch je tiež možné zafarbiť chemicky - preniknutím farbiva do oxidovanej vrstvy. Elektrochemicky sa na finálnom hliníkovom výrobku vytvorí tenká vrstva oxidu hliníka, ktorá "„prerastá“" do hliníka a je teda jeho súčasťou. Eloxovanie zmení mikroštruktúru povrchu, ako aj kryštalickú štruktúru kovu blízko povrchu. Oxid hlinitý - Al2O3 je v prírode známy ako korund – druhý najtvrdší nerast po diamante.
Princíp procesu.
Proces sa aplikuje na už hotové výrobky ako finálna povrchová úprava.
Proces anodizácie.
Pred procesom anodizácie (eloxovaním, resp. anodickým okysličovaním), t. j. tepania (tvarovania) zliatiny (prímesi) prebieha čistenie buď presakovaním čističa za tepla, alebo oplachovaním v rozpúšťadle a môže ísť o leptanie v roztoku hydroxidu sodného (obyčajne s pridaním glukonátu sodného), bifluoridu amónneho, alebo leptaním v zmesi kyselín. Odlievané zliatiny sa zvyčajne čistia kvôli prítomnosti intermetalitických prímesí s výnimkou, ak ide o veľmi čistú zliatinu ako napríklad LM0.
Eloxovaná hliníkovaná vrstva sa zväčšuje tým, že jednosmerný prúd prejde cez elektrolytický roztok, kde ako anóda (kladná elektróda) slúži prvok z hliníka. Prúd uvoľní vodík na katódu (zápornú elektródu) a kyslík na povrch hliníkovej anódy - tvorené z oxidu hlinitého.
Taktiež je možné použiť striedavý a impulzný prúd, ale toto riešenie je zriedkavé. Napätie požadované v rôznych riešeniach sa pohybuje v hodnotách od 1 – 300 V DC (jednosmerné), aj keď najčastejšie sa znižuje na rozmedzie od 15 – 21 V. Pre hrubšie vrstvy sú zvyčajne potrebné vyššie napätia a tieto vrstvy sú formované sírovými a organickými kyselinami. Hodnota eloxového prúdu kolíše v závislosti od oblasti - miesta hliníka, ktoré bolo eloxované a typicky sa pohybuje od 30-300 A/m2 (alebo USA miera 2,8-28 ampérov/ft2).
Eloxovanie hliníka sa zvyčajne vykonáva v roztoku kyseliny, ktorá pomaly rozpúšťa oxid hlinitý. Pôsobenie kyseliny je v rovnováhe s rýchlosťou oxidácie formujúcej povlak (povrchovú vrstvu) nanopórmi („nanootvormi“) s priemerom 10-150 nm.
Tieto póry umožňujú roztoku elektrolytu a prúdu dosiahnuť hliníkový substrát a pokračovať vo zväčšovaní hrúbky vrstvy navyše oproti procesu autopasivácie. Ale, ak nie sú tieto póry dostatočne utesnené, neskôr umožnia vzduchu alebo vode dostať sa k podkladu substrátu a začnú proces korózie. Sú často plnené farebnými farbivami a/alebo koróznymi inhibítormi (pred utesňovaním). Pretože farbivo je len na povrchu, môžu príslušné skryté oxidy naďalej poskytovať ochranu proti korózii, aj keď môže dôjsť k menšiemu opotrebeniu a poškriabaniu farbenej vrstvy.
Podmienky procesu ako koncentrácia elektrolytu, kyslosti, teplota roztoku a prúd musia byť kontrolované, aby bolo možné vytvorenie konzistentnej jednoliatej oxidačnej vrstvy. Ťažší, hrubší film vedie k vytvoreniu viac zriedeného roztoku pri nižších teplotách s vyššími napätiami a prúdmi. Hrúbka povlaku sa pohybuje od 0,5 mikrometra pre svetlé, jasné dekoratívne výrobky až po 150 mikrometrov pri architektonických aplikáciach.
Najrozšírenejšou špecifikáciu eloxovania je MIL-A-8625, definujúca tri typy hliníkovej anodizácie. Typ I je anodizácia kyselinou chrómovou. Typ II je anodizovaný kyselinou sírnou a typ III je tvrdá anodizácia kyselinou sírovou. Ostatné špecifikácie eloxovania zahŕňajú MIL-A-63576, AMS 2469, AMS 2470, AMS 2471, AMS 2472, AMS 2482, ASTM B580, ASTM D3933, ISO 10074 a BS 5599. AMS 2468 je už zastaraná.
Žiadna z nich nedefinuje detailne chemický proces, ale ide skôr o súbor testov a opatrení kvality, ktoré musí spĺňať eloxovaný prvok. BS 1615 poskytuje poradenstvo pri výbere zliatiny pre eloxovanie. Napríklad pre britské obranné odvetvie sú podrobne opísané procesy chrómovej a sírovej anodizácie v dokumente DEF STAN 03-24/3 a DEF STAN 03-25/3.
Eloxovanie kyselinou chrómovou (Typ I).
Medzi najstaršie procesy eloxovania patrí použitie kyseliny chrómovej. Metóda je známa ako Bengough-Stuartov proces. V Severnej Amerike je známa ako Typ I, pretože je určená MIL-A-8625 štandardom, ale je taktiež obsiahnutá v AMS 2470 a MIL-A-8625 Typ IB. Vo Veľkej Británii je obyčajne špecifikovaná ako Def Stan 03/24 a použitá v oblastiach, ktoré sú náchylné na kontakt s pohonnými hmotami. Existujú taktiež štandardy vo firmách ako Boeing a Airbus. Kyselina chrómová produkuje tenšie, od 0.5 μm do 18 μm nepriehľadné filmy, ktoré sú jemnejšie a do určitého stupňa schopné seba regenerácie. Sú ťažšie zafarbiteľné a môžu byť aplikované ako predspracovanie pred zafarbením. Metóda nanášania filmu je odlišná ako pri použití kyseliny sírovej, kde je počas celého procesu prítomné napätie. 
Eloxovanie kyselinou sírovou (Typ II a III).
Kyselina sírová je najrozšírenejšie použité riešenie pri produkovaní anodických vrstiev a povlakov. Vrstvy miernych hrúbok od 1.8 μm do 25 μm sú známe v Severnej Amerike ako Typ II pod štandardom MIL-A-8625, kým vrstvy hrubšie ako 25 μm sú známe ako Typ III, hrubé pokrytie, hrubé eloxovanie alebo umelé eloxovanie. Veľmi tenké povlaky, podobné ako pri eloxovaní použitím kyseliny chrómovej, sú známe ako Typ IIB. Hrubé povlaky vyžadujú väčšiu kontrolu procesu a sú vyrábané v chladiacom tanku blízko bodu mrazu vody pri vyššom napätí ako riedidlo povlakov. Za hrubé eloxovanie sa považuje vrstva o hrúbke od 13 do 150 μm. Hrúbka vrstvy zvyšuje odolnosť proti opotrebeniu a korózii, má schopnosť udržať lubrikant a PTFE nátery a zvyšuje elektrickú a teplnú izoláciu. Normy pre tenké eloxovanie kyselinou sírovou sú dané štandardami MIL-A-8625 Typ II a IIB, AMS 2471 (nefarbené), AMS 2472 (farbené), BS EN ISO 12373/1 (dekoračný), BS EN 3987 (architektonické). Normy pre hrubé eloxovanie pomocou kyseliny sírovej sú dané štandardami MIL-A-8625 Typ III, AMS 2469, BS 5599, BS EN 2536 a zastarané AMS 2468 a DEF STAN 03-26/1.
Eloxovanie organickou kyselinou.
Výsledkom eloxovania pomocou slabých kyselín pod vysokým napätím a silným chladením je žltkastá farba. Odtiene farieb sú obmedzené na rozsah, ktorý zahŕňa svetložltá, zlatá, hlboký bronz, hnedá, šedá a čierna. Niektoré pokročilé variácie môžu produkovať biely povlak s 80% odrazom. Produkované farebné odtiene sú citlivé na variácie v metalurgii základných zliatin a nemôžu byť reprodukované zhodne. 
Eloxovanie v organických kyselinách, napríklad kyselinou jablčnou, nemôže vstúpiť do poslednej etapy z dôvodu agresívneho pôsobenia kyseliny na hliník viac ako je normálne, pričom výsledkom sú veľké trhliny.
Klasická farba eloxovania organickými kyselinami sa dosiahla v laboratóriách s veľmi zriedenou kyselinou sírovou.
Hrúbka náterov môže byť až do 50μm. Eloxovanie organickými kyselinami je známa ako Typ IC pod štandardom MIL-A-8625. 
Eloxovanie kyselinou fosforečnou.
Pre prípravu priľnavosti povrchu sa používa eloxovanie použitím kyseliny fosforečnej. Použitie je popísane v štandarde ASTM D3933.
Bórové a soľné kúpele.
Eloxovanie môže byť vykonané aj v bórových a soľných kúpeľoch, v ktorých je oxid hlinitý nerozpustný. V tomto procese sa nanášanie vrstvy zastaví, ak je celá časť pokrytá a hrúbka vrstvy je priamo úmerná použitému napätiu. Povlaky neobsahujú póry, podobne ako pri použití kyseliny sírovej a chrómovej. Tento typ eloxovania je široko používaný na výrobu elektrolytických kondenzátorov, pretože tenkému hliníkovému filmu (zvyčajne tenší ako 0.5 μm) by hrozilo pri použití kyselín prepálenie.
Chemické leštenie (morenie).
Výrobok sa namáča do vodného roztoku NaOH pri teplote 90 – 120 °C na 1-3 minúty.&lt;br&gt;
2Al + 2NaOH + 2H2O → 2NaAlO2 + 3H2 &lt;br&gt;
2NaAlO2 + 2H2O → Al(OH)3 + NaOH&lt;br&gt;
2Al(OH)3 → Al2O3 + 3H2O&lt;br&gt;
Pri tomto procese vzniká hladký matný povrch. Prednostne s rozpúšťajú výstupky a nerovnosti.
Anodizácia (eloxovanie).
2Al + 3H2SO4 + 16H2O ←&gt; Al2(SO4)316H2O + 3H2 ←&gt; Al2O3 + 3H2SO4 + 13H2O&lt;br&gt;
Reakcia prebieha v roztoku kyseliny sírovej pomocou elektrolýzy. Výrobok je anódou, roztokom prechádza jednosmerný elektrický prúd, čím dochádza k jeho polarizácii – anóda je oxidovaná a vytvára sa na nej tvrdý oxid. Pri prechode prúdu vzniká veľké množstvo tepla, preto je nutné celkové chladenie roztoku.
Anodizácia (eloxovanie) hliníka.
Zliatiny hliníka sú eloxované pre zvýšenie ich odolnosti proti korózii, zvýšenie tvrdosti povrchu, aby sa umožnilo nanášanie farieb, pre zdokonalenie mazania, alebo lepšiu priľnavosť. Anodická vrstva je nevodivá. 
Pri styku so vzduchom pri izbovej teplote, alebo akýmkoľvek iným plynom obsahujúcim kyslík, čistý hliník pasivuje (vytvára ochrannú vrstvu vedúcu ku chemickej pasivite) tým, že tvorí povrchovú vrstvu amorfného oxidu hliníka 2 až 3 nm tenkú, ktorá poskytuje veľmi účinnú ochranu proti korózii. Hliníkové zliatiny zvyčajne tvoria hrubšiu vrstvu oxidu, 515 nm tenkú, ale majú tendenciu byť viac náchylné ku korózii. Časti zliatin hliníka sú eloxované značným zvýšením hrúbky tejto vrstvy pre odolnosť proti korózii. Odolnosť voči korózii zliatin hliníka je významne znižovaná legovaním s niektorými prvkami alebo nečistotami: meď, železo, kremík, a tak triedy zliatin 2000, 4000 a 6000 inklinujú k najväčšej citlivosti. Eloxované sú aj niektoré hliníkové časti lietadla, architektonické materiály a spotrebné výrobky. Eloxovaný hliník možno nájsť na mp3 prehrávačoch, baterkách, kuchynskom riade, fotoaparátoch, športovom tovare, okenných rámoch, strechách, v elektrolytických kondenzátoroch a na mnohých ďalších produktoch, a to ako pre odolnosť proti korózii, tak aj pre schopnosť udržať farbivo. Aj keď eloxovanie iba mierne zvyšuje odolnosť proti opotrebeniu, hlbšie póry môžu lepšie udržať mazaciu vrstvu ako hladký povrch. 
Eloxačné vrstvy majú oveľa nižšiu tepelnú vodivosť a koeficient lineárnej rozťažnosti než hliník. V dôsledku toho bude vrstva praskať pri tepelnom namáhaní, ak je vystavená teplotám nad 80 °C. Náter môže prasknúť, ale nezlúpe sa. Bod tavenia oxidu hlinitého je 2 050 °C, oveľa vyšší, než čistého hliníka, ktorý je 658 °C (to môže sťažiť zváranie). Pri typickom komerčnom procese eloxácie hliníka oxid hlinitý preniká do povrchu a rastie nad povrch v rovnakom množstve. Z toho vyplýva, že eloxovanie zvýši časť rozmeru každého povrchu o polovicu oxidačnej hrúbky. Napríklad vrstva, ktorá je 2 μm tenká, zväčší rozmer povrchu o 1 μm. Ak je časť eloxovaná na všetkých stranách, potom všetky lineárne rozmery narastú o hrúbku oxidačnej vrstvy. Povrchy eloxovaného hliníka sú tvrdšie než hliník, ale majú mierne nižšiu odolnosť voči opotrebeniu, na druhej strane sa však týmto procesom môže skvalitniť hrúbka a schopnosť zvárania.
Vlastnosti vrstvy.
Vzhľad vrstvy je závislý od zloženia materiálu výrobku, veľmi dôležitá je príprava povrchu, hlavne je jeho odmastenie. Nerozpustné zložky hliníkovej zliatiny (Si, Mg, Mn) farbia povrch na sivo. Vyššia koncentrácia kyseliny spôsobuje tvrdšiu, ale tenšiu vrstvu. Väčšia hrúbka oxidu sa lepšie farbí. Vyššie teploty vytvárajú poréznejší povrch. Čím menšia poréznosť, tým je vyššia tvrdosť. Ak je v prvom rade vyžadovaná farebnosť, eloxovanie sa robí dvojfázovo – najprv sa vytvorí tenká neporézna bariérová vrstva, potom sa tým istým procesom so zmenenými parametrami (koncentrácia, teplota, napätie ...) vytvorí porézna vrstva lepšie absorbujúca farbivo.
Využitie.
Eloxované povrchy sa používajú všade tam, kde prichádza hliník do styku s vonkajším prostredím, kde je potrebné zabezpečiť lesklý a tvrdý povrch, estetický povrch… (napr. častý je jemne jednosmerne brúsený povrch s priehľadnou vrstvou…)

</doc>
<doc id="189695" url="https://sk.wikipedia.org/wiki?curid=189695" title="Eloxovanie">
Eloxovanie



</doc>
<doc id="189697" url="https://sk.wikipedia.org/wiki?curid=189697" title="Soňa Makulová">
Soňa Makulová

Prof. PhDr. Soňa Makulová, PhD. (rod. Gabmayerová; * 11. február 1950, Bratislava) je slovenská knihovníčka, informačná architektka, vysokoškolská pedagogička a podnikateľka.

</doc>
<doc id="189712" url="https://sk.wikipedia.org/wiki?curid=189712" title="Calvin Klein">
Calvin Klein

Calvin Klein (* 19. november 1942, New York) je americký módny návrhár. Pochádza z rodiny ukrajinského emigranta.
Je známy ako minimalista a majster farieb, taktiež preslávený svojimi provokatívnymi návrhmi. V roku 1968 založil s priateľom Barrym Schwartzom spoločnosť Calvin Klein. V 70. a 80. rokoch sa firma špecializovala na džínsové odevy. V roku 1979 vyvolala škandál, keď sa herečka Brooke Shieldsová na plagátoch ukázala iba v jedinom kuse oblečenia – rifliach Calvin Klein. Kolekciu elastickej spodnej bielizne CK predvádzala v roku 1992 modelka Kate Mossová. Modely CK sú unisex – jeho tričká i džínsy môžu nosiť muži aj ženy.
Calvin Klein predal v roku 2005 svoju spoločnosť koncernu "Phillips-VanHeusen" za 430 miliónov dolárov. Získané peniaze plánuje využiť pre expanziu na európsky a ázijský trh.

</doc>
<doc id="189721" url="https://sk.wikipedia.org/wiki?curid=189721" title="Leonid Ivanovič Popov">
Leonid Ivanovič Popov

Leonid Ivanovič Popov (; ; * 31. august 1945, Alexandrija) je bývalý sovietsky kozmonaut ukrajinského pôvodu. V roku 1980 bol veliteľom kozmickej lode Sojuz 35 (dlhodo­bý pobyt v kozmickej stanici Saľut 6), roku 1981 velil Sojuzu 40 (ďalší pobyt v Saľute 6) a roku 1982 velil Sojuzu T7 (pobyt v Saľute 7). 

</doc>
<doc id="189722" url="https://sk.wikipedia.org/wiki?curid=189722" title="Leonid Popov">
Leonid Popov



</doc>
<doc id="189723" url="https://sk.wikipedia.org/wiki?curid=189723" title="Leonid I. Popov">
Leonid I. Popov



</doc>
<doc id="189724" url="https://sk.wikipedia.org/wiki?curid=189724" title="Roger Glover">
Roger Glover

Roger David Glover (* 30. november 1945, Brecon, Wales) je waleský hudobník a hudobný producent, známy ako skladateľ a hráč na basovú gitaru v skupine Deep Purple.
K Deep Purple sa pripojil roku 1969. Po štyroch rokoch, kedy skupina nahrala najznámejšie albumy ako napr. "In Rock" alebo "Machine Head", opustil Deep Purple a stal sa hudobným producentom skupín ako Judas Priest, Nazareth a Elf. Vydal aj dva sólové albumy, "Butterfly Ball" v roku 1974 a "Elements" v roku 1978. Podieľal sa na piatich albumoch skupiny Rainbow. V roku 1984 nahral ďalší sólový album "Mask" a ešte toho roku sa pripojil k obnoveným Deep Purple, kde pôsobí dodnes.

</doc>
<doc id="189725" url="https://sk.wikipedia.org/wiki?curid=189725" title="Basgitarista">
Basgitarista



</doc>
<doc id="189726" url="https://sk.wikipedia.org/wiki?curid=189726" title="Ian Gillan">
Ian Gillan

Ian Gillan (* 19. augusta 1945, Hounslow, Londýn, Spojené kráľovstvo) je britský spevák, známy predovšetkým ako člen legendárnej hardrockovej skupiny Deep Purple a tiež vďaka svojmu jednoročnému angažmánu v heavy metalovej legende Black Sabbath. Spieval tiež úlohu Ježiša Krista na pôvodnej nahrávke rockovej opery Andrew Lloyda Webbera "Jesus Christ Superstar".
Kariéra.
Ian Gillan sa narodil v Chiswick Maternity Hospital v Hounslow v Londýne v rodine škótskeho pôvodu.
Ian Gillan bol členom Deep Purple v rokoch 1969 - 1973 a spieval na slávnych albumoch "Fireball" a "Machine Head". V tejto dobe tiež stvárnil úlohu Ježiša Krista v pôvodnej verzií Webberovej opery "Jesus Christ Superstar".
Po odchode z Deep Purple sa Gillan stiahol z hudobného sveta a vrhol sa do sveta obchodu, ale celkom neúspešne. Povzbudený vrelým prijatím na Butterfly Ball v roku 1975 sa rozhodol pokračovať v speváckej kariére a založil Ian Gillan Band. Pôvodne tiahol zvuk kapely k výraznému jazz rocku, avšak nebol príliš populárny a tak bol nahradený tvrdším hardrockovým zvukom, pričom Gillan vymenil zostavu a skrátil názov kapely na Gillan. Na britské rebríčky sa vrátil s vydaním albumu "Mr. Universe" a po niekoľkých ďalších zmenách zostavy vydal radu hitov a úspešných albumov, napríklad "Glory Road", "Future Shock", "Double Trouble" a nakoniec "Magic".
Potom kapelu rozpustil s tým, že jeho poškodené hlasivky potrebujú odpočinok. V roku 1983 sa stal členom Black Sabbath a nahral s nimi album "Born Again". Krátko po ukončení turné k albumu na začiatku roku 1984 sa pripojil k znovuzjednoteným Deep Purple. Deep Purple opäť opustil v roku 1989, ale vrátil sa o tri roky neskôr, v roku 1992 a od tej doby zostáva členom.
V marci 2006 vydal Ian Gillan CD a DVD "Gillan's Inn" dokumentujúce jeho štyridsaťročnú kariéru. Vystupujú na ňom Tony Iommi, Jeff Healey, Joe Satriani a súčasní či bývalí členovia Deep Purple Jon Lord, Roger Glover, Ian Paice, Don Airey a Steve Morse. Album obsahuje vybrané a znovu nahraté skladby od Deep Purple, Black Sabbath a niektoré zo sólovej kariéry. Gillan tiež oznámil, že albumy z jeho sólovej kariéry opäť vyjdú a to na konci roku 2006 u "Demon record company".

</doc>
<doc id="189729" url="https://sk.wikipedia.org/wiki?curid=189729" title="Jon Lord">
Jon Lord

Jon Lord narodený ako Jonathan „Jon” Douglas Lord (* 9. jún 1941, Leicester – † 16. júl 2012, Londýn) bol britský hráč na klavír a Hammond organ. Bol členom Deep Purple, Whitesnake, Paice Ashton &amp; Lord, The Artwoods a Flower Pot Men. Jeho štýl bol charakteristický kombinovaním klasickej a rockovej hudby. V roku 1968 spoluzaložil kapelu Deep Purple. Jon Lord a Ian Paice boli stálymi členmi po 34 rokov, Jon Lord potom v roku 2002 kapelu opustil a nahradil ho Don Airey. Bol členom superskupiny WhoCares.

</doc>
<doc id="189730" url="https://sk.wikipedia.org/wiki?curid=189730" title="Ian Paice">
Ian Paice

Ian Paice narodený ako Ian Anderson Paice (* 29. jún 1948, Nottingham, Spojené kráľovstvo) je bubeník rockovej skupiny Deep Purple. Po odchode Jona Lorda v roku 2002 je jediným zakladajúcim členom, ktorý v kapele hrá po celú dobu jej existencie. V čase nečinnosti Deep Purple hral v skupinách Paice, Ashton &amp; Lord, Whitesnake a tiež s Gary Moorom.

</doc>
<doc id="189731" url="https://sk.wikipedia.org/wiki?curid=189731" title="Rem Koolhaas">
Rem Koolhaas

Remment Lucas Koolhaas (* 17. november 1944, Rotterdam, Holandsko ) je holandský architekt, teoretik, urbanista a „profesor architektúry a urbánneho designu“ na Vysokej škole designu na Harvardovej univerzite v USA. 
Životopis.
Časť detstva strávil v Indonézií. Študoval najskôr scenáristiku na holandskej Filmovej akadémií, neskôr pracoval ako žurnalista v Haagste Post. Potom začal študovať architektúru na Architectural Association School of Architecture v Londýne, v štúdiách pokračoval v roku 1972 na Cornell University v New Yorku. Koolhaas, je riaditeľom architektonickej kancelárie OMA (Office for Metropolitan Architecture) so sídlom v Rotterdame a a jej na teóriu orientovanú platformu – AMO. V roku 2005 spolu s Markom Wigleyom a Ole Boumanom založil Magazín Volume. Jeho teoretická práca aj architektonické dielo je v súčasnosti vysoko cenené, v roku 2000 získal prestížnu Pritzkerovu cenu.
Začiatky architektonickej kariéry.
Koolhaas sa prvýkrát dostal do širšieho povedomia v spojení s OMA (The Office for Metropolitan Architecture), teda architektonickej kancelárie, ktorú v roku 1975 založil spolu s architektami Eliom Zenghelisom, Zoe Zenghelis (Koolhaasova manželka), Madelon Vrisendorpom v Londýne. Neskôr sa k ateliéru pridala jedna z Koolhaasových študentiek – Zaha Hadid, ktorá sa čoskoro vydala na vlastnú profesionálnu dráhu a stala sa úspešnou samostatnou architektkou. Jednou z prvých prác, ktorá na konci sedemdesiatych rokov kanceláriu odlíšila od v tej dobe dominantného postmoderného klasicizmu bol ich príspevok k Benátskemu Bienále v roku 1980 s názvom „Súčasnosť minulosti“ (Presence of the Past). Úlohou jednotlivých architektov bolo navrhnúť štylizovanú potemkinovu ulicu a návrh OMA bol jediným modernistickým návrhom.
Ďalšími skorými projektami OMA, ktoré rozvírili kritické diskusie boli Parc de la Vilette v Paríži (1982) a sídlo prezidenta Írska (1981). Prvou významonou zakázkou bolo rotterdamský Kunsthal (1992). Tieto projekty boli okrem iného pokusom o praktickú aplikáciu Koolhaasových myšlienok, načrtnutých v jeho knihe Delirický New York (Delirious New York, 1978), ktorú napísal počas štúdia na Institute for Architecture and Urban Studies v New Yorku, pod vedením Petra Eisenmana.
Koncepčná architektúra.
Delirický New York.
Jedná sa o retroaktívny manifest manhattanského architektonického úsilia. Delirický New York určil smerovanie Koolhaasovej kariéry. Jeho práca s veľkým vhľadom zachytáva rozpory dvoch disciplín (architektúry a urbanizmu. Ich hlavnou náplňou je boj za humanistický ideál života v dôstojných materiálnych podmienkach, prostredí ľudskej mierky a jasných hodnôt - všetko v rýchlo sa globalizujúcom svete, ktorý sa ženie za tovarovou ekonomikou, vytvára prostredia v mierke strojov a spochybňuje hodnoty. Namiesto tejto nostalgickej snahy Koolhaas oslavuje príležitosti, ktoré ponúka mestský život: „Mesto je návykovým strojom, z ktorého niet úniku“. Ako sám Koolhaas poznamenal, jeho postoj zaujímalo už Japonské Metabolistické hnutie v šesťdesiatych rokoch a začiakom sedemdestiatych rokov. 
Ďalším kľúčovým aspektom architektúry v centre Koolhaasovho záujmu je „Dispozícia“. Od začiatku moderny v 20. storočí sa téma dispozície stala v architektúre kľúčovou. Dispozícia v diskurze architektúry znamená „cielené ovplyvňovanie funkcií priestoru a ľudských aktivít“ ako základ usporiadania prostredia. Je stelesnená vetou „Forma sleduje funkciu,“ ktorú prvýkrát formuloval americký architekt Louis Sullivan na začiatku dvadsiateho storočia. Toto tvrdenie bolo prvýkrát spochybnené v Delirickom New Yorku, pri analýze mrakodrapov na Manhattane. Z týchto úvah Koolhaas odvodil svoj počiatočný štýl navrhovania - „zmiešanú dispozíciu“ („cross-programming“). Spočívala v umiestňovaní netypických funkcií do rôznych priestorov, napríklad bežeckých dráh do výškových budov. Neskôr sa sa Koolhaas (neúspešne) pokúšal navrhnúť ako súčasť Seattleskej verejnej knižnice (2003) nemocničné priestory pre bezdomovcov.
S, M, L, XL.
Ďalším dôležitým miľníkom v rade Koolhaasových publikácií je kniha S, M, L, XL, ktorú napísal spolu s Brucom Mau a Hansom Werlemannom v roku 1995. Objemná, takmer 1400 stranová kniha obsahuje rôzne eseje, manifesty, denníky, fikcie, cestopisy a rozjímania nad súčasným mestom. Grafický dizajn knihy ovplyvnil aj ostatné publikácie zaoberajúce sa architektúrou a nastolil ich nový štandard – plnofarebnú grafiku a hustý text. Zdanlivo ponúka S, M, L, XL záznam praktickej implementácie „Manhattanizmu“ skrz prezentáciu dovtedy (zväčša ne-)realizovaných projektov a textov OMA. V knihe, ktorá čiastočne pripomína slovník, je artikulovaných mnoho konceptov, ktoré sa prejavujú na neskoršej tvorbe. Napríklad koncept „Veľkosti“ („Bigness“): „staré“ architektonické princípy (kompozícia, mierka, proporcia, detail) už nemajú žiadnu platnosť, keď budova získa „Veľkosť“. Exemplárne to OMA demonštrovala na návrhu „Euralille“ (1990-1994) – novom centre francúzskeho mesta Lille. Význam tohto mesta výrazne narástol vďaka jeho polohe na novej železničnej trase Paríž-Londýn cez Tunel pod Lamanšským prielivom. OMA sem umiestnili železničnú stanicu, dve komerčné centrá, mestský park a „Congrexpo“ (v súčasnosti Grand Palais s veľkou koncertnou sálou, troma prednáškovými sálami a výstavnými priestormi). V ďalšej eseji v tejto knihe, „Neurčité mesto“ („The Generic City“), Koolhaas vyhlasuje, že progres, identita, architektúra, mesto a ulica sú záležitosťou minulosti: „Panoráma... s tým je už koniec. To je príbeh mesta. Mesto už nie je. Môžeme sa dvihnúť a odísť z divadla...“ Podľa Koolhaasa architektúra a mesto už boli nahradené Veľkosťou.
Projekt mesta.
Ďalšia významná Koolhaasova séria publikácií „Projekt mesta“ vznikla vďaka jeho postu profesora na škole dizajnu na Harvardovej univerzite. Najskôr vznikla 720 stranová publikácia Mutácie (Mutations), nasledoval Harvardský Sprievodca nakupovaním a Veľký skok vpred. Všetky tri knihy sa za účasti Koolhaasovych študentov pustili do analýzy toho, čo sa bežne nazýva aj „ne-mesto“. Rozvláčne konglomerácie ako napríklad Lagos v Nigérií sú podľa autorov publikácií napriek nedostatočnej infraštruktúre vysoko funkčné. Autori tiež skúmajú vplyv nákupných zvykov a súčasný rýchly rast miest v Číne. Kritici Koolhaasovi vyčítali cynizmus s akým opisuje ničenie kultúrnej identity západným kapitalizmom a globalizáciou. „Nakoniec nebudeme môcť robiť takmer nič okrem nakupovania,“ píše sa v knihách. Takýto cynizmus ale môžeme chápať aj ako „realistický“ pohľad na transformáciu kultúrneho života, kde sa tak letiská, ako aj múzeá (kvôli finančným problémom) musia existenčne zabezpečiť predajom darčekových tovarov.
Pokiaľ ide o pretavenie týchto pozorovaní do praxe, Koolhaas zapája to, čo nazýva "všemocnými silami urbanizmu" do unikátnych architektonických foriem, organizovaných súbežne so života dnešnej spoločnosti. Opakovane prepája svoje pozorovania súčasného mesta s vlastnými návrhmi, čo nazýva „kultúrnym zahltením“. Nakupovanie je napríklad analyzované z hľadiska „intelektuálneho komfortu“, kým neregulovaný, živelný rast a zahusťovanie Čínskych miest z hľadiska „výkonu“, teda kritéria zahŕňajúceho množstvo pochybných premenných: hustota, novosť, tvar, veľkosť, peniaze atď. Napríklad pri projekte novej Hlavnej budovy Čínskej televízie (CCTV) v Pekingu (2006, vo výstavbe) Koolhaas nenavrhol tradičný mrakodrap, aký sa pri vládnych budovách tohto typu často aplikuje ako znak postavenia a moci. Namiesto toho navrhol viacero objemov, ktoré prepájajú jednotlivé oddelenia spôsobom, ktorý znejasňuje celý areál a jeho vymedzenie. Okrem toho krížom cez areál zaviedol niekoľko verejných trás (opäť koncept „zmiešanej dispozície“), ktorým umožnil istý stupeň prístupu verejnosti k samotnému výrobnému procesu. Takýmto razantným (niekto by povedal surovým) spôsobom práce sa Koolhaas snaží vytrhnúť architektúru z kŕča mŕtvej profesie a vzkriesiť ju aj za cenu že jej existencia bude prchavá.
V roku 2003 Koolhaas vydal Content – 544 stranovú knihu na štýl magazínu, v ktorej podáva prehľad projektov OMA za posledné desaťročie. Okrem iného opisuje vlastný návrh nákupného centra Prada, Verejnú knižnicu v Seattli, plán na ochranu Camgridge od Harvardu znovuoživením Charlesovej rieky, budúcnosť Lagosu, ako tretieho najväčšieho miesta na Zemi, ako aj rozhovory s Marthou Steward a Robertom Venturim a Denisom Scottom Brownom. Formu magazínu zvolil kvôli jej väčšej dočasnosti a prispôsobivosti oproti tradičnej knihe.
AMO.
Počas práce na hlavnej budove štúdií Universal (v súčasnosti Vivendi) na konci deväťdesiatych rokov sa OMA prvýkrát v plnej intenzite konfrontovala s rýchlosťou zmien, ktoré zasiahli svet médií a s nárastom významu virtuálnej sféry. To priviedlo Rema Koolhaasa a OMA k vytvoreniu novej spoločnosti – AMO, ktorá sa mala zaoberať výlučne výskumom a rôznymi aktivitami v rámci tohto fenoménu. Tento vôbec prvý think tank v oblasti architektúry vedie spolu s Reinerom de Graafom.
Magazín Volume.
V roku 2005 Rem Koolhaas spolu s Markom Wigleyom a Olem Boumanom založili magazín Volume – spoločný projekt skupín Archis (Amsterdam), AMO (Rotterdam) a C-lab (Columbijská univerzita New York). Ide o dynamický experimentálny think tank venovaný procesu reflexie kultúry a priestorovej teórie. Ide za definíciu architektúry ako „robenia budov“ a ponúka globálne pohľady na architektúru a dizajn, širšie vzťahy k sociálnym štruktúram a tvorbu prostredia pre život. Magazín Volume nastoľuje agendu. Magazín sa pokúša o žurnalistiku, ktorá je investigatívna, aktívne predvída dopredu, dokonca je až preventívna. Žurnalizmus, ktorý sleduje potenciál namiesto pozitivistického opisu reálneho stavu.
Návrh Európskej zástavy.
Po podpise zmlúv v Nice v máji 2001 sa stal Brusel oficiálnym hlavným mestom Európy. Prezident Európskej komisie Romano Prodi a Belgický Premiér Guy Verhofstadt pozvali Koolhaasa do diskusie o potrebách a nutnej podobe hlavného mesta Európy.
Počas týchto rozhovorov ako podnet do ďalších diskusií Koolhaas a AMO navrhli vlastný "vizuálny jazyk" pre Európu. Táto bola inšpiráciou pre sériu kresieb a nárysov vrátane „čiarového kódu“. „Čiarový kód“ je pokusom o zjednotenie všetkých farieb členských krajín EU do jednotného, viacfarebného symbolu. Na súčasnej zástave EU je stály počet hviezd. Do čiarového kódu ale môžu byť ďalšie členské štáty EU bez toho, že by sa menili jeho proporcie. Pôvodne čiarový kód zobrazoval 15 štátov EU. V roku 2004 sa symbol upravil aby zahrnul aj desať nových členských štátov.
Počas prezidentských volieb v Rakúsku v roku 2006 bol čiarový kód prvý raz použitý oficiálne. Logo už bolo použité aj počas Európskej informačnej kampane. Istý rozruch vznikol okolo toho, že pásy Estónskej zástavy na nej neboli správne zobrazené.
Architektúra, móda a divadlo.
Projektami centier Prada sa Koolhaas vydal do neistej oblasti navrhovania architektúry pre nestály svet módy, celebrít a spoločenskej prestíže. Podobne ako v Garnierovej opere, zaberá centrálny priestor Koolhaasovho centra Prada v Beverly Hills masívne centrálne schodisko, okázalo vystavujúce vybraný tovar, ale hlavne predávajúcich samotných. Predstava predaja značky dôležitejšieho ako predaja samotného tovaru sa uplatnila aj v obchodnom centre Prada v New Yorku, ktoré bolo predtým vlastnené múzeom MoMA (Museum of Modern Art). Muzeálne popisky počas prestavby priestoru neboli odstránené, akoby mali symbolizovať postavenie obchodného centra, v úlohe kultúrnej inštitúcie.
Ešte pred svojim projektom Newyorskej Prady dokončil Koolhaas na druhej strane mesta svoj ďalší transformačný projekt. Navrhol prestavbu banky z roku 1929 a transformoval ju na atypický divadelný priestor s kapacitou 269 miest, ktorý bol súčasťou newyorského divadla Second Stage Theatre.

</doc>
<doc id="189737" url="https://sk.wikipedia.org/wiki?curid=189737" title="Adrian Smith">
Adrian Smith

Adrian Frederick Smith (* 27. február 1957, Hackney, Londýn) je gitarista skupiny Iron Maiden. V niektorých skladbách Smith spieva a niektoré tiež zložil. Od roku 1981 je členom skupiny, keď nahradil gitaristu Dennisa Strattona pri nahrávaní albumu Killers. V roku 1990 sa rozhodol opustiť skupinu a vydať sa na sólovú dráhu, no od nahrávania albumu "Brave New World" je späť.
Adrian je autorom piesní ako „Wasted Years“, „Stranger In a Strange Land“ a spoluautorom hitov ako „2 Minutes to Midnight“, „The Wicker Man“ alebo „Different World“. Jeho sóla v piesňach „The Number of the Beast“, „Revelations“ či „Powerslave“ patria k hudobnej špičke.
Hral aj v skupinách Urchin, The Entire Population of Hackney, ASAP, The Untouchables a Psycho Motel. Urchin bol názov jeho prvej skupiny, ktorú založil spolu s ďalším neskorším členom Iron Maiden Daveom Murraym.
V rokoch 1997 až 1999 hral na sólových albumoch Brucea Dickinsona.
Adrian má ženu Nathalie a tri deti.

</doc>
<doc id="189741" url="https://sk.wikipedia.org/wiki?curid=189741" title="Sitkom">
Sitkom

Sitkom alebo situačná komédia (z angl. "situation comedy", skr. "sitcom") je komediálny žáner, obyčajne využívaný v televíznom zábavnom priemysle.
Vznik a vývoj žánru.
Ide o špecifický druh komédie, ktorý vznikol v dvadsiatych rokoch 20. storočia v rozhlase, neskôr spopularizovaný v televízii. Vtipné dejové zápletky sa odohrávajú väčšinou v každodennom prostredí (domov, pracovisko, bar), pričom počet scén v rámci jednotlivých epizód je obyčajne obmedzený. Dej sitkomu je plný vtipných dialógov a sústreďuje sa na rôzne problémy.
Okrem iného sa tiež vyznačuje minimálnym počtom hlavných postáv (napr. v americkom seriáli "Priatelia" je ich šesť, v britskej "Partičke IT" iba tri, zatiaľ čo v domácich "Susedoch" päť). Súčasťou sitkomu je i inštrumentálny smiech publika, tento však nie je nevyhnutnou podmienkou tohto žánru; ako taký má skôr dokresľovať humorné okamihy.

</doc>
<doc id="189742" url="https://sk.wikipedia.org/wiki?curid=189742" title="Parafráza (literatúra)">
Parafráza (literatúra)

Parafráza je voľné prerozprávanie; voľné spracovanie cudzej predlohy – vyjadrenie rovnakého deja, myšlienky alebo motívu iným spôsobom. Nevyskytuje sa v odbornom štýle.

</doc>
<doc id="189743" url="https://sk.wikipedia.org/wiki?curid=189743" title="Mauzóleum v Krásnohorskom Podhradí">
Mauzóleum v Krásnohorskom Podhradí

Mauzóleum Andrássyovcov v Krásnohorskom Podhradí je unikátna secesná pamiatka, postavená v rokoch 19031904. Na rozdiel od väčšiny ostatných secesných pamiatok na území Slovenska je výsledkom práce predstaviteľov mníchovského Jugendstilu a nie viedensko-budapeštianskeho prúdu secesie. Boli na ňom použité do secesného tvaroslovia prestavené prvky ranokresťanského a čiastočne aj staroorientálneho umenia. Inšpiráciou tvorcov bola hrobka ostrogótskeho kráľa Theodoricha v talianskej Ravenne, ktorá svojím vzhľadom a atmosférou priťahovala v 19. storočí romantikov z celej Európy. 
Dejiny.
Mauzóleum je postavené na bývalom panstve Andrášiovcov v Krásnohorskom Podhradí, ktoré je poslednou pamiatkou mladšej, t. j. monockej (dlholúckej) vetvy rodu. Synovia Mikuláša Andrášiho – Štefan I. a Juraj II. – rozhodli sa opustiť rodový hrad a rozdeliť si zdedený majetok. Vznikli dve vetvy rodu, betliarska a monocká, ktorú založil Juraj II. s manželkou Máriou Szelényi. 
Juraj V. Andráši mal dvoch synov. Prvorodený Dionýz sa roku 1866 ako 31-ročný oženil s Františkou Hablawetzovou, dcérou riaditeľa viedenského konzervatória. Týmto porušil šľachtické a feudálne zvyklosti a jeho manželku nikdy neuznali za príslušníčku rodu. Bol vydedený z fideikomisného majetku svojej vetvy, čo založil v roku 1867.
Dionýz sa vzdal grófskeho titulu a odišiel do Mníchova. Po smrti svojho brata a otca sa stal dedičom celého fideikomisného majetku monockej vetvy rodu. Deti nemali, preto sa rozhodli so svojou manželkou pomáhať cudzím deťom, sirotám, vdovám, starým a chudobným ľuďom. Do svojho rodného kraja sa vrátil len po smrti svojej manželky v roku 1902. Rozhodol sa postaviť pre svoju manželku samostatnú veľkolepú hrobku – mauzóleum, a tam umiestniť jej telesné pozostatky. Roku 1913 k nej uložili i jeho.
Začiatky projektu.
Projektovanie stavby začalo v roku 1902 budapeštiansky profesor architektúry Győző Czigler. Podľa jeho návrhov mala byť hrobkou jedna z bášt stredovekého hradu Krásna Hôrka alebo samostatná stavba na grófovom panstve. Dionýz však pred Cziglerovými návrhmi uprednostnil návrhy skupiny mníchovských umelcov. So stavebnými prácami sa začalo v marci roku 1903. Práce trvali jeden a pol roka. Presne na druhé výročie úmrtia Františky (26.10.1904) sa konal tzv. veľký krásnohorský pohreb, kedy boli grófkine telesné pozostatky prevezené z Mníchova a s veľkou slávou uložené do mauzólea.
Skupina mníchovských umelcov.
Plán mauzólea vyhotovil vtedy iba 28-ročný Richard Berndl. Bol profesorom na umelecko–priemyslovej škole v Mníchove. Stavbu viedol Karol Schmucker, vonkajšie i vnútorné sochárske práce vrátane sarkofágov sú dielom akademického sochára Maxa Fricka, maliarske práce a mozaikovú výzdobu navrhol Karol Throll, zlatnícke a kovové zariadenia zhotovil Adolf Mayerhoffer.
Popis objektu.
Poloha.
Budova mauzólea je umiestnená v strede dláždeného nádvoria, ktoré je obklopené 3,5 metra vysokým múrom ukončeným naproti vstupu z oboch strán masívnymi piliermi. Pred schodiskom je v kruhu na dlažbe nápis "Pax" (Pokoj). Pri vstupe do objektu po stranách stoja dve sochy anjelov v nadživotnej veľkosti, so založenými krídlami a s plamennými mečmi v rukách, symbolizujúce bdelosť strážcov. Budova mauzólea i obklopujúci kamenný múr sú z bieleho pieskovca zo Sóskútu pri Budapešti. 
Pôdorys.
Pôdorys mauzólea je nepravidelný osemuholník. Medzi dvoma zadnými piliermi je polkruhová apsida, v ktorej je umiestnený oltár. Kupola má dvanásť okien, leží na ôsmich stĺpoch. Pripomína antickú architektúru. Piliere okrem statickej funkcie tvoria základnú myšlienku vonkajšej i vnútornej architektúry. Z vonkajšej strany sú zdobené lotosovými listami a vavrínovými vencami. Nad kupolou je laterna s ôsmimi oknami a s veľkým pieskovcovým krížom na vrchole. Vnútro osvetľujú malé okná.
Výzdoba exteriéru.
Vonkajšie múry mauzólea sú skromné a jednoduché, pričom práve to pôsobí monumentálne a zvyšuje umeleckú hodnotu vnútornej výzdoby.
Nad portálom je reliéfny erb Andrášiovcov. Erb je z dvoch strán doplnený orlami a anjelmi držiac v rukách vyhasnuté fakle ako symbol vyhasnutého života. Anjel s vencom na pravej strane symbolizuje slávu a s palmovým listom na ľavej strane smútok. Nad erbom je životné heslo Dionýza a Františky „Non videri sed esse“ (Nie zdať sa, ale byť). Užšie múry medzi piliermi nesú pás a pod ním sú latinské citáty. Výzdoba má symbolický charakter. Lesk zlata a pestré rôznofarebné mramorové dekorácie vyjadrujú lásku manžela k milovanej žene.
Dispozícia a popis interiéru.
Hlavné body vo vnútri sú dva veľké sarkofágy z bieleho carrarského mramoru. V pravom sú uložené telesné pozostatky Františky a v ľavom Dionýza Andrášiho. Čelá sarkofágov zdobia reliéfy rodinného erbu. Na bočnej strane pravého sarkofágu je reliéfny portrét Františky a okolo neho reliéfy s námetmi z jej života. Na bočnej strane ľavého sarkofágu je reliéfny portrét Dionýza a okolo rastlinné ornamenty a psi ako symbol vernosti.
V apside mauzólea je oltár. Na oltári je soška Františkynej ochrankyne serafínskej svätej Františky. Je zdobená s drobnými mramorovými mozaikovými kamienkami. Po stranách oltárneho obrazu sú smútiaci anjeli so založenými krídlami.
Nad oltárom visí strieborná holubica – symbol Svätého Ducha. Nad oltárnym štítom je osadený kríž. Pod ním je obraz svätej Trojice. Medzioblúkový priestor nad oltárom zdobí zavesená tŕňová koruna. Oltárna menza je z talianskeho bielo-čierneho mramoru.
Kupolu mauzólea podopiera osem stĺpov. Hlavice stĺpov sú zdobené rôznymi ornamentami. Spodná časť stĺpov je pokrytá mramorom rozličných farieb – tmavočervený z Tuniska, ružový z Maďarska, čierny zo Švajčiarska a svetlozelený ónyx z Mexika. V páse pod kupolou sú latinské citáty oddelené od seba symbolmi štyroch evanjelistov. Zaujímavo je riešená vnútorná plocha kupoly. Tvoria ju sklenené mozaikové kocky. Výzdoba pripomína talianske sakrálne stavby. 
Medzi oknami na sklenených mozaikách zlatistej farby sú postavy dvanástich anjelov so symbolmi kresťanstva. Klenby nad oknami kryjú pestré pásy s mozaikou, ktoré tvoria štylizované ornamenty. Spodná soklová časť múrov a dlažba mauzólea ja zdobená rôznymi druhmi mramoru, dovezeným z celej Európy. 
Nad dverami je vyrytý pozdrav "Salve" (Buď pozdravený). Na mramorovej doske je maďarský text: "E pantheont imádott hitvese Andrássy Franciska grófné áldott hamvainak nyughelyéül nemkülönben feledhetetlen emléke és hervadatlan érdeme megörökétésére emelt hálás hű férje Dénes 1903". ("Tento panteón ako miesto odpočinku pre požehnané pozostatky zbožňovanej manželky, grófky Františky Andrášiovej i na zvečnenie jej nezabudnuteľnej pamiatky a nehynúcich zásluh vybudoval jej vďačný a verný manžel Dionýz 1903")
Okolie mauzólea.
Budova mauzólea je umiestnená v strede ústredného nádvoria a jeho okolie tvorí sedemhektárový park. I jeho návšteva je prehliadkou významných sochárskych prác, z ktorých najviac zaujme socha psa – jazvečíka, z červeného mramoru umiestnená z parku za mauzóleom. Skuptúra s nápisom "Unser Tascherl" (Náš Tascherl), predstavujúca verného psíka manželov, je umiestnená na kamennom podstavci s epigramom TREUE UM TREUE 18901910 (Vernosť za vernosť). Jej autorom je uhorský sochár slovenského pôvodu Alojz Stróbl. 

</doc>
<doc id="189746" url="https://sk.wikipedia.org/wiki?curid=189746" title="Retardér (chémia)">
Retardér (chémia)

Retardér alebo spomaľovač (chemických reakcií) je chemická látka, ktorá spomaľuje chemické a fyziologické procesy. Ak reakciu úplne alebo takmer zastavuje nazýva sa inhibítor.

</doc>
<doc id="189747" url="https://sk.wikipedia.org/wiki?curid=189747" title="Literárny systém">
Literárny systém

Literárny systém je sústava všetkých jednotlivých literárnych diel. Podstatu literárneho systému tvorí umelecká literatúra s najvyššími estetickými aj umeleckými hodnotami. Podobný je pojem literatúra.

</doc>
<doc id="189748" url="https://sk.wikipedia.org/wiki?curid=189748" title="Literárny podsystém">
Literárny podsystém

Literárny podsystém alebo podsystém literatúry je ucelená časť literárneho systému. 
Hlavné literárne podsystémy sú:

</doc>
<doc id="189754" url="https://sk.wikipedia.org/wiki?curid=189754" title="Sojuz 12">
Sojuz 12

Sojuz 12 () bol sovietsky pilotovaný kozmický let v rámci programu Sojuz. Išlo o skúšobný let prekonštruovanej lode Sojuz, ktorá mala poskytnúť väčšiu bezpečnosť posádky po tragédii Sojuzu 11. Kapacita kabíny bola znížená z troch kozmonautov na dvoch, aby umožnila nosenie skafandrov počas štartov, návratov a potenciálne nebezpečných manévrov ako, napríklad spájanie lodí.
Kozmonauti Vasilij Lazarev a Oleg Makarov mali zhodnotiť konštrukciu, ktorá sa ukázala ako úspešná a spôsobilá.
Priebeh letu.
Kozmická loď Sojuz 12 odštartovala z Bajkonuru dňa 27. septembra 1973 o 12:18:16 svetového času (UTC). Bola 46 kozmickou loďou s posádkou vyslanou z našej planéty. Sojuz 12 bol úspešne navedený na obežnú dráhu vo výške 193 – 248,6 km nad Zemou. Obaja kozmonauti sa na obežnej dráhe venovali preverovaniu palubných systémov a riadenia. Používali volací znak „Ural“. Okrem toho uskutočnili množstvo spektrografických meraní zemskej atmosféry a skúšali prístroje pripravované pre sovietsko-americký let Apollo-Sojuz. Počas piateho obehu dosiahli vtedy najvyššiu dráhu sovietskych kozmických lodí, a to 306 až 348 km nad Zemou. Pristáli v kabíne návratového modulu na padákoch dňa 29. septembra 1973 o 11:33:48 UTC, približne 97 km juhovýchodne od mesta Džezkazgan v Kazachstane. Absolvovali celkovo 31 obletov Zeme. Celá misia bola hodnotená ako úspešná.

</doc>
<doc id="189755" url="https://sk.wikipedia.org/wiki?curid=189755" title="Expedícia">
Expedícia

Expedícia alebo expedovanie je vypravenie, odosielanie či rozoslanie (najmä pošty, tlače, spisov, tovaru, zásielok).
Expedícia môže byť:

</doc>
<doc id="189757" url="https://sk.wikipedia.org/wiki?curid=189757" title="Expedovanie">
Expedovanie



</doc>
<doc id="189758" url="https://sk.wikipedia.org/wiki?curid=189758" title="Exoštúdia">
Exoštúdia

Exoštúdia alebo rozprávková štúdia je v šachu exoproblém, v ktorom cieľom bieleho je výhra alebo remíza, a cieľ čierneho je protichodný.

</doc>
<doc id="189764" url="https://sk.wikipedia.org/wiki?curid=189764" title="Rozprávková štúdia">
Rozprávková štúdia



</doc>
<doc id="189765" url="https://sk.wikipedia.org/wiki?curid=189765" title="Podsystém literatúry">
Podsystém literatúry



</doc>
<doc id="189766" url="https://sk.wikipedia.org/wiki?curid=189766" title="Retardér">
Retardér

Retardér alebo spomaľovač môže byť:

</doc>
<doc id="189767" url="https://sk.wikipedia.org/wiki?curid=189767" title="Inhibítor">
Inhibítor

Inhibítor môže byť:

</doc>
<doc id="189768" url="https://sk.wikipedia.org/wiki?curid=189768" title="Spomaľovač">
Spomaľovač

Spomaľovač môže byť:

</doc>
<doc id="189770" url="https://sk.wikipedia.org/wiki?curid=189770" title="Sojuz 4">
Sojuz 4

Sojuz 4 () bol sovietsky pilotovaný kozmický let v rámci programu Sojuz. Sojuz 4 vyštartoval 14. januára 1969 s kozmonautom Vladimirom Šatalovom na palube. Cieľom misie bolo spojenie lode so Sojuzom 5, následný presun dvoch členov posádky z lode a návrat na Zem. Predchádzajúce tri lety lode Sojuz sa mali pokúsiť uskutočniť toto spojenie, ale všetky zlyhali pre rozličné dôvody.
Priebeh letu.
Loď odštartovala dňa 14. januára 1969 z kozmodrómu Bajkonur. Pri štarte bol na palube iba kozmonaut Vladimir Šatalov.
Po dvoch dňoch letu sa lodi Sojuz 4 podarilo spojiť s ďalšou sovietskou kozmickou loďou Sojuz 5, ktorá štartovala o deň neskôr. Spojenie trvalo viac ako 4 hodiny a počas neho k Šatalovovi z druhej lode prestúpili kozmonauti Jelisejev a Chrunov a na druhý deň, 17. januára 1969, ráno celá trojica pristála s kabínou na padáku na území Sovietskeho zväzu neďaleko mesta Karaganda v Kazašskej SSR. Volací znak posádky Sojuzu 4 bol „Amur“, pre posádku lode Sojuz 5, s ktorým sa mali spojiť bol „Bajkal“. Toto odkazovalo na projekt Transsibírskej magistrály nazvaný Bajkalsko-amurská magistrála, ktorý bol v tom čase v štádiu výstavby. Preto úspešný let znamenal povzbudenie pracovníkov na projekte. Sojuz 4 strávil na obežnej dráhe takmer 72 hodín a Zem obletel 48-krát. Sojuz 5 riadený Borisom Volynovom pristál o deň neskôr.

</doc>
<doc id="189777" url="https://sk.wikipedia.org/wiki?curid=189777" title="Exotický">
Exotický



</doc>
<doc id="189780" url="https://sk.wikipedia.org/wiki?curid=189780" title="Sitcom">
Sitcom



</doc>
<doc id="189783" url="https://sk.wikipedia.org/wiki?curid=189783" title="Derek Walcott">
Derek Walcott

Derek Alton Walcott (* 23. január 1930, Castries, Svätá Lucia – † 17. marec 2017, Cap Estate, Gros-Islet) bol svätolucijský spisovateľ, dramatik a básnik, nositeľ Nobelovej ceny za rok 1992.
Životopis.
Jeho pôvod je čiastočne anglický, holandský a domorodý. Študoval na univerzite West Indies na Jamajke. Vyučoval na školách vo Svätej Lucii, Grenade a prispieval do tlače na Jamajke a Trinidade. Svoju dramatickú tvorbu začal na Svätej Lucii v roku 1950 a v rokoch 19581959 študoval divadlo v New Yorku. Žil striedavo v Trinidade a USA, kde časť roku prednášal na Bostonskej univerzite.
Známym sa stal hlavne pre svoju poetickú tvorbu, jeho najznámejšim dielom je epická báseň "Omeros", ktorá čerpá z Homéra.

</doc>
<doc id="189790" url="https://sk.wikipedia.org/wiki?curid=189790" title="Leonid Denisovič Kizim">
Leonid Denisovič Kizim

Leonid Denisovič Kizim (; ; * 5. august 1941, Krasnyj Lyman – † 14. jún 2010, Moskva) bol sovietsky kozmonaut ukrajinského pôvodu. V roku 1980 bol veliteľom kozmickej lode Sojuz T-3, s ktorou sa dostal na orbitálnu stanicu Saľut 6, v roku 1984 velil Sojuzu T-10 a zúčastnil sa dlhodobého pobytu na orbitálnej stanici Saľut 7 a v roku 1986 velil Sojuzu T-15, prvej expedícii na stanicu Mir. 
Životopis.
Už ako chlapec bol očarený lietadlami, bol odhodlaný stať sa letcom a venoval sa leteckému modelárstva. Mal dobrý školský prospech a v siedmej triede si podal prihlášku do Vorošilovskej špeciálnej školy vojenského letectva. Vzápätí potom bola zrušená, podal teda prihlášku na inú podobnú a v roku 1959 bol na druhýkrát prijatý na Černigovské vojenské letecké učilište. Študoval všetko čo mohol o kozmonautike. V roku 1965 sa dostal do Hviezdneho mestečka, kde bol prijatý do oddielu kozmonautov. Celých 15 rokov bol len náhradníkom, členom sprievodných skupín, až v roku 1980 bol aj on na štarte v Bajkonure.
Lety do vesmíru.
Spolu s Leonidom Kizimom v Sojuze T-3 v roku 1980 leteli Oleg Makarov a Gennadij Strekalov. Cieľom letu bola orbitálna stanica Saľut 6, tu strávili 14 dní plnením zadaných úloh. Deň pred návratom sa od stanice odpojila aj nákladná loď Progress 11. Pristáli ako všetky Sojuzy v kabíne na padákoch v Kazachstane..
O štyri roky neskôr absolvoval dlhodobý let so Sojuzom T-10 na novšiu stanicu Saľut 7 ako člen jej tretej základnej posádky. Vtedy to bol svetový rekord v dĺžke letu, navyše okorenený faktom, že v čase letu sa Leonid Kizim stal otcom dcéry Tatiany. Bolo to prvýkrát, kedy sa narodilo dieťa, keď bol otec na obežnej dráhe. Počas letu prijali množstvo nákladných lodí Progress aj niekoľko ďalších Sojuzov s kozmonautmi.
V roku 1986 letel do vesmíru po tretíkrát. Na kozmickej lodi Sojuz T-15 odštartoval s Vladimirom Soloviovom k novej orbitálnej stanici Mir, kde obaja kozmonauti pracovali ako prvá stála posádka. Počas pobytu sa uskutočnil aj historicky prvý prelet medzi kozmickými stanicami. Obaja kozmonauti 5. mája 1986 v Sojuze T-15 preleteli z Miru k neobývanej vesmírnej stanici Saľut 7. Tu pracovali 50 dní a potom sa vrátili späť na Mir. Misia bola úspešne zakončená 16. júla 1986 pristátím v Kazachstane.
Počas troch letov strávil vo vesmíre viac ako rok života.
Po letoch.
Postupne v armáde povýšil, v roku 1995 dosiahol hodnosť generál-plukovník. V roku 1996 bol vymenovaný za veliteľa Možajského vojenskej vesmírnej akadémie v Petrohrade.

</doc>
<doc id="189791" url="https://sk.wikipedia.org/wiki?curid=189791" title="Leonid Kizim">
Leonid Kizim



</doc>
<doc id="189792" url="https://sk.wikipedia.org/wiki?curid=189792" title="Leonid D. Kizim">
Leonid D. Kizim



</doc>
<doc id="189793" url="https://sk.wikipedia.org/wiki?curid=189793" title="Petraševovský krúžok">
Petraševovský krúžok



</doc>
<doc id="189795" url="https://sk.wikipedia.org/wiki?curid=189795" title="Eloxáž">
Eloxáž



</doc>
<doc id="189797" url="https://sk.wikipedia.org/wiki?curid=189797" title="Kenzaburó Óe">
Kenzaburó Óe

Kenzaburó Óe (; * 31. január 1935, Učiko, Japonsko – † 3. marec 2023) bol japonský spisovateľ. V roku 1994 získal Nobelovu cenu za literatúru.
Pochádzal z bohatej rodiny, ktorá stratila väčšinu majetku v povojnových reformách. V roku 1954 nastúpil na Tokijskú univerzitu. Už počas štúdia bol označovaný za najsľubnejšieho spisovateľa od čias Mishima Yukia. Prvýkrát si vyslúžil pozornosť spisovateľskej verejnosti dielom "Shisha no ogori" 1957.

</doc>
<doc id="189798" url="https://sk.wikipedia.org/wiki?curid=189798" title="Oe Kenzaburo">
Oe Kenzaburo



</doc>
<doc id="189800" url="https://sk.wikipedia.org/wiki?curid=189800" title="Óe Kenzaburó">
Óe Kenzaburó



</doc>
<doc id="189802" url="https://sk.wikipedia.org/wiki?curid=189802" title="Černovice (Ukrajina)">
Černovice (Ukrajina)

Černovice (; ; ; ) sú mesto na Ukrajine, hlavné mesto Černovickej oblasti. V minulosti boli centrom Bukoviny, ktorá bola súčasťou Rakúska-Uhorska. V meste sa tiež nachádza Komplex Černovickej univerzity, ktorý navrhol Josef Hlávka. Od roku 2011 patrí tento komplex do Svetového dedičstva UNESCO.
O meste.
Prvé písomné zmienky o meste pochádzajú z roku 1408, avšak opevnené sídlo existovalo už v dvanástom storočí. Hovorí sa, že práve tmavá farba opevnenia, dala podľa legendy názov mestu "Černovice". Spoločne s mestom Ľvov a Ivano-Frankivskom sa stali jedným z centier ukrajinského jazyka, písania a kultúry. Tiež sa tu zrodila ukrajinská hymna. Ako sa časom hranice niekoľko krát presúvali, mesto často krát pripadalo inému štátu. V roku 1918 boli súčasťou Rumunska, v roku 1940 Sovietskeho zväzu, o rok opäť Rumunska, v roku 1944 opäť Sovietskeho zväzu a od roku 1991 patria Černovice samostatne Ukrajine.
Klimatické podmienky.
Mesto sa nachádza v miernom klimatickom pásme. Podnebie je kontinentálne s miernymi zimami a teplými letami. Priemerná ročná teplota je +8,6 ° C, najnižšia v januári (-2,9 ° C), najvyššia – v júli (+19,8 ° C). Zima zvyčajne prichádza 28. novembra a končí 9. marca; leto začína 20. mája a končí 10. septembra. Priemerný ročný úhrn zrážok v Černoviciach je 621 mm, najnižší – v októbri a januári až februári, najvyšší – v júni až júli. V lete sú možné silné zrážky. Sneh padá každú zimu, ale jeho výška je malá. Priemerná rýchlosť vetra sa pohybuje od 3,3 m / s v júli do 4,0 m / s v januári. Priemerná ročná vlhkosť vzduchu je 77%.
Doprava.
I keď Černovice ležia na významnej trasy spájajúcej severovýchodnú a juhovýchodnú Európu, dopravná infraštruktúra nie je v meste príliš rozvinutá. Železničné trate ktoré idú z Černovíc, sú jednokoľajné a neelektrifikované. Najdôležitejšia trať ide cez Ľvov cez Ivano-Frankivsk, Kolomyju a Černovice a ďalej pokračuje do Rumunska. Ďalšia trať vedie do Ternopilu smerom na východ, cez moldavské územnie do Kamenca a na juh cez hraničný prechod vo Vadul Siret do rumunského mesta Suceava. Do veľa rumunských a ukrajinských miest jazdia autobusy. V meste sa tiež nachádza letisko, odkiaľ lietajú lietadlá len do Kyjeva. Čo sa týka mestskej hromadnej dopravy, v meste jazdia autobusy a trolejbusy. 
Pamiatky.
Medzi pamiatky mesta Černovice patrí architektonický komplex Rezidencia bukovinských metropolitov, ktorý bol postavený na mieste starého biskupského paláca v rokoch 1864 – 1882. Projekt architektonického súboru realizoval známy český vedec, architekt a akademik Josef Hlávka. Navrhol netradičný komplex štruktúr v duchu eklekticizmu, ktorému dominovali prvky byzantského a románskeho štýlu. Tento projekt opakovane získal ceny na známych súťažiach architektov a bol ocenený najmä na svetovom veľtrhu v Paríži. Zloženie súboru je pomerne zložité, ale vyznačuje sa jasným plánovaním. Pozostáva z troch monumentálnych budov: hlavný seminár, Kostolom troch svätých a presbytérium. 

</doc>
<doc id="189804" url="https://sk.wikipedia.org/wiki?curid=189804" title="AKIS">
AKIS



</doc>
<doc id="189805" url="https://sk.wikipedia.org/wiki?curid=189805" title="Vyvolené číslo">
Vyvolené číslo



</doc>
<doc id="189815" url="https://sk.wikipedia.org/wiki?curid=189815" title="Prvý termodynamický zákon">
Prvý termodynamický zákon



</doc>
<doc id="189816" url="https://sk.wikipedia.org/wiki?curid=189816" title="Gennadij Michajlovič Strekalov">
Gennadij Michajlovič Strekalov

Gennadij Michajlovič Strekalov (; * 26. október 1940, Mytišči – † 25. december 2004, Moskva) bol ruský kozmonaut. Roku 1980 sa zúčastnil na lete kozmickej lode Sojuz T-3 (pobyt v orbitálnej stanici Saľut 6), roku 1983 na lete Sojuzu T-8 a roku 1984 na lete Sojuzu T-11 s pobytom v Saľute 7 (sovietsko-indický program). 
Od 1. augusta do 10. decembra 1990 uskutočnil svoj štvrtý let ako letový inžinier siedmej základnej posádky stanice Mir. Od 3. októbra do 4. novembra 1994 letel ako letový inžinier misií Sojuz TM-21 / Mir EO-18 / STS-71.

</doc>
<doc id="189817" url="https://sk.wikipedia.org/wiki?curid=189817" title="Gennadij Strekalov">
Gennadij Strekalov



</doc>
<doc id="189818" url="https://sk.wikipedia.org/wiki?curid=189818" title="Gennadij M. Strekalov">
Gennadij M. Strekalov



</doc>
<doc id="189822" url="https://sk.wikipedia.org/wiki?curid=189822" title="Michael Collins">
Michael Collins

Michael Collins môže byť:

</doc>
<doc id="189828" url="https://sk.wikipedia.org/wiki?curid=189828" title="Janet Jackson">
Janet Jackson



</doc>
<doc id="189830" url="https://sk.wikipedia.org/wiki?curid=189830" title="Lano">
Lano

Lano je dlhý ohybný predmet malého prierezu oproti dĺžke, zvyčajne kruhového (takmer kruhového) prierezu, ktorý sa používa na prenos mechanickej energie ťahom. Lano je viacero vláken spojených do jedného celku (zakrútením, prepletením, zošitím, spoločným obalom …) s cieľom zvýšiť pevnosť pri ťahaní a spájaní. Lano je hrubší povraz. Nachádza uplatnenie všade tam, kde je potrebné preniesť silu na dlhšiu vzdialenosť.
História.
Použitie lán je úzko spojené s ľudským vývojom a pokrokom. Z počiatku sa (podľa pozorovaní jednoduchých civilizácií) používali prirodzené laná (popínavé rastliny, liany), neskôr sa pre zlepšenie pevnosti a zvýšenie dĺžky začali splietať. Prvé záznamy o používaní lana poznáme z vyobrazení zo staroegyptskej doby r. 4000 pred Kr. Tu sa našli tiež prvé záznamy o jednoduchých strojoch využívajúcich laná. Laná sa vyrábali z tŕstia, vláken datľovníka, ľanu, kože, chlpov zvierat… Konopné laná pochádzajú z Číny (r. 2800 pred Kr.). Odtiaľ sa laná rozšírili cez Áziu do Európy.(1)
Materiál lana.
Textilné lano.
Lano je vyrobené z vláken textilného charakteru – nite.
Laná sa vyrábajú z najrôznejších materiálov. Najčastejšie sa vyrábajú z prírodných materiálov, ktoré vytvárajú vlákna – konope, bavlna, kokosové vlákno, juta, sisal. S rozvojom chémie sa začali používať laná vyrobené zo syntetických vláken – nylon, polypropylén, polyetylén, uhlíkové vlákno, aramid, polyester. Pre zlepšenie vlastností sa používajú aj zmesi vláken. 
Na zvláštne účely sa používajú aj laná vyrobené z hodvábu, vlny a vlasov. V minulosti sa používali aj iné dostupné prírodné materiály (črevá zo zvierat…)
Drôtené lano.
Drôtené laná sa vyrábajú z kovových vláken (drôtov) – oceľ, meď, hliník… Je to najčastejšie používané lano v priemysle. Oceľové laná sa vyrábajú pre najrôznejšie účely, hlavne ako nosné a výťahové laná. 
Spôsob výroby lana.
Lano sa skladá z prameňov. Prameň sa vyrába stáčaním vláken (nití, alebo drôtov). Prvou fázou je výroba prameňa z jednotlivých vláken, druhou je spracovanie prameňov do lana. Automatické stroje vyrábajú laná kontinuálne – všetky procesy naraz.
Stáčanie znamená obtáčanie nití, alebo šnúry okolo jadra. Jadro je tvorené niťami, alebo šnúrami navzájom nekrútenými, úlohou opletenia je udržať obtáčané pramene na správnom mieste. Pre laná na vyššie zaťaženie je samotné jadro šnúra, alebo tenšie lano. Lano sa stáča vo viacerých vrstvách nad sebou, každá nasledujúca vrstva sa ovíja v opačnom smere, aby sa lano nerozplietlo. Jadro nesie celú záťaž lana.
Oceľové laná sa vyrábajú obdobne, ako laná textilné a syntetické. Základom však nie je niť, ale drôt. Drôty sa splietajú do prameňov okolo jadra. Jadro je tvorené textilnou, alebo plastovou vložkou, ktorá sa využíva aj ako nosič maziva pre lano (je napustená mazadlom, ktoré sa pri záťaži, alebo ohybe vtláča medzi drôty). Drôtené laná sa oproti textilným vyrábajú z viacerých prameňov.
Laná z iných ako oceľových materiálov sa používajú ako vodiče elektrickej energie – nie pre mechanické zaťaženie okrem špeciálneho použitia (titánové)). Pre vysokonapäťové rozvody sa používajú hliníkové laná – pre dobrú elektrickú vodivosť pri nízkej kilogramovej cene (ich jadro je však oceľové lano, ktoré má úlohu nosnej časti). Čisté hliníkové laná (resp. laná z farebných kovov) sa používajú len ak nebudú mechanicky zaťažované. Ak sa musia zaťažiť mechanicky majú oceľové jadro, alebo nosné lano v obale (samonosné káble).

</doc>
<doc id="189836" url="https://sk.wikipedia.org/wiki?curid=189836" title="Štátny znak Bulharska">
Štátny znak Bulharska

Štátny znak Bulharskej republiky bol schválený Národnou radou Bulharskej republiky v roku 1997. Je to prvý štátny znak republiky po páde komunistického režimu v krajine začiatkom 90. rokov 20. storočia. Detaily štátneho znaku boli pôvodom mnohých ostrých sporov politických strán.
Symbolika štátneho znaku.
Štátny znak Bulharskej republiky je určený zákonom, podľa ktorého je to štátny symbol vyjadrujúci nezávislosť a suverenitu bulharského národa a štátu.
Štátny znak Bulharskej republiky tvorí vztýčený zlatý korunovaný lev na tmavočervenom poli vo forme štítu. Nad štítom sa nachádza veľká koruna s piatimi krížmi a samotným krížom nad korunou, ktorej prvotným obrazom sa stali koruny bulharských vládcov z druhého bulharského kniežatstva. Štít podopierajú dva zlaté levy, obrátení smerom k štítu z ľavej a pravej heraldickej strany. Stoja na dvoch prekrížených dubových vetvách s plodmi. Pod štítom sa nad prehodenou bielou stuhou cez kraje dubových vetiev, ohraničenou trikolórou farieb bulharskej zástavy zospodu a z vrchu, nachádza zlatý nápis V jednote je sila, ktorý je zároveň mottom Bulharskej republiky.
Tri levy predstavujú tri historické oblasti, ktoré patrili Bulharsku – Mýziu, Trácko a Macedónsko. Koruna nad štítom a lev na ňom pochádza z druhého bulharského kniežatstva (1185 – 1396). Táto koruna existovala už predtým, ako si Bulharsko podmanila Osmanská ríša.
Symbolika štátneho znaku v rokoch 1947 – 1990.
Štátny znak Bulharskej republiky sa od dnešnej podoby líšil iba tým, korunu nad štítom nahradila červená päťramenná hviezda, symbolizujúca komunizmus a neskôr pribudlo aj ozubené koleso, ktoré reprezentovalo industrializáciu krajiny. Tento štátny znak bol súčasťou bulharskej vlajky, ktorý však odtiaľ v roku 1990 kvôli komunistickým symbolom odstránili.

</doc>
<doc id="189838" url="https://sk.wikipedia.org/wiki?curid=189838" title="Partička IT">
Partička IT

Partička IT (anglicky "The IT Crowd") je britský seriál írskeho režiséra Grahama Linehana a britského producenta Asha Atallu. V súčasnosti boli vyprodukované štyri série po šesť epizód. Prvá séria bola filmovaná pred živým publikom v štúdiách Teddington Studios, druhú nakrúcali tiež pred živým publikom, ale v Pinewood Studios. 
Umiestnenie a zápletka.
Seriál je umiestnený do administratívnej budovy spoločnosti "Reynholm Industries", fiktívnej britskej korporácie v centre Londýna. Sústreďuje sa na trojčlenný tím IT podpory, ktorý má kanceláriu v špinavom, neupravenom a neudržiavanom suteréne, čo predstavuje absolútny kontrast voči žiarivej modernej architektúre a výhľadu nádherného Londýna, ktorý si vychutnáva zvyšok organizácie.
Moss a Roy sú dvaja technici, ktorí sú zobrazení ako absurdní čudáci alebo „štandardní maniaci“. Hoci je spoločnosť vysoko závislá na ich službách, zvyšok zamestnancov nimi opovrhuje. To, ako je z toho Roy podráždený sa odráža v jeho technikách podpory – ignoruje vyzváňajúci telefón v nádeji, že prestane zvoniť a používa prednahranú pásku s niekoľkými odporúčaniami („Skúsili ste to vypnúť a znovu zapnúť?“ alebo „Ste si istý, že je to zapnuté?“). Mossove rozsiahle a spletité vedomosti týkajúce sa všetkých technických záležitostí sú zobrazené v jeho extrémne presných, ale úplne nezrozumiteľných odporúčaniach, zatiaľ čo predvádza absolútnu neschopnosť poradiť si s praktickými problémami ako hasenie požiarov alebo chytaním pavúkov.
Jen je najnovším členom tímu. Je beznádejný technický antitalent, hoci vo svojom životopise tvrdí, že má „veľa skúseností s počítačmi“. Keďže Denholm, riaditeľ spoločnosti, je rovnako technicky negramotný, Jen ho pri prijímacom pohovore oklame a on ju dosadí do pozície vedúcej IT oddelenia. Hoci oficiálny názov jej pozície je „vzťahový manažér“, jej pokusy o prepojenie priepaste medzi technikmi a zvyškom zamestnancov má opačný efekt.
Seriál sa pravdepodobne odohráva v rokoch 2008 a 2009. V epizóde „Návrat zlatého dieťaťa“ Moss povedal, že zomrie 2. marca 2079, čiže má pred sebou ešte 70 rokov života, čo znamená, že sa to odohráva v roku 2009. V neskoršej epizóde „Mlčanie a zatĺkanie“ je Moss v správach, kde sa konštatuje, že je 5 rokov po začiatku vojny v Iraku (2003), čiže by mal byť rok 2008.
Epizódy.
TV špeciál.
2013: "Ajťáci: Prichádza internet"

</doc>
<doc id="189840" url="https://sk.wikipedia.org/wiki?curid=189840" title="Znak - Bulharsko">
Znak - Bulharsko



</doc>
<doc id="189841" url="https://sk.wikipedia.org/wiki?curid=189841" title="Fair use">
Fair use

Fair use (po anglicky; v slovenčine približne "rozumné", "čestné", "spravodlivé" či "patričné používanie") je ustanovenie americkej legislatívy autorského práva, ktoré dovoľuje aj bez súhlasu držiteľa autorských práv niektoré využitia chráneného diela, ak spĺňajú isté špecifické podmienky. Mimo Spojených štátov existuje podobné ustanovenie napr. v Spojenom kráľovstve, kde sa označuje termínom "fair dealing".
Podľa ustanovení fair use je povolené využitie chráneného diela za účelom kritiky, komentára, paródie, novinárskeho spravodajstva, výuky, výskumu a pod. Aby sa použitie kvalifikovalo ako fair use, je potrebné zvážiť niektoré hľadiská:
Fair use v iných krajinách.
V medzinárodnom chápaní autorského práva, ktoré je definované v Bernskej dohode (článok 9, odsek 2) sa jednotlivým štátom umožňuje obmedziť výhradné práva autora, s podmienkou, že sa takto autor obmedzuje len vo zvláštnych prípadoch, tieto obmedzenia nenarušujú normálne využívanie diela a nespôsobujú autorovým oprávneným záujmom neospravedlniteľnú ujmu (tzv. trojstupňový test). Bernská dohoda tiež výslovne v článku 10 dovoľuje citáciu zverejnených diel a využívanie autorských diel na vzdelávacie účely, ak je to v súlade s "poctivými zvyklosťami" (v angličtine "fair practice").
Fair use a Slovensko.
Slovenské zákony fair use nepoznajú a tento pojem nepoužívajú. Citáciu pozná slovenský autorský zákon 618/2003 Z.z. v znení neskorších predpisov. Tento zákon a celá jeho koncepcia je k citovaniu veľmi tvrdá, čo je najviditeľnejšie na § 25., ktorý hovorí: "Bez súhlasu autora možno použiť krátku časť zverejneného diela vo forme citácie v inom diele len na účel recenzie alebo kritiky tohto zverejneného diela alebo na vyučovacie účely, vedeckovýskumné účely alebo umelecké účely. Takéto použitie musí byť v súlade so zvyklosťami a jeho rozsah nesmie presiahnuť rámec odôvodnený účelom citácie. Pri citácii sa musí uviesť meno autora alebo jeho pseudonym, ak nejde o anonymné dielo, alebo meno osoby, pod ktorej menom sa dielo uvádza na verejnosti, ako aj názov diela a prameň. Za takéto použitie nevzniká povinnosť uhradiť autorovi odmenu."

</doc>
<doc id="189842" url="https://sk.wikipedia.org/wiki?curid=189842" title="Nokia 6280">
Nokia 6280

Nokia 6280 je 3G mobilný telefón od spoločnosti Nokia. Je to 3G sestra 2G modelu Nokia 6270. Má dve kamery, zadnú dvojmegapixelovú s 8-násobným digitálnym priblížením s bleskom a prednú VGA pre videohovory. Má rozšíriteľnú pamäť pomocou pamäťových kariet miniSD. Používa mobilnú platformu série 40 a môže byť zamknutá pomocou zamkíňacieho mechanizmu base band 5. Je k dispozícii v 5 farbách, čiernej, slivkovej, oranžovej a striebornej.
Je trochu väčší ako 2G verzia, Nokia 6270, má rozmery 100 x 46 x 21 mm a hmotnosť 115 g.
Video.
Dokáže prehrávať MPEG-4 videosúbory a súbory pre iPod. AVI súbory môžu byť prekonvertované pomocou softvéru iSquint pre Macintosh alebo Videora pre PC. Počas prehrávania sa zvykne zastaviť zvuk po 20 minútach. Na vyriešenie tohto problému je možné rozdeliť mp4 súbory na viac častí pomocou programu MP4Box a YAMB.
Aktualizácia firmvéru.
Bolo vydaných mnoho verzíí firmvéru, ktoré opravujú chyby prechádzajúcich verzií. Pôvodná verzia zvykla spadnúť bez varovania. Existuje aj problém s tichým režimom telefónu. Nová verzia vyriešila niektoré chyby a pridala novú funkcionalitu prehrávača hudby a možnosť pre stereo bluetooth. Novšie verzie firmvéru sú podobné verzii z Nokia 6288. Novú verzie firmvéru nie je možné nahrať priamo používateľom, ale treba telefón zobrať k predajcovi. Nokia ponúka možnosť záručnej výmeny firmvéru, ak sa používateľ sťažuje na problémy s telefónom. Posledná verzia je 6.84.

</doc>
<doc id="189846" url="https://sk.wikipedia.org/wiki?curid=189846" title="Seamus Heaney">
Seamus Heaney

 Seamus Justin Heaney (* 13. apríl 1939, Castledawson, Severné Írsko, Spojené kráľovstvo – † 30. august 2013, Toome) bol írsky básnik, spisovateľ a prekladateľ z poľštiny. Je nositeľom Nobelovej ceny za literatúru za rok 1995. Jeho dielo je známe opismi írskeho vidieckeho života a udalostí z írskej histórie, ako aj zmienkami z írskych mýtov. 
Po ukončení Queen's University vyučoval rok na strednej škole a neskôr prednášal na univerzitách v Belfaste a Dubline. V roku 1982 začal čiastočne vyučovať na Harvardovej univerzite, v rokoch 1989 - 1993 vyučoval aj na Oxfordskej univerzite.

</doc>
<doc id="189847" url="https://sk.wikipedia.org/wiki?curid=189847" title="Nokia 3105">
Nokia 3105



</doc>
<doc id="189850" url="https://sk.wikipedia.org/wiki?curid=189850" title="Karel Jaromír Erben">
Karel Jaromír Erben

Karel Jaromír Erben (* 7. november 1811, Miletín pri Jičíne, Rakúske cisárstvo – † 21. november 1870, Praha, Rakúsko-Uhorsko) bol český spisovateľ, básnik, prekladateľ, literárny historik, zberateľ českých ľudových piesní a rozprávok, jeden z hlavných predstaviteľov romantizmu v Čechách.
Životopis.
V Hradci Králové študoval na gymnáziu, v roku 1831 začal študovať filozofiu a neskôr právo v Prahe. V roku 1837 sa stal praktikantom na súde pri pražskom magistráte a o rok neskôr (1838) nastúpil k pražskému fiškálnemu úradu. Od roku 1843 bol spolupracovníkom Františka Palackého v Národnom múzeu. Erben mal za úlohu preskúmať a triediť mimopražské archívy (Tábor, Domažlice a iné). Pri tejto činnosti sa mu podarilo presvedčiť viaceré mestá, aby niektoré písomnosti darovali Národnému múzeu. V roku 1848 sa stal redaktorom "Pražských novin", a tejto funkcie sa vzdal po vydaní ústavy v marci 1849.
V roku 1850 sa stal sekretárom a archivárom národného múzea, no už v nasledujúcom roku na túto funkciu rezignoval a stal sa archivárom mesta Prahy. Dá sa povedať, že to bol práve Erben, kto pražský archív systematizoval. V roku 1867 sa zúčastnil Moskovskej výstavy. Ochorel na pľúcnu chorobu, neskôr aj tuberkulózu.
Tvorba.
Venoval sa najmä poézii a zbieraniu ľudovej slovesnosti. Zbieral však ľudové piesne, porekadla, rozprávky a pod. iba z územia Čiech, ale nie Moravy (tam pôsobil hlavne František Sušil). Ťažisko svojho odborného záujmu Erben nachádzal v edíciách folklórnych materiálov, predovšetkým českých ľudových piesní. Porovnával ich varianty a vyhľadával medzi nimi text, ktorý najlepšie zodpovedá predpokladanému pôvodnému tvaru. Na piesne sa pozeral ako na spievané texty, preto sa zaujímal aj o nápevy, ktoré tiež vydával. Erben sa však neuspokojil iba s tým, že by ľudovú tvorbu zbieral; snažil sa ju kriticky skúmať, a tým ju aj ovplyvňovať. Napísal tiež vedecké pojednanie k legende o svätej Kataríne, Tomášovi Štítnom, J. A. Komenskom. Taktiež vydal niekoľko starších českých diel, podieľal sa na prekladoch "Soudního a konkursního řádu" a "Občanského zákoníku".

</doc>
<doc id="189852" url="https://sk.wikipedia.org/wiki?curid=189852" title="Bernská dohoda o ochrane literárnych a umeleckých diel">
Bernská dohoda o ochrane literárnych a umeleckých diel

Bernský dohovor o ochrane literárnych a umeleckých diel je medzinárodná zmluva uzavretá roku 1886 vo švajčiarskom Berne, ktorá zaistila medzinárodný význam autorských práv. Pred uzavretím tejto dohody bežne štáty neuznávali autorské práva cudzích štátnych príslušníkov. Dohoda zaistila jednotný minimálny základ pre ochranu týchto práv vo všetkých štátoch, ktoré dohodu podpísali.
Bernská dohoda bola mnohokrát doplnená a upravená: 1908 (Berlín), 1928 (Rím), 1948 (Brusel), 1967 (Štokholm) a 1971 (Paríž). Slovenská republika sa zúčastňuje Dohovoru od roku 1921 a parížskym znením je viazaná od 11. apríla 1980. 
Od roku 1967 sa jej správou zaoberá Svetová organizácia duševného vlastníctva (WIPO).
Obsah.
Ide o tradičný autorskoprávny dohovor, ktorý určuje členským štátom povinnosť ochrany autorského práva aspoň na minimálnej úrovni zakotvenej v dohovore. Zároveň obsahuje výhrady v prospech národných úprav pre oblasti výslovne uvedené v dohovore, napr. výnimky z výlučného práva autora, rozsah pôsobnosti autorského zákona na diela úžitkového umenia, zásadu teritoriality, podľa ktorej sa ochrana práv duševného vlastníctva riadi právnou úpravou štátu, kde sa ochrana uplatňuje. Dohovor obsahuje aj pravidlo porovnávania trvania ochrany, podľa ktorého ochrana nepresiahne trvanie ustanovené v štáte pôvodu diela. Táto zásada však bola prelomená prijatím smernice Rady a Európskeho parlamentu č. 93/98/EHS. 
Zdroj.
Dôvodová správa k autorskému zákonu č. 618/2003 Z.z. 

</doc>
<doc id="189856" url="https://sk.wikipedia.org/wiki?curid=189856" title="Kobylisy (Praha)">
Kobylisy (Praha)



</doc>
<doc id="189863" url="https://sk.wikipedia.org/wiki?curid=189863" title="Dramedy">
Dramedy



</doc>
<doc id="189864" url="https://sk.wikipedia.org/wiki?curid=189864" title="Franz Xaver Paul Rigler">
Franz Xaver Paul Rigler

Franz Xaver Paul Rigler (iné mená: Franz Paul Rigler, František Pavol Rigler; * 23. marec 1736, Viedeň – † 17. október 1796, Viedeň) bol hudobný skladateľ, hudobný pedagóg a klavirista a hudobný teoretik.
Asi od roku 1775 žil v Bratislave, kde založil v roku 1779 hudobnú školu. Medzi jej žiakov patril aj otec Franza Liszta, Adam Liszt. V školskej reforme "Ratio educationis" (1777) zodpovedal za oblasť hudby. Je autorom učebnice "Anleitung zum Klavier" (1779), ktorá vyšla v prepracovanej podobe pod názvom "Anleitung zum Gesange" (1798). Bol teda autorom učebnice hudby a aj učebného plánu pre hudobné triedy, ktéoré mali v rámci školskej reformy fungovať pri akadémiách a pri univerzitách. Pri výuke hudby mal pomocníkov. Jedným z nich bol aj Henrich Klein, ktorý patril medzi priateľov komponistu Ludvika van Beethovena, druhým pomocníkom bol Ján Svoboda. Riglerovým žiakom bol aj Ján Nepomuk Hummel. V hudobnej škole sa vyučoval spev, aj zborový, a hra na klavír. Zo školského fondu boli zakúpené hudobné nástroje pre 25 žiakov, a každý rok sa z neho financovala aj ich oprava a údržba.

</doc>
<doc id="189866" url="https://sk.wikipedia.org/wiki?curid=189866" title="Maxwellovo-Boltzmanovo rozdelenie">
Maxwellovo-Boltzmanovo rozdelenie

Maxwellovo-Boltzmanovo rozdelenie alebo Maxwellova-Boltzmanova štatistika popisuje vlastnosti sústavy s podobnými vlastnosťami, ako má ideálny plyn.
Z makroskopického hľadiska je stav plynu charakterizovaný stavovými veličinami tlak, objem a teplota, ktoré navzájom súvisia podľa stavovej rovnice.
Z mikroskopického hľadiska je stav sústavy popísaný troma súradnicami polohy a troma súradnicami rýchlosti každej molekuly. Sústava s N molekulami je potom popísaná 3N súradnicami polohy a 3N súradnicami rýchlosti. Takto určený stav sa nazýva mikrostav. Mikrostav však nemôžeme bezprostredne pozorovať. Termodynamický stav sústavy určený veličinami tlak, objem a teplota nazývame makrostav. Každý makrostav možno realizovať rôznymi mikrostavmi. Počet mikrostavov, ktorými môže byť realizovaný makrostav je termodynamická pravdepodobnosť takéhoto stavu. Napríklad stav s rovnomerným rozdelením molekúl v celom objeme nádoby je najpravdepodobnejším rozdelením a zodpovedá mu najväčší počet mikrostavov.
Klasickú štatistickú fyziku molekulového plynu vypracovali Maxwell, Boltzman, ale aj iní. Vychádza z nasledujúcich predpokladov:
Na základe týchto predpokladov s použitím počtu pravdepodobnosti možno určiť najpravdepodobnejšie rozdelenie molekúl podľa energií, rýchlostí, hybností...

</doc>
<doc id="189869" url="https://sk.wikipedia.org/wiki?curid=189869" title="Komediálna dráma">
Komediálna dráma

Komediálna dráma (dramedy) je žáner v televízii a filme, v ktorom je rovnaký, alebo aspoň približne rovnaký podiel humoru a vážneho obsahu.
História.
Divadlo.
Tradičné divadlo bolo vo svojich skorých časoch rozdelené na komédiu a tragédiu. Podľa týchto pomenovaní sa primárne určovalo, či bude mať príbeh šťastný koniec. Výraz dráma sa používal na označenie všetkých divadelných hier. Začiatkom 19. storočia, keď divadelní spisovatelia začali písať „jemnejšie“ hry, ktoré sa nekončili mnohonásobnými úmrtiami, výraz "dráma" za začal používať na definovanie hier, ktoré mali oproti komédiám vážnejšie témy, pričom komédie zostali veselé a väčšinou so šťastným koncom. Odvtedy tieto termíny zostali viac-menej relatívne.
Skorá televízia.
Príchod rádio drámy, kina a čiastočne televízie vytvoril väčší tlak na trh na presnejšie definovanie produktu ako komédie alebo drámy. Hoci v živom divadle sa rozdiel stával čím ďalej tým menej významným, v masmédiách sa komédia a dráma jasne rozdeľovala. Hlavne od komédií sa očakávalo, že si udržia ľahký tón a nebudú apelovať na diváka vážnym obsahom.
Začiatkom šesťdesiatych rokov 20. storočia televízne spoločnosti prijali univerzálne praktiky uvádzania polhodinu trvajúcich "komediálnych" seriálov a celú hodinu trvajúcich "drám". Polhodinu trvajúce seriály sa často obmedzovali na situačné komédie, alebo rodinné komédie a obyčajne sa vysielali so živým alebo umelým smiechom v pozadí. Hodinu trvajúce drámy zahŕňali žánre ako policajné a detektívne seriály, westerny, sci-fi a neskôr aj v prime time vysielajúcich seriálov s označením soap opera. 
Okolo roku 1969 sa v USA začali vysielať polhodinové seriály s účelovým striedaním medzi komédiou a drámou a vysielali sa bez smiechu v pozadí. V tom čase boli známe ako "komediálne drámy". V USA medzi najznámejšie patril seriál Room 222. U nás sa vysielal napríklad seriál M.A.S.H.. Tieto skoré experimenty ovplyvnili televíznu komédiu a neskoršie seriály (hlavne rodinné sitkomy, ktoré často zahŕňali dramatické vsuvky a rozoberali vážnejšie témy.
Komediálna dráma v dnešnej televízii.
V súčasnosti sú komediálne drámy väčšinou dramatické seriály s hodinu trvajúcimi epozódami s veľmi silnými komediálnymi elementami, ako sú napríklad Mesačný svit, Buffy, premožiteľka upírov, Monk, Ženy z rodu Gilmorovcov, Studio 60, Dr. House, Zúfalé manželky, Čarodejnice, Ally McBealová, Klinika Grace a podobne, alebo polhodinové sitkomy s vážnejšími témami a obsahmi, napríklad spomínaný M.A.S.H., alebo Tráva.
Hodinu trvajúce komediálne drámy sú obyčajne úspešnejšie v ratingoch ako polhodiné komediálne drámy v USA. Hoci väčšina zo všetkých seriálov spadá buď do jednej alebo do druhej kategórie, hranica medzi komédiou/drámou sa stáva čím ďalej tým viac hmlistá a nejasná, ako si diváci zvykajú na tieto seriály a mladší diváci, ktorí začali sledovať tieto hybridy už od skorého veku sú pre tento trh zaujímaví. Rozdelenie sa skôr potláča nárastom popularity predplatených TV služieb, ako HBO, alebo Showtime, kde dopyt po týchto seriáloch je odlišný ako pri tradičnej televízii.
Externé odkazy.
[[kategória:Žánre]]

</doc>
<doc id="189871" url="https://sk.wikipedia.org/wiki?curid=189871" title="Georgij Beregovoj">
Georgij Beregovoj



</doc>
<doc id="189874" url="https://sk.wikipedia.org/wiki?curid=189874" title="Georgij T. Beregovoj">
Georgij T. Beregovoj



</doc>
<doc id="189875" url="https://sk.wikipedia.org/wiki?curid=189875" title="Zoznam pilotovaných vesmírnych letov, 1961 – 1969">
Zoznam pilotovaných vesmírnych letov, 1961 – 1969

"Pre poznámky, súhrn a externé odkazy, pozri nadradený článok: Zoznam pilotovaných vesmírnych letov."
Toto je podrobný zoznam pilotovaných vesmírnych letov od roku 1961 do 1969, zahrňujúci lety sovietskych kozmických programov Vostok, Voschod a začiatok programu Sojuz, a amerických programov Mercury, Gemini a prvé lunárne misie programu Apollo.
Poznámka: V Spojených štátoch definícia vesmírneho letu vyžaduje výšku 50 míľ (~80 km) na rozdiel od definície podľa FAI, ktorá vyžaduje minimálnu výšku 100 km. V šesťdesiatych rokoch 20. storočia sa uskutočnilo 13 letov amerického raketového lietadla X-15, ktoré spĺňajú americké kritéria, ale iba dva, ktoré spĺňajú kritéria FAI. Tieto zoznamy zahŕňajú iba tieto dva lety, ostatné lety sú opísané v článku X-15.

</doc>
<doc id="189877" url="https://sk.wikipedia.org/wiki?curid=189877" title="Druhý list Solúnčanom">
Druhý list Solúnčanom

Druhý list Solúnčanom (iné názvy: Druhý list apoštola Pavla Tesalonickým, Druhý list Tesaloničanom, Druhý list Solúnskym; skratka "2 Sol" alebo "2Tes") je kniha Nového zákona Biblie.
Autorstvo sa pripisuje Pavlovi okolo roku 50 po Kr., ktorý bol adresovaný do zboru v Solúne (Thessaloniki). Niektorí biblisti kvôli odlišnostiam medzi Prvým a Druhým listom Solúnčanom popierajú Pavlovo autorstvo listu avšak forma a obsah je v súlade s jeho ostatnými listami. Väčšina biblistov tvrdí že oba listy solúnčanom napísal Pavol. Iný zdroj uvádza: „Autorstvo a datácia 2. listu Solúnčanom sú ešte stále predmetom sporu. Zástanci Pavlovho autorstva musia napísanie datovať do blízkosti 1. listu Solúnčanom, pričom sa niekedy predpokladá obrátené poradie (2 Sol1 Sol). Pretože však ide o "deuteropavlovský list" vznikol 2. list Solúnčanom až po Pavlovej smrti.“ Pravdepodobne ku koncu 1. storočia.
Obsah.
Prvý list Solúnčanom, ktorý poslal Pavol si v zbore mylne vyložili. Pavol sa časom dozvedel o ich nesprávnom pochopení a očakávaní Kristovho príchodu, ako by mal nastať už v čo najkratšom čase. Preto v 2.liste opravuje názory Solúnčanov.
V 2.liste píše o predznakoch, určitých udalostiach, ktoré nastanú ešte pred druhým príchodom Ježiša Krista.
Ako znamenia pre druhým príchodom Ježiša Krista spomína odpadnutie od viery, príchod antikrista a jeho posadenie sa v chráme Božom, odstránenie toho, čo zadržiava jeho úplné zjavenie a napokon príchod Pána, ktorý antikrista zahubí.
Štruktúra listu je nasledujúca:

</doc>
<doc id="189878" url="https://sk.wikipedia.org/wiki?curid=189878" title="Kamnik">
Kamnik

Kamnik () je mesto a obec v Slovinsku. Obec zahŕňa arborétum Volčji potok, stálu výstavu kvetov a stromov pod neďalekými Kamnickými Alpami. Mesto Kamnik obsahuje stredoveké budovy pod hradom na vrchu. Stretávajú sa tu rieky Kamniška Bistrica a Nevljica. Obec má rozlohu 265,6 km², v meste žije 13-tisíc obyvateľov a v celej obci 26-tisíc.

</doc>
<doc id="189879" url="https://sk.wikipedia.org/wiki?curid=189879" title="Rhyniophyta">
Rhyniophyta



</doc>
<doc id="189881" url="https://sk.wikipedia.org/wiki?curid=189881" title="Ryniorasty">
Ryniorasty



</doc>
<doc id="189883" url="https://sk.wikipedia.org/wiki?curid=189883" title="Dirt Jumping">
Dirt Jumping

Dirt Jumping, niekedy skrátené na DJ, je jedna z freeride disciplín horskej cyklistiky.
Charakteristika.
Koncepčne je cieľom tejto disciplíny jazda (resp. let) na skupinách skokov, kde sa počas letu snaží biker urobiť určité triky, spočívajúce v rôznych pohyboch telom alebo bicyklom. Tieto triky sú väčšinou dobre známe komunitám freeriderov. Najznámejšie sú pravdepodobne tieto:
a mnoho iných.
Väčšina týchto trikov tiež obsahuje rôzne rozšírenia, ako napríklad dvojité urobenie triku (double backflip, 720, double tailwhip atd.) alebo nuansy v prevedení triku (napr. inverted table).
Pokročilí rideri sa tiež usilujú o tzv. combo, čiže kombináciu týchto (a mnoho iných) trikov počas jedného letu, napr. 360 tailwhip, backflip no hander, atď.
Najbližšia kategória Dirt Jumpingu je pravdepodobne MTB Street.

</doc>
<doc id="189888" url="https://sk.wikipedia.org/wiki?curid=189888" title="Zoznam pilotovaných vesmírnych letov, 1970 – 1979">
Zoznam pilotovaných vesmírnych letov, 1970 – 1979

"Pre poznámky, súhrn a externé odkazy, pozri nadradený článok: Zoznam pilotovaných vesmírnych letov."
Toto je podrobný zoznam pilotovaných vesmírnych letov od roku 1970 do roku 1979, zahrňujúci lety sovietskych kozmických programov Sojuz k vesmírnym staniciam Saľut, a amerických programov Apollo a Skylab.

</doc>
<doc id="189890" url="https://sk.wikipedia.org/wiki?curid=189890" title="Andrijan Nikolajev">
Andrijan Nikolajev



</doc>
<doc id="189891" url="https://sk.wikipedia.org/wiki?curid=189891" title="Andrijan G. Nikolajev">
Andrijan G. Nikolajev



</doc>
<doc id="189921" url="https://sk.wikipedia.org/wiki?curid=189921" title="Biččú">
Biččú

Provincia Biččú () bola stará japonská provincia na západe ostrova Honšú, na ktorej území sa dnes rozkladá západná časť prefektúry Okajama. Provincia hraničila s provinciami Hóki, Mimasaka, Bizen a Bingo.
Starobylé hlavné mesto a kláštor bol postavený v okolí mesta Soja. Po väčšiu časť obdobia Muromači bol v provincii dominantný klan Hosokawa, ktorý sídlil na Šikoku a dovoľovať provincii určitý stupeň nezávislosti. V období Sengoku bojovalo o nadvládu nad provinciou niekoľko ďalších klanov. V dobe svojej smrti bojoval o provinciu Nobunaga Oda s Terumotom Morim, čo viedlo k rozdeleniu provincie. Po roku 1600 bola provincia rozdelená medzi rôzne han (panstvá) včítane množstva hradov. Časom boli provincie reorganizované do prefektúr a dominantným mestom sa stal prístav Kurašiki.

</doc>
<doc id="189924" url="https://sk.wikipedia.org/wiki?curid=189924" title="Zoznam pilotovaných vesmírnych letov, 1980 – 1989">
Zoznam pilotovaných vesmírnych letov, 1980 – 1989

"Pre poznámky, súhrn a externé odkazy, pozri nadradený článok: Zoznam pilotovaných vesmírnych letov."
Toto je podrobný zoznam pilotovaných vesmírnych letov od roku 1980 do 1989, zahrňujúci lety sovietskych kozmického programu Sojuz ku kozmickým staniciam Saľut a Mir, a začiatok amerického programu Space Shuttle

</doc>
<doc id="189927" url="https://sk.wikipedia.org/wiki?curid=189927" title="Average directional index">
Average directional index

Average directional index (skr. ADX) patrí medzi indikátory technickej analýzy. Jeho tvorcom je Welles Wilder. 
Tento indikátor patrí medzi oscilátory a slúži na určenie sily trendu v analyzovanom trhu. Jeho hodnoty sa pohybujú medzi 0 a 100. Ak je hodnota nižšia ako 20, znamená to, že ide o slabo trendujúci trh, ak je hodnota nad 40, znamená to, že trh je veľmi silne trendujúci. Vysoké hodnoty indikátora nad 60 bodov sú však veľmi zriedkavé. 
Je dôležité si uvedomiť, že rastúce hodnoty tohto indikátora neznamenajú, že ide o silnejúci rastúci trend, znamenajú len, že ide o silnejúci trend všeobecne. Ten môže byť ako rastúci, tak i klesajúci.
Samotný indikátor je zložený z dvoch ďalších indikátorov – Positive directional indicator (skr. +DI) a Negative directional indicator (skr. –DI). Tieto indikátory už poukazujú na silu samotných trendov: +DI vyjadruje silu rastúceho trendu a –DI vyjadruje analogicky silu klesajúceho trendu. Ich kumuláciou dostávame indikátor DX, a po vyhladení kĺzavým priemerom konečné ADX. 
Použitie indikátora.
Ak hodnoty indikátora ADX prekročia hodnotu 20 smerom nahor, ide pravdepodobne o začiatok nového trendu – sila trendu (či už rastúceho alebo klesajúceho) začína rásť. 
Ak hodnoty indikátora klesnú pod 40, ide pravdepodobne o koniec trendu – sila trendu začína slabnúť. 
Pre rozhodnutie, či vstúpiť do krátkej alebo dlhej pozície je možné používať spomínané súčasti ADX - indikátory +DI a –DI. 
Základné použitie: Pre rastúci trh je charakteristické, že +DI rastie a –DI klesá, pre klesajúci trh je naopak typické, že rastie hodnota –DI a klesá hodnota +DI. Ak teda +DI vzrastie nad –DI smerom nahor, znamená to, že prevahu získavajú býci a ide o rastúci trh (vstup do dlhej pozície). Ak –DI vzrastie nad hodnotu +DI, prevahu získavajú medvedi a ide o klesajúci trh (vstup do krátkej pozície). 
Obchodníci sa vyhýbajú trhom, kde sa +DI a –DI pohybujú paralelne vedľa seba, bez výraznejšieho náznaku vzrastu ktoréhokoľvek z nich dvoch. Vtedy sa trh pravdepodobne nachádza v tzv. chope a pohybuje sa do strany, bez prevládajúceho trendu.

</doc>
<doc id="189942" url="https://sk.wikipedia.org/wiki?curid=189942" title="Zoznam pilotovaných vesmírnych letov, 1990 – 1999">
Zoznam pilotovaných vesmírnych letov, 1990 – 1999

"Pre poznámky, súhrn a externé odkazy, pozri nadradený článok: Zoznam pilotovaných vesmírnych letov."
Toto je podrobný zoznam pilotovaných vesmírnych letov od roku 1990 do 1999, zahrňujúci lety ruského kozmického programu Sojuz ku kozmickej stanici Mir, amerického programu Space Shuttle a prvých letov k ISS.
Sovietsky zväz sa rozpadol na konci roka 1991. Od tohto dátumu sú všetky bývalé republiky ZSSR uvádzané samostatne.

</doc>
<doc id="189945" url="https://sk.wikipedia.org/wiki?curid=189945" title="Christine Brooke-Roseová">
Christine Brooke-Roseová



</doc>
<doc id="189946" url="https://sk.wikipedia.org/wiki?curid=189946" title="ADX">
ADX



</doc>
<doc id="189948" url="https://sk.wikipedia.org/wiki?curid=189948" title="Spolupráca Ruskej federácie s pohraničným obyvateľstvom a susednými krajinami">
Spolupráca Ruskej federácie s pohraničným obyvateľstvom a susednými krajinami

V pohraničných oblastiach Ruska a susedných štátoch žije takmer 50 národností. Z 89 subjektov Ruskej federácie 45 tvorí hranice Ruska s okolitými štátmi. Tieto subjekty dohromady zaberajú 76,6 % celkového územia štátu a obýva ich 31,6 % obyvateľov Ruska.
Pod pojmom pohraničná splupráca sa rozumie štátosprávna štruktúra spoločnosti, ktorá zahŕňa Federálny úrad, orgány miestneho zastupiteľstva, orgány štátnej moci jednotlivých subjektov Ruskej federácie, činnosť obyvateľstva a spoločenské iniciatívy.
Základom úspešného rozvoja pohraničnej spolupráce sú dobré susedské vzťahy so susednými štátmi na úrovni štátnej, rozvitá ekonomická základňa (podpis rôznych zmlúv a dohovorov) a účasť regiónov na rozvoji spolupráce.
Problémy spolupráce v pohraničných oblastiach.
Nehľadiac na nedokonalosť federálneho zákona Ruska vo vzťahu k pohraničnej spolupráci jeho regiónov na úrovni správneho obvodu a miestneho zastupiteľstva, uskutočňuje sa vo všetkých 45 pohraničných oblastiach.
Spolupráca v rusko-fínskom pohraničnom priestore.
Na rusko-fínskej hranici v súčasnosti existuje zjednodušený vízový režim pre občanov Ruskej federácie.
Murmanská a Leningradská oblasť a Republika Karélia sú účastníkmi pohraničnej spolupráce s fínskymi regiónmi. V tejto oblasti existuje niekoľko programov spolupráce:
Základnými dokumentmi sú Zmluvy o ustanovení priateľských vzťahov medzi regiónmi a obojstranné plány spolupráce.
V roku 1998 na medzinárodnom seminári s názvom "Vnútorné hranice Európskej únie - mäkké hranice" v Joensuu vláda Republiky Karélia predložila návrh vzniku euroregiónu Karélia. Tento nápad podporovali lídri pohraničných regionálnych zväzov, a tak bol schválený oboma štátmi ešte v tom istom roku.
Cieľom tohto projektu bol vznik nových modelov zahraničnej spolupráce medzi regionálnymi zväzmi a Republikou Karélia. Úloha bola jasná - zrušiť existujúce bariéry v spolupráci medzi územiami rozvojom komunikácie medzi obyvateľmi dotknutých regiónov.
V októbri roku 2000 Karélia prijala Program pohraničnej spolupráce Republiky Karélia na roky 2001 - 2006. O rok neskôr (2001) naňho dostala dotáciu od Európskej únie vo výške 160 000 eur. Vláda Fínska ho odobrila a na oplátku v Európskej únii iniciovala program Interreg-III A-Karelia na území Fínska.
Pobaltské štáty.
Nie veľmi dobré vzťahy s Pobaltskými štátmi sú prekážkou širšieho rozvoja pohraničnej spolupráce na regionálnej úrovni, hoci jej nutnosť sa veľmi ostro pociťuje obyvateľstvom pohraničnej oblasti.
Spolupráca s Estónskou republikou.
V súčasnosti pre pohraničné obyvateľstvo na estónskej hranici platí zjednodušená procedúra prechodu cez hranice. Avšak od 1. januára 2004 bolo Estónsko nútené prejsť na tvrdý vízový režim, ktorý bol ustanovený Schengenskou dohodou. Lotyšská republika tak urobilo už v roku 2001.
V oblasti regionálnej spolupráce v roku 1996 v Estónsku vznikla Rada pre spoluprácu pohraničných regiónov, ktorej členmi boli pohraničné rajóny Estónska, Lotyšska a Ruska. Základnými úlohami tejto rady bola realizácia spoločnej stratégie pohraničnej spolupráce a uskutočnenie projektov v otázkach zdokonaľovania infraštruktúry a ochrany okolitej prírody.
Spolupráca s Litovskou republikou.
Od roku 1997 platí pre občanov Ruskej federácie, prechádzajúcich krajinou vízový režim na hraniciach s Litvou. Toto rozhodnutie zasiahlo záujmy obyvateľov ruskej enklávy Kaliningradskej oblasti. Zhoršenie ekonomickej situácie môže ešte nastať v prípade zavedenia vízovej povinnosti pre obyvateľstvo tejto oblasti zo strany Poľska. Veľké nádeje na riešenie vízovej otázky Kaliningradskej oblasti spája uzavretie Európskej rámcovej konvencie o pohraničnej spolupráci na územiach štátov a mocností, ktorá bola ratifikovaná Ruskou federáciou.
Kaliningradská oblasť.
Na základe dohovoru Kaliningradská oblasť spoupracuje so siedmimi poľskými vojvodstvami, štyrmi oblasťami Litvy a regiónom Bornholm v Dánsku. V roku 1998 oblasť vstúpila do pohraničnej spolupráce v regióne Pobaltia a spolu s Litvou a Lotyšskom aj v regióne Saule. V druhej polovici 90. rokov 20. storočia boli podpísané mnohé dohovory týkajúce sa medziregionálnej spolupráce Kaliningradskej oblasti a Klajpedskej, Panevėžysskej, Kaunasskej a Mariampolskej oblasti Litvy.
Spolupráca s Ukrajinou.
Vo vzťahoch medzi Ukrajinou a Ruskou federáciou sú badateľné určité pokroky, nie však veľké. Vláda Ruskej federácie odobrila projekt Program regionálnej a pohraničnej spolupráce Ruskej federácie a Ukrajiny na roky 2001 - 2007. V súčasnosti sa tento projekt uskutočňuje v Krasnodarskom kraji a Rostovkej oblasti.
Spolupráca s Gruzínskom.
Veľmi napäté vzťahy má Rusko v zakaukazskom regióne s Gruzínskom.
V roku 2000 boli medzi krajinami prijaté opatrenia, ktoré zapríčinili, že sa obyvatelia oboch krajín nemohli slobodne sťahovať z jedného územia na druhé.
V súčasnosti na regionálnej úrovni existuje v Severnom Osetsku pohraničné dohoda s Kazbeckou oblasťou v Gruzínsku, na základe ktorej od augusta 2001 môžu jej obyvatelia vstúpiť na ruské územie bez víz.
Spolupráca s Azerbajdžanom.
Situácia na dagenstanskej časti hraníc je podstatne lepšia ako v gruzínskej časti. V roku 1998 úsilím vlády Dagestanu bol zrušený zákaz sťahovania sa z Ruska do Azerbajdžanu, čo spôsobilo zníženie napätia medzi oboma krajinami a obnovenie hospodárskych vzťahov Ruska s Azerbajdžanom. Na základe medzivládnej Dohody o obchodno-ekonomickej spolupráci Dagestanu a Azerbajdžanu bola pripravená ďalšia - Zmluva o spolupráci v hospodársko-priemyselnej oblasti.
Spolupráca s Kazachstanom.
Rozvoj spolupráce regiónov Kazachstanu a Ruska sa spája s otázkami ukončenia procesu ohraničnia a určenia spoločných hraníc.
Altajský kraj, na základe Dohody o spolupráci Ruskej federácie a regiónami Kazachstanu aktívne spolupracuje s Čínou, Mongolskom, stredoázijskymi republikami - Kazachstanom, Uzbekistanom, Kyrgizstanom a Tadžikistanom.
Spolupráca s Mongolskom.
Charakter pohraničných vzťahov Ruskej federácie a Mongolska je do veľkej miery ovplyvnený rozvojovým stupňom ajmackých Mongolov. Oblasť obchodu je iba povrchne rozvinutá. Perspektívou ruských záujmov v pohraničnej oblasti s Mongolskom je ťažba nerastných surovín na západe krajiny.
Spolupráca s Japonskom.
Občania Ruskej federácie cestujúci do Japonska nemusia mať víza pri vstupe do krajiny. Japonské ministerstvo vedy a techniky dokonca ponúka Rusom kurzy japonského jazyka.
Na pohraničnú spoluprácu Ruska a Japonska vplýva záujem japonskej strany Južné Kurily. V roku 2000 bol preto podpísaný Program o japonsko-ruskej spolupráci v oblasti rozvoja spoločnej hospodárskej činnosti na ostrovoch Iturup, Kunašir, Šikotan a Chabomai.
Obyvatelia týchto ostrovov a ich rodinní príslušníci - japonskí občania - návštevníci týchto ostrovov sú vybavovaní na základe zjednodušenej vízovej povinnosti.
Jediný problém je ten, že Japonci neuznávajú Južné Kurily ako súčasť územia Ruskej federácie.
Pomoc Japonska v oblasti elektrotechniky je skôr akt dobrej vôle ako spolupráca rovnoprávnych štátov.
Spolupráca v rusko-čínskom pohraničnom priestore.
Spolupráca Ruskej federácie a Číny má dlhovekú tradíciu.
Právnym základom regionálnych vzťahov medzi vládami Ruska a Číny je podpis Zmluvy o princípoch spolupráce medzi subjektami Ruskej federácie a provinciami, autonómnymi oblasťami a mestami Čínskej ľudovodemokratickej republiky dňa 10. novembra 1997.
V roku 1992 Štátna rada Čínskej ľudovodemokratickej republiky určila štyri "„mestá pohraničnej spolupráce“". Od toho času sa čínska vláda snaží o vznik zóny - tzv. "„zóna spoločného obchodu“".
Na uľahčenie komerčnej činnosti obyvateľov pohraničných oblastí Ruska a Číny bol v roku 1998 prijatý Dohovor o organizácii zjednodušenej kontroly tovaru ruských občanov vstupujúcichh na územie čínskeho obchodu, ktorý určoval, že do Číny mohli ruskí občania vyviezť tovar v hodnote 1000 jenov (od 1. januára 1999 sa hodnota zvýšila na 3000 jenov).
Spolupráca medzi pohraničnými oblasťami Ruska a Číny sa rozvíja na základe programov UNIDO a PROON. Úlohou programu PROON je rozvoj dopravnej a telekomunikačnej infraštruktúry na území Ruska, Číny, Južnej Kórey a Mongolska.
V meste Chabraovsk, v rámci politiky kultúrneho zbližovania, vznikol Generálny konzulát Čínskej ľudovodemokratickej republiky, ktorý ponúka ruským občanom kurzy čínskeho jazyka, poriada rôzne festivaly, vedecké konferencie a medzištátne stretnutia so známymi hosťami.
Základným problémom regiónu je obava ruskej strany z demografického tlaku zo strany čínskeho obyvateľstva. Na ruskej strane v rusko-čínskom pohraničí totiž žije oveľa menej obyvateľov, než na strane čínskej.

</doc>
<doc id="189951" url="https://sk.wikipedia.org/wiki?curid=189951" title="Smartfón">
Smartfón

Smartfón (-kodifikovaný tvar; iné, nekodifikované názvy: smartphone, inteligentný telefón, nevhodne chytrý telefón, zriedkavo múdry telefón) je mobilný telefón s operačným systémom. Najpoužívanejšími systémami sú Google Android, Apple iOS, ktoré umožňujú, aby bol prístroj vybavený bohatou základnou výbavou aplikácií (funkcií) a neskôr rozšírený o ďalšie. Existujú aj operačné systémy, ktoré sa už takmer nepoužívajú a ich podiel na trhu bol v roku 2016 menej ako 2% a postupne klesá (Microsoft Windows, Symbian alebo PalmOS) a v roku už okrem dvoch prvých uvedených existoval prakticky len Microsoft Windows s podielom menej ako 1% v júli 2019. 
Smartfón slúži na podobné účely ako mobilný telefón (predovšetkým na komunikáciu, GPS a pod.) ale prístup k internetu cez mobilné a WiFi siete umožňuje používanie rôznych ďalších aplikácií, ktoré sa do smartfónu dajú inštalovať cez internet priamo z mobilu na hry, prácu, mobilnú kanceláriu a zábavu.
Telefón Simon od IBM (1994) dokázal prostredníctvom dotykovej obrazovky prijímať mobilné telefónne hovory, odosielať a prijímať faxy a e-maily a zahrňovať niekoľko ďalších aplikácií, ako sú adresár, kalendár, plánovač schôdzok, kalkulačka, hodiny svetového času a poznámkový blok. Simon bol prvý telefón, ktorý bol začlenený do skupiny PDA (osobný digitálny asistent), ktorá predtým obsahovala podobné prístroje ale bez možnosti telefonovať. Termín "smart phone" sa však objavil v tlači až v roku 1995 v spojení s „komunikátorom“ "PhoneWriter" od spoločnosti AT&amp;T. V Európe býva za priekopníčku považovaná Nokia 9000 Communicator z roku 1996. Na rozdiel od bežných (angl. dumb = slovensky hlúpy) telefónov mohla, vďaka operačnému systému, vykonávať viacero funkcií počítača (spracovanie textu, prehliadanie webu, terminál, Telnet, kontakty, poznámky, kalendár, kalkulačka a pod.).
9. januára 2007 Steve Jobs z Apple slávnostne predstavil prvý iPhone v San Franciscu. Prvý iPhone iPhone 2G mal od 5. septembra 2007 zníženú základnú cenu (verzia s 8 GB úložiskom) na 399 US dolárov bez dane, a to ešte s povinným dvojročným kontraktom s operátorom. Spoločnosť Apple predala miliónty iPhone po piatich dňoch od zlacnenia (74 dňoch po vydaní). iPhonom zmenilo Apple svet telekomunikačných technológií. Prvý iPhone 3G v Česku a na Slovensku bolo možné kúpiť v noci z 21. na 22. augusta 2008.

</doc>
<doc id="189954" url="https://sk.wikipedia.org/wiki?curid=189954" title="Stranícka diktatúra">
Stranícka diktatúra

Vláda jednej strany, systém jednej strany, štát jednej strany alebo stranícka diktatúra je spôsob politického usporiadania, v ktorom na čele spoločnosti stojí jediná politická strana, ktorá spoločnosť hegemonisticky ovláda. V štáte môže existovať viac politických strán, ale jediná strana má vždy dominantné postavenie. Takýto systém sa označuje aj ako systém s hegemonistickou stranou.
Forma vlády v takomto štáte sa označuje ako diktatúra. Ak zasahuje do všetkých aspektov verejného a súkromného života občanov, hovoríme o totalitarizme. Ak je principiálnou politickou silou necivilné zoskupenie, hovoríme o vojenskej diktatúre, aj keď sú hranice medzi civilnou a vojenskou diktatúrou často nejasné.
Komunistická diktatúra.
Principiálnou ideológiou, o ktorú sa opiera komunistická diktatúra je komunizmus. Sovietsky zväz a jeho satelitné štáty sa niekedy označujú termínom "komunistické štáty", aj keď komunizmus v nich nebol nikdy nastolený, ani sami seba takto nikdy neoznačovali. Svoje zriadenie označovali termínom socializmus a tvrdili, že komunizmus hodlajú nastoliť v budúcnosti, po jeho vybudovaní.
 Sovietsky zväz
 Čína 
Fašistická diktatúra.
 Taliansko
 Španielsko
 Argentína
Nacistická diktatúra.
 Nemecko

</doc>
<doc id="189956" url="https://sk.wikipedia.org/wiki?curid=189956" title="Totalita (politika)">
Totalita (politika)



</doc>
<doc id="189957" url="https://sk.wikipedia.org/wiki?curid=189957" title="Komunistický štát">
Komunistický štát



</doc>
<doc id="189960" url="https://sk.wikipedia.org/wiki?curid=189960" title="Lintner (priezvisko)">
Lintner (priezvisko)

Lintner je nemecké priezvisko. Na Slovensku je najčastejšie v Bratislave, Dunajskej Lužnej (najmä osada Jánošíková) a v Novej Vsi nad Žitavou (okres Nitra).
Známi nositelia.
Pozri v článku Lintner.

</doc>
<doc id="189961" url="https://sk.wikipedia.org/wiki?curid=189961" title="Tom Kapinos">
Tom Kapinos

Tom Kapinos je americký televízny výkonný producent a scenárista najznámejší hlavne svojim seriálom Californication.
Potom, ako sa v roku 1998 rozbehla jeho kariéra v televízii, kde bol scenáristom a výkonným producentom seriálu Dawsonov svet, začal pripravovať vlastný seriál, už spomínaný Californication (produkuje ho stanica Showtime) - dramaticko-komediálny seriál v hlavnej úlohe s Davidom Duchovnym, ktorý sa začal vysielať v roku 2007 a v súčasnosti sa odvysielala už štvrtá séria a chystá sa aj piata.

</doc>
<doc id="189962" url="https://sk.wikipedia.org/wiki?curid=189962" title="Holborn (stanica metra)">
Holborn (stanica metra)

Holborn je je jednou zo staníc londýnskeho metra nachádzajúca sa na Holborn pri križovatke High Holborn a Kingsway v obvode Camden. Obsluhujú ju linky Piccadilly Line a Central Line. Nachádza sa v tarifnej zóne 1.
História.
Stanicu otvorili 15. decembra 1906 na Great Northern, Piccadilly &amp; Brompton Railway (dnešná Piccadilly Line). Stanica pôvodne niesla meno Holborn (Kingsway). Počas 30. rokov bola stanica modernizovaná.

</doc>
<doc id="189963" url="https://sk.wikipedia.org/wiki?curid=189963" title="Holborn (Kingsway)">
Holborn (Kingsway)



</doc>
<doc id="189966" url="https://sk.wikipedia.org/wiki?curid=189966" title="Camden">
Camden

Camden môže byť:

</doc>
<doc id="189967" url="https://sk.wikipedia.org/wiki?curid=189967" title="TEDOM">
TEDOM

TEDOM je česká firma, vyrábajúca motory, stroje, autobusy a poskytujúca služby. Založená bola v roku 1991 a sídli vo Výčapoch pri Třebíči.
Vznik a vývoj.
Po svojom vzniku sa zaoberala výlučne výrobou kongeneračných jednotiek na báze motorov. Postupne rozšírila svoju činnosť aj do ostatných miest (Hořovice, Jablonec nad Nisou), v roku 1994 vznikol holding. V Jablonci nad Nisou vlastní firma od roku 2003 závod po bývalej spoločnosti LIAZ, vďaka čomu je schopná vyrábať vlastné motory a autobusy. Po spoločnostiach Karosa a SOR Libchavy sa tak Tedom stal tretím autobusovým výrobcom v Česku. Prednosťou autobusov sa podľa výrobcu má stať prevádzka na zemný plyn.
Výrobky.
Autobusy:
V roku 2008 sa vykonal facelift vozidla a odvtedy sa vyrábajú už len takto upravené autobusy
Nákladné automobily:

</doc>
<doc id="189968" url="https://sk.wikipedia.org/wiki?curid=189968" title="Tedom">
Tedom



</doc>
<doc id="189981" url="https://sk.wikipedia.org/wiki?curid=189981" title="František Lydie Gahura">
František Lydie Gahura

 František Lydie Gahura (* 10. október 1891, Zlín – † 15. september 1958, Brno) bol český architekt. Patrí medzi najvýznamnejších českých architektov, sochárov a medzi osobnosti slovenskej modernej architektúry v medzivojnovom období tvoriacich v duchu funkcionalizmu.
Život.
Hneď po ukončení štúdií bol Gahura zamestnaný na stavebnom oddelení firmy Baťa, kde pracoval do roku 1946. Do histórie vstúpil najprv ako sochár. K jeho raným dielam patrí socha J. A. Komenského a v roku 1920 sochy F. Bartoše a B. Němcovej. Až s určitým oneskorením sa začal uplatňovať ako architekt a urbanista. Na jeho schopnosti upozornil Tomáša Baťu, práve jeho profesor J. Kotěra, keď projektoval záhradnú obytnú štvrť pre zamestnancov továrni. V Gahurovej tvorbe sa spájal cit umelca s racionalizmom architekta-inžiniera, pripraveného plniť výtvarné idey v architektonickej praxi, ale aj teoreticky domýšľať a to vo všeobecnejšej rovine a riešiť aktuálne estetické problémy.
Keď v roku 1923 profesor Kotěra zomrel, zadal Baťa Gahurovi projekt dokončiť. Tak vznikol prvý čiastočný zastavovací plán zlínskej obytnej štvrti Letná a Tomáš Baťa v ňom našiel ideálneho partnera pre svoje zámery. Gahura postupne nakreslil zastavovacie plány ďalších zlínskych záhradných štvrtí. Vrcholom jeho urbanistickej tvorby bol Regulačný plán Veľkého Zlína z roku 1934, ktorý si udržal kontinuitu až do dnešných dní. Zaoberal sa celým Zlínskym regiónom. Bol autorom taktiež celej rady účelových stavieb.
V technickom rozvoji stavebníctva hľadal nový estetický výraz architektúry. Zaviedol zlínsky monolitický železobetónový skelet 6,15 x 6,15 so stĺpikmi kruhového prierezu a s výplňou z režných tehál, ktorý sa stal typizovanou konštrukčnou formou Zlína. V tridsiatich rokoch bol vymenovaný mestským architektom mesta Zlín, kde uskutočnil radu urbanistických projektov ako napr. projekt mestského centra (1937 – 1941). Jeho teoretická práca bola zavŕšená knihou Estetika architektúry (1943). Príkladom Gahurovho architektonického poňatia je budova dnešného Domu umenia (1932). V roku 1946 (po nútenom odchode zo Zlína) odišiel do Brna, kde pracoval ako zemský projektant a na sklonku života pracoval vo Výzkumnom ústave architektúry ako vedecký pracovník. V priebehu života získal veľa domácich a medzinárodných ocenení. F. L. Gahura spolu s V. Karfíkom boli zakladatelia zlínskej urbanistickej a architektonickej tradície.

</doc>
<doc id="189994" url="https://sk.wikipedia.org/wiki?curid=189994" title="Ohyzd">
Ohyzd

Ohyzd (iné názvy: ork, "škrat, škriatok"; v angličtine "orc" alebo "goblin") je druh fiktívnej bytosti, vystupujúcej vo fantasy literatúre. Najčastejšie je ohyzd opisovaný ako mohutné, svalnaté stvorenie podobné človeku, s výrazne negatívnymi vlastnosťami.
Etymológia slova.
Pomenovanie "orc" sa objavuje zo stredovekej anglickej epike ("Beowulf"), kde sú takto pomenované démonické bytosti, pričom staroangličtina pravdepodobne prevzala toto slovo z latinského "Orcus".
Tolkien.
Súčasné chápanie ohyzdov (orcov) vzniklo pod vplyvom fantazijných literárnych diel Johna Ronalda Reuela Tolkiena, odohrávajúcich sa v jeho cykle o Arde a Stredozemi, časti jeho fantazijného legendária. Prvá zmienka o tomto type bytosti sa u Tolkiena nachádza v jeho románe "Hobit" z roku 1937. Anglické pomenovanie je v tomto diele "Goblin" (Škrat), v "Pánovi prsteňov" sa vyskytuje už ako Orc (Ohyzd). Ohyzdi sa objavujú aj v ostatných Tolkienových dielach o Stredozemi. 
Tolkien v priebehu života niekoľkokrát prehodnocoval svoje autorské rozhodnutia, medziiným aj presný pôvod ohyzdov (orcov). Hoci je za najbežnejšie vysvetlenie o pôvode považované to, podľa ktorého ohyzdi vznikli zo zotročených a zakliatych elfov, autor otázku o ich pôvode nikdy definitívne neuzavrel. V hraných filmových adaptáciách jeho diel bola použitá interpretácia o elfskom pôvode ohyzdov.
Termín "ohyzd" bol zavedený slovenským prekladom "Pána prsteňov" od Otakara Kořínka, prvýkrát vydaného v roku 2001 – 2002. Podobá sa na pôvodný výraz "orc" a je odvodený od slovenského slova "ohyzdný" (odporný, ohavný).
Charakteristika.
Ohyzdi predstavujú negatívnu postavu v rámci celého diela J. R. R. Tolkiena o Stredozemi a sú zobrazení vo všeobecnosti v mužskom pohlaví. Sú škaredého vzhľadu, o čosi mohutnejšej postavy ako ľudia, no kvôli zohnutému držaniu tela nižší ako ľudia a oveľa väčšej postavy ako hobiti. Ich pokožka je zeleno-čierna, majú srsť. Majú násilnícke sklony a ich životným poslaním je byť bojovníkom. Žijú v horských jaskyniach. Bojujú na strane Temného pána Saurona proti ľuďom, elfom a trpaslíkom. V druhom dieli trilógie "Pán prsteňov", Dve veže, vystupujú ohyzdi formy "Uruk hai" na strane zlého čarodejníka Sarumana.
V iných fantasy dielach.
Svet Warcraftu je jedným z mála prameňov, v ktorom sa ohyzdi opisujú inak ako krviprelievační barbari. V tomto svete majú ohyzdi mohutnú postavou so zelenou kožou. Pôvodne žili vo svete Draenor, boli však zotročení Plamennou légiou a donútení bojovať proti ľuďom. Od tretieho dielu série sú však opisovaní ako národ hrdých a čestných bojovníkov, ktorí sa snažia vrátiť k starým šamanským tradíciám.
V sérii počítačových rolových hier "The Elder Scrolls" sa ohyzdi tiež objavujú v prívetivejšom stvárnení. Vo svete série sú jednou z foriem elfov, navonok najškaredšou, so zelenkavou pokožkou. Nazývajú ich aj Orsimer. Napriek ich škaredšiemu výzoru majú povesť odvážnych bojovníkov a kováčov. V porovnaní s ostatnými formami elfov nemajú stálu domovinu a žijú polokočovným spôsobom života. V rovnakej hernej sérii sa vyskytujú aj útlejšie bytosti, nazývané goblins (t.j. škriatkovia). Sú však považované za úplne odlišný typ bytostí, než ohyzdi (Orsimer).

</doc>
<doc id="189998" url="https://sk.wikipedia.org/wiki?curid=189998" title="Nokia 3510">
Nokia 3510

Nokia 3510 je model mobilného telefónu od spoločnosti Nokia pre sieť GSM, uvedený na trh v roku 2002. Bol to prvý mobilný telefón, ktorý sprístupnil internetové služby GPRS pre širokú verejnosť. Rozšírená verzia Nokia 3510i, ktorá bola uvedená v rovnakom roku, bola jedným z prvých modelov mobilného telefónu s farebným displejom. Telefón používal používateľské rozhranie série 30 s rozlíšením 96 x 65 bodov. Na rozdiel od modelu Nokia 3310, tento model mal viactlačidlové používateľské rozhranie, podobne ako klasický model Nokia 2100.
GPRS používal na prenos dát a službu WAP. Používatelia si mohli stiahnuť Java aplikácie, obrázky používané ako tapety pozadia a polyfonické zvonenia. Telefón podporuje SMS a MMS správy.

</doc>
<doc id="189999" url="https://sk.wikipedia.org/wiki?curid=189999" title="Nokia 3510i">
Nokia 3510i



</doc>
<doc id="190000" url="https://sk.wikipedia.org/wiki?curid=190000" title="Nokia 3590">
Nokia 3590



</doc>
<doc id="190001" url="https://sk.wikipedia.org/wiki?curid=190001" title="Nokia 3595">
Nokia 3595



</doc>
<doc id="190008" url="https://sk.wikipedia.org/wiki?curid=190008" title="Roberto Carlos da Silva">
Roberto Carlos da Silva

Roberto Carlos da Silva Rocha (* 10. apríl, 1973, Garça, São Paulo), známejší pod menom Roberto Carlos, je bývalý brazílsky futbalista, ktorý naposledy hral za ruský klub Anži Machačkala. Carlos bol členom Brazílskeho národného mužstva na troch Majstrovstvách sveta vo futbale, pomohol reprezentácií dostať sa do finále v roku 1998 a vyhrať turnaj v roku 2002.
Roberto Carlos hrával na pozícii ľavého obrancu a bol známy svojou rýchlosťou a tvrdou strelou. Pred príchodom do ruského klubu hrával 11 rokov za Real Madrid a Fenerbahçe SK. V drese Realu dosiahol viaceré úspechy; štyrikrát vyhral ligu, trikrát Ligu majstrov a dvakrát Interkontinentálny pohár. Je tiež jedným z piatich hráčov, ktorí odohrali v Lige majstrov vyše 100 zápasov. 
Roberto Carlos pred časom pripustil, že by sa do Realu Madrid mohol vrátiť. Najnovšie vyjadrenia samotného hráča však hovoria o jeho zotrvaní v Anži, kde bude pokračovať ako funkcionár.

</doc>
<doc id="190009" url="https://sk.wikipedia.org/wiki?curid=190009" title="Rivaldo">
Rivaldo

Rivaldo Vítor Borba Ferreira (* 19. apríl, 1972, Recife, Brazília), známy ako Rivaldo, je bývalý brazílsky futbalista a je považovaný za jedného z najlepších brazílskych futbalistov a medzi najšikovnejších a najkreatívnejších hráčov svojej generácie. Hrával hlavne ako útočiaci stredopoliar, ale aj ako druhý útočník a príležitostne bol nasadený ako široký stredopoliar alebo ako krídelník. V roku 1996 vyhral s Brazíliou bronzovú olympijskú medailu. Odohral 5 sezón za klub FC Barcelona, s ktorou vyhral v rokoch 1998 a 1999 titul v španielskej lige a v roku 1998 vyhral Španielsky pohár. V roku 1999 získal ocenenie FIFA hráč roku a Zlatú loptu. V roku 2004 ho Pelé zaradil do zoznamu FIFA 100 najlepších žijúcich hráčov sveta. Rivaldo je členom Siene slávy Brazílskeho futbalového múzea.
Životopis.
Rivaldo sa narodil v Recife v Pernambucu v Brazílii a mal zlú výchovu v miestnych "favelách". Jeho fyzický vzhľad stále poukazuje na chudobu, ktorú zažíval v detstve: podvýživu spôsobenú chrapľavosťou a stratou niekoľkých zubov. Prevažne ľavonohý Rivaldo začal svoju profesionálnu kariéru vo veku 16 rokov, keď v roku 1989 podpísal zmluvu s Paulistano Futebol Clube, napriek tomu, že tréneri Paulistana ho považovali za príliš fyzicky slabého na to, aby uspel. Rivaldov otec Romildo zahynul pri dopravnej nehode v roku 1989, ale Rivaldo podpísal svoju prvú profesionálnu zmluvu ešte v tom istom roku.
Klubová kariéra.
Rivaldo začal svoju kariéru v roku 1991 v brazílskom klube Santa Cruz, neskôr pôsobil v Mogi Mirim a hosťoval v Corinthians a Palmeiras. V roku 1996 sa presťahoval do Európy so španielskym tímom Deportivo La Coruña, kde ho výkony v jeho jedinej sezóne viedli k podpisu zmluvy do Barcelony v roku 1997. V Barcelone nadviazal úspešné partnerstvo s holandským reprezentantom Patrickom Kluivertom a vyhral po sebe idúce tituly v La Lige v rokoch 1998 a 1999, ako aj Copa del Rey 1998. Rivaldo tiež zaznamenal hetrik proti Valencii v júni 2001, ktorý kvalifikoval Barcelonu do Ligy majstrov UEFA 2001/2002. Počas svojho päťročného pôsobenia tam strelil 130 gólov, čím sa zaradil medzi najlepších strelcov Barcelony všetkých čias. V roku 2002 sa Rivaldo upísal talianskemu klubu AC Miláno, kde vo svojej jedinej sezóne vyhral Coppa Italia a Ligu majstrov UEFA, ale jeho výkony boli neuspokojivé a koncom roka 2004 zrušil zmluvu s Milánom. Potom hral za Cruzeiro, Olympiacos, AEK Atény, Bunyodkor, hosťovanie v São Paulo, Kabuscorp a São Caetano. V marci 2014 Rivaldo oznámil svoj odchod z profesionálneho futbalu, no od júna 2015 nastupoval za Mogi Mirim a v auguste 2015 opäť odišiel.
Medzinárodná kariéra.
V roku 1993 debutoval za brazílsku futbalovú reprezentáciu a strelil jediný gól v priateľskom zápase proti Mexiku. Bol vybraný, aby reprezentoval Brazíliu na letných olympijských hrách v roku 1996. Brazílsky tím získal bronzovú medailu, avšak Rivaldo nebol vybraný do zápasu o tretie miesto.
Rivaldo sa vrátil do brazílskeho národného tímu na Majstrovstvá sveta vo futbale 1998, kde strelil tri góly na ceste do finále, vrátane dvoch pri štvrťfinálovom víťazstve 3:2 proti Dánsku. Brazília bola vo finále porazená 3:0 od hostiteľského Francúzska, pričom sa jej nepodarilo obhájiť titul z roku 1994. Rivaldo nebol súčasťou víťazného brazílskeho tímu na turnaji Copa América v roku 1997, ale bol súčasťou úspešnej obhajoby tohto titulu na Copa América v roku 1999. Rivaldo skončil turnaj ako najlepší strelec s piatimi gólmi; jeden je vyrovnávajúci gól z priameho kopu pri štvrťfinále pri víťazstve 2:1 nad Argentínou a dva pri víťazstve 3:0 nad Uruguajom vo finále. Bol vyhlásený za najužitočnejšieho hráča turnaja.
Vrcholom Rivaldovej reprezentačnej kariéry boli Majstrovstvá sveta vo futbale 2002, ktoré sa konali v Južnej Kórei a Japonsku, kde dokázal zmazať sklamanie z predchádzajúcej porážky vo finále majstrovstiev sveta a pomohol Brazílii vyhrať ich piate majstrovstvá sveta. Rivaldo skóroval v prvých piatich zápasoch, zatiaľ čo Ronaldo skóroval v štyroch zápasoch, v útočnom triu s Ronaldom a Ronaldinhom, nazývaným „"tri R"“. Napriek úspešnému turnaju bol Rivaldo zapojený do kontroverzného incidentu proti Turecku. Pred koncom zápasu s loptou mimo hry turecký obranca Hakan Ünsal nakopol loptu smerom na Rivalda, ktorý čakal pri rohovej zástavke. Lopta ho zasiahla do stehna, ale Rivaldo spadol na zem a chytil sa za tvár. Rozhodca vylúčil tureckého hráča druhou žltou kartou. Po preskúmaní videa dostal Rivaldo od FIFA pokutu 11 670 švajčiarskych frankov. Gól Rivalda proti Belgicku v druhom kole podnietil belgického trénera Roberta Waseigeho, aby ho označil za rozhodujúci faktor. Ronaldinho asistoval Rivaldovi pri strelení vyrovnávajúceho gólu proti Anglicku vo štvrťfinále predtým, ako Ronaldinho strelil víťazný gól pri víťazstve 2:1. Brazília sa vo finále stretla s Nemeckom a turnaj vyhrala víťazstvom 2:0 vďaka dvom gólom Ronalda, pričom na oboch sa podieľal Rivaldo. Prvý prišiel po tom, čo Rivaldovu strelu vyrazil nemecký brankár Oliver Kahn a Ronaldo skóroval odrazenú loptu, a pri druhom Rivaldo oklamal nemeckú obranu, keď lopta bežala na Ronalda, ktorý zakončil. Rivalda vyhlásil tréner Brazílie Luiz Felipe Scolari za najlepšieho hráča turnaja. Rivaldo spolu s Ronaldom a Ronaldinhom boli nominovaní do All-Star tímu Svetového pohára FIFA.
Rivaldo posledný zápas odohral 19. novembra 2003 v Curitibe pri remíze 3:3 s Uruguajom. Odohral 79 minút predtým, ako ho vystriedal Luís Fabiano. Svoj posledný gól strelil len tri dni predtým z penalty pri remíze 1:1 s Peru.
Úspechy.
Palmeiras 
FC Barcelona 
AC Miláno 
Cruzeiro 
Olympiacos 
Bunyodkor
Brazília do 23 rokov
Brazília 
Individuálne

</doc>
<doc id="190010" url="https://sk.wikipedia.org/wiki?curid=190010" title="Cafu">
Cafu

Marcos Evangelista de Moraes (* 7. jún 1970, São Paulo), známejší ako Cafu, je bývalý brazílsky futbalista. Je dvojnásobný majster sveta vo futbale, hrával v Brazílii, Zaragoze a predovšetkým v talianskej Serie A za AS Rím a AC Miláno.
Cafu hrával na poste pravého krajného obrancu. Za odohral 156 zápasov, v rokoch 1994 a 2002 získal v jeho drese titul majstra sveta.
Hráčska kariéra.
Ako jeden zo siedmich detí sa narodil vo favele v São Paule. Keď mal sedem rokov navštevoval futbalovú akadémiu a dostal sa do juniorských tímov Nacional, Portuguesa a Itaquaquecetuba AC. Tiež hral dva roky futsal.
V roku 1988 sa stal členom juniorského tímu klubu São Paulo FC a hneď vyhral mládežnícky turnaj "Copa São Paulo". Nasledujúcu sezónu strávil väčšinu iba na lavičke. V tom čase mu tréner Telê Santana odporučil aby sa presunul zo zálohy na krídlo. Neskôr sa stal členom prvého tímu, s ktorým vyhral viaceré turnaje, vrátane Copa Libertadores dvakrát po sebe v rokoch 1992 a 1993. V roku 1994 získal ocenenie Juhoamerický futbalista roka.
Cafu začal ročník 1995 v brazílskom tíme Juventude, ale skončil ju v španielskom klube Real Zaragoza, s ktorým neskôr získal Pohár víťazov pohárov UEFA. Po krátkom pobyte v klube Palmeiras sa vrátil Cafu späť do Európy, prestúpil do klubu AS Rím, s ktorým neskôr dosiahol viaceré úspechy. V roku 2001 s ním vyhral scudetto. Práve počas pôsobenia v tomto klube dostal prezývku "Il Pendolino" (Expresný vlak). 
Aj napriek účasti vo finále talianskeho pohára Coppa Italia v roku 2003 za Rím, Cafu sa rozhodol prestúpiť do klubu AC Miláno. Neprestúpil nakoniec do japonského klubu Yokohama F. Marinos. S AC Miláno vyhral jeho druhé Scudetto v roku 2004 a zahral si v jeho prvom finále Ligy majstrov v roku 2005. V roku 2007 vyhral s "Rossoneri" Ligu majstrov. Po sezóne 2007-08 sa rozhodol ukončiť svoju kariéru. 
V decembri 2008 sprebehli špekulácie, ktoré ho spájali s pôsobením v anglickom okresnom klube Garforth Town.
Reprezentačná kariéra.
Tréner brazílskej reprezentácie Paulo Roberto Falcão ho prvýkrát postavil do prípravného zápasu 12. septembra 1990 so Španielskom, v ktorého drese nastúpili napr. Butragueño či Zubizarreta. Brazília prehrala 0:3. Ďalší rok bol nominovaný na juhoamerický turnaj Copa America, ale neneastúpil ani do jedného zápasu. Na ďalšom turnaji Copa America v roku 1993 už bol v základe v troch zápasoch zo štyroch, Brazília ale proti Argentíne v osemfinále neuspela po penaltovom rozstrele.
MS 1994.
Tréner Carlos Alberto Parreira a jeho asistent Mario Zagallo ho nominovali na svetový šampionát, ktorý sa v roku 1994 konal v USA. Brazílske mužstvo bolo domácimi médiami podceňované a kritizované za opustenie tradičného futbalu, ktorým sa Brazília zvyčajne prezentovala. Cafú stál po boku hviezd akými boli Romário, Bebeto, Leonardo alebo Branco . V obrane tím spoliehal na zónové bránenie. V skupine Brazília zdolala Rusko 2:0, Kamerun 3:0, sa Švédskom sa hralo nerozhodne 1:1. Cafú strávil zápasy skupiny iba na lavičke náhradníkov.
Osemfinále proti domácim Spojeným štátom bolo ťažkú previerkou, tesne pred polčasom bol navyše vylúčený Leonardo. Cafú prišiel na ihrisko v 69. minúte za Zinha a o tri minúty neskôr strelil jediný gól zápasu Bebeto. Proti Holandsku premárnila Brazília dvojgólový náskok, ale Romário strhol výhru na ich stranu. Cafú dorazil na ihrisko v samotnom závere na niekoľko desiatok sekúnd. Po semifinálovom víťazstve nad Švédmi 1: 0 sa Brazília vo finále stretla s Talianskom . Cafú nastúpil do hry vo 35. minúte, keď sa zranil Jorginho a bol tak u výhry 3:2 na penalty, sám ale penaltu nekopal.
MS 1998.
Na majstrovstvách sveta 1998 vo Francúzsku bol Cafú pravým obrancom základnej jedenástky kouča Zagalla, zatiaľ čo na ľavej strane hral Roberto Carlos. V mužstve boli tiež hviezdy ako Ronaldo, Rivaldo, Dunga či Sampaio. Brazília v úvode porazila Škótsko 2:1. Na skorý brazílsky gól Sampaia pred polčasom odpovedal z penalty Škót John Collins. V 73. minúte vypálil Cafú z voleja do 39-ročného škótskeho brankára Jima Leightona, od ktorého hrudi sa lopta odrazila k Tomovi Boydovi, ktorý nestačil zareagovať a od neho odrazená lopta zamierila do bránky.
Vo štvrťfinále Cafú nastúpil do zápasu s Dánskom. Brazílčania ho nakoniec vyhrali 3:2, Cafú však v 81. minúte dostal druhú žltú kartu na turnaji (za zdržiavanie za stavu 3:2) a do semifinále preto nemohol nastúpiť. Semifinále tak bolo šancou pre Zé Carlosa, obrancu bez jediného štartu v národnom tíme. Brazília na penalty postúpila cez Holandsko a dostala sa do finále proti domácemu Francúzsku. Francúzsko ale v kľúčovom zápase Brazílii jednoznačne zdolalo. Cafú sa takmer vôbec nedostával do prienikov, aj vďaka malej podpore zo strany Leonarda . Francúzsko zvíťazilo 3: 0. 
MS 2002.
Na svojom treťom MS viedol Brazíliu ako kapitán. V úvode čakal na mužstvo vedené koučom Luisom Scolarim zápas proti Turecku. Turci sa ešte pred polčasom dostali do vedenia, keď Cafú nezabránil Hasanovi Sasovi skórovať. Góly Ronalda a Rivalda ale otočili zápas na stranu Brazílčanov. V druhom zápase proti národnému tímu Číny sa púšťal do ofenzívy a mal aj možnosť skórovať, nakoniec si ale len pripísal asistenciu na gól Ronalda v 55. minúte na konečných 4:0. V treťom zápase proti Kostarike Brazília prestrieľala súpera 5:2, Cafú v závere zápasu dostal žltú kartu za faul na Kostaričana Stevena Bryca. Neskôr Cafú doviedol Brazíliu k osemfinálovej výhre nad Belgickom 2:0. Vo štvrťfinále sa vedenia ujalo Anglicko gólom Owena, Rivaldo ale pred prestávkou vyrovnal a Ronaldinho v 50. minúte skóroval z priameho kopu, než bol o pár minút neskôr vylúčený. Po zápase uviedol, že mu s prekonaním brankára Seamana pomohol radou Cafú. V semifinále hrala Brazília opäť proti Turecku . Cafú patril spolu s Rivaldom k najlepším hráčom svojho mužstva a svojimi výpady zamestnával tureckého ľavého krajného obrancu Erguna Penbeho. Na začiatku zápasu skoro poslal Brazílii do vedenia a jeho spolupráca s Klebersonom robila Turecku ťažkosti. O postupe do finále rozhodol jediným gólom Ronaldo. Cafú odohral celý finálový zápas, rovnako ako odohral bez striedania všetkých šesť predchádzajúcich zápasov turnaja. Brazília po dvoch góloch Ronalda vyhrala a kapitán Cafú ako prvý dvihol trofej majstra sveta. 
Osobný život.
S manželkou vychovával tri deti. V roku 2019 ale zažil tragédiu, keď jeho tridsaťročný najstarší syn Danilo pri rekreačnom športovaní utrpel infarkt a na jeho následky zomrel.

</doc>
<doc id="190011" url="https://sk.wikipedia.org/wiki?curid=190011" title="Cafú">
Cafú



</doc>
<doc id="190013" url="https://sk.wikipedia.org/wiki?curid=190013" title="Bebeto">
Bebeto

Bebeto, vlastným menom José Roberto Gama de Oliveira, (* 16. február 1964, Salvador, Brazília) je bývalý brazílsky futbalový útočník, juhoamerický futbalista roka za rok 1989.
Za Brazíliu strelil v 76 zápasoch 42 gólov. Hral na troch majstrovstvách sveta (1990, 1994 a 1998), v roku 1994 získal v drese Brazílie titul majstra sveta.

</doc>
<doc id="190014" url="https://sk.wikipedia.org/wiki?curid=190014" title="Zoznam pilotovaných vesmírnych letov, 2000 – 2009">
Zoznam pilotovaných vesmírnych letov, 2000 – 2009

"Pre poznámky, súhrn a externé odkazy, pozri nadradený článok: Zoznam pilotovaných vesmírnych letov."
Toto je podrobný zoznam pilotovaných vesmírnych letov od roku 2000 do roku 2009, zahrňujúci lety k ISS, prvé lety čínskej lode Šen-čou a prvé komerčné lety.

</doc>
<doc id="190016" url="https://sk.wikipedia.org/wiki?curid=190016" title="Gabriel Omar Batistuta">
Gabriel Omar Batistuta

Gabriel Omar Batistuta (* 1. február, 1969, Reconquista, Argentína), prezývaný "Batigol", je bývalý argentínsky futbalista, útočník. 
Väčšinu svojej kariéry hral za klub AC Fiorentina v Taliansku, a je ôsmym najlepším strelcom v histórii Serie A s 184 gólmi v 318 zápasoch v rokoch 1991 až 2003. Na medzinárodnej scéne je s 56 gólmi 2. najlepším strelcom národného mužstva a reprezentoval Argentínu na troch Majstrovstvách sveta vo futbale. 
Pelé ho v roku 2004 zaradil medzi 125 najlepších žijúcich futbalistov.

</doc>
<doc id="190017" url="https://sk.wikipedia.org/wiki?curid=190017" title="Gabriel Batistuta">
Gabriel Batistuta



</doc>
<doc id="190018" url="https://sk.wikipedia.org/wiki?curid=190018" title="Ariel Ortega">
Ariel Ortega

Ariel Arnaldo Ortega (* 4. marec 1974, San Martín) je argentínsky futbalista, ktorý v súčasnosti hrá za klub River Plate ako stredopoliar. Jeho prezývka je "El Burrito" ("Malý oslík").
Ortegove bývalé kluby sú Fenerbahçe, Parma AC, UC Sampdoria, Valencia CF, a River Plate. 86 zápasov odohral za Argentínske národné futbalové mužstvo, v ktorých strelil 17 gólov. Ortega reprezentoval Argentínu na Majstrovstvách sveta v rokoch 1994, 1998, a 2002. Bol členom strieborného tímu na Olympijských hrách v roku 1996.

</doc>
<doc id="190020" url="https://sk.wikipedia.org/wiki?curid=190020" title="Ludwig Boltzmann">
Ludwig Boltzmann

Ludwig Boltzmann (20. február 1844 Viedeň – 5. september 1906, Terst, Taliansko) bol rakúsky fyzik, zakladateľ štatistickej fyziky.
Narodil sa na viedenskom predmestí Erdberg v rodine daňového úradníka. Študoval fyziku na univerzite vo Viedni, Heidelbergu a v Berlíne. Roku 1866 získal doktorát a nasledujúce dva roky pracoval ako asistent profesora Josefa Stefana na univerzite vo Viedni. Ako 25 ročný sa stal profesorom matematickej fyziky na univerzite v Grazi (Štajerskom Hradci). Po smrti profesora Stefana sa vrátil do Viedne a tu až do konca života vyučoval fyziku.
Sformuloval "Boltzmannovo rozdelenie", ktoré umožňuje spočítať rozdelenie molekúl plynu, ktoré sa stalo dôležitou súčasťou termodynamických výpočtov. Roku 1877 pripojil "Boltzmannovu konštantu". Jeho slávna rovnica opisuje schopnosť každého plynu zaujať po čase stav rovnomerne rozdelenej energie.
Ako prvý použil štatistickú metódu pre opis tepelného žiarenia. Roku 1884 odvodil tzv. "Stefanov-Boltzmannov zákon" opisujúci časť tepelného spektra telies.
Ku koncu života trpel depresiami, trápila ho slepota a silná astma. V roku 1906 sa v Terste obesil. Je pochovaný vo Viedni.

</doc>
<doc id="190021" url="https://sk.wikipedia.org/wiki?curid=190021" title="Stefanov-Boltzmannov zákon">
Stefanov-Boltzmannov zákon

Stefanov-Boltzmannov zákon popisuje celkovú intenzitu žiarenia absolútne čierneho telesa. Bol publikovaný v roku 1879 Ludwigom Boltzmannom a Josefom Stefanom.
Formulácia zákonu.
Stefanov-Boltzmannov zákon dáva do súvisu celkovú intenzitu žiarenia čierneho telesa, označenú "I", a jeho termodynamickú teplotu "T" nasledujúcim spôsobom:
formula_1
pričom formula_2 je Stefanova-Boltzmannova konštanta. V prípade nedokonalého čierneho telesa (takzvaného šedého telesa) je Stefanov-Boltzmannov zákon modifikovaný pomocou premennej formula_3 vyjadrujúcou emisivitu povrchu šedého telesa. V tomto prípade znie zákon pre vyžarovanie nasledujúco:
formula_4

</doc>
<doc id="190022" url="https://sk.wikipedia.org/wiki?curid=190022" title="Valencia FC">
Valencia FC



</doc>
<doc id="190023" url="https://sk.wikipedia.org/wiki?curid=190023" title="Valencia C.F.">
Valencia C.F.



</doc>
<doc id="190027" url="https://sk.wikipedia.org/wiki?curid=190027" title="Hernán Jorge Crespo">
Hernán Jorge Crespo

Jorge Hernán Crespo (* 5. júl 1975, Florida, Buenos Aires, Argentína) je argentínsky futbalista, v súčasnosti hráč klubu talianskej Serie A Parma FC. Počas svojej kariéry pôsobil aj v Premier League v Chelsea a vo viacerých ďalších talianskych kluboch.
Reprezentoval Argentínu na troch Majstrovstvách sveta v rokoch 1998, 2002 a 2006.

</doc>
<doc id="190028" url="https://sk.wikipedia.org/wiki?curid=190028" title="Hernán Crespo">
Hernán Crespo



</doc>
<doc id="190030" url="https://sk.wikipedia.org/wiki?curid=190030" title="Ivan Andrejevič Krylov">
Ivan Andrejevič Krylov

Ivan Andrejevič Krylov (; * 13. február 1769, Moskva, Ruská ríša – † 21. november 1844, Petrohrad, Ruská ríša) je najznámejší ruský bájkar a pravdepodobne najepigramickejší zo všetkých ruských autorov. Bol bývalý dramatik a novinár, svoj skutočný žáner objavil až vo veku 40 rokov. Zatiaľ čo veľa z jeho prvých bájok vychádzalo voľne z Ezopovych a La Fontainovych bájok, neskôr boli bájky jeho originálnym dielom, často so satirou.
Životopis.
Pochádzal z chudobnej dôstojníckej rodiny. Od ôsmich rokov živil po smrti otca matku a súrodencov z platu kancelárskeho poslíčka. Nikdy nedosiahol vyššie školské vzdelanie, avšak získal široký rozhľad ako samouk. Väčšinu svojho života bol zamestnaný ako knihovník. Písal satirické divadelné hry, založil niekoľko časopisov. Svetovú slávu mu priniesli bájky, ktorých od roku 1809 vytvoril okolo dvoch stoviek. Kritizujú nielen zlé ľudské vlastnosti, ale majú predovšetkým sociálny podtext – nastavujú zrkadlo vtedajšej ruskej spoločnosti, cára nevynímajúc.
Bájky.
Najznámejšie z jeho bájok sú (v zátvorkách sú ponaučenia):

</doc>
<doc id="190031" url="https://sk.wikipedia.org/wiki?curid=190031" title="Dennis Bergkamp">
Dennis Bergkamp

Dennis Nicolaas Maria Bergkamp (* 10. máj 1969 Amsterdam) je bývalý holandský futbalista. Na klubovej úrovni hrával za Ajax, Inter Miláno, Arsenal a tiež bol súčasťou Holandského národného mužstva. Bergkamp odohral väčšinu svojich zápasov na poste podporného útočníka. 
Bergkamp s futbalom začal v rodnom Amsterdame, bol súčasťou mládežníckeho systému Ajaxu. Za seniorský tím debutoval v roku 1986, vtedy klub trénoval Johan Cruijff. Ako náhradník nastúpil vo finále Pohára víťazov pohárov v roku 1987.
Počas ďalšej sezóny si vybojoval miesto v základnej zostave a v nasledujúcich rokoch dosiahol s Ajaxom viaceré úspechy. Vyhral holandskú ligu v roku 1990, Pohár UEFA v roku 1992 a Pohár KNVB v roku 1993. V rokoch 1991 až 1993 bol najlepším strelcom Eredivisie. Získal ocenenie Futbalista roka dvakrát po sebe v rokoch 1992 a 1993.
V lete 1993 sa spolu so spoluhráčom Wimom Jonkom stal novou posilou milánskeho Interu. Aj napriek úspechu v Pohári UEFA jeho pôsobenie v Interi bolo sklamaním. Nevyhovoval mu taliansky defenzívny štýl hry; v 50 zápasoch strelil len 11 gólov.
Po dvoch sezónach v Interi prestúpil do Arsenalu za 7,5 miliónov libier. Bergkamp hrával v útoku s Ianom Wrightom a postupne sa presadzoval. Jeho výkony išli hore po príchode trénera Arséna Wengera v roku 1996.
V roku 2006 oznámil ukončenie aktívnej futbalovej kariéry.

</doc>
<doc id="190034" url="https://sk.wikipedia.org/wiki?curid=190034" title="Frank Rijkaard">
Frank Rijkaard

Franklin Edmundo Rijkaard (* 30. september 1962, Amsterdam) je holandský futbalový tréner a bývalý stredopoliar. Rijkaard hrával za kluby Ajax Amsterdam, Real Zaragoza a AC Miláno, Holandsko reprezentoval 73 krát. Od roku 2003 do mája 2008 bol trénerom katalánskeho klubu FC Barcelona. Jeho matka je Holanďanka a jeho otec je Afro-Surinamčan.

</doc>
<doc id="190036" url="https://sk.wikipedia.org/wiki?curid=190036" title="Ruud Gullit">
Ruud Gullit

Ruud Gullit (* 1. september 1962, Amsterdam, Holandsko) je holandský futbalový tréner a bývalý hráč surinamského pôvodu.
Aktívne sa angažoval v hnutí proti rasizmu a keď v roku 1987 získal Zlatú loptu venoval ju Nelsonovi Mandelovi. Pelé ho roku 2004 zaradil medzi 125 najlepších žijúcich futbalistov.
Bol súčasťou víťazného holandského mužstva, ktoré vyhralo Majstrovstvá Európy vo futbale 1988 a bol tiež členom mužstva na Majstrovstvách sveta v 1990. Získal ocenenie Európsky futbalista roka v 1987 a ocenenie Hráč roka World Soccer v rokoch 1987 a 1989. Bol veľmi univerzálny futbalista, schopný hrať na rôznych pozíciach. Naposledy bol trénerom klubu "Los Angeles Galaxy" v Major League Soccer.

</doc>
<doc id="190037" url="https://sk.wikipedia.org/wiki?curid=190037" title="Marco van Basten">
Marco van Basten

Marco van Basten, vlastným menom "Marcel van Basten", niekde nesprávne uvádzaný ako Marco Van Basten, (* 31. október 1964, Utrecht, Holandsko) je holandský futbalový tréner. Ako hráč hrával za kluby Ajax a AC Miláno v 80. a 90. rokoch. Je považovaný za jedného z najlepších útočníkov v histórii futbalu, strelil 276 gólov, ale jeho kariéra bola skrátená kvôli zraneniu.
Trikrát získal Zlatú loptu pre najlepšieho futbalistu Európy, v rokoch 1988, 1989 a 1992, a v roku 1992 aj cenu Futbalista roka FIFA.
Pelé ho roku 2004 zaradil medzi 125 najlepších žijúcich futbalistov.

</doc>
<doc id="190038" url="https://sk.wikipedia.org/wiki?curid=190038" title="Louis van Gaal">
Louis van Gaal

Aloysius Paulus Maria van Gaal (* 8. august 1951, Amsterdam, Holandsko) je bývalý holandský futbalový tréner a futbalista. 
V rokoch 2000 – 2002, 2012 – 2014 a 2021– 2022 bol trénerom holandského národného futbalového mužstva.&lt;br&gt;Viedol holandskú reprezentáciu na Majstrovstvách sveta 2014 v Brazílii, kde Holanďania vyhrali 3:0 v súboji o bronz proti Brazílii.

</doc>
<doc id="190040" url="https://sk.wikipedia.org/wiki?curid=190040" title="Ronald Koeman">
Ronald Koeman

Ronald Koeman (* 21. marec 1963, Zaandam, Holandsko) je bývalý holandský futbalový obranca a súčasný tréner. Je bratom bývalého trénera Feyenoordu Erwina Koemana a synom bývalého holandského internacionála Martina Koemana.
V rokoch 1987 a 1988 získal sa stal futbalistom roka v Holandsku. V ankete Zlatá lopta, o najlepšieho futbalistu Európy, bol v roku 1988 piaty.
Od roku 2020 trénuje FC Barcelona, s ktorou podpísal dvojročnú zmluvu.

</doc>
<doc id="190041" url="https://sk.wikipedia.org/wiki?curid=190041" title="Davor Šuker">
Davor Šuker

Davor Šuker (* 1. január 1968, Osijek, Chorvátsko) je bývalý chorvátsky futbalista, ktorý je považovaný za jedného z najlepších útočníkov 90. rokov.
Najvýznamnejším momentom v jeho kariére boli Majstrovstvá sveta v roku 1998 vo Francúzsku, kde sa stal najlepším strelcom a získal Zlatú kopačku, keď strelil 6 gólov v siedmich zápasoch, čím dopomohol chorvátskemu mužstvu k tretiemu miestu na ich prvých majstrovstvách. Šuker je tiež rekordém v počte gólov v národnom tíme, strelil ich 45.
Pelé ho v roku 2004 zaradil medzi 125 najlepších žijúcich futbalistov. V ankete Zlatá lopta sa v roku 1998 umiestnil na druhom mieste. Figuruje na zozname UEFA Jubilee 52 Golden Players.
V apríli 2014 bol druhý raz zvolený prezidentom Chorvátskeho futbalového zväzu.

</doc>
<doc id="190045" url="https://sk.wikipedia.org/wiki?curid=190045" title="Laurent Blanc">
Laurent Blanc

Laurent Blanc (* 19. november 1965, Alès, Francúzsko) je bývalý francúzsky futbalový obranca, strelec prvé zlatého gólu v histórii majstrovstiev sveta vo futbale. Patril k najlepším stredným obrancom v 90. rokoch. Od 8. júna 2007 je trénerom klubu FC Girondins de Bordeaux.

</doc>
<doc id="190048" url="https://sk.wikipedia.org/wiki?curid=190048" title="Didier Deschamps">
Didier Deschamps

Didier Deschamps (* 15. október 1968, Bayonne, Francúzsko) je bývalý francúzsky futbalista, kapitán víťazného Francúzska na Majstrovstvách sveta v roku 1998 a na Eure 2000.
V sezóne 2006/07 trénoval taliansky tím Juventus v Serie B, ale aj napriek výhre v lige Didier Deschamps v máji 2007 z funkcie odstúpil.
Štýl hry.
Vo svojej pozícii defenzívneho stredopoliar Deschamps vynikal predovšetkým v tom, že bránil súperovým útočným pokusom a bol tak schopný začať protiútoky a distribuovať loptu spoluhráčom, keď získal späť držanie lopty, čo viedlo k tomu, že bol posmešne prezývaný “nosič vody.“ Túto prezývku dostal od bývalého spoluhráča z Francúzska Erica Cantonu, ktorý naznačil, že Deschampsovým primárnym prínosom pre národný tím bolo získať loptu a odovzdať ju „talentovanejším“ hráčom. Deschampsova schopnosť vykonávať túto úlohu bola umožnená vďaka jeho vysokému pracovnému tempu, húževnatosti, vytrvalosti, vízií, technike a jeho účinnosti pri presadzovaní a zdolávaní súperov. Mal tiež vynikajúce pozičné a organizačné cítenie a bol známy svojou taktickou inteligenciou, všestrannosťou a vodcovstvom.
Trénerská káriera.
Po skončení futbalovej kariéry sa ujal vedenia celku AS Monako, kde postúpil do finále Ligy Majstrov. Rezignoval 19. septembra 2005 po otrasnom začiatku sezóny.
10. júna 2006 nastúpil ku kormidlu Juventusu Turín, ktorý bol preradený do Serie B kvôli úplatkárskej aféré. Vydržal tu do konca sezóny a dostal tím späť do Serie A z prvého miesta. Po sezóne ale skončil.
Naspäť k trénovaniu sa vrátil až v roku 2009, kedy sa ujal tímu Olympique Marseille. Klub trénoval až do roku 2012. S klubom vyhral titul v Ligue 1.
Francúzsko.
8. júla 2012 bol Deschamps vymenovaný za nového manažéra národného tímu Francúzska. Doviedol tím do štvrťfinále Majstrovstiev sveta vo futbale 2014, finále UEFA Euro 2016, víťazstva na Majstrovstvách sveta vo futbale 2018 a následne aj finále na Majstrovstvách sveta vo futbale 2022. Po víťazstve na majstrovstvách sveta v roku 2018 sa Deschamps stal tretím mužom, ktorý vyhral majstrovstvá sveta ako hráč aj ako manažér, spolu s Máriom Zagallom a Franzom Beckenbauerom – obaja zomreli v januári 2024 s odstupom dvoch dní a Deschamps tak zostal jediným žijúcim mužom, ktorý dosiahol tento míľnik. 
Úspechy.
Hráčske.
Marseille
Juventus
Chelsea
Valencia
Francúzsko
Individuálne
Trénerské.
Monaco
Juventus
Marseille
France
Individuálne

</doc>
<doc id="190051" url="https://sk.wikipedia.org/wiki?curid=190051" title="Klaas-Jan Huntelaar">
Klaas-Jan Huntelaar

Dirk Jan Klaas Huntelaar (* 12. august 1983, Drempt, Holandsko) je holandský futbalista, v súčasnosti hráč Ajax Amsterdam.
Huntelaar hrával v Holandsku za kluby PSV Eindhoven, De Graafschap, AGOVV Apeldoorn, SC Heerenveen a AFC Ajax. V roku 2006 získal ocenenie „Holandský talent roku“ a „Hráč roku“ Ajaxu. Bol súčasťou tímu Holandska do 21 rokov, ktorý vyhral Majstrovstvá Európy 2006, na tomto turnaji bol Huntelaar zároveň najlepším strelcom. Huntelaar bol najlepším strelcom Eredivisie v sezónach 2005-06 a 2007-08.

</doc>
<doc id="190054" url="https://sk.wikipedia.org/wiki?curid=190054" title="Zoznam návštevníkov Medzinárodnej vesmírnej stanice">
Zoznam návštevníkov Medzinárodnej vesmírnej stanice

Toto je zoznam návštevníkov Medzinárodnej vesmírnej stanice v abecednom poradí. Členovia základných posádok su hrubo vyznačení. Slovo v zátvorkách "(dvakrát)" odkazuje na individuálny počet návštev ISS, nie celkový počet vesmírnych letov. Kozmonauti bez vlajočky boli v čase štartu občania Spojených štátov.
Sumár.
K 17. júlu 2009 stanicu ISS celkovo navštívilo 177 návštevníkov, vrátane šiestich, ktorí v súčasnosti na stanici pracujú (ISS Expedícia 20). 

</doc>
<doc id="190067" url="https://sk.wikipedia.org/wiki?curid=190067" title="Iburi (provincia)">
Iburi (provincia)

Provincia Iburi () bola stará japonská provincia na ostrove Hokkaidó, ktorá existovala iba krátko. Zodpovedá súčasnej podprefektúre Iburi, okresu Jamakoši v podprefektúre Oshima, okresu Abuta v podprefektúre Širibeši, mestám Čitose a Eniwa v podprefektúre Išikari a dedine Šimukappu v podprefektúre Kamikawa.
Provincia Iburi bola vytvorená 15. augusta 1869 s 8 okresmi. V roku 1872 pri sčítaní ľudu mala provincia 6 251 obyvateľov. V roku 1882 boli provincie na Hokkaidó zrušené.

</doc>
<doc id="190068" url="https://sk.wikipedia.org/wiki?curid=190068" title="Jiří Grossmann (architekt)">
Jiří Grossmann (architekt)

Jiří Grossmann (* 4. apríl 1892, Praha – † 9. apríl 1957, Praha) bol český architekt. Spolu s Aloisom Balánom bol autorom viacerých hlavne funkcionalistických stavieb z medzivojnového obdobia v Bratislave.
Životopis.
Do prvej svetovej vojny bola Bratislava pod vplyvom dvoch dôležitých stredísk: Viedne a Budapešti. Po vojne však prichádza k prebudovávaniu Bratislavy na hlavné mesto Slovenska a výrazne nastupuje vplyv Prahy. Ten sa prejavil príchodom skupiny architektov, hlavne odchovancov rôznych pražských architektonických škôl. Tak prichádza z Prahy a usádza sa v Bratislave aj mladý Jiří Grossmann, študent Českého vysokého učení technického v Prahe.
Po prvej svetovej vojne vznikom Československa začal v Bratislave veľký stavebný ruch a s ním prišla aj potreba výstavby úradných a obytných budov. Malé mesto sa začína prebudovávať na metropolu, no práca medzi rokmi 1919 až 1924 mala Bratislava charakter náhlej, neusporiadanej, až chaotickej tvorby. Prirodzenou vývojovou etapou v prvých rokoch po vojne bola dekoratívna experimentácia. Prechádzala ňou väčšina architektov celej Strednej Európe a mala početnú ozvenu práve v Bratislave, v meste stále skôr internacionálnom. Viedenský a pražský dekorativizmus získaval veľa nových stúpencov. Neunikol mu asi žiaden z architektov pôsobiacich v prvých 10 rokoch po vojne v Bratislave. Ani Grossmann. Pre toto obdobie je tiež typická orientácia väčšiny architektov k pražskému prostrediu. Bolo to preto, že práve v Prahe ich študovala veľká skupina a tá tam hľadala ešte dlho po svojom usadení v Bratislave vzory pre svoju tvorbu.
Tvorba.
Grossmannova činnosť začína práve v týchto nie utešených pomeroch, kedy tu nebola ani stavebná tradícia a kedy toto malé mesto bolo úplne otvorené akémukoľvek importu, schopné prijať všetko, no neschopné dať niečo svoje. Tvorba Jiřího Grossmanna je úzko spätá s architektom Aloisom Balánom. Na oboch v ich profesionálnom začiatku vplývali teórie Janáka, Gočára a hlavne Štecha, ktorý videl možnosti vývoja v nástupe nacionálneho zfarbenia architektúry. Prvé roky spolu strávili v službách pre riaditeľstvo štátnych dráh. Tamojšie podmienky im však neumožňovali naplno prejaviť vlastnú tvorivosť. Ich rozlet a samostatnosť boli značne potláčané.
Vlastná vila (z roku 1924) znamenala v ich spoločnom diele orientáciu pokojnejším a vyrovnanejším smerom.
Stále však pokračuje ich inšpirácia v Gočárovom dekoratívnom ornamentalizme a hľadanie národného slohu. Prechodom v tvorbe je realizácia budovy riaditeľstva štátnych dráh v Bratislave (19251927), kde možno ešte badať doznievajúci dekorativizmus na kostre už funkcionalistického objektu. K definitívnemu zlomu dochádza až po roku 1925. Ich tvorba (súťaž na burzu , dôstojnícke domy a domy pre rotmajstrov na Anenskej ulici, dom Besedy Slovenskej) je už koncipovaná nie na ornamente, ale nositeľom sa stáva forma a vlastnosti materiálov: režná tehla, betón, kov a sklo. Nastáva tiež skoro úplný rozchod so štítovými, sedlovými strechami a prichádzajú strechy rovné.
V rokoch 19281932 nastupuje ich najintenzívnejšie obdobie práce na projektoch a v súťažiach. Okresná nemocenská poisťovňa v Banskej Bystrici, palác Rádiožurnálu v Bratislave, Učňovské pokračovacie školy a Zemská úradovňa v Bratislave, to sú najvýraznejšie a najnáročnejšie diela Grossmanna a Balána v tomto období. Možno tu badať snahu architektov ovládnuť formu funkciou a snahu o dokonalý výraz.
Regulácia mesta Bratislavy tvorí značne rozsiahlu zložku práce týchto dvoch architektov. Rozvoj a rast Bratislavy, to bol problém, ktorý ich oboch chytil za srdce. Balán ešte pred príchodom Grossmanna do Bratislavy uverejňuje radu článkov pod názvom „Regulácia a výstavba mesta Bratislavy" (Slovenský denník, 12., 13., 25. január 1921). Prichádza J. Grossmann. Regulácia Bratislavy sa stáva ich spoločným problémom. Grossmannov článok: „Otázka verejných sadov v Bratislave" (Slovenský denník 19. VI. 1924). Výsledkom niekoľkoročných štúdií a práce (medzi rokmi 19201924) je prvý náčrt regulácie mesta Bratislavy, uverejnený spolu s množstvom štúdií v časopise československých architektov Spolku inženýrů a architektů.
Táto rozsiahla štúdia bola dôkladnou prípravnou prácou k ich definitívnemu riešeniu regulácie, s ktorou sa zúčastnili na medzinárodnej súťaži mesta Bratislavy (1929) a získali druhú cenu. Koncept sa opieral o dva princípy: o situovanie hlavnej stanice v smere k Žiline a o usmernení celého vývoja mesta na východ do roviny. Za dôležité tiež považovali rast a rozvoj mesta, možnosti a rozširovanie významu Bratislavy ako dôležitého dunajského prístavu a priemyselno-obchodného strediska.
Tvorba Jiřího Grossmanna a Aloisa Balána a ich vzájomná spolupráca bola spočiatku veľmi kontrastná. Balánov zmysel pre farebnosť (YMCA, Štátne domy Mlynské Nivy, Poštový dom na Šancovej ulici). Neskôr prechod k monumentalizmu (mohutné rímsy, schodiská, portály a rizality) na jednej strane. Na strane druhej je vyrovnanejší Grossmann, u ktorého farebnosť a monumentalizmus sú nahradené pokojným zoskupovaním foriem, zjednodušenou lineárnosťou a typické je prepojenie medzi vecným a výtvarným (vila Ing. B., Poštové domy na Šancovej ullici).
Ich rozdielnosť však nepôsobila deštruktívne na ich spoločnú prácu. Ku koncu ich tvorby sa dokonca ich vzájomné pôsobenie úplne zlúčilo, takže v posledných dielach je možné len ťažko určiť autora. Na práci Jiřího Grossmanna a Aloisa Balána možno pozorovať, že medzi jednotlivými periódami a názorovými vplyvmi v ich tvorbe nie sú výrazné skoky a prechod je plynulý. Zmeny názorové a slohové prichádzajú postupne a pozvoľna. Práve Jiří Grossmann a Alois Balán sú jedni z prvých, ktorí v Bratislave prezentujú architektúru zbavenú nadbytočného dekóru. Ako jedni z prvých tiež v svojej tvorbe propagujú konštruktivistické teórie.

</doc>
<doc id="190069" url="https://sk.wikipedia.org/wiki?curid=190069" title="Nancy (mesto)">
Nancy (mesto)

Nancy (vyslovuj: nɑ̃si; archaická nemčina: "Nanzig"; luxemburčina: "Nanzeg") je mesto a obec v departemente Meurthe-et-Moselle, v regióne Grand Est v severovýchodnom Francúzsku.
Nancy je hlavným mestom ("préfecture") departementu Meurthe-et-Moselle. Mestská oblasť ("aire urbaine") mesta Nancy zahŕňa 410 509 obyvateľov (podľa sčítania v roku 1999): z toho 103 602 tých, ktorí žili v meste (podľa odhadov z roku 2004 okolo 105 100 obyvateľov).
Poloha.
Obec má rozlohu . Najvyšší bod je položený a najnižší bod 
Obyvateľstvo.
Počet obyvateľov obce je ().
Nasledujúci graf zobrazuje vývoj počtu obyvateľov v obci.

</doc>
<doc id="190070" url="https://sk.wikipedia.org/wiki?curid=190070" title="Inaba (provincia)">
Inaba (provincia)

Provincia Inaba () bola stará japonská provincia v oblasti, kde sa v súčasnosti nachádza východná časť prefektúra Tottori. Inaba hraničila s provinciami Harima, Hóki, Mimasaka a Tadžima.
Starobylé hlavné mesto a hradné mesto bolo na území mesta Tottori.

</doc>
<doc id="190071" url="https://sk.wikipedia.org/wiki?curid=190071" title="Išikari (provincia)">
Išikari (provincia)

Provincia Išikari () bola stará japonská provincia na ostrove Hokkaidó, ktorá existovala iba krátko. Zodpovedá súčasnej podprefektúre Išikari bez miest Čitose a Eniwa, celej podprefektúre Sorači a južnej časti podprefektúry Kamikawa mimo dediny Šimukappu.
Provincia Išikari bola vytvorená 15. augusta 1869 s 9 okresmi. V roku 1872 pri sčítaní ľudu mala provincia 6 003 obyvateľov. V roku 1882 boli provincie na Hokkaidó
zrušené.

</doc>
<doc id="190073" url="https://sk.wikipedia.org/wiki?curid=190073" title="Iwami (provincia)">
Iwami (provincia)

Provincia Iwami () bola bývalá japonská provincia, na ktorej území sa dnes rozkladá západná časť prefektúry Šimane. Iwami hraničila s provinciami Aki, Bingo, Izumo, Nagato a Suó.
Starobylé provinčné hlavné mesto bolo súčasné mesto Hamada. V období Sengoku to bolo léno klanu Móri zo susednej provincie Aki.

</doc>
<doc id="190074" url="https://sk.wikipedia.org/wiki?curid=190074" title="Prériový štýl">
Prériový štýl

Prériový štýl bol architektonický smer konca 19. a začiatku 20. storočia, ktorý bol bežný na stredozápade Spojených štátov. Je americkou odozvou na grécke sochárstvo a minojskú architektúru z Kréty. Samotný Wright toto umenie miloval, no hovoril o ňom že je ľahostajné k používaniu miestnych materiálov. Takisto mu v tomto umení chýbala účelnosť - vyžitie tvarov aj pre nejakú funkciu. Najdokonalejším príkladom prériového štýlu je Robieho dom od F.L.Wrighta v Chicagu.
Staviteľské znaky tohto štýlu.
Prériový štýl bol však aj o niečom inom ako len o horizontálnom členení domov. Táto „na zemi lipnúca" vlastnosť ranej rodinnej architektúry odzrkadľovala túžbu spojiť domov a prírodu, ako to bolo aj: 

</doc>
<doc id="190075" url="https://sk.wikipedia.org/wiki?curid=190075" title="Jiří Grossmann">
Jiří Grossmann

Jiří Grossmann môže byť:

</doc>
<doc id="190076" url="https://sk.wikipedia.org/wiki?curid=190076" title="Přerovská tragédia">
Přerovská tragédia

Přerovská tragédia bol krvavý masaker, ktorý sa odohral na Švédskom vale neďaleko Přerova, v katastre Horní Moštěnice, v noci z 18. na 19. júna 1945 ako dôsledok protinemeckej a protimaďarskej psychózy v Česko-Slovensku po skončení 2. svetovej vojny.
Príslušníci 17. pešieho pluku z Petržalky, ktorí sa vracali z vojenskej prehliadky na Václavskom námestí, postrieľali 265 obyvateľov Dobšinej, Kežmarku, Gelnice, Mlynice a Janovej Lehoty pri Žiari nad Hronom. Išlo predovšetkým o karpatských Nemcov a Maďarov, ktorých ustupujúca nemecká armáda odsunula do českého pohraničia. Celková bilancia obetí bola 120 žien, 71 mužov a 74 detí. Najmladšia obeť mala 4 mesiace.
Priebeh incidentu.
Nemeckí a maďarskí repatrianti sa vracali železničným transportom späť na Slovensko z okolia Šluknova, kam ich v druhej polovici roku 1944 násilne evakuovala ustupujúca nemecká armáda. Medzi transportovanými boli aj ľudia, ktorí bojovali na strane partizánov a vlastnili legitimácie, ktoré vydal miestny národný výbor v Dobšinej počas SNP.
Blízko Přerova vlak zastavil na železničnej predstanici, kde sa sústreďovali transporty, ktoré mali byť vypravené ďalej na Slovensko. Zhodou okolností bol medzi nimi aj transport, ktorým sa vracal petržalský peší pluk z vojenskej prehliadky konanej 15. júna na Václavskom námestí v Prahe. 
Dôstojník obranného spravodajstva poručík Karol Pazúr spolu s osvetovým dôstojníkom pluku Bedřichom Smetanom začuli nemeckú a maďarskú vravu z jedného z vagónov a rozhodli sa konať. Zo svojich samopalníkov zostavili skupinu a z blízkej dediny Lověšice priviedli mužov s lopatami. Starostovi to odôvodnili tým, že budú popravovať niekoľkých príslušníkov Waffen-SS. Následne dali bezbranných civilistov z vagónov vyviesť k neďalekej hore, kde ich postrieľali a zahrabali do priekopy. Cennosti, ktoré po obetiach zostali vo vagónoch si príslušníci jednotky podelili medzi sebou.
Vyšetrovanie.
19. júna dal veliteľ sovietskej posádky v meste Karola Pazúra zatknúť. Správy o vyšetrovaní boli odoslané armádnym a bezpečnostným zložkám, ale prípad nebol ďalej šetrený. Pokusom postaviť K. Pazúra pred súd sa venuje vo svojich spomienkach aj Anton Rašla. 
V roku 1947 sa začalo o prípade písať v tlači, čo nakoniec spôsobilo, že vyšetrovanie sa opäť začalo. Tvrdenie, že medzi povraždenými boli zradcovia a nacistickí aktivisti sa nepreukázalo. Svedkovia iba tvrdili, že pred popravou sa osem mužov priznalo k príslušnosti k Hlinkovej garde (v nej kedysi slúžil aj sám Pazúr). Karol Pazúr bol najprv odsúdený na Slovensku, na 7,5 roka odňatia slobody, po odvolaní mu v Prahe trest zvýšili na 20 rokov. Pazúr sa odvolával na zákon č. 115/1946, ale dočkal se sklamania, lebo ministerstvo národnej obrany aj súd se zhodli na tom, že nemôže být aplikovaný, pretože jednak jeho čin vedome zahrnul aj deti a nevinných ľudí slovenskej národnosti, jednak svoj čin spáchal v snahe zahladiť svoju vlastnú kolaborantskú minulosť. Vďaka svojim známostiam a následnému politickému vývoju si však odpykal len asi jeden rok trestu. Žiadni ďalší zainteresovaní odsúdení a ani potrestaní neboli.
Po roku 1989 o udalostiach v Přerove natočili dokumenty štáby českej, slovenskej aj maďarskej televízie, v r. 1995 vydal o tragédii podrobnú publikáciu riaditeľ Múzea Komenského v Přerove PhDr. František Hýbl, ktorý dlhé roky sústreďoval archívne materiály a spomienky očitých svedkov.
Z transportu sa podarilo utiecť a prežiť siedmim ľuďom, jeden z nich je Pavol Molnár, ktorý mal vtedy 7 rokov a neskôr žil v Rožňave. V čase nakrúcania televíznych reportáží v r. 1995 žil aj jeden z členov popravčej čaty Ondrej Smelko, ktorý však svoju účasť na masakri popieral.

</doc>
<doc id="190077" url="https://sk.wikipedia.org/wiki?curid=190077" title="Nokia 3310">
Nokia 3310

Nokia 3310 je dvojpásmový mobilný telefón (GSM 900/1800). Uvedený bol vo štvrtom kvartáli roku 2000, čím nahradil veľmi populárny model Nokia 3210. Predával sa veľmi dobre, stal sa jedným z najúspešnejších mobilných telefónov vôbec, predalo sa 126 miliónov kusov. Bolo uvedených viac variantov, a to Nokia 3315, 3320, 3330, 3350, 3360, 3390 a 3395.
Je to kompaktný, ale pomerne ťažký telefón (133 g) obsahujúci monochromatický displej s rozlíšením 84 x 48 bodov. Je to mierne zaoblená pravouhlá jednotka. Modré tlačidlo je hlavné tlačidlo a slúži na výber možnosti, tlačidlo C slúži ako tlačidlo späť. Tlačidlá hore a dolu sa používajú na navigáciu v menu. Vypínač je na hornej strane.
V roku 2017 spoločnosť HMD Global (súčasný vlastník Nokie) uviedla na trh modernizovanú 3310-tku.
Fyzické parametre.
Telefón má vonkajšie fyzické rozmery 113×48×22 mm a jeho hmotnosť bez SIM karty je 133 g. Jedná sa o telefón klasickej konštrukcie.
Displej.
Jedná sa o monochromatický grafický displej v tvare obdĺžnika, ktorý má rozlíšenie 84x48 bodov a rozmery 33x19 mm, jeho parametre sú tak rovnaké ako u predchodcu 3210. Rovnako tak zobrazí pri čítaní a písaní SMS 4 riadky, jeho podsvietenie je tiež rovnaké – tvorené zelenožltými diódami. Tento prvok je tak úplne zhodný s predošlím modelom.
Batéria.
Model 3310 je štandardne vybavený batériou typu NiMH. Udávaná hodnota pre pohotovostný režim je 260 h a maximálny udávaný hovorový čas je 270 minút.
Funkčná výbava.
Pamäť na SMS alebo telefónne čísla stále chýbala, za to ale tento model priniesol do tejto kategórie vibračné vyzváňanie alebo napríklad rýchle vytáčanie až ôsmich čísiel. Nová bola tiež funkcia SMS chatu, ktorý sa ale príliš neujal, cena jednej správy v rámci chatu bola účtovaná ako štandardná SMS. Zatraktivnené boli hry a pribudla funkcia pripomienok, ktoré umožňovali pripomenúť až desať udalostí v zadaný čas. Telefón bol duálny – podporoval GSM pásma ako 900, tak 1800 MHz.

</doc>
<doc id="190079" url="https://sk.wikipedia.org/wiki?curid=190079" title="Nokia 3315">
Nokia 3315



</doc>
<doc id="190080" url="https://sk.wikipedia.org/wiki?curid=190080" title="Nokia 3320">
Nokia 3320



</doc>
<doc id="190081" url="https://sk.wikipedia.org/wiki?curid=190081" title="Nokia 3330">
Nokia 3330



</doc>
<doc id="190082" url="https://sk.wikipedia.org/wiki?curid=190082" title="Nokia 3350">
Nokia 3350



</doc>
<doc id="190083" url="https://sk.wikipedia.org/wiki?curid=190083" title="Nokia 3360">
Nokia 3360



</doc>
<doc id="190084" url="https://sk.wikipedia.org/wiki?curid=190084" title="Nokia 3390">
Nokia 3390



</doc>
<doc id="190085" url="https://sk.wikipedia.org/wiki?curid=190085" title="Nokia 3395">
Nokia 3395



</doc>
<doc id="190086" url="https://sk.wikipedia.org/wiki?curid=190086" title="Zoznam nepilotovaných letov na Medzinárodnú vesmírnu stanicu">
Zoznam nepilotovaných letov na Medzinárodnú vesmírnu stanicu

Toto je zoznam nepilotovaných letov na Medzinárodnú vesmírnu stanicu. Lety s časťami stanice sú vyznačené hrubo.

</doc>
<doc id="190089" url="https://sk.wikipedia.org/wiki?curid=190089" title="Karol Pazúr">
Karol Pazúr

Karol Pazúr (* 26. február 1917, Krompachy – † 1979, Banská Bystrica) bol dôstojník obranného spravodajstva československej armády, predtým príslušník 1. československého armádneho zboru v ZSSR, kde slúžil v Reicinovom OBZ. Do Zboru v ZSSR sa dostal zo sovietskeho zajateckého tábora, predtým slúžil v Rýchlej divízii Slovenskej armády. Bol iniciátorom a hlavným účastníkom masovej vraždy nemeckých a maďarských civilistov pri Přerove v noci z 18. na 19. júna 1945 , takzvanej Přerovskej tragédie.
Životopis.
Detstvo a mladosť.
Narodil sa vo východoslovenskom meste Krompachy. Po skončení ľudovej školy sa vyučil kníhviazačom a krátko bol bankovým úradníkom.
Kariéra počas druhej svetovej vojny.
Počas druhej svetovej vojny sa stal členom HSĽS a Hlinkovej gardy. V radoch Rýchlej divízie bol vyslaný na východný front. Keď padol v roku 1943 do zajatia Červenej armády, nechal sa zaradiť medzi príslušníkov novo vznikajúcich československých jednotiek. Ako dôstojník a spravodajca pôsobil potom u 1. československého armádneho zboru po boku Bedřicha Reicina. V decembri 1944 vstúpil do Komunistickej strany Československa.
Masaker na Švédskych šanciach.
Po rozpustení 1. československého armádneho zboru (25. mája 1945) zostal ako poručík obranného spravodajstva pri armáde. Zdá sa, že svoju minulosť považoval za problém a že sa preto maximálne snažil vylepšiť svoje renomé prenasledovaním Nemcov po vojne. Vrchol jeho snaženia predstavovala iniciácia a organizácia masakru na Švédskych šanciach, v ktorom bolo zavraždených 267 „Nemcov“ (boli medzi nimi karpatskí Nemci i Slováci), v drvivej väčšine žien, detí a starcov (bolo medzi nimi aj niekoľko bábätiek, ktoré Pazúr všetkých osobne zabil). Neskoršie vyšetrovanie nepreukázalo, že by zavraždení (po smrti navyše okradnutí o všetko, čo malo nejakú cenu) aktívne podporovali nacizmus, ako Pazúr tvrdil, iba niekoľko z nich bolo členmi Hlinkovej gardy (čo býval však aj Pazúr). U tridsiatich z nich bola zistená slovenská národnosť, u niekoľkých potom dokonca odbojárska minulosť.
Snahy o potrestanie.
Veliteľ českej vojenskej správy v Přerove sa ho síce bezprostredne po vykonaní masakru pokúsil zadržať, ale potom, čo sa Pazúr preukázal poddôstojníkovi NKVD preukazom OBZ, mohol napriek tomu voľne odísť a bol dokonca povýšený. Veliteľ sovietskej posádky v Přerove vydal hneď nasledujúceho rána príkaz na jeho zatknutie, ale Pazúr už bol v tom čase mimo jeho jurisdikcie. Vec bola vyšetrená, zdokumentovaná, ale dlho neriešená. Až v roku 1947 bol po snahe niekoľkých medzinárodných organizácií zatknutý a pred vojenským súdom v Bratislave odsúdený na sedem a pol roka väzenia. Proti rozsudku sa odvolal hlavný žalobca Anton Rašla a tiež on sám. Pazúr vyhlasoval, že "„taká bola doba“", že "„konal z vlasteneckej povinnosti“" a že "„proces s ním je politický a jeho cieľom je poškodiť komunistickú stranu“". Na otázku, prečo nechal pobiť aj ženy a deti, ktoré zo žiadnej spolupráce s nacizmom podozrievať ani nemohol, vyhlásil, že "„nevedel, čo iné s nimi robiť, keď nechal postrieľať ich rodičov“".
Po odvolaní ho Vrchný vojenský súd v Prahe odsúdil na 20 rokov väzenia, napriek intervencii Bedřicha Reicina. Reicin po komunistickom puči vo februári 1948 začal zariaďovať jeho prepustenie. Najskôr Klement Gottwald znížil na Reicinove odporúčanie Pazúrov trest na 10 rokov, potom nasledovalo ďalšie skracovanie a zmierňovanie trestu. Vo väzení strávil Pazúr napokon fakticky len asi rok.
Hrdina odboja a agent Štb.
Po prepustení pôsobil ako hrdina protinacistického odboja na lukratívnych štátnych postoch a dostal viacero vyznamenaní. Bol agentom Štátnej bezpečnosti. Ako funkcionár Zväzu protifašistických bojovníkov sa pravidelne zúčastňoval osláv SNP. Svoju vinu si nepripúšťal a sám sa pokladal za obeť politických procesov. Pri príležitosti 25. výročia SNP sa v Sušici Pazúr ako vedúci delegácie Zväzu protifašistických bojovníkov stretol so svojím žalobcom Antonom Rašlom, ktorému podával ruku (!) so slovami "„Ja vám odpúšťamto bola vtedy taká doba.“"
Z archívnych dokumentov vyplýva, že ešte v roku 1975 žil s určitosťou v Československu. Po zvyšok života žil v Banskej Bystrici, zomrel na cirhózu pečene a je pochovaný na tamojšom evanjelickom cintoríne. Existujú ďalšie teórie o jeho smrti, podľa prvej bol utopený príbuznými svojich predchádzajúcich obetí, podľa ďalšej emigroval pod zmeneným menom do USA. Karol Pazúr zomrel 25. apríla 1976, podľa slovenského novinára Tomáša Kyseľa sa tak stalo až v roku 1979.

</doc>
<doc id="190090" url="https://sk.wikipedia.org/wiki?curid=190090" title="Gustave Eiffel">
Gustave Eiffel

Gustave Eiffel (* 15. december 1832, Dijon, Francúzsko – † 27. december 1923, Paríž) bol francúzsky konštruktér a architekt, špecialista na stavby z kovových konštrukcií. Jeho najslávnejšími dielami sú Eiffelova veža (postavená počas rokov 1887 – 1889), ktorú projektoval pre svetovú výstavu v roku 1889 v Paríži a nosná konštrukcia pre Sochu slobody v New Yorku, USA.
Život.
Alexandre Gustave Eiffel sa narodil v roku 1832 v Dijone, Côte-d’Or, vo Francúzsku. Meno Eiffel zdedil po jednom nemeckom predkovi z 18. storočia, ktorý býval v kopcovitej oblasti Eifel, pretože Francúzi nevedeli vysloviť jeho vtedajšie meno Bonickhausen.
Jeho matka založila rodinný podnik s čiernym uhlím, čo rodinu finančne zabezpečilo. Po škole sa v roku 1855 zamestnal vo firme špecializovanej na železničné stavby. V roku 1862 sa oženil s Marie Gaudeletovou, s ktorou mal päť detí. Manželka po pätnástich rokoch zomrela na tuberkulózu a viac sa neoženil. V roku 1864 založil vlastnú inžiniersku firmu, na ktorú sa čoskoro obracali železničné spoločnosti z celej Európy. Jeho mosty a železničné stanice dodnes slúžia vo Francúzsku, Španielsku, na území bývalého Rakúsko-Uhorska, ale aj v Egypte a Peru.
Počas jeho mladosti naňho veľmi silno vplývali jeho strýkovia Jean-Baptist Mollerat a Michael Perret, obidvaja chemici. S mladým Eiffelom trávili veľa času, do hlavy mu vtĺkali všetko od chémie a banského priemyslu až po náboženské a filozofické otázky. V škole bol Eiffel extrémne šikovný a talentovaný, ale nebol študijný typ. Počas navštevovania strednej škole "collège" "royal" bol nespokojný so svojim štúdiom a cítil, že hodiny v škole sú pre neho len akousi stratou času. Asi dva roky pred ukončením školy Eiffel objavil študijné smery, v ktorých sa našiel, bola to história a literatúra.
Pokračoval na škole Collège Saint Barbe v Paríži, aby sa pripravil na náročné skúšky na "École Polytechnique". "École Polytechnique" bola, a stále je najprestížnejším inžinierskym inštitútom vo Francúzsku. Eiffelova prihláška na "École Polytechnique" bola odmietnutá, dostal sa na "École Centrale des Arts et Manufactures" v Paríži.
"Ecole Centrale" bola súkromná škola, známa ako jedna z top škôl inžinierstva v Európe. Obchody Eiffelovej matky, ktorej firma sa špecializovala na čierne uhlie, zabezpečili dostatočný príjem pre rodinu a zostalo aj na zápis Eiffela na súkromnú školu, kde študoval chémiu. Eiffel promoval na tejto škole v roku 1855. Po promóciách mu strýko ponúkol prácu vo fabrike na výrobu octu v Dijone. Rodina sa však so strýkom nepohodla a Eiffel čoskoro prijal zamestnanie vo firme, ktorá sa zaoberala konštrukciou železničných mostov.
Prvým, kto sprostredkoval Eiffelovi zákazku, bol Charles Nepveu ako jednému z mnohých projektových manažérov pre stavbu železničných mostov vo Francúzsku. Jeho prvou zákazkou bola stavba priehradového mostu cez rieku Garonne v Bordeaux, kde si v praxi overil vtedy novú metódu zakladania pilierov pomocou stlačeného vzduchu. Počas procesu výstavby sa vedúci inžinieri len prizerali, zatiaľ čo Eiffel sa naplno pustil do celého projektu. Nepveu si všimol kvalitne odvedenú prácu mladého Eiffela a poveril ho prácou aj na iných stavbách, kde boli potrební projektoví manažéri železničných mostov. Počas realizácie týchto projektov Eiffel spoznal významných inžinierov doby. Možno, keby si ho Nepveu nevšimol a nepodporoval jeho talent, Eiffel by sa nikdy nestal takým významným, akým sa neskôr stal.
Kariéra.
V rokoch 1852 – 55 študoval chémiu na škole umení a remesiel Ecole centrale des arts et manufactures v Paríži. Chcel sa zamestnať v strýkovej fabrike na ocot. Začal pracovať pre železiarstvo, ktoré čoskoro zabrali železnice. Bol priradený k Západofrancúzskej železničnej spoločnosti ("Compagnie des chemins de fer de l'Ouest"). Od roku 1858 sa venoval veľkým železným konštrukciám, ako sú stavby železných mostov. Pri zakladaní pilierov uplatňoval nové metódy za použitia stlačeného vzduchu. Roku 1865 založil v meste Levallois-Perret továreň na výrobu strojov potrebných pri stavbe mostov. Viedol ju 20 rokov až do roku 1890, kedy ju predal akciovej spoločnosti.
"Eiffel et Cie." To bola Eiffelova poradenská a konštrukčná firma s podporou belgického inžiniera Téophila Seyriga, zainteresovaná v medzinárodnom projekte navrhnúť a postaviť 160 metrov dlhý most cez rieku Douro, medzi Porto a Vila Nova de Gaia v Portugalsku. Jeho projekt zvíťazil vďaka kráse, štruktúre, priezračnosti a cene. Bola na ňom použitá neobvyklá technológia konštrukcie dizajnu vynájdená Maxwellom v r. 1864. Ďalším veľdielom je Pont Maria Pia, oblúková klenba nesúca jednokoľajovú železnicu skrz piliere, ktoré stužujú celý most v jeden celok. Konštrukcia postupovala veľmi rýchlo a most bol dokončený v čase kratšom ako 2 roky. Most bol slávnostne otvorený kráľom D. Luisom a kráľovnou D. Maria Pia, po ktorej bol most pomenovaný. Most bol do roku 1991 (114 rokov) používaný, až pokiaľ nebol vymenený mostom S. Johna, navrhnutým inžinierom Edgarom Cardosom. Eiffel postavil niekoľko železných železničných mostov v horskom masíve, tak ako aj viadukt v Rouzat a Bouble. Tie sú stále používané miestnymi vlakmi a boli postavené v neskorých 60. rokoch 19. storočia.
Gustav Eiffel taktiež navrhol La Ruche v Paríži. Budova La Ruche, ako aj Eiffelova veža, sa stali orientačnými bodmi mesta. Je to nízka oválna štruktúra, ktorá vyzerá ako úľ. Mala dočasnú funkciu na použitie ako vínna rotunda Svetovej výstavy v roku 1900. Takisto skonštruoval viadukt Garabit, železničný most v blízkosti Ruynes en Margeride v oblasti Cantal. Viadukt Garabit nesie parabolický oblúk s rozpätím vypínajúci sa nad údolím. V Amerike Eiffel navrhoval hlavnú železničnú stanicu v Santiagu v Čile (1897) a maják na ostrove Mona, Puerto Rico. Maják bol postavený okolo roku 1900 Spojenými štátmi americkými, ktoré si osvojili ostrov po konci španielsko-americkej vojny. Bol vyradený z prevádzky v roku 1976.
V roku 1887 sa Eiffel stáva spolupracovníkom Ferdinanda de Lessepsa, ktorý sa pokúšal postaviť kanál cez Panamský prieplav. Eiffelovou úlohou bolo navrhnúť a skonštruovať 10 vzdúvadiel prieplavu. Celý projekt však trpel zlým vedením a hospodárením a nakoniec skolaboval s obrovskými stratami. Eiffelova reputácia veľmi utrpela, keď bol zapletený do pozadia finančných škandálov de Lessepsa a podnikatelia mu začali vracať projekty. Eiffel sám nemal žiadnu spojitosť s peniazmi a neskôr bol súdom zbavený viny. Morálna vina mu však nikdy nebola odpustená, pretože Francúzsko muselo Panamský prieplav v roku 1904 predať USA a tie ho dokončili v roku 1914.
Po odchode do dôchodku skúmal a vynachádzal nové riešenia, ktoré by sa dali použiť pri Eiffelovej veži. Samotná veža mu umožnila spraviť pokrok v aerodynamike, meteorológii a vysielaní. V základoch veže skonštruoval aerodynamický tunel pre jeho aerodynamické výskumy, po veži na rôznych miestach mal rozmiestnené meteorologické prístroje a dokonca navrhol armáde, aby umiestnila rádiové zariadenie na vrchole veže. V priebehu nasledujúcich rokov slúžila veža ako rádiovysielač a podľa potreby bola používaná na televízne vysielanie.
Eiffel zomrel 27. 12. 1923 vo svojom sídle v rue Rabelais v Paríži. Je pochovaný na Cimetière de Levallois-Perret. Najväčším tromfom jeho odvážnych stavieb bolo matematické majstrovstvo. Jeho presné výpočty využívali aj konštruktéri amerických mrakodrapov. Venoval sa aerodynamike a jeho poznatky využili v civilnom letectve aj v raketových technológiách. Ku koncu života projektoval aj vojenské lietadlá.
Vplyv a dopad.
Priemyselná revolúcia hrala v živote Gustáva Eiffela významnú úlohu. Ľudia cestovali okolo sveta, nové technológie a materiály sa stávali dostupnými a krajiny napredovali v priemysle. Veľmi veľa z Eiffelovej práce ovplyvnilo jednu alebo viac podmienok, ktoré priniesla priemyselná revolúcia.
To, čo najviac pôsobilo na Eiffelovu prácu, bola samotná doprava. Ľudia z celého sveta požadovali bezpečný prechod cez rieky a bol citeľný nedostatok mostov. Budovaním týchto mostov si Eiffel získal reputáciu ako inžinier, čo mu umožňovalo sa pustiť do väčších a zložitejších projektov v jeho neskoršom živote. Mosty, ktoré skonštruoval, môžeme nájsť po celom svete. Samotné mosty dovolili rýchlejšiu a dostupnejšiu prepravu a vzrast obchodu v miestach, v ktorých boli skonštruované. Mnoho Eiffelových mostov si nevyžadovalo prácu skúsených robotníkov na zostavenie, čo prinieslo ohromné ekonomické výhody.
Eiffelova veža mala úžasný dopad na Francúzsko. Túto obrovskú konštrukciu naprojektovali Maurice Koechlin, Emile Nouguier a architekt Stéphen Sauvestre. Návrh stavby existoval už v roku 1884. Eiffel na desatinu milimetra vypočítal vzdialenosť medzi 2,5 milióna nitmi, ktorými pospájal 18 038 kusov ocele tak, aby odolávali tlaku vetra – dôležité bolo zakrivenie dolných pilierov. Hotová veža vážila len 7 300 ton. Vtedy vyslovil aj známy výrok:
“Krivka štyroch vonkajších rohov veže, tak, ako ju nadiktovali matematické výpočty, vytvára mohutný dojem pevnosti a krásy.”
Stala sa ohniskovým bodom výstavy Exposition Universelle (1889), pritiahla milióny ľudí do Paríža. Skoro 2 milióny ľudí navštívili Eiffelovku v roku 1889. Veža sa rýchlo stala turistickou atrakciou a priniesla francúzskej ekonomike ohromné množstvo peňazí. Pôvodne bola označovaná ako ohavná stavba, bolo plánované, že sa zdemoluje po ukončení výstavy. Ale rýchlo sa stala národným symbolom Francúzska a priniesla pocit hrdosti ľuďom, ktorí tu žijú. Pri jej výstavbe použil Eiffel nové metódy ako napríklad montáž bez lešenia, nitovanie stlačeným vzduchom. Do roku 1929 bola najvyššou stavbou sveta. Prekonal ju až mrakodrap Chrysler Building. Veža bola pôvodne vysoká 312,27 metra, dnes je to 324 spolu s anténami. Funguje aj ako televízna veža pre viaceré francúzske stanice. Každých sedem rokov dostáva nový náter. Na Slovensku je málo známy fakt (a tým aj vo svete), že spolupracovníkom Eiffela aj na stavbe jeho veže bol slovenský inžinier Ján Čiernihaus/Feketeházy (1842 – 1927), rodák zo Šale.
Socha slobody bola francúzskym darom Spojeným štátom americkým. Eiffelov úžasný dizajn vnútornej štruktúry sochy umožnil, aby sa socha preniesla z papiera do skutočnosti. Socha zobrazuje rešpekt a priateľstvo, ktoré bolo medzi USA a Francúzskom. Socha slobody sa rýchlo stala symbolom slobody a priniesla pocit pýchy do sŕdc obyvateľov. Socha sa stala výbornou turistickou atrakciou a mnoho ľudí z celého sveta ide do New Yorku iba kvôli Statue of Liberty. Pár Američanov žijúcich vo Francúzsku sa zaslúžilo o to, že asi južne od miesta, kde stojí Eiffelova veža dnes, môžeme nájsť Sochu slobody v mierke 1:4 z bronzu.
Možnosti, ktoré priniesla priemyselná revolúcia, priniesli aj veľa zmien. Práve Eiffel mal možnosť pracovať na viacerých projektoch v rozdielnych destináciách. Súťaživosť o projekty mala extrémne vysokú úroveň a meno inžiniera hralo veľkú rolu pre získanie projektu. Ale ďalšou výzvou počas Eiffelovho života bolo zavedenie nových konštrukčných materiálov. Po uvedení nových materiálov, ktoré však neboli ešte overené, inžinieri veľmi riskovali. Veľa mostov, ktoré Eiffel postavil, boli z ocele, ktorej Eiffel pomáhal v razení si cesty. Niektoré z jeho pokrokových metód: vývoj hydraulických lisov, ktoré robotníkom umožňovali hlbšie položiť základy mostu pod vodu; vytváranie tzv. pavučín v konštrukciách, ktoré odolávali silným poryvom vetra; používanie tepaného kovu pre mostové konštrukcie, pretože bol flexibilný a odolával silnému vetru; zakrivovanie okrajov mól, aby sa vytvoril stabilnejší základ; vývoj systému spustenia na vodu, vďaka ktorému sa kusy konštrukcie dostávali jednoduchšie na svoje miesto. Eiffelova vynaliezavosť a genialita ho predurčili vytvárať famózne koncepcie a stavať najznámejšie stavby sveta.
Realizácie.
Jeho prvou skutočnou stavbou, ktorú navrhol vo veku 35 rokov, bol projekt železného železničného mostu v Bordeaux, dlhého 500 metrov. Postavili ho za dva roky vo veľmi náročných podmienkach. Ďalej navrhol dva takmer identické mosty v Portugalsku cez rieku Douro v Porto (1876 – 1877) a viadukt Garabit nad francúzskou riekou Truyère pri Saint-Flour (1880). Bol najvyšším mostom svojej doby, dlhý 560 metrov, vo výške 120 metrov nad hladinou vody. Most postavil aj cez Tisu neďaleko Segedína. Keď staval vlakovú stanicu Nyugati v Budapešti na mieste starej stanice, vlaky počas výstavby neprestali premávať. Ďalšie stavby železničných staníc v Toulouse a Agene v roku 1865 potvrdili jeho talent pre účelné a elegantné stavby. V roku 1878 postavil pre mesto Paríž pavilón pri príležitosti svetovej výstavy. Postavil otáčavú kupolu na hvezdárni v Nice, ktorá je aj napriek hmotnosti vyše ľahko ovládateľná jednou osobou. Realizoval vyše prenosných mostov, ktoré sa používali v cudzine pre francúzske kolónie. Predával ich v balíkoch rozmontované na súčiastky. Naprojektoval aj vnútornú tepanú kovovú konštrukciu Sochy slobody, ktorú Francúzsko darovalo Spojeným štátom americkým. Osobne dohliadal aj na jej postavenie.
Ocenenia.
Gustav Alexander Eiffel dostal veľa rôznych vyznamenaní. V roku 1889 bol zvolený do Akadémie vied. Výsledky svojich mechanických výpočtov a experimentálneho pátrania uložil v početných pamätných spisoch (Mémoire présenté à l'appui du projet définitif du viaduc de Garabit. 1889, Conférence de G. Eiffel sur la tour de 300 mètres. 1889 a i.).
Tvorba.
Nemal len technický talent, ale aj obchodný. Podpísal kontrakt na inžinierske práce na Suezskom prieplave. V roku 1888 prepukol najväčší finančný škandál storočia a Eiffel bol jeho súčasťou. Ferdinand de Lesseps, majiteľ firmy, ktorý si vyžiadal na postavenie kanála za spolupracovníka Eiffela, pri svojom projekte prieplavu zbankrotoval a spreneveril peniaze na výstavbu. Bol odsúdený k dvojročnému väzeniu a finančnej pokute. Eiffelovi sa podarilo pred súdom očistiť až v roku 1893.
Alexandrovi Gustavovi Eiffelovi priniesla slávu veža v centre Paríža. Do súťaže na postavenie veže na oslavy stého výročia francúzskej revolúcie a svetovú výstavu v roku 1889 sa prihlásilo vyše 700 konštruktérov. Eiffela vybrali jednomyseľne. Jeho stavba bola geniálna a konštrukcia rýchla. Keď ju postavili, bola to najväčšia senzácia a symbol rodiaceho sa technologického veku. Projekt dokázal Eiffelovu obdivuhodnú energiu a predstavivosť pri zdolávaní stavebných problémov.
Eiffel okrem svojho času najvyššej veže sveta postavil aj najvyšší most. V rovnakom štýle zmontovaný z kovových častí. Ďalej projektoval železničné mosty a stanice v mestách vo Francúzsku a ďalších krajinách. Udivovali ľahkosťou a pevnosťou zároveň, účelnosťou spájajúcou sa s novou estetikou, považovali ich za zázraky modernej doby. Ľahké a pevné stavby, ktoré dobre odolávajú vetru a ich údržba je jednoduchá, boli nenákladné a stavali sa rýchlo.
Gustave Alexandre Eiffel bol významným konštruktérom svojej doby. Jeho nadčasové a odvážne realizácie pretrvali dodnes. Boli nielen elegantné ale hlavne funkčné. Využil svoj talent a schopnosti pri navrhovaní jedinečných oceľových konštrukcií, ktoré sa stali symbolom nielen krajín kde sa nachádzajú, ale sú predstaviteľmi pokroku v oblasti techniky a staviteľstva v rámci sveta.

</doc>
<doc id="190095" url="https://sk.wikipedia.org/wiki?curid=190095" title="Internát">
Internát

Internát je v širšom zmysle zariadenie na kolektívne ubytovanie, stravovanie a (spravidla aj) výchovu žiakov, študentov či podobných chovancov, t. j. v súčasnosti školský internát (vrátane toho, čo sa staršie nazývalo domov mládeže), študentský domov (t.j. vysokoškolský internát), detský domov alebo špeciálne výchovné zariadenie a historicky aj napr. internátna stredná škola pre pracujúcich, penzionát, konvikt, kolégium, seminár, alumnát a pod.. Toto širšie ponímanie niekedy zahŕňa aj zariadenie na kolektívne ubytovanie pracujúceho dorastu alebo robotníkov (a často nezahŕňa študentské domovy). V užšom zmysle sa výrazom internát označuje len školský internát (okrem internátu materskej školy) a študentský domov. Slovo internát má aj ďalšie, ešte užšie významy, tie sú uvedené na rozlišovacej stránke.

</doc>
<doc id="190097" url="https://sk.wikipedia.org/wiki?curid=190097" title="Formalizmus">
Formalizmus

Formalizmus môže byť:
Formalista je stúpenec formalizmu.

</doc>
<doc id="190100" url="https://sk.wikipedia.org/wiki?curid=190100" title="Viktor Petrovič Savinych">
Viktor Petrovič Savinych

Viktor Petrovič Savinych (; * 7. marec 1940, Beriozkiny) je bývalý sovietsky kozmonaut. Roku 1981 sa zúčastnil na lete kozmickej lode Sojuz T-4, absolvoval pobyt v orbitálnej stanici Saľut 6. V roku 1985 bol letovým inžinierom misie Sojuz T-13 s dlhodobým pobytom na stanici Saľut 7 a v roku 1988 letovým inžinierom misie Sojuz TM-5 s pobytom na stanici Mir.
Život.
Jeho otec bojoval počas celej vojny a po nej celá rodina vrátane malého Viktora pracovala v kolchoze. S úspechom dokončil desaťročnú školu a nastúpil na permské technické učilište so zameraním na železnicu. Na jedlo si musel privyrábať nočnými brigádami. Potom nastúpil na zúrodňovacie práce na celinách, jazdil traktorom aj na kombajne. Vojenskú uniformu obliekol, až keď získal diplom technika. Najprv pracoval u topografov a neskôr u železničného vojska. Naučil sa stavať vlečky v močariskách tajgy. Potom začal študovat na moskovskom inštitúte inženierskej geodézie , leteckého snímkovania a kartografie. V roku 1957 obhájil diplomovú prácu a nastúpil do konštrukčnej kancelárie. V roku 1978 sa ocitl medzi kandidátmi na kozmonautov. Do vesmíru odštartoval o dva roky neskôr ako stý kozmonaut. Letel na Sojuze T-4 s Kovaľonokom, spojili sa so Saľutom 6 a v rámci programu Interkozmos tu spolupracovali s medzinárodnými posádkami. Na Zem sa obaja vrátili o 2,5 mesiaca s vedomím, že boli na Saľute 6 poslední. O štyri roky neskôr štartoval po druhýkrát na Sojuze T-13 s Džabenikovom , aby pracovali ako štvrtá základná posádka na orbitálnej stanici Saľut 7 viac ako päť mesiacov. Dole sa vrátil v inej lodi, Sojuze T-14. Od 1. decembra 1978 do 9. februára 1989 bol civilným inžinierom v NPO Energija. Naposledy letel v roku 1988, a to v lodi Sojuz TM-5, v posádke mal bulharského kozmonauta A. Alexandrova, časť z deväťdennej cesty strávili na orbitálnej stanici Mir. Na Zem sa vrátil v lodi TM-4. Vo vesmíre strávil 252 dní.
Viktor Savinych bol dvakrát ocenený titulom Hrdina Sovietskeho zväzu (26. mája 1981 a 20. decembra 1985).

</doc>
<doc id="190101" url="https://sk.wikipedia.org/wiki?curid=190101" title="Viktor Savinych">
Viktor Savinych



</doc>
<doc id="190102" url="https://sk.wikipedia.org/wiki?curid=190102" title="Viktor P. Savinych">
Viktor P. Savinych



</doc>
<doc id="190103" url="https://sk.wikipedia.org/wiki?curid=190103" title="Jurij Vasilievič Malyšev">
Jurij Vasilievič Malyšev

Jurij Vasilievič Malyšev () (* 27. august 1941, Nikolajevsk – † 8. november 1999, Hviezdne mestečko) bol sovietsky kozmonaut. Roku 1980 veliteľ prvej posádky na zdokonalenom type kozmickej lode Sojuz T-2; roku 1984 veliteľ kozmickej lode Sojuz T-11 (pobyt v kozmickej stanici Saľut 7; sovietsko-indický program).

</doc>
<doc id="190104" url="https://sk.wikipedia.org/wiki?curid=190104" title="Jurij Malyšev">
Jurij Malyšev



</doc>
<doc id="190105" url="https://sk.wikipedia.org/wiki?curid=190105" title="Jurij V. Malyšev">
Jurij V. Malyšev



</doc>
<doc id="190106" url="https://sk.wikipedia.org/wiki?curid=190106" title="Vladimir V. Aksionov">
Vladimir V. Aksionov



</doc>
<doc id="190108" url="https://sk.wikipedia.org/wiki?curid=190108" title="Valerij Nikolajevič Kubasov">
Valerij Nikolajevič Kubasov

Valerij Nikolajevič Kubasov (, * 7. január 1935, Viazniki, Ruská SFSR, ZSSR – † 19. február 2014, Moskva, Rusko) bol sovietsky kozmonaut a konštruktér. Absolvoval lety v kozmických lodiach Sojuz 6 (1969, skupinový let 3 lodí), Sojuz 19 (1975, Sojuz-Apollo) a Sojuz 36 (1980, spolu s B. Farkasom, program Interkozmos). 
Životopis.
Po ukončení strednej školy odišiel študovať na MAI - Moskovskú vysokú školu leteckú. Po jej absolvovaní v roku 1957 sa dostal do skupiny konštruktérov na OKB-1 (dnešná RKK Energija), ktorí sa zaoberali kozmickou technikou. Potom získal hodnosť kandidáta vied. V roku 1964 bol v skupine inžinierov z ktorých sa vyberal kandidát pre posádku Voschodu 1. V roku 1966 vznikol tím zložený z odborníkov rôznych oblastí, ktorý pripravoval kozmické lety. Tu sa stretol s radom neskorších kozmonautov a spolu s nimi sa dostal i do výcvikového tábora. Mal letieť na Sojuze 11, ale pre podozrenie na tuberkulózu neletel. Pri výcviku na druhú misiu bol v USA. 
Bol ženatý, otec dcéry a syna.

</doc>
<doc id="190109" url="https://sk.wikipedia.org/wiki?curid=190109" title="Valerij N. Kubasov">
Valerij N. Kubasov



</doc>
<doc id="190110" url="https://sk.wikipedia.org/wiki?curid=190110" title="Valerij Kubasov">
Valerij Kubasov



</doc>
<doc id="190111" url="https://sk.wikipedia.org/wiki?curid=190111" title="Kilojoule per mole">
Kilojoule per mole



</doc>
<doc id="190117" url="https://sk.wikipedia.org/wiki?curid=190117" title="Špageta">
Špageta

Špageta (z tal. "spaghetto", mn. č. "spaghetti") je cestovina tenkého a podlhovastého tvaru, zvyčajne hrubá a dlhá v nevarenom stave. Existuje viac druhov špagiet podľa hrúbky. Spravidla sa konzumujú špagety s hrúbkou , existujú však aj , tzv. "cappellini" (vlásočky) a aj hrubšia . Zo špagiet sa ďalej vyvinuli ďalšie cestovinové druhy, ktoré sa konzumujú s omáčkami, aké sa používajú aj na špagety (napr. "penne rigate", alebo "tagliatelle"). Existujú i špagety s dierkou ("bucatini").
Špagety sa v predajniach potravín zvyčajne predávajú v baleniach o hmotnosti približne 500 g. Pripravujú sa varením v slanej vode, doba varenia je podľa druhu špagiet približne 5 až 10 minút. 
Pri príprave omáčky na špagety urobíme základ na olivovom oleji a cesnaku, alebo cibuli. Cesnak a cibuľa nesmú byť v jednej omáčke. Na väčšinu druhov omáčok sa dáva strúhaný syr parmezán ("parmigiano"), na cestoviny druhu "amatriciana" by sa mal dávať strúhaný ovčí syr.
Najznámejšie talianske omáčky na špagety sú:
Existujú aj špagety s fazuľou, ktoré sú obľúbené hlavne v Neapole a netradičné "all'assassina" pochádzajúce z Bari.
Špagety sa niekedy využívajú k iným účelom, napríklad počas súťaží v stavaní mostov z neuvarených špagiet.

</doc>
<doc id="190122" url="https://sk.wikipedia.org/wiki?curid=190122" title="Medzinárodná výstava Paríž 1925">
Medzinárodná výstava Paríž 1925



</doc>
<doc id="190128" url="https://sk.wikipedia.org/wiki?curid=190128" title="Maxwell Montes">
Maxwell Montes

Maxwell Montes (Maxwellovo pohorie alebo pohorie Maxwell) je horské pásmo na severnej pologuli Venuše. Nachádza sa v ňom aj najvyšší bod Venuše, ktorý siaha vyše 10 kilometrov (podľa iných zdrojov 8 až ) nad úroveň okolitých nížin a nad priemerný povrch Venuše. Pohorie je dlhé a je súčasťou rozsiahlej vysočiny "Ishtar Terra".
Pohorie je okrem výšky výnimočné tým, že ako jeden z mála útvarov na Venuši nemá ženské meno, ale je pomenované podľa význačného fyzika J. C. Maxwella. 
Na východe horstvo klesá k oblasti "Fortuna Tessera", jeho západné časti sú komplexom hrebeňov a brázd. Sú mimoriadne strmé, údaje zo sondy Magellan odhalili, že juhozápadné úbočie má sklon 35°. Pohorie vzniklo pravdepodobne kolíziou dvoch kontinentálnych blokov podobne ako Himaláje. Stláčanie a praskanie kôry dvoch blokov napokon vyústilo do vrásnenia a prešmyku platní. 
Na východnom svahu Maxwell Montes sa nachádza dvojitý kráter. Jeho vonkajšia časť má priemer a hĺbku , vnútorný kráter má priemer a je hlboký , celý komplex je s najväčšou pravdepodobnosťou vulkanického pôvodu.

</doc>
<doc id="190131" url="https://sk.wikipedia.org/wiki?curid=190131" title="Victor Company of Japan">
Victor Company of Japan

Victor Company of Japan, Limited (transkripciou: "Nippon bikutá kabušiki gaiša"), bežne vystupuje pod skratkou JVC, je japonský výrobca audiovizuálnych elektrospotrebičov, počítačových komponentov, IT zariadení a médií pre konzumný a profesionálny trh. Spoločnosť je známa ako výrobca prvých japonských televíznych prijímačov a pre vyvinutý VHS štandard na nahrávanie analógového videosignálu na magnetické páskové médium uchovávané v kazete.
Dejiny.
Spoločnosť JVC vznikla v roku 1927 v japonskom meste Jokohama pod názvom "The Victor Talking Machine Company of Japan, Limited" ako dcérska spoločnosť americkej fonografickej a nahrávacej spoločnosti "Victor Talking Machine". V roku 1929 sa majoritné vlastníctvo previedlo na firmu "RCA-Victor".
V roku 1932 začala firma so sériovou výrobou rádiových prijímačov a o sedem rokov neskôr – v roku 1939 – vyrobila prvý japonský televízor. Útlm výrobného procesu nastal počas druhej svetovej vojny. JVC, tak ako ostatné firmy, prerušila svoje obchodné vzťahy so zahraničnými partnermi a odberateľmi.
V 50. rokoch 20. storočia vyrobila spoločnosť JVC prvú japonskú dlhohrajúcu platňu (LP) a rozšírenú platňu (EP). Úspech firmy prišiel v 70. rokoch. V roku 1976 vyvinula formát VHS a vyrobila prvý VHS videorekordér. Formát VHS sa stal protikladom formátu Betamax vyvinutého v roku 1975 spoločnosťou Sony. Až do roku 1988 sa viedla tzv. "kazetová vojna" o to, ktorý z týchto systémov je lepší.
Súčasnosť.
Od roku 1982 je JVC oficiálnym partnerom Majstrovstiev sveta vo futbale a v roku 2002, na 17. majstrovstvách sveta vo futbale v Japonsku a v Kórejskej republike, bolo parterstvo medzi JVC a Medzinárodnou futbalovou federáciou (FIFA) predĺžené. Spoločnosť uzavrela partnerstvo s návštevníckym centrom Kennedyho vesmírneho strediska. V roku 2005 firma vyvinula prvý dvojvrstvový dátový nosič DVD+RW DL.
Pod značkou sa v Japonsku každoročne organizuje JVC Tokyo Video Festival a JVC Jazz Festival. V súčasnosti je JVC jedna z najväčších mediálnych korporácií na svete so sídlom v Jokohame. V Japonsku prezentuje svoje výrobky pod značkou "Victor". Značka JVC, je už v roku 2019 majetkovo pod kontrolou Tureckého gigantu Vestel. Predmetná turecká spoločnosť je jeden z najväčších výrobcov televízorov na svete. Televizory Značky JVC sa vyrabajú momentálne na linkách v Turecku, tak isto ako Toshiba, ci niektoré modelové rady Panasonic.

</doc>
<doc id="190140" url="https://sk.wikipedia.org/wiki?curid=190140" title="Elizabeth Jane Weston">
Elizabeth Jane Weston

Elizabeth Jane Weston (česky Alžběta Johana Vestonie) (* 2. november 1581, Chipping Norton, Anglicko – † 23. november 1612, Praha, Česko), bola latinsky píšuca poetka anglického pôvodu, žijúca v Čechách, predstaviteľka tzv. "neolatinskej poézie". Je považovaná za prvú autorku pôsobiacu na území Česka. 
Život a tvorba.
Narodila sa v mestečku Chipping Norton v anglickom grófstve Oxfordshire ako druhé dieťa Johna Westona a Joane Cowperovej. Otec jej zomrel, keď nemala ani rok. Matka sa čoskoro na to vydala za alchymistu írskeho pôvodu Edwarda Kelleyho a novomanželia sa presťahovali do Čiech, kde Kelley pôsobil na dvore Rudolfa II.. Elizabeth a jej starší brat John Francis sa zanedlho presťahovali za matkou do Čiech. Nevlastný otec zaistil obom deťom vynikajúce vzdelanie. Elizabeth údajne hovorila plynulo česky, anglicky, nemecky, taliansky a latinsky. Keď Kelley upadol u cisára v nemilosť a krátko na to v roku 1597 zomrel, finančná situácia rodiny sa zhoršila. Brat, ktorý študoval v Ingolstadte, sa netešil dobrému zdraviu a zomrel v roku 1600. 
Elizabeth rozosielala prosebné listy vplyvným ľuďom v snahe získať pre seba a matku finančnú podporu. Jej tvorbu si všimol sliezsky básnik Georg Martinius von Baldhoven a v roku 1602 jej vydal prvú zbierku latinských básní "Poemata" v dvoch zväzkoch. O šesť rokov neskôr jej vyšla druhá zbierka "Parthenica". Obsahuje okrem iného i verše venované dobrodincovi, právnikovi menom Johannes Leo. V roku 1603 sa za neho Elizabeth vydala a postupne mu porodila tri dcéry a štyroch synov, tí však zomreli v útlom detstve. Elizabeth sama zomrela, zrejme na následky častých pôrodov, ako 31-ročná, v roku 1612, a bola pochovaná v kostole sv. Tomáša na Malej Strane v Prahe. 

</doc>
<doc id="190141" url="https://sk.wikipedia.org/wiki?curid=190141" title="Dexter (seriál)">
Dexter (seriál)

Dexter je americký dramatický seriál, založený na románe "Darkly Dreaming Dexter" od Jeffa Lindsaya a adaptovaný pre televíziu scenáristom Jamesom Manosom, Jr., víťazom Emmy. Seriál sa vysielal na káblovej stanici Showtime od 1. októbra 2006 do 22. septembra 2013.
Seriál hovorí o Dexterovi Morganovi (Michael C. Hall), ktorý pracuje ako súdny špecialista na krv pre oddelenie vrážd miamskej polície a zároveň je sériový vrah.
 Pozri aj "Zoznam častí seriálu Dexter"
Prehľad dejovej línie.
Prvá séria.
Potom, čo sa stal sirotou vo veku troch rokov a zažil traumatizujúcu udalosť bol Dexter (Michael C. Hall) adoptovaný policajným dôstojníkom v Miami, Harrym Morganom, ktorý v ňom rozpoznal jeho sociopatické tendencie a naučil ho viesť jeho vášeň pre zabíjanie "konštruktívnym" smerom: vraždením iba nenapraviteľných kriminálnikov (ako zabijakov z rôznych gangov a sériových vrahov nevinných ľudí), ktorým sa podarilo vyhnúť justičnému systému. Aby uspokojil svoj záujem o krv a zahladil svoje vlastné zločiny, pracuje Dexter ako forenzný analytik pre krv na policajnom oddelení v Miami. Aj keď jeho túžba po krvi neustupuje (niekedy je sprevádzaná pocitom prázdnoty) je Dexter vďaka inštrukciám od jeho adoptívneho otca Harryho schopný predstierať normálne emócie a udržať si svoje vystupovanie na verejnosti ako normálny, spoločensky založený človek. Je obľúbený väčšinou svojich kolegov (s výnimkou seržanta Jamesa Doakesa), svojou priateľkou Ritou a jej deťmi.
Druhá séria.
Na začiatku tejto série nie je schopný Dexter viac ako mesiac uspokojiť svoje potreby, z dôvodu svojho neustáleho sledovania seržantom Doakesom. Keď sa mu naskytne príležitosť pre zabíjanie, nie je z dôvodov niektorých finálových udalostí v predchádzajúcej sérii schopný zabiť svoje obete.
Aby sa veci ešte viacej skomplikovali, potápači, hľadajúci poklady na dne mora, objavia miesto, kde Dexter skrýval pozostatky svojich obetí. Potom, čo polícia začne vyťahovať zo dna oceána jedno telo za druhým, začnú média vraha prezývať "Bay Harbor Butcher" (Mäsiar zo zálivu). Keď sa zistí, čo boli jeho obete zač a toto zistenie sa prevalí na verejnosť, vznikne okolo "Mäsiara" kult.
Vzťah Rity s Dexterom sa zhorší potom, čo sa ona a jej deti musia vyrovnať so smrťou jej exmanžela Paula, ktorý zomrel vo väzení na následky bitky. Podozrenia jej exmanžela, že Dexter je zodpovedný za nastrčenie dôkazov, ktoré viedli k jeho uväzneniu sa jej v pamäti stále vracajú a nakoniec obviní Dextera zo sfalšovania dôkazov. Dexter sa prizná, že ich sfalšoval, no Rita odmietne uveriť, že mohol predpovedať zločin. Získa presvedčenie, že Dexter je závislý od heroínu. Dexter sa k tomu prizná (aj keď to nie je pravda) a Rita sa s ním rozhodne zostať, pokiaľ bude chodiť na stretnutia anonymných narkomanov. Doakes stále prenasleduje Dextera, až kým ho nenájde na jednom sedení anonymných narkomanov a nezíska presvedčenie, že za Dexterovým zvláštnym správaním sú drogy.
Dexterova sestra Debra sa stále vyrovnáva s traumatickým zážitkom jej stretnutia s Ice Truck Killerom. Z dôvodov bezpečia a pohodlia sa rozhodne ostať s jej bratom, čo je ďalším zdrojom stresu v Dexterovom živote.
Medzi nové postavy v seriáli patrí špeciálny agent FBI Lundy (Keith Carradine) a Lila (Jamie Murray), umelkyňa, ktorá bola v minulosti závislá od metamfetamínov a v súčasnosti je Dexterovým mentorom.
Prijatie u kritikov.
Kritika prijala seriál pozitívne. Na stránke Metacritic.com získal skóre 77 zo 100 založený na 27 recenziách, čo z neho spravilo tretí najlepšie ohodnotený seriál na konci sezóny 2006. V tomto skóre boli 100 percentné hodnotenia od New York Daily News, San Francisco Chronicle, Chicago Sun-Times a People Weekly. Brian Lowry, ktorý napísal jednu z dvoch kritických recenzií, po roku zmenil svoj negatívny záver, keď si pozrel celú prvú sériu. Na stránke TV.com má Dexter rating 9,3/10.
14. decembra 2006 bol Michael C. Hall nominovaný na Zlatý glóbus v kategórii Najlepší herec v dramatickom televíznom seriáli za rolu Dextera.

</doc>
<doc id="190142" url="https://sk.wikipedia.org/wiki?curid=190142" title="Sojuz T-15">
Sojuz T-15

Sojuz T-15 () bol sovietsky pilotovaný kozmický let v rámci programu Sojuz. Išlo o prvý pilotovaný let na kozmickú stanicu Mir a následne na stanicu Saľut 7. Zároveň to bol prvý pilotovaný let po havárii raketoplánu "Challenger", posledný let kozmickej lode typu Sojuz T a zároveň sa uskutočnil prvý prelet medzi dvoma kozmickými stanicami v histórii kozmonautiky.
Priebeh letu.
Štart sa uskutočnil 13. marca 1986 o 12:33:09 zo štartovacieho komplexu 1 na kozmodróme Bajkonur. Kvôli úspore paliva bolo manévrovanie k stanici Mir predĺžené na dva dni (jednodňoví manévrovanie si vyžaduje približne 60 - 70 kg pohonných hmôt v automatickom režime, ale dvojdňové iba 14 - 20 kg). Keď sa stanica priblížila k lodi asi na 200 metrov, bolo zahájené ručné riadenie a 15. marca v čase 14.38 SEČ sa Sojuz spojil so spojovacím uzlom Miru. Po kontrole hermetickosti spoja prvá posádka vstúpila na stanicu necelý mesiac po jej vypustení.
Posádka najprv preverila systémy stanice a uviedla ich do chodu. Kozmonauti skúšali rôzne spôsoby riadenia letu komplexu a preverovali činnosť palubného výpočtového systému. Okrem iného tiež fotografovali Halleyovu kometu a skúšali dynamické vlastnosti orbitálneho komplexu v experimente REZONANS (taktiež pri korekcii dráhy). 23. marca bol vyskúšaný nový systém rádiového spojenia s riadiacim strediskom pomocou systému LUČ. V dňoch 21. marca až 20. apríla bola k Miru pripojená nákladná loď Progress 25, od 26. apríla do 22. júna ju vystriedala Progress 26. Po vyložení nákladu z Progress 26 sa posádka začala pripravovať na prelete k stanici Saľut 7. Dráha Saľutu bola v bezpilotnom režime upravená tak, aby bola len o málo vyššia ako v dráhe Miru a v čase zahájenia manévru zvierali polohy Miru a Saľutu so stredom Zeme uhol asi 30°, čo zodpovedá vzdialenosti približne 3500 km. Mir, keďže obiehal po nižšej dráhe, sa v súlade s tretím Keplerovým zákonom k stanici Saľut pomaly približoval a v závere manévru boli od seba stanice vzdialené len 200 km. 
Dňa 5. mája, po 51-dňovom pobyte na stanici Mir kozmonauti v lodi Sojuz T-15 opustili stanicu Mir sa začal sa 29-hodinový prelet na Saľut 7. Počas neho prebehli 2 korekcie dráhy až napokon posádka zahájila záverečné ručné približovanie. Dňa 6. mája v čase v 17.58 SEČ sa Sojuz T-15 spojil so stanicou Saľut 7. Úlohou posádky bolo najprv preveriť stav systémov, prípadne ich opraviť a uviesť do chodu, potom prišli na rad geofyzikálne experimenty a vedeckotechnické experimenty. Postupne prebehlo celkove 8 výstupov do kozmu s celkovou dobou trvania 31 hodín 40 minút. Prvý z nich sa uskutočnil 28. mája. Sojuz T-15 sa od stanice Saľut 7 oddelil 25. júna 1986 v čase 15.58 SEČ, čím skončila pilotovaná časť letu stanice. Po odlete kozmonautov boli vykonané dve veľké korekcie dráhy, čím stanica Saľut prešla na nižšiu dráhu ako Mir. Po dvoch korekciách dráhy Sojuzu sa loď opäť priblížila k Miru a v ručnom režime sa s ním spojila. V záverečných dňoch letu kozmonauti pokračovali vo vedeckých výskumoch, predovšetkým v diaľkovom prieskume Zeme. Od 2. júla do konca letu prebiehal experiment GEOEKS-86, ktorého súčasťou bolo snímkovanie vybraných oblastí z lietadiel aj pozemné merania. Na záver letu kozmonauti zintenzívnili telesné cvičenia a lekársku kontrolu svojho stavu. 
Loď sa od stanice oddelila 16. júla v čase 9:09 SEČ, po 70 dňoch. Vlastný zostup sa začal 205-sekundovým zážihom motoru a kabína s kozmonautmi hladko dosadla na Zem 16. júla 1986 v cieľovej oblasti 55 km severovýchodne od Arkalyku v Kazašskej SSR.

</doc>
<doc id="190143" url="https://sk.wikipedia.org/wiki?curid=190143" title="Sojuz-T 15">
Sojuz-T 15



</doc>
<doc id="190145" url="https://sk.wikipedia.org/wiki?curid=190145" title="Nokia 5510">
Nokia 5510

Nokia 5510 je mobilný telefón spoločnosti Nokia generácie 2G. Okrem toho, že dokáže prehrávať hudbu, mnoho parametrov má podobných alebo rovnakých ako jeho predchodca, Nokia 3310. Navyše má 64 MB pamäte na uloženie hudby vo formáte AAC .lse. Obsahuje plnú klávesnicu typu QWERTY a monochromatický displej s rozlíšením 84 x 48 bodov. Je to nasledovník modelu Nokia 3300.
Má veľa vlastností ako predchádzajúci model Nokia 3310, napríklad vstavanú kalkulačku, stopky a pripomienkovač. Má aj rovnaké hry, a to Snake II, Space Impact, Bumper, Bantumi a Pairs II. Okrem toho má možnosť prehrávať digitálnu hudbu, ktorú je možné nahrať cez USB port vo formátoch MP3 alebo AAC a tiež disponuje FM rádiom.

</doc>
<doc id="190147" url="https://sk.wikipedia.org/wiki?curid=190147" title="Škrat (Stredozem)">
Škrat (Stredozem)



</doc>
<doc id="190155" url="https://sk.wikipedia.org/wiki?curid=190155" title="Maurice Béjart">
Maurice Béjart

Maurice Béjart (pôvodným menom Maurice-Jean Berger, * 1. január 1927, Marseille, Francúzsko – † 21. november 2007, Lausanne, Švajčiarsko) bol francúzsky choreograf.
Tancoval v Marseille, v Medzinárodnom balete v Londýne a vo "Švédskom kráľovskom balete". Po choreografickom pôsobení vo Francúzsku a v Belgicku (kde založil slávny súbor "Ballet XXe Siécle") sa presťahoval do Lausanne, kde od roku 1987 až do svojej smrti viedol Béjart Ballet Lausanne. Založil aj niekoľko baletných škôl.
Medzi jeho najvýznamnejšie diela patrí napríklad prelomové "Svätenie jari" z roku 1959, "Bolero" (1961), "Vták Ohnivák", nová verzia baletu "Luskáčik", "A la recherche de Don Juan" alebo" Nijinsky, Clown de Dieu".
Bol nositeľom rady ocenení, vrátane "Ceny Nadácie mieru" od pápeža Jána Pavla II. (1995) a štátnych vyznamenaní v Belgicku, Japonsku, Spojenom kráľovstve a ďalších.

</doc>
<doc id="190165" url="https://sk.wikipedia.org/wiki?curid=190165" title="Klapy (prírodná rezervácia)">
Klapy (prírodná rezervácia)

Klapy sú prírodná rezervácia v správe štátnej ochrany prírody Strážovské vrchy.
Nachádza sa okolo rovnomenného vrchu v katastrálnom území obce Udiča v okrese Považská Bystrica v Trenčianskom kraji. Za prírodnú rezerváciu ju vyhlásili v roku 1993 na ploche , bez ochranného pásma. Na území rezervácie platí 5. stupeň ochrany.
Predmetom ochrany je: "Výrazná krajinná dominanta s členitým bralnatým hrebeňom, kde sú primárnymi anorganické hodnoty, a vegetačným krytom s teplomilnými druhmi. Výskyt vzácnych a chránených druhov fauny, pôvodný výskyt borovice lesnej v skalných biotopoch."
Je to bralnatý hrebeň nad vodnou nádržou Nosice, budovaný vápencami a vápnitými pieskovcami s pestrou mozaikou rastlinných a živočíšnych druhov, ktorý je rozdelený na Malé a Veľké Klapy. Je súčasťou bradlového pásma. Klapské bradlo je najväčším povrchovým výskytom klapskej jednotky, bradlového pásma. Podľa niektorých názorov je celé bradlo veľký olistoli alebo olistoplaka krinoidových vápencov, ktorá sa zosunula do panvy uhrovského súvrstvia.
Klapy patria medzi najbohatšie náleziská ponikleca slovenského v okolí, najmä na južnej strane. Historici usudzujú, že názov Klapy je aspoň dvetisícročný (pôvod v germánskom označení skala "klippen"). Domácimi obyvateľmi je často prezývaný Klape alebo Klapé.

</doc>
<doc id="190167" url="https://sk.wikipedia.org/wiki?curid=190167" title="Torpédo">
Torpédo

Torpédo je druh zbrane, resp. munície, ktorá sa pohybuje samostatne pod vodnou hladinou a je vybavená vlastným pohonom, kormidlami, hĺbkovým a smerovým stabilizačným systémom, bojovou hlavicou a u moderných typov aj navádzacím systémom. Je určená na ničenie námorných cieľov, predovšetkým lodí a ponoriek, v ojedinelých prípadoch aj štruktúr ako prístavné zariadenia, ropné plošiny, priehrady a pod. &lt;br&gt;
Torpédo môže byť vypúšťané z lodí, torpédových člnov a ponoriek, zhadzované z lietadiel a vrtuľníkov i vypúšťané z pobrežných obranných stavieb. Niektoré typy torpéd sú uspôsobené pre dopravu do blízkosti cieľa pomocou rakiet, okrídlených striel a iných bezpilotných prostriedkov. &lt;br&gt;
Výraz "torpédo" pochádza z latinského názvu pre raju (druh ryby). Pôvodne sa týmto slovom označovali zbrane, ktoré podľa súčasnej terminológie patria medzi námorné míny. &lt;br&gt;
Charakteristika.
Torpédo má obvykle tvar dlhého, štíhleho valca, v ktorom je uložená bojová nálož, pohonný systém a riadiaci systém. Na zadnom konci sú umiestnené kormidlá a lodné skrutky. Priemer torpéd rôznych typov sa pohybuje od (12,75 palca - ľahké hĺbkové protiponorkové typy) do viac ako (24 palcov - napr. japonský Typ 93, ktorý po 2. svetovej vojne dostal prezývku Long Lance), dĺžka od necelých do viac ako . Hmotnosť torpéd sa pohybuje v rozmedzí od približne do viac ako 5 ton, hmotnosť bojových častí od niekoľko desiatok do viac ako výkonnej trhaviny. Malé bojové hlavice sú obvykle konštruované ako usmernené (kumulatívne) nálože a používajú sa predovšetkým u protiponorkoých torpéd (typicky okolo 45-65 kg). Výbušniny používané v bojových hlaviciach torpéd (a tiež námorných mínach) musia mať kvôli maximálnemu účinku pod vodou predĺženú dobu trvania tlakového impulzu, ktorý vytvorí tzv. kavitu, následne kolapsom kavity vznikne efekt vodného baranidla s veľmi ničivými účinkami smerom nahor. Preto sa často využívajú trhaviny s vysokým obsahom práškového hliníka, napr. Torpex (2. svetová vojna) a zložením veľmi podobný Minol (súčasnosť). Keďže masy vody majú vysokú zotrvačnosť, na vytvorenie rozmernej kavity je potrebná práve takáto trhavina s predĺženým tlakovým účinkom. Tiež je dôležité navedenie torpéda pod plavidlo (ideálne priamo pod kýl), keďže explóziou vytvorená kavita vždy kolabuje zospodu (kde je najvyšší hydrostatický tlak) smerom zvislo nahor a teda rovnakým smerom pôsobí prakticky celá ničivá sila vzniknutého stĺpca vody. U malých hlavíc hĺbkových protiponorkových torpéd s kumulatívnym účinkom je mechanizmus účinku odlišný - na deštrukciu ponorky vo veľkej hĺbke sa využíva samotný veľký tlak vody, ktorým je trup plavidla značne namáhaný a torpédu stačí "načať" ho - o samotnú deštrukciu sa postará voda, ktorá pod obrovským tlakom rýchlo vnikne dovnútra aj veľmi malým otvorom a zničí (rozdrví) vnútro ponorky. Na tento účel sa používajú zvyčajne podobné trhaviny, ako v iných kumulatívnych hlaviciach (napríklad protitankových), najčastejšie ide o trhaviny triedy PBX (Plastic Bonded eXplosives) s vysokým obsahom brizantov (výbušnín s vysokou detonačnou rýchlosťou, napr. hexogen, PETN, HMX). Existujú aj torpéda s jadrovými hlavicami, napr. ruský Typ 95, známy v súvislosti s tzv. Kubánskou krízou v r. 1962. Najčastejšie fyzické parametre súčasných ťažkých torpéd sú dĺžka 7-7,5 m, priemer 533 mm (21 palcov) hmotnosť 1,45-1,75 tony a hmotnosť bojovej hlavice 250-450 kg. Rýchlosť pohybu moderných torpéd s pohonom protibežnými lodnými skrutkami môže byť viac ako /h (5560 uzlov). Diaľkový dosah torpéd môže byť až desiatky námorných míľ, u ľahkých hĺbkových a leteckých obvykle neprekračuje 10 námorných míľ. Od čias druhej svetovej vojny má väčšina torpéd možnosť nastavenia rýchlosti plavby, pričom pri menšej rýchlosti má torpédo omnoho väčší dosah a naopak. Zníženie rýchlosti napríklad na polovicu zvýši dosah až osemnásobne, keďže výkon motora a tým aj spotreba pohonných látok rastie s treťou mocninou rýchlosti. Pre boj s ponorkami je dôležité, do akej hĺbky sa môže torpédo ponoriť – bežne je to 300 – 500 metrov, najlepšie torpéda až do hĺbky viac ako 1000 metrov.
Letecké torpéda sú torpéda upravené pre použitie z lietadiel alebo vrtuľníkov. V minulosti, zvlášť v čase druhej svetovej vojny, predstavovali jednu z hlavných zbraní letectva v boji s loďami protivníka a okrem veľkosti (hmotnosti) a prípadne niektorých drobných úprav sa konštrukčne nelíšili od torpéd používaných na hladinových lodiach a ponorkách. Odhadzovali sa obvykle z malých výšok – do 20 metrov nad hladinou. Typická hmotnosť leteckého torpéda za vojny bola okolo 2000 lb (908 kg). 
V súčasnosti sú letecké torpéda predovšetkým prostriedkom pre boj s nepriateľskými ponorkami, čo sa prejavilo napríklad zmenšením ich bojových častí (náloží) a celkových rozmerov, súčasne sú vždy vybavené systémom pasívneho alebo aj aktívneho samonavedenia. Môžu sa použiť ako nebrzdené z protiponorkového vrtuľníku z výšky do 50 metrov, pri odhode z väčšej výšky alebo pri použití z protiponorkového lietadla sú brzdené padákom.
Pohon torpéda.
Väčšina torpéd je poháňaná dvojicou súosých protibežných lodných skrutiek, existujú ale aj torpéda, ktoré využívajú hydroreaktívny pohon (pump-jet, v podstate uzavretie lodnej skrutky do prstenca s tryskou), čo je rovnaký pohon, aký sa niekedy používa aj v prípade člnov. Raketové torpéda môžu využiť pre svoj pohon aj princíp ejektoru (svojím spôsobom obdoba leteckých náporových motorov), ktorý zvyšuje účinnosť (t.j. z fyzikálneho hľadiska efektívnu výtokovú rýchlosť spalín) reaktívneho pohonu a navyše účinne ochladzuje spaliny, čím sa znižuje aj ich objem a pohyb torpéda je v blízkosti vodnej hladiny menej nápadný (menej výrazná stopa na hladine).
Bojová časť.
Bojová časť torpéda môže byť tvorená veľkou náložou výkonnej trhaviny alebo, u niektorých torpéd z povojnového obdoba, jadrovou náložou. Nálož je obvykle aktivovaná nárazovým zapaľovačom pri náraze na cieľ alebo magnetickým či iným nekontaktným zapaľovačom pri priblížení sa k cieľu. Torpédo obvykle zasahuje loď pod čiarou ponoru, často aj pod spodným okrajom pancierovej obšívky bojových lodí, iné dokonca vybuchujú hlbšie pod kýlom lode, bez priameho kontaktu s cieľom, keďže výbuch pod kýlom najviac poškodí plavidlo. Protiponorkové torpéda majú obvykle menšie nálože s usmerneným (kumulatívnym) účinkom, aby dokázali spoľahlivo preraziť tlakový (vnútorný) trup moderných ponoriek.
Pri výcviku sa používajú torpéda s cvičnou hlavicou, ktorá môže obsahovať zariadenie, ktoré po skončení výcviku zabezpečí vynorenie sa torpéda na hladinu a jeho opätovné použitie.
„Živé torpédo“.
Výraz živé torpédo sa používa obvykle pre japonské samovražedné zbrane Kaiten (jap. "cesta do raja") z obdobia druhej svetovej vojny. Kaiten I bola miniponorka vybavená v zadnej časti dvomi motorovými jednotkami z japonského torpéda typ 93, spaľujúcimi benzín a kyslík (výkon 550 koní; s recykláciou výfukových plynov - horenie paliva v čistom kyslíku by vysokou teplotou takmer okamžite prepálilo piesty), v strednej časti trupu bola malá kabína pre pilota, ktorý riadil Kaiten, k dispozícii mal základné prístroje pre navigáciu a periskop, pred pilotom bola nádrž na kyslík pre pohon a vzduch, za pilotom bola vyrovnávacia nádrž. V prednej časti trupu bola mohutná nálož trhavín o hmotnosti s nárazovým zapaľovačom. Plavidlo malo priemer trupu jeden meter, dĺžku 14,5 metra a hmotnosť asi 8,5 tony. Do priestoru nasadenia dopravovali Kaiten ponorky. Boli vyvinuté viaceré typy Kaitenov, niektoré boli poháňané turbínou využívajúcou katalytický rozklad hydrazínu. Tieto zbrane nezaznamenali významnejšie vojenské úspechy, predovšetkým pre celkovú situáciu, v ktorej sa Japonsko nachádzalo v čase ich nasadenia - spojenci už mali vyslovene drvivú námornú aj leteckú prevahu aj množstvo skúseností a japonské ponorky sa vďaka tomu len výnimočne dokázali dostať do pozície, z ktorej by mohli účinne použiť Kaiteny. 
Druhým prostriedkom, ktorý je označovaným ako „živé torpédo“ je nemecká miniponorka Neger z obdobia druhej svetovej vojny. Vychádza z bežného bojového torpéda G7e s elektrickým pohonom, ktorého bojová časť je nahradená kabínkou pre jedného muža, ktorý miniponorku ovláda. Druhé, skutočné torpédo s výbušnou hlavicou, je umiestnené pod miniponorkou. Miniponorka bola dlhá , priemer trupu bol a hmotnosť 2,8 tony. Pri rýchlosti 4 uzly bol dosah okolo . Bolo ich postavených okolo 200 kusov. Táto zbraň sa neosvedčila kvôli zle riešenému tesneniu kabíny pilota a najmä kvôli veľkej závislosti plavidla na počasí - už celkom mierne vlny znemožňovali riadenie stroja a ohrozovali jeho stabilitu. Za zmienku stojí, že názov zariadenia, "Neger", bol prezývkou vychádzajúcou z mena jeho konštruktéra (Mohr = Maur, černoch). 
Tretím druhom tzv. živých torpéd sú miniatúrne ponorky pre prepravu jedného alebo dvoch potápačov pri bojových akciách. Obvykle majú tvar torpéda a často aj z bojového torpéda konštrukčne vychádzajú. Niektoré niesli odpojiteľnú bojovú časť, ktorá bola - po umiestnení pomocou lán a svorníkov na kýl, hriadeľ lodnej skrutky a pod. - a po vzdialení sa diverzantov do bezpečia - odpálená časovým mechanizmom. Asi najvýznamnejším zástupcom tohto druhu boli talianske miniponorky Maiale z 2. svetovej vojny, ktoré, riadené dvojicou potápačov-diverzantov a vybavené 300kg odpojiteľnou hlavicou, úspešne zaútočili na viacero britských vojnových aj nákladných lodí kotviacich v prístavoch v Gibraltare a Egypte. 

</doc>
<doc id="190179" url="https://sk.wikipedia.org/wiki?curid=190179" title="Charles Rennie Mackintosh">
Charles Rennie Mackintosh

Charles Rennie Mackintosh (* 7. jún 1868, Glasgow – † 10. december 1928, Londýn) bol škótsky architekt, umelec a dizajnér. Bol synom policajného superintendanta.
Vzdelanie získal na škole Allen Glen. Bol učňom u architekta Johna Hutchinsona. Ako poslucháč večerného vyučovania na Škole Umenia v Glasgove, sa zoznámil s Margart MacDonaldovou. V roku 1900 sa oženil s Margaret MacDonaldovou, spoluštudentkou na škole v Glasgove.
Biografia.
Koncom 19. storočia bola Glasgovská škola jednou z vedúcich umeleckých akadémií v Európe. A po skorých úspechoch vo výtvarnom umení získala v 1890-tych rokoch punc tej najvyššej kvality v architektonickom a dekoratívnom umení vôbec. V samom centre týchto úspechov bol mladý talentovaný architekt a dizajnér, Charles Rennie Mackintosh, ktorého reputácia sa rýchlo šírila za hranice jeho rodného mesta a ktorý je viac ako o storočie neskôr stále považovaný za otca „Glasgovského štýlu“ (). 
V roku 1884 Mackintosh nastúpil ako učeň ku miestnemu architektovi Johnovi Hutchinsonovi ale v roku 1889 sa pridal ku väčšej a viac etablovanej firme – Honeyman a Keppie. Ako doplnenie svojho architektonického vzdelania navštevoval večerné vyučovania na Umeleckej škole v Glasgove, kde podstúpil viaceré výučbové programy. Tu, pod drobnohľadom riaditeľa školy, Francisa Newberyho, sa jeho talent výnimočne rozvinul a v školskej knižnici sa konfrontoval s najnovšími architektonickými a dizajnérskymi časopismi a stal sa uvedomelým pozorovateľom jeho starších súčasníkov jeho krajiny aj zahraničia.
Mackinhoshove projekty pre firmu Honeyman a Keppie počas skorých 1890-tych rokoch dokazovali jeho vysoké vzdelanie. Jeho návrh Budovy Glasgow Herald (1894) integroval niektoré moderné technológie , zahrňujúc hydropneumatický výťah a ohňovzdornú betónovú podlahu. Neskôr roku (1895) pri návrhu verejnej školy Martyr predložil vypracované detaily, zahrňujúce spracovanie priehradovej centrálnej strešnej konštrukcie.
V roku 1893 na verejnom stretnutí architektov, Mackintosh argumentoval obhajujúc názor väčšej umeleckej voľnosti pre architektov a dizajnérov. On sám začal často experimentovať s veľkým rozsahom dekoratívnych foriem, produkujúc dizajn pre nábytok, kovové výrobky a grafický dizajn (zahrňujúci vysoko štylizované plagáty a vodomaľby) spolu s jeho priateľom a kolegom z firmy Honeyman a Keppie, Herbertom MacNairom a dvomi spoluštudentkami, Margaret a Františkou MacDonaldovými. V roku 1896 Mackintosh získal jeho najpodstatnejšiu prácu. Mal navrhnúť novú budovu pre Umeleckú školu v Glasgove. Toto malo byť jeho majstrovské dielo. 
V Európe sa stala originalita jeho štýlu vysoko oceňovanou a v Nemecku a hlavne v Rakúsku získal uznanie za jeho návrhy. Zapojil sa do verejnej súťaže návrhu „A House for an Art Lover“ („Dom pre Milovníka Umenia“) organizovanou roku 1900 nemeckým dizajnérskym časopisom, "Zeitchrift fur Innendekoration". Aj keď túto súťaž nevyhral, jeho architektonické návrhy boli vysoko hodnotené a neskôr boli reprodukované ako portfólio pre potlačené tkaniny.
Naspäť v Škótsku v Hill House (1904) v Helensburgu ho vydavateľ Walter Blackie poveril návrhom rozsiahleho rodinného sídla. V jeho návrhu bolo vidieť veľa podobného z jeho návrhov pre „Dom Milovníka Umenia“ a aj z jeho niekdajších domácich návrhov, Windyhill (1900). Návrh Mackintosha bol povšimnutiahodný. Z exteriéru bolo sídlo zaujímavé pre jeho jednoduché tuhé hmotové formy s jemným ornamentom dodávajúce však interiéru dostatok svetla a priestoru, s starostlivo koncipovaným dekórom a farebnosťou.
Počas jeho kariéry sa Mackintosh spoliehal len na hŕstku svojich patrónov a podporovateľov. Glasgovská podnikateľka Catherine Cranstonová sa ukázala byť jednou z jeho najvplyvnejšou a jej séria „čajových“ interiérov (navrhnutá a zariadená medzi rokmi 1896 a 1917) sa stala pre Mackintosha dejiskom jeho experimentátorstva a virtuálnej slobody. Zodpovedný za interiéry v jeho štýle „total dizajn“, Mackintosh zariaďuje tieto priestory nábytkom (zahrňujúcim aj dramatické vysoko-chrbtové stolice), svietidlami, stenovými dekoráciami a dokonca príbormi.
Napriek úspechom v Európe a podporovaní jeho klientmi ako bol Blackie alebo Cranston, v rodnej krajine sa Mackintoshova práca sa stretla so značným nezáujmom a jeho kariéra pomaly poklesla. Niekoľko súkromníkov bolo natoľko súcitných, že si vyžiadali jeho účasť pri zariaďovaní svojich domovov jeho povestným „total dizajnom“. Zúčastnil sa súťaže o návrh katedrály (1902) pre mesto Liverpool, ale napriek tomu že jeho práca vykazovala značnú „gotizujúcu“ kvalitu ,o ktorú vtedy išlo, jeho práca bola odvrhnutá a jeho návrh – "Scotland Street School" (Škótskej školy) (1904) v meste Glasgow sa ukázala ako jeho posledný verejný návrh.
Približne v roku 1914 si Mackintosh začal zúfať, či niekedy dosiahne takú úroveň uznania, akej sa cítil byt hodný. Postupne začal byť veľmi zatvrdnutý, neschopný prijať kompromis, čo sa prejavovalo aj na jeho zbytočne nátlakovej spolupráci s jeho partnermi. Pri jeho pokuse znovu oživiť jeho kariéru zanechal prácu a presťahoval sa s jeho ženou, Margarétou MacDonald do Londýna.
Hneď po presťahovaní začala Prvá svetová vojna a všetky stavby boli násilne zastavené. Jeho odvážne plány vytvorenia štúdia pre určitú skupinu umelcov ako aj postavenia divadla neboli nikdy uskutočnené. Neskôr po uplatnení niekoľkých zmien na exteriéroch terasovitého domu (1916) na ulici Derngate 78 v Northamptone, klient, W. J. Bassett-Lowke, poveril Mackintosha novým dekorovaním interiérov niekoľkých budov, zahrňujúc aj - „Guests“ Bedroom (Spálňa hostí) (1919). Na týchto návrhoch možno pozorovať jeho nový odvážny štýl dekorovania a konštrukcii, používajúc základné farby a geometrické motívy. Bola to ukážka jeho výnimočnej vitality a originality, ktorá však ostala v skutočnosti nepovšimnutá.

</doc>
<doc id="190184" url="https://sk.wikipedia.org/wiki?curid=190184" title="Václav Kliment Klicpera">
Václav Kliment Klicpera

 
Václav Kliment Klicpera (* 23. november 1792, Chlumec nad Cidlinou, Česko – † 15. september 1859, Praha, Česko) bol český spisovateľ a dramatik; brat českého spisovateľa Františka Klicperu a otec českého spisovateľa Ivana Klicperu.
Životopis.
Od roku 1808 študoval na gymnáziu v Prahe, v roku 1813 začal študovať filozofiu, a tam sa stal aj členom "Združenia pražských vlastencov". Cieľom tohto spolku bolo pozdvihnúť českú literatúru a hrať české hry v Prahe. V Stavovskom divadle hrali popoludňajšie hry. V roku 1819 sa stal humanitným profesorom v Hradci Králové, v tom istom roku sa tiež oženil s Annou Švamberkovou, ktorú spoznal v miestnom ochotníckom divadle, kde krátko na to začal pôsobiť ako riaditeľ. Za zásluhy o mesto bol menovaný za čestného občana Hradca Králové. V roku 1838 sa druhý raz oženil s A. Trnkovou. V roku 1846 odišiel do Prahy na akademické gymnázium. V roku 1848 bol vymenovaný za člena národného výboru a zvolený tribúnom akademickej légie, krátko po tom sa stal členom "Českej královskej spoločnosti náuk". V roku 1850 sa stal školským radným a v roku 1852 sa stal riaditeľom akademického gymnázia, ktoré predtým bolo prehlásené za české. Čoskoro bol nútený na túto funkciu rezignovať, pretože gymnázium bolo opäť prehlásené za nemecké. Pochovaný je na Olšanských hřbitovech. 
Tvorba.
Bol prvým skutočným dramatikom českého národného obrodenia a autorom niekoľkých desiatok hier. Tieto drámy sú v najrôznejších štýloch, od historických drám vysokého štýlu a rytierskych hier cez frašky a komédie, až k hrám zo súčasnosti. Napísal celkom 57 divadelných hier. Jeho dielo malo na českú tvorbu pomerne veľký vplyv, ktorý je viditeľný napr. v dielach Josefa Kajetána Tyla.

</doc>
<doc id="190186" url="https://sk.wikipedia.org/wiki?curid=190186" title="Formálnosť">
Formálnosť

Formálnosť môže byť:

</doc>
<doc id="190188" url="https://sk.wikipedia.org/wiki?curid=190188" title="Formalista">
Formalista



</doc>
<doc id="190190" url="https://sk.wikipedia.org/wiki?curid=190190" title="Glasgow School of Art">
Glasgow School of Art

Glasgow School of Art (doslova "Glasgowská umelecká škola") je umelecká škola v meste Glasgow.
Sídlo školy.
Budova, v ktorej škola sídli, má dve časti:
Budova bola navrhnutá škótskym architektom Charlesom Rennie Mackintoshom (1868-1928). Z architektonického hľadiska je význačná ako vrchol štýlu Arts and Crafts a skutočne originálnou interpretáciou štýlu Art Nouveau, vtedajšiemu smeru navrhovania v kontinentálnej časti Európy.
Vedenie školy vyhlásilo roku 1896 súťaž na návrh novej budovy. Zvýrazňovalo v požiadavkách, že rozpočet na tento návrh je veľmi nízky a že jednoduchá stavba je viac ako vítaná. Financie boli tak obmedzené, že proces výstavby bol neskôr rozdelený na dve etapy. Vedenie školy nakoniec vybralo návrh Mackintosha, neskoršieho učňa vo firme Honeyman a Keppie. Vo veku 28 rokov bol tento projekt jeho prvou významnou stavbou.
Návrh upútal inovatívnym vysporiadaním sa s problematickým, pozdĺžne situovaným terénom. Terén bol veľmi úzky a strmo naklonený, s poklesom od severu na juh až 9 metrov. Mackintosh umiestnil severnú, vstupnú stenu presne na čiaru pozemku od ulice Renfrew, vytvárajúc dlhé svetlíky, ktoré sa tiahnu po celej dĺžke 75 metrov dlhého pozemku. Tieto svetlíky v podobe pásových presklení striech poskytovali dostatok svetla pre technické štúdiá situované na nižších podlažiach budovy.
Pôdorys budovy je relatívne jednoduchý. Malý klenutý vstup ústi do schodišťa obklopeného jednoduchými drevenými kružbami a ornamentmi, osvetlenými z priestorov múzea nad ním. Centrálny koridor slúži ako chrbtica budovy tiahnúca sa z východu na západ, obsahujúca zo severu štúdiá a z juhu obslužné priestory. Aj v súčasnosti je škola plne funkčná, vďaka miestnostiam, ktoré sa pre svoju funkciu a flexibilitu považujú za výborne riešené.
Štúdiá, ktoré tvoria a modelujú severnú fasádu objektu, dosahujú výšku 8 m, s jednoduchými vystuženými oknami. Tri veľké okná na jednej strane a štyri na druhej lemujú z dvoch strán starostlivo komponovanú kamenno-murársku konštrukciu vstupného priestoru budovy. Najmarkantnejším znakom hlavnej vstupovej fasády je jej asymetrickosť. Okná jednotlivých štúdií majú rôzne rozmery, prispôsobujúc sa tak meniacim sa plošným rozmerom vnútorných priestorov, ktorým dodávajú svetlo. Napriek tomu že Mackintosh umiestnil vstup do fyzického stredu budovy, jeho modelovanie fasády výrazne opticky narúša tento stred a potláča jeho pozíciu, podriaďujúc sa vnútornej dispozícii objektu. Kombinácia symetrickej sústavy zábradlí, ktoré pred budovou zvýrazňujú centrálnu pozíciu vstupu a asymetrickej fasády, ktorá túto pozíciu vyvracia, vytvára opticky silné dynamické napätie. Vrúbkovaný kameň podporných múrov vyplnený sochársky opracovaným železným zábradlím bol kreatívnym riešením ťažkostí, ktoré prinášal zložitý tvar terénu pozemku.
&lt;br&gt;Oblúkové okno opatrené frontónom, zvýraznené vstupnou bránou so železným opracovaním na uličnej fasáde a balkón na druhom poschodí sú vyvážené arkierovými oknami a vežičkou pri vstupe. Jednoduché, relatívne strohé podrímsie obsahuje len jednu plastiku tváre na celej budove; štylizovaný, ozdobne vyrezávaný základný kameň nachádzajúci sa hornom oblúkovom nosníku vstupných dverí symbolizujúci poslanie a funkciu budovy. Jednoduché nevyzdobené rímsy (karnis) nad oknami štúdií vytvárajú rámy na fasáde a zvýrazňujú prominentnosť hlavných priestorov školy.
Budova je syntézou porovnateľných symbolizmov; rôznorodé vplyvy zahŕňajú škótske barónske sídla, kontinentálne Art Nouveau a smer Arts and Crafts. Tradičné japonské dekoratívne motívy sú evidentné opracovaním železa v exteriéroch, v štruktúre a usporiadaní dreva a ornamentov v interiéroch. Kontrast a protiklad je pre stavbu typický. 
&lt;br&gt;Jednou z pozoruhodností frontálnej fasády sú železné stojky, ktoré na jednej strane slúžia ako opora a výstuž pre vysoké okná a na druhej ako konzolovité držadlá pre uchytenie plošiny umývačov okien. Tieto stojky sú ukončené jemným krajkovaním opierajúcim sa o okno. Z vnútra priestorov štúdií tieto umelecké ukončenia stojok budia dojem abstraktných železných kvetín zasadených do okenných kvetináčov. 
&lt;br&gt;Južná fasáda, nápadne rovná a zámerne funkcionálna, je prirovnávaná k pevnosti; tento dojem vytvára hrubý betónový náter a spriahnutá hmota budovy rozlomená do troch vyčnievajúcich krídel, s veľmi hlboko vloženými a na riedko rozostavanými oknami.
Západná polovica budovy, postavená o niekoľko rokov neskôr, bola navrhnutá v období, v ktorom Mackintosh prežíval profesionálnu tvorivú krízu. Napriek tomu západné krídlo zdarne dopĺňa a kompletizuje stavbu z prvej fázy.
&lt;br&gt;Obzvlášť západná fasáda, kde je odhalený strmý svah pozdĺž ulice Scott, predstavovala kompozične veľkú výzvu. Toto krídlo obsahuje priestor knižnice, nepodobný funkciou žiadnej inej časti budovy. Úzke vyčnievajúce arkierové okná na západnej fasáde sú vyvážené zapustenými oknami na rovnej, ničím nezdobenej južnej fasáde. Bočný vstup na západnej strane je opatrený manieristickým vchodom s vrstvenými motívmi. Šesť arkierových okien, ktoré vymedzujú prvé podlažie na tejto fasáde je s veľkým uvážením rozmiestnených ako zjemňujúci doplnok masívne pôsobiacej kamennej steny. 
V troch najjužnejších výklenkoch, vysokých až 19 m, sú cez dve podlažia idúce okná knižnice. Táto moderná kompozícia zvýrazňuje vertikalitu budovy na dolnej strane pozemku. 
&lt;br&gt;Knižnica je najuznávanejším interiérovým priestorom celej budovy. Tak ako Mackintosh vytvára kontrasty v exteriéroch a dáva im drsný a prísne pôsobiaci vzhľad, tento priestor je ich úplným opakom. Vytvára atmosféru podobnú kontemplatívnym priestorom v opátstvach. Tmavým drevom pokrytá miestnosť, doplnená balkónovitou, po obvode sa tiahnucou farebnou balustrádou so sochárskymi detailmi a ornamentmi, kontrastuje s dvojpodlažnými arkierovými oknami a kaskádovitým, moderným, kovovým lustrom.
Ohlasy.
Hoci stavba bola obľúbená a jej užívateľmi oceňovaná, mimo Glasgowa vyvolávala oveľa menší obdiv v porovnaní s nasledovníkmi Art Nouveau vo Viedni.
Vo vtedajšom Anglicku sa tento projekt stretol s hlbokou kritikou a apatiou. Mackintosh sa rýchlo vytratil z verejného povedomia a jeho práca bola ocenená až posmrtne.

</doc>
<doc id="190198" url="https://sk.wikipedia.org/wiki?curid=190198" title="Zoznam hudobných článkov/Á">
Zoznam hudobných článkov/Á

Tento index bol automaticky vygenerovaný podľa tejto . Obsahuje 2 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ál.
Álvaro Soler
ár.
Ária

</doc>
<doc id="190199" url="https://sk.wikipedia.org/wiki?curid=190199" title="Valentina Tereškovová">
Valentina Tereškovová



</doc>
<doc id="190200" url="https://sk.wikipedia.org/wiki?curid=190200" title="Valentina V. Tereškovová">
Valentina V. Tereškovová



</doc>
<doc id="190201" url="https://sk.wikipedia.org/wiki?curid=190201" title="Boris Jegorov">
Boris Jegorov



</doc>
<doc id="190202" url="https://sk.wikipedia.org/wiki?curid=190202" title="Boris B. Jegorov">
Boris B. Jegorov



</doc>
<doc id="190203" url="https://sk.wikipedia.org/wiki?curid=190203" title="Pavel Beľajev">
Pavel Beľajev



</doc>
<doc id="190204" url="https://sk.wikipedia.org/wiki?curid=190204" title="Pavel I. Beľajev">
Pavel I. Beľajev



</doc>
<doc id="190207" url="https://sk.wikipedia.org/wiki?curid=190207" title="Telefón (hra)">
Telefón (hra)



</doc>
<doc id="190225" url="https://sk.wikipedia.org/wiki?curid=190225" title="Place Stanislas">
Place Stanislas

Place Stanislas, hovorovo place Stan', je obrovské pešie námestie v lotrinskom meste Nancy vo Francúzsku. Od roku 1983 je architektonický celok zahŕňajúci Place Stanislas a rozšírenie jeho osi, "Place de la Carrière" a "Place d'Alliance", na zozname svetového dedičstva UNESCO.
História.
Námestie bolo hlavným projektom mestského plánu vytvoreného Stanisławom Leszczyńskim, lotrinským vojvodom a bývalým poľským kráľom, ako spojka medzi stredovekým starým mestom Nancy a novopostaveným mestom za vlády Karola III. v 17. storočí. Námestie môže byť tiež aj "place royale" (kráľovské námestie) na počesť jeho zaťa, Ľudovíta XV. Plán spájal dve pekné budovy, ktoré ešte existujú: "Hôtel de Ville", teraz umiestnený na jeho vlastnom veľkom námestí, a "Hôtel du Gouvernement". Miesto mestskej vlády a miesto vojvodskej vlády sú k sebe čelne otočené ako doplnky cez série racionálnych, symetrických, už rozdielnych mestských priestranstiev, vtedy v Európe neprekonaných.
Námestie a okolité budovy navrhol kráľovský architekt Emmanuel Héré de Corny (17051763). Výstavba začala v marci 1752 a skončila v novembri 1755. Barthélémy Guibal a Paul-Louis Cyfflé vytvorili bronzovú sochu Ľudovíta XV., ktorá stála v strede námestia až kým nebola počas Revolúcie odstránená a nahradená jednoduchou okrídlenou figúrou. Námestie bolo premenované na "Place du Peuple" (Námestie ľudu) a neskôr na "Place Napoléon". V roku 1831 bola do stredu umiestnená bronzová socha Stanisława (Stanislasa po francúzsky); odvtedy je námestie známe ako "Place Stanislas".
Námestie bolo vždy používané pre verejné zhromaždenia a slávnosti, ale podstúpilo niekoľko prestavieb v jeho histórii, dokonca slúžilo dlho ako parkovisko v rokoch 1958 a 1983. V roku 2004 a 2005 námestie prešlo masívnou rekonštrukciou inšpirovanou originálnymi plánmi z 18. storočia. Desaťmesačný projekt stál približne 9 miliónov €. Predstavenie nového Place Stanislas v máji 2005 splývalo s oslavami 250. výročia námestia.

</doc>
<doc id="190227" url="https://sk.wikipedia.org/wiki?curid=190227" title="Rieky ostrova Sachalin">
Rieky ostrova Sachalin

Riečna sieť ostrova Sachalin patrí úmoriam Ochotského a Japonského mora.
Celkovo územím ostrova preteká 10 riek, najhlavnejšie z nich sú Tym (330 km) a Poronaj (350 km). Rieka Tym je splavná ľahkými loďami 80 km od ústia. Ostatné rieky sú krátke, ale zato veľmi vodnaté.
Režim sachalinských riek je kolísavý. Množstvo vody v riekach tečúcich polostrovom závisí od topiaceho sa snehu v období jari a leta. V polovici júla bývajú v tejto oblasti veľké záplavy, ktoré sú príčinou vplyvu monzúnu.

</doc>
<doc id="190229" url="https://sk.wikipedia.org/wiki?curid=190229" title="Nokia 3210">
Nokia 3210

Nokia 3210 bol veľmi populárny mobilný telefón od spoločnosti Nokia uvedený v roku 1999. Kombinácia nových funkcií, ako vstavaná anténa či T9 ho predurčili na veľký komerčný úspech hlavne v Západnej Európe a Severnej Amerike. Svojmu rozšíreniu vďačí aj reklamnej kampani, ktorá bola určená hlavne pre mladých ľudí, čo bolo prvýkrát v histórii mobilných telefónov. Telefón obsahoval 3 hry, výmenné kryty a nastaviteľné zvonenia. Veľký úspech mal medzi používateľmi od 15 do 25 rokov.

</doc>
<doc id="190235" url="https://sk.wikipedia.org/wiki?curid=190235" title="Hjúga (provincia)">
Hjúga (provincia)

Provincia Hjúga () bola stará japonská provincia na východnom pobreží Kjúšú, na území ktorej sa dnes rozkladá prefektúra Mijazaki. Provincia Hjúga susedila s provinciami Bungo, Higo, Hida, Ósumi a Sacuma. 
Starodávne hlavné mesto sa nachádzalo v blízkosti Saito.
Dejiny.
V 3. mesiaci 6. roku "éry Wadó" (713), bola oblasť Hjúga administratívne oddelená od provincie Ósumi (大隈国). V tom istom roku, "Daijō-kan" Cisárovnej Gemmei pokračoval v organizovaní aj ďalších katastrálnych zmien v provinčných mapách z obdobia Nara.
V ére "Wadō" 6, bola provincia Mimasaka (美作国) odtrhnutá od provincie Bizen (備前国); a provincia Tanba (丹波国) bola oddelené od provincie Tango (丹後国). V ére "Wadō" 5 (712), provincia Mucu (陸奥国) bola odtrhnutá od provincie Dewa (出羽国).
V období Sengoku bola oblasť často delená do severného panstva okolo hradu Agata (okolie súčasného mesta Nobeoka) alebo južného panstva okolo hradu Obi, nachádzajúceho sa neďaleko súčasného mesta Ničinan. Južné panstvo bolo v držbe klanu Šimazu z neďalekej provincie Sacuma počas veľkej časti obdobia.

</doc>
<doc id="190236" url="https://sk.wikipedia.org/wiki?curid=190236" title="Delirický New York">
Delirický New York



</doc>
<doc id="190237" url="https://sk.wikipedia.org/wiki?curid=190237" title="Tokači (provincia)">
Tokači (provincia)

Provincia Tokači () bola stará japonská provincia na ostrove Hokkaidó, ktorá existovala iba krátko. Jej územiu zodpovedá súčasnej podprefektúre Tokači.
Provincia Tokači bola vytvorená 15. augusta 1869 so 7 okresmi. V roku 1872 pri sčítaní ľudu mala provincia 1 464 obyvateľov. V roku 1882 boli provincie na Hokkaidó
zrušené.

</doc>
<doc id="190248" url="https://sk.wikipedia.org/wiki?curid=190248" title="Oleg Palumbíny">
Oleg Palumbíny

Doc. RNDr. Oleg Palumbíny, PhD. je slovenský matematik a pedagóg. Zameriava sa na obyčajné diferenciálne rovnice a teóriu vyučovania matematiky.

</doc>
<doc id="190252" url="https://sk.wikipedia.org/wiki?curid=190252" title="Čung-jang tien-š’-tchaj cung-pu ta-lou">
Čung-jang tien-š’-tchaj cung-pu ta-lou

Čung-jang tien-š'-tchaj cung-pu ta-lou (po čínsky 中央电视台总部大楼 – pchin-jin: zhong yang dian shi tai zong bu da lou, doslova "Veľká budova ústredia ústrednej televíznej stanice"; po anglicky "CCTV Headquarters") je mrakodrap v Pekingu, hlavná budova čínskej televíznej stanice Čung-kuo čung-jang tien-š’-tchaj (CCTV). S výstavbou sa začalo 22. septembra 2004 a budova bola dokončená v decembri 2008. Autormi projektu sú Rem Koolhaas a Ole Scheeren (OMA). Budova je vysoká 234 metrov a má 51 podlaží.
Všeobecné informácie.
CCTV je rozsiahlym projektom na vybudovanie reprezentatívneho kultúrneho zariadenia kultúrne prístupného verejnosti. Prípravy na stavbu začali v roku 2000 a vo februári roku 2002 Štátna komisia a pre rozvoj a plánovanie oficiálne schválila projekt na výstavbu.
CCTV je čínskou národnou televíziou, ktorá vysiela od roku 1958. Na začiatku roku 2004 mala na starosti 14 rôznych televíznych kanálov, okrem toho spravovala 6 experimentálnych PTV kanálov a jeden experimentálny HDTV (digitálny) kanál. Ide teda o dôležitý štátny aparát, ktorý sprostredkúva spravodajstvo a ostatné televízne vysielanie celému obyvateľstvu Číny. Zároveň má jeho nová hlavná budova demonštrovať technologický pokrok Číny a jej transformáciu v mediálnom veku.
Nové CCTV bude stáť v centre dynamického ekonomického diania celej Činy – v Pekingu (CBD). Táto oblasť je symbolom otvorenosti a ekonomickej sily Pekingu ako modernej medzinárodnej metropoly. Okrem mesta samotného reprezentuje celú krajinu. Ďalším dôvodom, pre umiestnenie CCTV v Pekingu bolo celkové oživovanie verejného priestoru a rozširovanie zelených plôch v Pekingu pred nadchádzajúcimi Olympijskými hrami v roku 2008.
Konečný projekt je výsledkom medzinárodnej architektonicko-urbanistickej štúdie, ktorej sa zúčastnilo 10 veľkých medzinárodných architektonických kancelárií a architektov (napr. Toyo Ito), spomedzi ktorých vyšla úspešne OMA (Office for Metropolitan Architecture), so sídlom v Holandsku. Domácou kanceláriou spolupracujúcou na realizácií je East China Architectural Design &amp; Research Institute (ECADI).
Koncept riešenia.
Pre tak významný projekt sa ako najlogickejšie riešenie ponúka mrakodrap, ktorý bude svojou výškou reprezentovať dôležitú inštitúciu. OMA ale nezvolila pre toto zadanie celkom bežný prístup. Tragický rozpor tradičných mrakodrapov podľa nich spočíva, v tom, že hoci majú potenciál stať sa dejiskom nových kultúrnych stimulov a životného štýlu, aktivity, ktoré sa odohrávajú vo väčšine dnešných veží sú rutinnými aktivitami.
Preteky o najvyššiu budovu sú tiež beznádejné – dominovať sa dá len krátko, kým príde niekto vyšší. Namiesto toho sa v projekte objavujú dve výškové štruktúry – CCTV a TVCC, ktoré sa mestský priestor pokúšajú ovládnuť pôsobivým vzhľadom, nie rozmermi. Lebo všetky mrakodrapy v Centrálnej obchodnej oblasti sú výnimočné, ale všetky len inak spracúvajú tému vertikality.
Hlavná budova.
V budove CCTV budú sústredené a navzájom prepojené všetky funkcie potrebné pre produkciu televízneho programu – administratíva, kancelárie, vysielanie, produkcia a služby. Dve hmoty vyrastajú zo spoločnej podnože, ktorá je čiastočne zapustená pod zem. Jedna z nich slúži na vysielanie, v druhej sú služby, výskum a vzdelávanie. Sú prepojené hore, aby tak vytvorili predsunuté kancelárie manažmentu. Takto sa vytvára nie 2-rozmerný mrakodrap, ale 3-rozmerná priestorová forma, ktorá symbolicky objíma mesto. Sústredenie televízneho vysielania do jednej budovy sa má zas uľahčiť spoluprácu a súdržnosť celej organizácie.
CCTV je uzavretou budovou pre zamestnancov a technické zariadenie. Pre verejnosť je vyhradený koridor, ktorý bude prechádzať celým areálom a poskytovať priehľady na jednotlivé fasády, na Peking a Zakázané mesto.
Televízne kultúrne centrum.
Televízne Kultúrne centrum (TVCC) je navonok otvorenou stavbou. Je určená návštevníkom, hosťom a verejnosti. Je v nej umiestené divadlo s kapacitou 1500 miest, veľká tanečná sála, výstavné priestory, nahrávacie štúdio a hlavná vysielacie centrum pre Olympijské hry v roku 2008. Vo veži je umiestnený luxusný hotel s príslušenstvom. Na juhovýchode areálu je Media Park, chápaný ako predĺženie zelenej osi Centrálnej obchodnej oblasti.
Media Park.
Na juhovýchode pozemku sa nachádza Media Park s plochou asi . Je zároveň predĺžením nákupnej a zelenej zóny na hlavnej osi CBD. Park sa skladá z kombinácie spevnených, zelených plôch a exteriérových štruktúr, ktoré poskytujú priestor pre vysielanie z exteriéru. Media Park tak zároveň oživuje mestský priestor a spája tvorbu televízneho programu s verejnosťou.

</doc>
<doc id="190254" url="https://sk.wikipedia.org/wiki?curid=190254" title="Evanjelický kostol vo Východnej">
Evanjelický kostol vo Východnej

Evanjelický kostol vo Východnej bol projektovaný a realizovaný v prvej polovici 20. storočia, konkrétne v rokoch 19261927. Jeho autorom je Milan Michal Harminc, popredný predstaviteľ slovenskej architektúry 20. storočia, pravdepodobne najproduktívnejši slovenský architekt.
História.
Korene kostola siahajú ku koncu 16. storočia, kedy vznikol zbor a v časoch protireformácie zanikol, ale evanjelici chodili do artikulárneho kostola v Hybiach. Po Tolerančnom patente sa zbor obnovil ako fília Hýb a osamostatnil sa v roku 1799.
Architektúra.
V architektúre sakrálnych stavieb dvadsiatych rokov sa stabilizovali formy, ktoré len málo modifikovali historicky ustálené riešenia. Harminc s obľubou používal tieto stabilizované schémy a vytvoril množstvo úspešne prijímaných a štandardne kvalitných sakrálnych stavieb.
Architekt M. M. Harminc vyhovel žiadosti zboru a vytvoril návrh, ktorý novogotickému romanticky chápanému interiéru priradil exteriér so štítmi náznakovej priečnej lode, ktorá patrila k obvyklému priestorovému riešeniu. Romantické vyznenie dosiahol prvkami moderny – tvarmi kružieb lomených okien a jednoduchou ihlancovo ukončenou formou veže. Nízko umiestnené okná dobre presvetľovali vnútorný priestor, ktorý tak dostal prívetivejšiu podobu. Stĺpy nesú obiehajúcu murovanú emporu a vysoké rebrové klenby.
Kostol je pozoruhodnou symbiózou romantizmu a moderny.
Oltár.
Je novogotického obrysu s krídlami bez výzdoby má vsadený obraz ukrižovaného Ježiša od Karola Prúnyiho.

</doc>
<doc id="190258" url="https://sk.wikipedia.org/wiki?curid=190258" title="Star Trek – Vesmírna stanica D.S. 9">
Star Trek – Vesmírna stanica D.S. 9

Star Trek – Vesmírna stanica D.S. 9 (iný názov: Star Trek: Hlboký vesmír deväť, , skrátene "ST:DS9") je v poradí štvrtý seriál z rodiny Star Trek. Na rozdiel od všetkých ostatných Star Trek seriálov sa DS9 odohráva na stanici a nie na vesmírnej lodi. Posádka síce v tretej sezóne dostane loď USS Defiant – jednu z prvých bojových lodí, ktorými Spojená federácia planét disponuje (no aj tak je Defiant deklarovaný ako eskortné plavidlo). Napriek tomu sa ale väčšina deja odohráva okolo jedného miesta – planéty Bajor.
O nakrúcaní.
Seriál začalo filmové štúdio Paramount vysielať v roku 1993, napriek tomu, že v tom čase sa ešte vysielal seriál . Seriál vytvorili Rick Berman a Michael Piller.
O stanici.
Stanica Deep Space 9 bola pod názvom Terok Nor používaná počas okupácie Bajoru Cardassiánmi ako zariadenie na spracovanie rudy. Keď sa cardassiánska armáda stiahla a správu stanice prevzala Federácia, dostala aj nové meno - Deep Space 9. Ostala by nezaujímavou pohraničnou základňou, keby onedlho nebola v jej blízkosti objavená prvá stabilná červia diera vedúca do Kvadrantu Gama. Takto sa stala veľmi významným strategickým a obchodným bodom, kde sa stretávali zástupcovia všetkých možných rás. 
Prvé dve sezóny prebiehajú pokojným tempom (až na niekoľko pohraničných konfliktov, do ktorých bývajú často zapletení Cardassiáni), no počas tretej dôjde ku kontaktu s Domíniom, ríšou z kvadrantu Gama. Vzhľadom ku zjavnému nebezpečiu Domínia je do tej doby takmer bezbranná stanica ťažko vyzbrojená. Otvorená vojna vypukne na konci piatej sezóny a pokračuje po celú 6. a 7. sezónu. Po boku Federácie sa do nej zapoja Klingóni, zatiaľ čo Cardassiáni (a neskôr aj Breeni) sa pripoja k Domíniu a Romuláni ostávajú pomerne dlhú dobu oficiálne neutrálni, napriek tomu, že dovoľujú lodiam Domínia využívať svoj vesmírny priestor ku transportu zbraní a vojakov.
Posádka.
Posádka DS9 je najrozmanitejšia zo všetkých seriálov – aj medzi hlavnými postavami sú také, ktoré nepatria do Hviezdnej flotily, alebo dokonca nie sú ani občanmi Federácie. Ide o miestnu (bajoranskú) prvú dôstojníčku, majorku Kiru Nerys, meňavca Oda, ktorý zastáva post šéfa bezpečnosti na stanici, ferengijského obchodníka a majiteľa baru Quarka a civilistu Jakea – syna komandéra Siska.
Federačnú časť posádky tvorí komandér (neskôr kapitán) Benjamin Sisko, poručík Worf (Klingón), vedecká dôstojníčka Jadzia Dax (Trill; neskôr s novým hostiteľom poradkyňa Ezri Dax), vrchný lekár Julian Bashir a šéfinžinier Miles O'Brien.
Tabu.
Zatiaľ čo je až prehnane politicky korektná, DS9 poráža veľa tabu vo vtedajšej americkej televízii. Netvrdí, že všetko sa dá vyriešiť bez násilia, nevyhýba sa zobrazovaniu rasizmu (najmä u Cardassiánov a Bajoranov), zaznie niekoľko sprostých slov a seriál sa tiež otvorenejšie stavia k ľuďom s odlišnou sexuálnou orientáciou.
Prvá ukážka vášnivého bozku dvoch žen v epizóde "Rejoined" nie je vlastne skutočne lesbická - ide o Trillov, ktorí sa milovali v čase, keď mali hostiteľov opačných pohlaví. V neskorších epizódach z paralelného vesmíru, najmä v epizóde "The Emperor's New Cloak", sa ukazujú skutočné homosexuálne vzťahy. Samozrejme seriál ostáva PG („vhodný aj pre mládež“), takže viac ako bozky neuvidíme.
Násilie je prirodzenou súčasťou vojny. No v predchádzajúcich seriáloch boli boje zobrazené ako takmer rytierske, takmer výlučne bolo používané nastavenie phaserov na omráčenie a dôraz sa kládol na diplomaciu. Tu Federácia narazila na protivníkov, s ktorými sa vyjednávať nedá – Borgov a Domínium. Presnejšie na Borgov narazila v , no až v DS9 sa prejavuje zmena jej uvažovania - napríklad aj v tom, že Federácia začína po prvý raz stavať vesmírne lode oficiálne klasifikované ako vojnové. V epizóde "Inquisition" sa ukazuje, že aj vo Federácii existuje tajná služba s názvom Sekcia 31, ktorá sa nebojí najrôznejších špinavých praktík.
Vrcholom tohto javu je epizóda "In the Pale Moonlight", v ktorej sa kapitán Sisko snaží podvodom získať Romulánske impérium na stranu Federácie vo vojne proti Domíniu. Keď sa to nepodarí, cardassiánsky krajčír a bývalý agent Obsidiánskeho rádu Garak zabije romulánskeho senátora, ktorý Siskov pokus o podvod odhalil a všetko nastraží tak, aby to vyzeralo ako práca Domínia. Romulánske impérium nakoniec skutočne vstúpi do vojny na strane Federácie.

</doc>
<doc id="190260" url="https://sk.wikipedia.org/wiki?curid=190260" title="Henrik Böhm">
Henrik Böhm

 Henrik Böhm (* 10. apríl 1867, Várpalota – † 23. október 1936, Budapešť) budapeštiansky architekt, predstaviteľ monumentálneho historizmu ovplyvnený maďarskou a wagnerovskou secesiou.
Štúdium.
Strednú školu navštevoval v Stoličnom Belehrade a dokončil ju v Budapešti. V roku 1890 získal diplom stavebného inžiniera na Technickej univerzite v Budapešti. Ďalšie roky študoval na školách v Rakúsku, Holandsku, Švédsku, Dánsku a Nemecku. 
Prax.
V roku 1896 otvorili spolu s Hegedűs Ármin-om ateliér. Jeho najkrajšou navrhnutou budovou bolo Csáktornyai kasíno, ktoré bolo postavené v roku 1904. S Hegedűsom obaja prijímali zákazky aj samostatne. No vo väčšine prípadov navrhovali spolu.
Tvorba na území Maďarska.
Mestský úrad v Pestszenterzsébet.
Pri vystavení projektu Mestského úradu verejnosti sa našlo veľa kritikov. Hoci budova ešte ani nestála, mnoho ľudí sa obávalo, že budova bude o pár rokov nevhodná, príp. úzka. Iní sa zase obávali, že navrhovatelia budovy chcú prízemie prenajať podnikateľom na obchody a pod. Dokonca sa kritici obávali, že na fasáde je mnoho estetických výstrelkov, ktoré sa vplyvom počasia rýchlo zničia. A tým pádom budú nutné časté rekonštrukcie. Kritici sa však takmer vo všetkom mýlili. Budova je dostatočne široká, a čo sa týka počasia a jeho vplyvu na budovu, aj po viac ako 100 rokoch budova prijíma návštevníkov a za túto dobu nebola nutná žiadna vážnejšia rekonštrukcia. Azda jediná vec, v ktorej sa kritici nemýlili je, že prízemie je naozaj prenajaté pre rozmanité účely. 
Stavba budovy sa začala 13.5.1899. A v stavbe sa pokračovalo tak extrémnou rýchlosťou, že 28.mája toho roku sa už v denníkoch objavili prvé fotky pohľadníc s motívom tejto budovy. 
Do budovy sa mohli nasťahovať jej užívatelia už 1.8.1900.
Dnešným požiadavkám už budova nevyhovuje a preto sa po viac ako 100 rokoch postavil nový mestský úrad v Ujpesti oproti starému mestskému úradu. 
Tvorba na území Slovenska.
V Piešťanoch realizovali s architektom Árminom Hegedüsom niekoľko významných kúpeľných budov:

</doc>
<doc id="190261" url="https://sk.wikipedia.org/wiki?curid=190261" title="Lyžiarsky areál Štrbské Pleso">
Lyžiarsky areál Štrbské Pleso

Lyžiarsky areál Štrbské Pleso je lyžiarske stredisko na Slovensku, ktorý bol zrealizovaný pri príležitosti majstrovstiev sveta v klasických lyžiarskych disciplínach v roku 1970. Je to jeden z najvýznamnejších a najkrajších areálov na Slovensku.
Architekt Eugen Kramár založil "Združené projektové ateliéry (ZPAT)". V jednom z týchto ateliérov vznikol v rokoch 1965 – 1967, 1966 – 1970 pod Kramárovým vedením za Šprlákovej asistencie "Areál snov".
Poloha areálu.
Areál leží v nadmorskej výške 1 500 metrov nad morom na okraji klimatických kúpeľov Štrbské Pleso v Národnom parku Vysoké Tatry. Bol postavený na mieste staršieho skokanského mostíka. Vznikol za pomerne krátky čas.
Táto mohutná, na naše pomery nezvyčajná výstavba mala vytvoriť dôstojný rámec majstrovstvám sveta v klasických lyžiarskych disciplínach, ktoré sa konali v roku 1970. Po skončení podujatia si od E. Kramára zapožičali projektovú dokumentáciu usporiadatelia majstrovstiev sveta vo fínskom Lahti, ktorí boli nadšení športovým areálom i jednotlivými stavbami. Hoci od tejto udalosti uplynul už značný čas, dodnes možno považovať stavby a zariadenia v tejto lokalite za výnimočné nielen z hľadiska ich urbanistického riešenia a architektonického stvárnenia, ale aj citlivého zakomponovania do jedinečného prírodného rámca.
Časti areálu a ich charakteristika.
Súčasťou areálu je "bežecký štadión", dlhý a široký, ktorý je z dvoch strán obklopený "tribúnami" a z tretej strany je trojpodlažná "rozhodcovská veža" v tvare kvádra s obvodovým plášťom závesnej konštrukcie, ktorá nie je vhodná pre toto prostredie. Štadión na skoky má "mostíky" P- 70 A P- 90 so "skokanskými vežami" z oceľovej konštrukcie, ktorých parametre sa v súčasnosti upravujú podľa najnovších požiadaviek. Tribúny majú kapacitu 60 000 divákov. Pretekári sa k vežiam dopravujú lanovkami.
Svojimi dimenziami i imperatívnymi parametrami zasahuje do prírodného útvaru miestami tak výrazne, že tvaruje 
krajinný reliéf Mlynickej doliny, pretvára ho na výslednú organizovanú prírodu, na ktorú je, prirodzene, pamätané aj s renaturalizačnými prácami. Objekty hotela údolných staníc a vstupného objektu do skokanského štadióna sú architektúry klasických technológií a materiálov, ktoré sú pre toto klíma najvýhodnejšie a pre môstky, tribúny i rozhodcovské veže v polohách nedostupných sa oceľ ukázala ako najprijateľnejšia konštrukcia. Obvodový plášť vytvára oceľový a hliníkový plech, sklo. Hotel má tehlové nosné múry, ktoré vypĺňajú oceľobetónové konštrukcie, doplňujúce konštrukcie sú múry z miestneho kameňa (granit). Charakteristické šikmé a kryštalické formy reagujú na účel stavieb a prostredie a súčasne na dobové architektonické tendencie.
Je to jeden z príkladov silnej periódy neskorej modernej architektúry Československa šesťdesiatych rokov 20. storočia. Jeho výstavbou sa obnovil turistický a športový význam Vysokých Tatier. 
Skokanské mostíky a tribúny.
Elegantný tvar vyššieho mostíka je doplnený odvážnymi roštmi tribún a šikmými plochami rozhodcovskej veže. Hoci bolo drevo v tom období obvyklým obkladovým doplnkom tatranských stavieb, majú hlavné objekty oceľovú konštrukciu, ktorú možno vidieť aj na priečeliach. Ani dodatočné obloženie veže drevom nedokázalo potlačiť smelosť a istotu celého architektonického riešenia, ktoré akoby už naznačovalo dekoštruktivistické trendy mladšie o dve desaťročia.
Rozhodcovská veža.
Odvážne konštrukčné riešenie, dobré dispozičné usporiadanie a invenčný architektonický tvar rozhodcovskej veže doplatili na použitie dobových povrchových materiálov – ľahkých obvodových panelov. I keď sú to stavby veľmi rôznorodé, špeciálne a technicky náročné, na každom objekte je zrejmé citlivé osadenie do terénu, skĺbenie funkčných a estetických požiadaviek a rešpektovanie okolitej prírody pri rozložení hmôt a v zásade aj pri voľbe materiálov. Architekt sa v súvislosti s riešením športových stavieb zúčastnil na 15 dňovom študijnom pobyte vo Švajčiarsku. Odvtedy spája svoju profesionálnu dráhu so športovým dianím a najmä s areálom na Štrbskom Plese a Tatrami.
Bungalovy.
K areálu snov sa Ján Šprlák-Uličný ustavične vracia. Po dlhšom čase má znovu možnosť sa vrátiť k bungalovom. Dobudováva ich, celý komplex spája do horizontálnej hmoty a začína zvýrazňovať strechy. Ukončenie skupiny prienikom troch hmôt striech pôsobí ako prinavrátenie sa k tradičnej hmotovej kompozícii. Športové stavby natrvalo a hlboko poznačili jeho profesionálnu dráhu.
Priestorové usporiadanie areálu a jeho prínos.
Posunutie celého areálu do Mlynickej doliny na čas zachránilo Štrbské Pleso od obostavania hotelmi. Dokonca ani pri nástupe do Mlynickej doliny necítiť nijakú rušivú hmotu. Priečna kompozičná os mostíky Hotel FIS dáva areálu vnútorný poriadok a magickosť. Práve tu sa zapísal Ján Šprlák-Uličný realizovanými návrhmi športových objektov, skokanských mostíkov, tribún pre divákov, rozhodcovskou vežou, objektom telocvične, ktorá počas majstrovstiev slúžila ako tlačové centrum, a prízemnými bungalovmi.
Areál priniesol jednu svetovú novinku: sústredil vedľa seba doskoky a dojazdy všetkých severských lyžiarskych disciplín. Hneď za nízkym hľadiskom dojazdu behov sú tribúny skokanského areálu s dvoma mostíkmi. Priestorovým usporiadaním areálu sa po prvý raz ukázalo, že všetky klasické lyžiarske disciplíny možno výhodne zoskupiť na jedno miesto.
V súčasnosti je areál v zlom stave a chátra.

</doc>
<doc id="190262" url="https://sk.wikipedia.org/wiki?curid=190262" title="Christian de Portzamparc">
Christian de Portzamparc

Christian de Portzamparc, celým menom "Christian Urvoy de Portzamparc" (* 9. máj 1944, Casablanca, Maroko) je francúzsky architekt a urbanista.
Je držiteľom mnohých ocenení. V roku 1994 sa stal prvým francúzskym architektom oceneným najprestížnejšou Pritzkerovou cenou udeľovanou za architektúru, ktorá je v tomto odbore ekvivalentom Nobelovej ceny. Toto vyznamenanie ho zaradilo medzi renomovaných svetových architektov.
Tento, v čase ocenenia, relatívne mladý francúzsky architekt, vysoko rešpektovaný odborníkmi z celého sveta tvrdí, že bol „návrhárom, ktorý maľoval predtým, ako sa rozhodol byť architektom.”
Životopis.
Mladosť.
Narodil sa v hlavnom meste Maroka v rodine francúzskych rodičov bretónskeho pôvodu. Len pár mesiacov po jeho narodení sa rodina presťahovala do Marseille.
„Keď som mal trinásť rokov, začal som sa zaujímať o umenie. Pamätám si, ako som videl Le Corbusierove skice, a to zvýšilo môj záujem nielen o umenie, ale začal som uvažovať aj o architektúre,” hovorí Portzamparc. Jeho tvorba bola ovplyvnená svetovými architektmi, ako napríklad Richard Meier a Kenzo Tange.
Štúdium.
V rokoch 1962 – 1969 študoval na École Nationale Supérieure des Beaux – Arts v Paríži, v ateliéri Eugènea Beaudouina, ktorý výrazne podporoval jeho talent. Neskôr pokračoval pod vedením Georga Candilisa. Počas štúdia bol jeho názor na povolanie architekta značne odlišný. „Architektúra mi pripadá príliš byrokratická a nedostatočne slobodná, v porovnaní s umením, a modernistickými ideálmi, ktoré som predtým uctieval. Začínam sa kriticky pozerať na môj prvý vzor, ktorým bol Le Corbusier.”
V roku 1966 strávil rok štúdiom teórie architektúry a histórie na Columbia University v New Yorku, USA. Býval v Greenwich Village a užíval si život umelca. „Čítal som, písal a stretával ľudí. Bol som fascinovaný New Yorkom,” tvrdí.
Po ukončení štúdia, v roku 1969, nezačal pracovať ako architekt. Stal sa členom skupiny sociológov a psychosociológov. Predmetom ich štúdia bol život ľudí v rezidenčných štvrtiach. Počas tohoto obdobia našiel cestu k pochopeniu architektúry a sociálnej zodpovednosti. „Uvedomil som si, že architektúra nemusí byť schopná vytvoriť dokonalú skutočnosť, ale ja ako architekt, sa o to môžem pokúsiť.”
Práca architekta.
V roku 1970 si v Paríži založil vlastnú architektonickú firmu. Jeho ateliér zamestnáva od 15 do 30 ľudí. Je situovaný v päťpodlažnej budove so svetlíkom, ktorá v minulosti slúžila ako umelecké štúdio. „Je to stará budova, ale v porovnaní s väčšinou budov v meste je moderná, z 30. rokov, svetlá a biela, v štýle esprit nouveau, ktorý bol inšpirovaný Le Corbusierom.” Jeho vlastná kancelária má približné rozmery 16x14 stôp. Nachádza sa tu pracovný stôl, voľné plochy zaberá množstvo kníh, skicárov, modelov a všetko, čo sa nahromadilo rokmi práce. „Väčšinu mojich prác robím tak, že sa pohybujem po celom ateliéri, nielen v mojom malom priestore.”
Rodina.
Rodinné korene sú v Bretónsku, kde žili jeho rodičia. Otec bol vodným inžinierom. Má dvoch bratov, bankára a psychoanalytika a tri sestry, z ktorých jedna je urbanistická sociologička.
Od roku 1982 je ženatý s Elizabeth Jardim Neves, majú dvoch synov, Serge a Philipe. Elizabeth prišla z brazílskeho Rio de Janeira,keď mala 18 rokov. Stretli sa v roku 1981 na urbanistickom workshope a diskusiách o dizajne a architektúre. Elizabeth je nábytková dizajnérka. Vlastní galériu v Paríži, ktorá je známa množstvom novátorských výstav nábytku, dizajnu a architektúry. Nábytok z jej dizajnérskej dielne je možné vidieť v National Assembly a v zbierkach múzea Arts Decoratifs v Paríži. 
V súčasnosti žije s manželkou v Paríži. 
Tvorba.
Prvým významným zrealizovaným projektom bola vodná veža v Marne-la-Vallée neďaleko Paríža (1971 - 1974). Nasledovala verejná výstavba Les Hautes Formes v Paríži (1975-79). Tu rozvíjal lyrické, rozcítené tvary, ktoré boli prirovnávané k priam hudobnému priblíženiu sa k moderne.
V priebehu ďalších piatich rokov prešlo Francúzsko dôležitými spoločenskými zmenami, ktoré boli podnietené študentskými štrajkmi. Výsledkom týchto zmien bolo, že väčšina architektov jeho generácie smerovala k radikálnejšej ľavicovej filozofii. Medzi nimi sa našli takí, ktorí verili, že architektúra nemôže napomáhať sociálnej revolúcii z dôvodu, že je buržoáznym umením. Portzamparcova filozofia je realistickým zlúčením pragmatizmu a politiky. Portzamparc hovorí: „Architekt sa podieľa na pozitívno budovaní sveta. Keď vám bola daná úloha, ktorú máte realizovať, stávate sa súčasťou spoločnosti. Musíte si uvedomiť zodpovednosť za konštrukčný aspekt, zašpiniť si ruky v procese tvorby sveta a ovplyvňovaní kvantity poriadku či zmätku.”
Napriek skoro barokovému vzhľadu jeho kompozícii, je Portzamparcova tvorba jasným príkladom postmodernistických tendencií.
Väčšina stavieb sa nachádza vo Francúzsku. Jednou z najznámejších je Cité de la Musique. Súbor budov bol situovaný na parížske predmestie a postavený v dvoch fázach. Prvá časť, sídlo "Conservatoire de musique, danse et art dramatique en France" bolo dokončené v roku 1990. Druhá časť sálových priestorov pre verejnosť bola daná do prevádzky začiatkom roku 1995. 
Cité de la Musique, známe v celej Európe, bolo jedným z veľkolepých projektov, ktorý bol publikovaný v architektonickej tlači po celom svete. Španielsky časopis "DiseñoInterior" píše: „ Stavba lyrických kvalít, plan belostí a neprehľadnuteľností, je protikladom transparentných a iných technologických prístupov, tak typických pre nový francúzsky akademizmus.” Táto stavba priniesla Portzamparcovi Pritzkerovu cenu v roku 1994.
Ďalším z projektov bolo "Conservatoire Erik Satie". Tento projekt sa začal realizovať v roku 1981, keď Portzamparc vyhral súťaž na jeho realizáciu. Bol zaradený do skupiny postmodernistických stavieb. Architekt osobne ho nekategorizoval, a upozornil na jeho ďalšie kvality, ktoré sú dôkazom množstva vlastného štýlu.
Nasledovali projekty ako rozšírenie Bourdelleovho múzea v Paríži (1988-1992), bytová výstavba Nexus World vo Fukuoka (1989-1992), sídlo Paul Riquet v Nanterre (1990), obytný komplex ZAC Bercy v Paríži (1991-1994),veža Crédit Lyonnais, postavená nad železničnou stanicou v Lille v tvare čižmy (1992-1995), sídlo Parc Nord v Nanterre (1994), obnova a prístavba k Palais des Congres Porte Maillot v Paríži (1996-1999), veža LVHM v New Yorku (1996-1999), veža pre japonskú spoločnosť Bandai zaoberajúcu sa produkciou hračiek v Tokiu (1999), nová koncertná sieň v Luxemburgu (1996-2003), budova súdu v Grasse (2000), administratívna budova a televízne štúdio Boulogne-Billancourt v Bologni (2000), francúzske veľvyslanectvo v Berlíne (2002), Tour Granite pre Société générale v parížskom La Défense (2002-2007), Cidada de Musica v Rio de Janeire (2002-2007), sídlo du Monde v Paríži (2004), knižnica, médiatéka a planetárium Les Champs-Libres v Rennes (2006), múzeum Hergé v Louvain-la-Neuve (2007-2009).

</doc>
<doc id="190265" url="https://sk.wikipedia.org/wiki?curid=190265" title="Cena Miesa van der Rohe">
Cena Miesa van der Rohe

Cena Miesa van der Rohe je cena Európskej únie za súčasnú architektúru. Cenu udeľujú od roku 1987 raz za dva roky Európska komisia, Európsky parlament a Nadácia Miesa van der Rohe v Barcelone ako uznanie a ocenenie kvality architektonickej tvorby v Európe.
Pôvod nadácie.
Nadácia, založená v roku 1983, je pomenovaná po pôvodom nemeckom architektovi Ludwigovi Mies van der Rohe a sídli v jednej z jeho najslávnejších stavieb, v Nemeckom pavilóne. Pavilón bol zrealizovaný v roku 1927 pri príležitosti Svetovej výstavy v Barcelone v roku 1929. Jeho znovupostavenie prebiehalo v šesťdesiatych a sedemdesiatych rokoch minulého storočia a verejnosti je sprístupnený od roku 1986.
Cieľ.
Cena má za úlohu poukázať na hlavný príspevok európskych profesionálov pri vývoji nových myšlienok a technológií. Zároveň jednotlivcom aj širokej verejnosti ponúka možnosť pochopiť kultúrnu úlohu architektúry v budovaní našich miest. Okrem toho cena podporuje architektúru v dvoch významných smeroch: stimuláciou veľkého pohybu profesionálnych architektov po celej Európskej únii, ktorí tvoria nadnárodnú komisiu a podporou mladých architektov, ktorý si práve budujú svoju kariéru.
Široká skupina nezávislých odborníkov vyberá kandidátov z celej Európy, ako aj z architektonických združení Európskej rady architektov a iných Európskych národných architektonických združení. Každé dva roky vyberá porota dva projekty: jeden, ktorému je udelená European Union Prize for Contemporary Architecture, kde porotcovia hodnotia najmä koncepciu, tektonickú jednoznačnosť stavby, inovatívnosť a kvalitu konštrukcie a inteligentnú ralizáciu zadania. Druhý, ktorý získa zvláštne ocenenie Emerging Architect Special Mention, ktoré je udeľované mladým, ešte stále málo známym autorom. Porota napokon vyberá súbor finálových prác, ktoré sú prezentované na výstave. Nadácia publikuje katalóg, ktorý predstavuje víťazné aj ostatné finálové projekty, pri každom udelení cien.
Hlavná cena pozostáva z finančnej odmeny 50 000 € a skulptúry evokujúcej Nemecký pavilón od Mies van der Rohe. Cena Special Mention zahŕňa finančnú odmenu 10 000€ a skulptúru pavilónu, pravý symbol tejto ceny. Pavilón, považovaný za jedno z najlepších diel 20. storočia, stelesňuje hlavné ciele, ktoré vedú k udeleniu ceny: excelentnosť a inovatívnosť koncepčných a konštrukčných termínov.
V roku 2007 sa laureátom Mies van der Rohe Award for European Architecture stalo MUSAC – Múzeum súčasného umenia Kastílie a Leónu od architektonického ateliéru Mansilla + Tunón. Víťaz bol slávnostne vyhlásený európskym komisárom pre vzdelanie a kultúru Jánom Figeľom a Jordim Hereuom, starostom Barcelony a prezidentom nadácie Mies van der Rohe, v apríli tohto roka.
Zvláštne ocenenie Emerging Architect Special Mention získal slovinský tím Bek - Perović arhitekti za svoju realizáciu Fakulty matematiky v Ľubľane.

</doc>
