<doc id="672010" url="https://sk.wikipedia.org/wiki?curid=672010" title="Kynek">
Kynek

Kynek je mestská časť v Nitre. Jeho rozloha je 5,1 km² a žije tu 942 obyvateľov (2020). Súčasťou Nitry je od roku 1960.
Poloha.
Leží 5 km severozápadne od mesta Nitra, v severnej oblasti Nitrianskej pahorkatiny. Juhozápadne leží Kynecký les. Okrem neho sa tu nachádza kaštieľ zo začiatku 19.storočia, ktorý obklopuje anglický park, či Kostol Všetkých svätých, ktorý sa spomína už v roku 1257 a bol obnovený v roku 1728 a je zaradený medzi kultúrne pamiatky. Stredom obce preteká Kynecký potok, ktorý zbiera vodu z prameňov Kyneckého lesa a Šúdolskej doliny.
História.
Prvá písomná sa datuje do roku 1006 , neskôr sa však zistilo že táto listina je falzifikát z 18.storočia a tak prvou platnou písomnou zmienkou je zápis z roku 1246, kedy sa obec spomína pod názvom Kuniuk. Pôvodne patril kráľovskému Nitrianskemu hradu, neskôr bol majetkom ostrihomského arcibiskupa. V roku 1452 sa obec nazývala Kewnewk a patrila Mikulášovi Šuranskému. V roku 1598 obec spustošili krymský tatári, ktorí boli súčasťou tureckého vojska. V roku 1664 bola obec stále spustnutá a bol len osadou neďalekej obce Lehota. V roku ju arcibiskup Juraj Szelepcsényi testamentom odkázal nitrianskej kapitule. V roku 1694 sa v obci usadili Užovičovci a postupne sa stali jeho zemepánmi. V roku 1980 Rada Okresného národného výboru v Nitre schválila dokument Preventívne opatrenia ochrany prírody okresu Nitra. Územie Kyneku je v nej zaradené v kategórií C, čiže na týchto územiach možno vykonávať činnosť iba so súhlasom štátnej ochrany prírody.

</doc>
<doc id="672012" url="https://sk.wikipedia.org/wiki?curid=672012" title="Markianos (rozlišovacia stránka)">
Markianos (rozlišovacia stránka)

Markianos () môže byť:
Markianos môže byť aj:

</doc>
<doc id="672013" url="https://sk.wikipedia.org/wiki?curid=672013" title="Markianos z Thyateiry">
Markianos z Thyateiry

Markianos () bol starogrécky športovec. 
Markianos, syn Markiana z Thyateiry, bol olympionikom v neznámej disciplíne. Pripomína to nápis datovaný do roku 225, ktorý objavili v archeologickej lokalite starovekého lýdskeho mesta Thyateira (dnes tureckého mesto Akhisar). 
 
- text v starogréčtine 
Taliansky historik Luigi Moretti ho do svojho zoznamu olympijských víťazov staroveku nezaradil, lebo nevedel s istotou určiť, kde zvíťazil. Podľa Morettiho to mohla byť aj olympiáda v élidskej Pise ("Pisa" alebo "Pisatis" bola oblasť v Elide, kde sa nachádzala Olympia), alebo len nejaké miestne hry v Thyateire (v starogréckom svete sa konalo mnoho miestnych slávností, ktoré boli často obmedzené na oblasť, kde sa konali.). 

</doc>
<doc id="672014" url="https://sk.wikipedia.org/wiki?curid=672014" title="Schwanberg">
Schwanberg



</doc>
<doc id="672016" url="https://sk.wikipedia.org/wiki?curid=672016" title="Žiarce (sedlo)">
Žiarce (sedlo)

Žiarce () je sedlo v Kysuckej vrchovine. Leží približne západne od Lysice, na úpätí vrchu Požeha. Je významnou križovatkou turistických trás a cyklotrás.
Poloha.
Sedlo leží v južnej časti Kysuckej vrchoviny, v geomorfologickom podcelku Kysucké bradlá. Nachádza sa v Žilinskom kraji, na území okresu Žilina a v katastrálnom území obce Gbeľany. Sedlo zoviera zo severovýchodu masív vrchu Požeha (), z juhu svahy vrchu Žiar (). Severozápadné úpätie sedla odvodňujú prítoky Vadičovského potoka do Kysuce, z južnej časti odteká voda Koňhorským potokom do rieky Varínka. Najbližšími sídlami sú asi severne ležiaci Horný Vadičov a východne situovaná Lysica, nepatrne ďalej je západným smerom ležiaca Kotrčiná Lúčka a juhozápadne ležiace Gbeľany.

</doc>
<doc id="672019" url="https://sk.wikipedia.org/wiki?curid=672019" title="Diely">
Diely

Diely sú mestská časť Nitry. Žije tu 8 053 obyvateľov. Rozlohou je najmenšou mestskou časťou v Nitre. Postavené boli v posledných dvoch desaťročiach 20. storočia.
Doprava.
Premávajú tu 4 linky MHD Nitra: 13, 30, 32 a 33.&lt;ref name="arriva.sk/nitra/mestska-doprava/cestovne-poriadky"&gt;&lt;/ref&gt;
Ulice.
Zoznam ulíc v mestskej časti Diely:
Občianska vybavenosť.
Nachádzajú sa tu dve materské školy:
Na Považskej ulici 14 sa nachádza Zariadenie sociálnych služieb - "Viničky". 

</doc>
<doc id="672022" url="https://sk.wikipedia.org/wiki?curid=672022" title="Baldy Mountain (Manitoba)">
Baldy Mountain (Manitoba)

Baldy Mountain () je najvyšší vrch kanadskej provincie Manitoba a pohoria Manitoba Escarpment. Nachádza sa v provinčnom parku Duck Mountain Provincial Park. Prominencia vrchu je 381 metrov.
Na jeho vrchole sa nachádza rozhľadňa. Na vrchol vedie cesta z Beaver Lodge v dĺžke približne 2,5 km.

</doc>
<doc id="672025" url="https://sk.wikipedia.org/wiki?curid=672025" title="Južné slovanské jazyky">
Južné slovanské jazyky



</doc>
<doc id="672026" url="https://sk.wikipedia.org/wiki?curid=672026" title="Južnoslovanský jazyk">
Južnoslovanský jazyk



</doc>
<doc id="672027" url="https://sk.wikipedia.org/wiki?curid=672027" title="Štefan Gráf">
Štefan Gráf

Štefan Gráf (* 9. august 1905, Gajary †11. júl 1989, Bratislava) bol slovenský prozaik, autor detskej literatúry a prekladateľ, ktorého kritika zaradila do prúdu lyrizovanej prózy. V jeho dielach "„ide o zrážku ideálu a reality, sociálne a spoločenské prerastá do politického“". Používal autorské pseudonymy Ján Hromník, Štefan Rakyta, Št. Gr-Dunajský.
Život.
Štefan Gráf študoval na gymnáziu v Bratislave, no v období rokov 19191926 pracoval ako obchodný zamestnanec v meste Malacky a tiež vo Viedni. V rokoch 19271929 si dokončil vzdelanie na obchodnej akadémii v Trenčíne, kde zároveň konal povinnú vojenskú službu. Rok bol nezamestnaný kým si našiel miesto na daňovom úrade v Bratislave, sedem rokov bol vedúcim nakladateľstva Matice slovenskej, dva roky strávil v emigrácii v Rakúsku a Taliansku, ale v roku 1945 sa vrátil aj s celou rodinou domov. Podľa vlastných zápiskov odišiel z vlasti kvôli zlým udalostiam po oslobodení v Martine. Zastrelili jeho priateľa výtvarníka Janka Nováka v Sklabini, ktorý vytvoril obálku na jeho román "Guro Janošiak" a jeho spolupracovníka v Matici slovenskej Jozefa Cígera-Hronského zatvorili do pivnice v Martine. Od 1948 do 1969 bol vedúcim "Nakladateľstva sv. Vojtecha" v Trnave, kde zostal žiť na dôchodku.
Dielo.
Svoje prvé diela začal publikovať v polovici 30. rokov 20. storočia v periodikách "Slovenské smery", Slovenské pohľady, Elán. Boli to zbierky "V horúcom príboji" (1937) a "Žeravý bod" (1940). Väčšia časť jeho prác vyšla pred rokom 1945. Kritici ho považujú za autora lyrizovanej prózy. V roku 1938 publikoval svoj prvý román "Zmätok", voľné pokračovanie "Oceľové vlny" (1941) a romány "Zápas" (1939), "Cesta za snom" (1942). V roku 1944 vydal dvojdielny román "Jur Janošiak" (v prvom vydaní je názov "Guro Janošiak" - roky 19401944). Po prestávke v publikovaní vydal v roku 1968 výber z prozaickej tvorby "V horúcom príboji" a poviedkový triptych "Nábrežie Františka Jozefa" v roku (1975). Gráf písal aj detskú literatúru "Úbožiak čarodejník" (1947), rozhlasové hry "Doma" (1937) a "Vzbura umelcov" (1939) a prekladal z češtiny, nemčiny, taliančiny, francúzštiny a i. 

</doc>
<doc id="672030" url="https://sk.wikipedia.org/wiki?curid=672030" title="Avis Slovensko">
Avis Slovensko



</doc>
<doc id="672032" url="https://sk.wikipedia.org/wiki?curid=672032" title="Hakuin Ekaku">
Hakuin Ekaku

Hakuin Ekaku (白隠 慧鶴, 19. január 1686 – 18. január 1769) bol jednou z najvplyvnejších osobností japonského zen-budhizmu. Je považovaný za oživovateľa školy Rinzai v období jej stagnácie, ktorý ju prerobil na jej tradične prísne tréningové metódy integrujúce meditáciu (Zazen) a prax koánov.

</doc>
<doc id="672034" url="https://sk.wikipedia.org/wiki?curid=672034" title="Payless Car Rental">
Payless Car Rental

Payless Car Rental je požičovňa automobilov vo vlastníctve spoločnosti Avis Budget Group. Aj keď ide predovšetkým o franšízový systém, samostatne vlastní a prevádzkuje viacero pobočiek v štátoch Severnej Ameriky, Južnej Ameriky a Európy, a celkovo vlastní 167 pobočiek.
Na Slovensku prevádzkuje 2 pobočky situované na Medzinárodnom letisku v Košiciach a na letisku M. R. Štefánika v Bratislave.
Payless Car Rental, Payless Car Sales, Payless Parking a REZlink International sú dcérske spoločnosti pod záštitou Avalon Global Group.
Avis Budget Group odkúpila spoločnosť Payless Car Rental v roku 2013.
História.
Autopožičovňa Payless Car Rental bola založená v roku 1971 v Spokane v štáte Washington. V 70. a 80. rokoch minulého storočia si spoločnosť vytvorila imidž jednej z najdostupnejších požičovní v USA a dosiahla nízke ceny predovšetkým vďaka drastickej optimalizácii nákladov. Pod vedením Netterstrona sa spoločnosť rozrástla z miestnej požičovne áut na franšízový systém s viac ako 100 požičovňami áut po celých Spojených štátoch amerických.
Do roku 1987 spoločnosť získala americkú časť spoločnosti "Holiday Rent a Car" so sídlom v Kanade a v tom čase vybudovala svoj prvý automatizovaný centrálny rezervačný systém.
Na rozdiel od mnohých iných autopožičovní Payless Car Rental neprevádzkovala pobočky priamo na letiskách, ale v ich okolí, čo výrazne znížilo náklady na parkovanie nepoužitých vozidiel.
Mnohým zákazníkom táto možnosť vyhovovala, pretože chôdzou za niekoľko minút cestou z letiska do autopožičovne dokázali ušetrili nemalé peniaze najmä vďaka výhode lokácie. Služby autopožičovňe sú najčastejšie využívané v blízkosti letísk za účelom cestovania po krajine.
Na Slovensku vznikla autopožičovňa v roku 2018 pod vedením spoločnosti United Rental Group, s. r. o. v Bratislave a na Medzinárodnom letisku v Košiciach.

</doc>
<doc id="672035" url="https://sk.wikipedia.org/wiki?curid=672035" title="Juhoslovančina">
Juhoslovančina



</doc>
<doc id="672036" url="https://sk.wikipedia.org/wiki?curid=672036" title="Juhoslávčina">
Juhoslávčina



</doc>
<doc id="672037" url="https://sk.wikipedia.org/wiki?curid=672037" title="Juhoslovanský jazyk">
Juhoslovanský jazyk



</doc>
<doc id="672038" url="https://sk.wikipedia.org/wiki?curid=672038" title="Južný slovanský jazyk">
Južný slovanský jazyk



</doc>
<doc id="672039" url="https://sk.wikipedia.org/wiki?curid=672039" title="Južnoslovančina">
Južnoslovančina



</doc>
<doc id="672041" url="https://sk.wikipedia.org/wiki?curid=672041" title="Helena Woleková">
Helena Woleková

Helena Woleková (* 17. január 1946, Podkriváň) je slovenská sociálna pracovníčka a politička, ministerka práce, sociálnych veci a rodiny v rokoch 1991 až 1992.
Životopis.
Od októbra 1968 do augusta 1980 pracovala ako vedúca oddelenia sociológie Československého výskumného ústavu práce a sociálnych vecí v Bratislave. V rokoch 1980 až 1990 pracovala ako vedúca oddelenia psychológie a sociológie v Ústave technológie a racionalizácie ZŤS Bratislava. Krátko pôsobila ako personálna riaditeľka Federálneho ministerstva hutí a ťažkého priemyslu v rokoch 1990 až 1991. Bola prvou ženou v slovenskej vláde po páde komunizmu, keď v období medzi aprílom 1991 a júnom 1992 zastávala pozíciu ministerky práce a sociálnych vecí SR. Následne v roku 1994 bola poradkyňou rovnakého ministra Júliusa Brocku. V rokoch 1995 až 2002 sa bola programovou riaditeľkou Centra pre analýzy sociálnej politiky. Roku 2002 založila a dodnes spravuje nadáciu SOCIA, ktorá podporuje vznik nových sociálnych služieb.
Celý svoj profesionálny život venovala práci v oblasti sociológie a sociálnych vecí. Vždy bola aktívna a stále sa angažuje v oblasti ochrany ľudských práv a pomoci sociálne odkázaným. Svojou systematickou prácou v sociálnej oblasti, starostlivosti o zdravotne postihnutých, rodiny a deti výrazne zaslúžila o sociálny rozvoj Slovenskej republiky.
Rodina.
Má troch synov a päť vnúčat.

</doc>
<doc id="672042" url="https://sk.wikipedia.org/wiki?curid=672042" title="Dógen Zendži">
Dógen Zendži

Dógen Zendži (道元禅師; 19 január 1200 – 22 september 1253) bol japonský zenový majster, ktorý do Japonska priniesol z Číny učenie Sótó. Vo svojej škole bol významnou postavou japonského náboženstva a filozofie.
Život.
Narodil sa v šľachtickej rodine v Kjóte. Pravdepodobne bol nelegitímnym synom Kogy Mičičiky, ktorý však zomrel v jeho dvoch rokoch. Mama umrela v jeho siedmych rokoch. Jeho výchovy se potom ujal starší brat. V roku 1212 začal, ako mnoho jeho predchodcov, študovať budhizmus na hore Hiei, najprv v škole Tendai, ktorá sídlila v tamojšom kláštore Enrjakudži. Bol však nespokojný s jej učením, trápil ho zásadný rozpor (dobre známy aj z iných náboženstiev) – ak tradícia, že všetky bytosti majú budhovskú podstatu, prečo aj Buddha samotný sa musel prebudiť a k osvieteniu sa náročne dopracovávať?
Opustil teda Hiei (asi r. 1214) a začal študovať budhizmus pod vedením zenového majstra Eisaia, ktorý sídlil v kláštore Kennindži, a ktorý ako prvý doniesol zenové učenie do Japonska (z Číny). Niektorí autori ale tvrdia, že sa s Eisaiom Dógen nikdy osobne nestretol a prime učenie dostal až od jeho nástupcu Rjónenom Mjózenom. Mjózen aj Eisai učili zen zmiešaný s tradičnými budhistickými prvkami. To ale Dógenovi úplne nevyhovovalo a túžil poznať "čistý zen". Za týmto účelom sa v roku 1223 vydal do Číny.
V Číne sa najprv usadil v kláštore Jingdesi na hore Tiantong, kde učil Wuji Liaopai zo sekty Linji. Jeho učenie však Dógenovi nesedelo a naviac Liaopai v roku 1224 umrel, a tak Dógen kláštor opustil. Jeho Ďalším učiteľom v Číne bol majster Rujing. V roku 1225, pri spoločnej meditácii, Rujing na Dógena zakričal "Musíš odvrhnúť svoju myseľ a telo, nie spať!", následne vraj Dógen, podľa vlastného svedectva, dosiahol satori (čiastočné prebudenie).
V roku 1227 sa vrátil do Japonska a spísal akýsi zenový manifest pomenovaný "Bendówa". V roku 1230 sa usadil v jednom kláštore vo Fukakuse, ktorý do roku 1243 prebudoval na prvý zenový kláštor v Japonsku. Dnes je známy pod názvom Kóšóhórindži. Za nejasných okolností kláštor s niekoľkými vernými nasledovníkmi v roku 1243 opustil a usadil sa v dedinke Ečizen, kde vybudoval malý kláštor Eiheidži. Dôvodom odchody mohli byť náboženské spory, lebo Dógen porušil vtedajšiu japonskú synkretickú tradíciu a hlásal, že len jediná cesta k osvieteniu je správna, čo budilo nevolu konkurenčných skupín, hlavne (v tej dobe) najvplyvnejšej sekty Tendai.
Kláštor Eiheidži Dógen neopustil až do konca života, až na drobnú výnimku cesty po kláštoroch v roku 1248, počas ktorej sa však ťažko sklamal v tom, kam sa zenový budhismus v Japonsku vyvíja. Tu tiež napísal svoje najvýznamnejšie dielo, dvanásťdielny spis "Šóbógenzó". Najdlhšia a najdôležitejšia je stať, ktorá sa volá "Buššó". Základom jeho duchovní praxe bola technika šikantaza, čo sa dá preložiť ako "iba sedieť", čo dobre vystihuje jej podstatu

</doc>
<doc id="672044" url="https://sk.wikipedia.org/wiki?curid=672044" title="Vákuová pumpa">
Vákuová pumpa

Vákuová pumpa môže byť: 

</doc>
<doc id="672045" url="https://sk.wikipedia.org/wiki?curid=672045" title="Carla Guginová">
Carla Guginová

Carla Gugino (* 29. august 1971, Sarasota, Florida, USA) je americká herečka. Je známa účinkovaním vo filmoch ako "Zo života chlapca" (1993), trilógia "Spy Kids" (2001-2003), "Sin City: Mesto hriechu" (2005), "Útek na Horu čarodejníc" (2009), "Sucker Punch" (2011) "Geraldova hra" (2017). 
Detstvo a mladosť.
Narodila sa v meste Sarasota na Floride. Má taliansky, írsky a anglický pôvod. Jej rodičia sa rozviedli keď mala dva roky. Vyrastala v striedavej starostlivosti u oboch rodičov, kvôli čomu často cestovala. Vyrastala aj v Kalifornii a na Floride. V mladosti sa tiež venovala príležitostne modelingu. 
Kariéra.
Guginová sa objavila v niekoľkých televíznych filmoch a seriáloch na konci 80. rokov 20 storočia. V roku 1989 si zahrala bo poku Shelley Long v komédii "Skautky Beverly Hills". V roku 1994 sa objavila vo videoklipe piesne Always, skupiny Bona Joviho. O rok neskôr, prijala vedľajšiu úlohu v televíznom seriály "Všetci starostovi muži", po boku Michaela J. Foxa. Tiež sa objavila po boku Nicholasa Cagea, vo filme "Oči hada". 
V roku 2001 sa objavila spoločne s Antoniom Banderasom v rodinnej komédii "Spy Kids". Film neskôr mal aj ďalšie dve pokračovania, v rokoch 2002 a 2003. V roku 2003 bola obsadená do hlavnej úlohy, v televíznom seriály "Karen Scisco". Seriál získal pozitívne ohlasy. Po skončení seriálu prijala hlavnú úlohu v ďalšom televíznom seriály, "Operácia Threshold", z roku 2005. V rovnakom roku stvárnila menšiu úlohu vo filme "Sin City: Mesto hriechu". Po boku Bena Stillera sa objavila vo filme "Noc v múzeu", z roku 2006. 
V roku 2009 sa objavila vo filme "Útek na Horu čarodejníc". V rovnakom roku sa tiež pripojila k hereckému obsadeniu ako Malin Åkerman, Patrick Wilson a Billy Crudup vo filme "Strážcovia". Tiež sa v rovnakom roku objavila vo filme "Ženy v problémoch", kde stvárnila prostitútku Celiu, na základe ktorej vznikol neskôr aj samostatný film s názvom "Elektra Luxx", ktorý mal premiéru v roku 2010. Guginová vo filme stvárnila hlavnú rolu. O rok neskôr stvárnila postavu Very Gorski vo filme "Sucker Punch", ku ktorému naspievala s Oscarom Isaacom tiež soundtrack. 
V roku 2015 si zahrala vo filme "San Andreas", potvrdila tiež aj svoju účasť v pokračovaní, ktoré je naplánované na rok 2024. V roku 2017 prijala hlavnú ženskú postavu vo filme "Geraldova hra", ktorá bola sfilmovaná na motív poviedky od Stephena Kinga. 
V roku 2018 stvárnila hlavnú postavu v televíznom seriály "The Haunting", kde za svoj herecký výkon získala aj nomináciu na ocenenie Saturn Awards. V júli 2021 mal premiéru akčný film "Výbušný kokteil", kde stvárnila Guginová jednu z vedľajších úloh. 
V roku 2023 sa pripojila k hereckému obsadeniu televízneho seriálu "The Fall of the House of Usher", kde stvárnila postavu Verny. 
Súkromný život.
Guginová nie je vydatá a nemá žiadne deti. Od roku 1996 je jej partner Sebastián Gutiérrez.

</doc>
<doc id="672047" url="https://sk.wikipedia.org/wiki?curid=672047" title="Asanga">
Asanga

Asanga (Tibetsky: ཐོགས་མེད།, Wylie: thogs med, Tradičná čínsština: 無著; Pchin-jin: Wúzhuó; Romaji: Mujaku) (4 st. n.l.)
bol „jednou z najdôležitejších duchovných postáv mahájánového budhizmu a „zakladateľom školy Jógačára“.
Je známy ako jeden zo sedemnástich majstrov Nálandy a vyučoval v kláštore, ktorý sa nachádza v dnešnom Biháre.
Tradične sú on a jeho nevlastný brat Vasubandhu považovaní za hlavných predstaviteľov klasického indického sanskrtu Mahayana Abhidharma, a mahájánovom učení o ceste Bódhisattvu.
Referencie.
 

</doc>
<doc id="672048" url="https://sk.wikipedia.org/wiki?curid=672048" title="Biham">
Biham



</doc>
<doc id="672049" url="https://sk.wikipedia.org/wiki?curid=672049" title="Trnavská skupina">
Trnavská skupina

Trnavská skupina je skupina básnikov tvoriaca v období socializmu 50. rokov 20. storočia a pokračujúca vo svojej tvorbe aj po prevrate v roku 1989. Do skupiny patria podľa jej člena Ľubomíra Feldeka okrem neho samotného Ján Stacho, Jozef Mihalkovič, Ján Ondruš. Skupina oznámila svoju existenciu vo vydaní Mladej tvorby v apríli 1958. Poeti, ktorí v tomto prelomovom periodiku vystupujú, sú neskôr pomenovaní literárnymi kritikmi ako autori konkretizmu. K programovému manifestu sa pripojil aj prozaik Rudolf Sloboda. Pretože pochádzajú napospol z Trnavy, sú nazývaní aj trnavskí konkretisti.
V spomenutej "Mladej tvorbe" z roku 1958 sa nachádzali diela, ktoré boli súčasťou programového vystúpenia konkretistov: štyri básne, jedna poviedka Ruda Slobodu, tri manifesty i preklady svetových básnikov - Jacques Préverta, Pabla Nerudu, Federica Garcia Lorcu. No toto štvrté vydanie bolo zadržané a posudzované na ÚV KSS. Obeťami cenzúry sa stali básne Jána Stacha a poviedka Jozefa Mihalkoviča. Podstatou inakosti poézie konkretistov je odklon od trvania na určitej téme a tým aj od jej ideologickej zneužiteľnosti a sústredenie sa na formu básne. Výsledok bol literárno-estetický vďaka posilnenej obrazotvornosti. Ľubomír Feldek napísal vo svojom článku: „Trnavská skupina sa totiž pokúsila vystúpiť s programom odideologizovanej poézie – viac než ideológii dôverovala zmyslovej konkrétnosti.“
Konkretisti sa medializovali v Mladej tvorbe na popud jej redaktora Miroslava Válka, ktorému sa vtedy zdalo, že je príhodný historický moment vytvoriť tvorivú skupinu básnikov. Konkretisti však po skrachovaní konkretistického vystúpenia a po neúspechu socializmu s ľudskou tvárou vplynuli do davu tichého disentu, ktorý sa v tej dobe rozmnožil ešte viac, ako v 50. a 60. rokoch. Doplatili na svoju mladícku bezstarostnosť stratou možnosti študovať, pozri Rudo Sloboda či prišli o prácu vo vydavateľstve ako Ľubomír Feldek. Napriek prekážkam ale neprestali tvoriť.

</doc>
<doc id="672054" url="https://sk.wikipedia.org/wiki?curid=672054" title="Carla Gugino">
Carla Gugino



</doc>
<doc id="672056" url="https://sk.wikipedia.org/wiki?curid=672056" title="Lutiška">
Lutiška

Lutiška () je sedlo v Kysuckej vrchovine. Leží približne východne od obce Lutiše, na úpätí vrchu Mravečník. Je križovatkou turistických trás a cyklotrás.
Poloha.
Sedlo leží v južnej časti Kysuckej vrchoviny, v geomorfologickom podcelku Kysucké bradlá. Nachádza sa v Žilinskom kraji, na území okresu Žilina a na hranici katastrálnych území obcí Lutiše a Belá. Sedlo vytvára z východu masív vrchu Mravečník (), západným smerom pokračuje hrebeň na kótu Severné úpätie sedla odvodňujú prítoky Radôstky do Bystrice a Kysuce, z južnej časti odteká voda Črchľovým potokom do rieky Varínka. Najbližšími sídlami sú asi severne ležiaca miestna časť Lutíš a asi juhozápadne situovaná Kubíková, patriaca k obci Belá.
Prístup.
Sedlom vedie cesta III/2035 z Belej do Starej Bystrice.

</doc>
<doc id="672063" url="https://sk.wikipedia.org/wiki?curid=672063" title="Arne Karlsson">
Arne Karlsson

Erik Arne Karlsson (* 4. august 1912, Štokholm, Švédsko – † 11. jún 1947, Berg, Rakúsko) bol švédsky dobrovoľník, ktorý pracoval pre dobročinnú organizáciu Save the Children. Počas vykonávania humanitárnej misie bol zastrelený sovietskou pohraničnou strážou neďaleko dnešných rakúsko-slovenských hraníc.
Život.
Karlsson sa zúčastnil Španielskej revolúcie, ako aj Zimnej vojny, v ktorej bojoval na strane Fínska. Počas nacistickej okupácie Nórska sa pridal k nórskym partizánom, do krajiny pre nich pašoval finančné prostriedky. Koncom vojny sa stal vodičom jedného z tzv. Bielych autobusov ("švé: Vita bussarna"), ktoré dánska vláda a švédska odnož Červeného kríža posielali do koncentračného tábora Bergen-Belsen. Členovia tejto záchrannej misie sa starali o väzňov, kŕmili ich a liečili.
Za volantom autobusu sa Karlsson vyznamenal a po kapitulácii Nacistického Nemecka sa zamestnal ako šofér na švédskom veľvyslanectve v Berlíne. Popri pracovnej náplni sa venoval aj dobrovoľníctvu, stal sa členom švédskej odnože organizácie "Save the Children". Práve na popud dobročinnej organizácie sa presťahoval do Viedne. V Rakúsku pomáhal deťom, trpiacim v dôsledku vojny.
Smrť.
Karlssona zastrelila sovietska pohraničná stráž na vtedajších rakúsko-československých hraniciach, v júni 1947. Sovietski vojaci spustili streľbu na Karlssonov automobil, pretože Švéd vyšiel na závorami ohradenú cestu. V čase streľby sa na sedadlách spolujazdcov nachádzala aj jeho manželka a dvojročný syn, ale obaja prežili.
Na jeho počesť po ňom pomenovali park vo Viedni, v Bergu mu postavili pamätník ("Schwedenkreuz"), a to len kúsok od miesta, kde bol zastrelený.
Karlsson je pochovaný v rodinnej hrobke na cintoríne Skogskyrkogården v Štokholme.

</doc>
<doc id="672065" url="https://sk.wikipedia.org/wiki?curid=672065" title="Londýnska burza cenných papierov">
Londýnska burza cenných papierov

Londýnska burza cenných papierov (angl. London Stock Exchange) je jednou z najstarších búrz v Európe a jedným z najznámejších svetových trhov s cennými papiermi. Samotná Londýnska burza je akciovou spoločnosťou a jej akcie sa na nej obchodujú.
História.
Oficiálne bola Londýnska burza založená v roku 1801, ale v skutočnosti sa história obchodovania s cennými papiermi v Anglicku začala písať v 16. storočí. Britské spoločnosti, ktoré neboli schopné financovať drahé cesty do Číny vlastným kapitálom, podľa podobného modelu v Antverpách inkasovali zlato výmenou za budúci podiel na zisku spoločnosti.
V roku 1687 pätnásť spoločností obchodovalo s vlastnými cennými papiermi v Londýne. V roku 1695 tu bolo už okolo 150 spoločností. V dôsledku toho sa s malou časťou týchto akcií aktívne obchodovalo, mnohé spoločnosti sa ukázali ako neživotaschopné. Anglická IPO bublina z 90. rokov 20. storočia sa niekedy prirovnáva k bubline internetových spoločností z 90. rokov 20. storočia.
Hlavným indexom londýnskej burzy je FTSE100, ktorý bol uvedený na trh 3. januára 1984. Združuje 100 najväčších spoločností kótovaných na londýnskej burze cenných papierov.
V roku 2020 boli celkové príjmy londýnskej burzy 2 124 miliónov GBP (v roku 2019 2 056 miliónov GBP). Londýnska burza tvorila do roku 2021 približne 50 percent medzinárodného obchodovania s akciami. V roku 2021 bol priemerný denný obrat akcií na londýnskej burze 8,6 miliardy EUR.

</doc>
<doc id="672066" url="https://sk.wikipedia.org/wiki?curid=672066" title="Taisen Dešimaru">
Taisen Dešimaru

Jasuo Dešimaru (* 29. november 1914, Saga† 30. apríl 1982, Tokio), tiež známy ako „Mokudó Taisen“, viac ako Taisen Dešimaru (: , "Dešimaru Taisen"), bol japonský zenový majster školy sótó zen a jeden z hlavných misionárov zenového budhizmu na západe. Bol zakladateľom a inšpiroval k založeniu mnohých skupín a centier (japonsky dódžó) v Európe.
Vo svojom učení trval na skutočnosti, že zen je praxou „tu a teraz“.
Taisen Dešimaru bol žiakom Kódó Sawakiho a majstrom Sandó Kaisena, Étienne Zeislera a ďalších. Priniesol zenové učenie do Európy. Je teda považovaný za prvého patriarchu Európskeho zenu.
Biografia.
Jasuo Dešimaru sa narodil neďaleko miesta Saga v Japonsku. V mladosti sa mu dostalo samurajskej výchovy od jeho dedka. Silno ho ovplyvnila aj hlboká viera jeho matky.
Na prvom seššine, priamo počas zezenu, po nepozornosti kjósaku (funkcia v tradícii zenu), došlo k potýčke medzi Dešimaurom a kjósaku.
Keď v roku 1941 vstúpilo Japonsko do vojny, Dešimaru musel opustiť ženu a syna, ktorý sa mu práve narodil, a odišiel na päť rokov do Indonézie. Krutosti vojny na ňom zanechali nezmazateľné stopy. Po vojne sa vrátil do Japonska a ku Kódó Sawakimu, a zostal s ním až do jeho smrti v roku 1965.
Tesne pred majstrovou smrťou prijal od Sawakiho mníšske vysvätenie denkai s menom Mokudó Taisen, čo znamená „Sieň ticha“, „Pustovník pokoja“ a zároveň dostal najvyššie vysvätenie školy Sótó, tzv. šihó, ktoré mu bolo neskôr potvrdené aj majstrom Reirin Jamadom. Následne vypočul majstrove prianie šíriť zenové učenie v Európe.
V roku 1967 prišiel na pozvanie skupiny makrobiotikov, vlakom naprieč transsibírskou magistrálou, do Paríža, kde sa ubytoval v miestnom makrobiotickom obchode, kde si na živobytie zarábal japonskými masážami Shiatsu a hodinami kaligrafie. Začal učiť zen a predávať tak učenie svojho majstra. Za krátku dobu vytvoril veľkú skupinu praktikujúcich, usporadúval veľké ústrania (seššiny), písal knihy, učil, odkazoval zazen a založil asociáciu: Association Zen Internationale.
Jeho záverečné slová v príhovore pre žiakov boli:
Knihy.
Preklady v českom jazyku:
Originály:

</doc>
<doc id="672068" url="https://sk.wikipedia.org/wiki?curid=672068" title="Kitalfa">
Kitalfa



</doc>
<doc id="672072" url="https://sk.wikipedia.org/wiki?curid=672072" title="Rorátna omša">
Rorátna omša



</doc>
<doc id="672073" url="https://sk.wikipedia.org/wiki?curid=672073" title="Rorátová omša">
Rorátová omša



</doc>
<doc id="672074" url="https://sk.wikipedia.org/wiki?curid=672074" title="Rorate">
Rorate



</doc>
<doc id="672076" url="https://sk.wikipedia.org/wiki?curid=672076" title="London Stock Exchange">
London Stock Exchange



</doc>
<doc id="672080" url="https://sk.wikipedia.org/wiki?curid=672080" title="City Park Ružinov">
City Park Ružinov

City Park Ružinov (predtým 3nity) je bytový komplex v Bratislave. Trojicu vežiakov začala stavať v roku 2008 developerská spoločnosť Nadlan pod názvom 3nity.
Tvorí ho:
Nehoda.
V roku 2012 sa zrútila viacpodlažná garáž, ktorá bola súčasťou komplexu. Nikto sa nezranil, vznikli len finančné škody. Podľa znalcov nebola pri okolitých budovách poškodená statika. Nehoda neskôr viedla ku konkurzu developerskej spoločnosti Nadlan. Statik budovy Ján Tomčáni bol odsúdený za prečin všeobecného ohrozenia na 30 mesiacov podmienečne a zákaz vykonávať povolanie v odbore stavebníctva na šesť rokov.
Dokončenie stavby.
Po konkurze pôvodného developera projekt neskor získal developer Metrostav. Projekt prepracoval a premenoval na CityPark Ružinov. Parkovanie vyriešil developer niekoľkými podzemnými podlažiami priamo pod vežiakmi. V objekte sa nachádza 432 bytov, 120 apartmánov, lofty a ateliéry v troch vežiach.

</doc>
<doc id="672082" url="https://sk.wikipedia.org/wiki?curid=672082" title="CentraleSupélec">
CentraleSupélec

CentraleSupélec je univerzita v Gif-sur-Yvette, Île-de-France.
Škola vznikla v roku 2015 zlúčením "Supélec" (oficiálne "École supérieure d’électricité") a "École Centrale Paris" (oficiálne "École centrale des arts et manufactures"). Je pod spoločným dohľadom ministra priemyslu a ministra pre vysoké školstvo, výskum a inovácie. Dnes je to jedna z najvyberanejších francúzskych technických škôl. Od októbra 2023 je škola partnerom IPSA pre dvojité diplomy v letectve.

</doc>
<doc id="672083" url="https://sk.wikipedia.org/wiki?curid=672083" title="Supélec">
Supélec



</doc>
<doc id="672084" url="https://sk.wikipedia.org/wiki?curid=672084" title="École Centrale Paris">
École Centrale Paris



</doc>
<doc id="672091" url="https://sk.wikipedia.org/wiki?curid=672091" title="Drieňovec (kanál)">
Drieňovec (kanál)

 Drieňovec je kanál v regióne Dolný Zemplín na území obcí Malé Ozorovce, Veľké Ozorovce, Plechotice, Nový Ruskov a Trebišov v okrese Trebišov v Košickom kraji. Je to pravostranný prítok Trnávky v povodí Ondavy; má dĺžku 10,8 km. Hydrologické poradie (číslo povodia): 4-30-10-491. Geomorfologická kategorizácia: geomorfologický celok Východoslovenská rovina, geomorfologický podcelok Trebišovská tabuľa.
Vznik.
Vzniká v poľnohospodárskom extraviláne v juhovýchodnej časti katastrálneho územia obce Malé Ozorovce v nadmorskej výške 155 m n. m. neďaleko od obecnej hranice s Veľkými Ozorovcami v okrese Trebišov v geomorfologickom podcelku Trebišovská tabuľa v regióne Dolný Zemplín.
Opis toku.
Od začiatku tečie južným smerom v poľnohospodárskom extraviláne, po 40 m toku územím Malých Ozoroviec pretína obecnú hranicu a bez zmeny smeru pokračuje poľnohospodárskym extravilánom obce Veľké Ozorovce, po 400 m sa stáča do západného smeru do poľa "Veľké pole" a po ďalších 500 m do južného smeru, po ďalších 600 m v nadmorskej výške 146 m n. m. bez zmeny smeru pretína obecnú hranicu a vteká do poľnohospodárskeho extravilánu obce Plechotice; po 700 m úseku cez pole "Klin" prichádza na obecnú hranicu medzi Plechoticami a Novým Ruskovom, ktorú sleduje ďalších 600 m cez pole "Feliarov", na konci tohto úseku ju opúšťa juhovýchodným smerom, preteká územím Nového Ruskova časťou obce Malý Ruskov cez pole "Široké"; v nadmorskej výške 129 m n. m. priberá bezmenný pravostranný prítok a stáča sa na východ, viackrát mení smer od severovýchodu po juhovýchod, preteká intravilánom "Malého Ruskova"; v nadmorskej výške 122 m n. m. priberá bezmenný ľavostranný prítok odvodňujúci pole "Severný Povraz", pole "Kukuričianky" a pole "Južný Povraz", poniže dolného okraja intravilánu "Malého Ruskova" tvorí vodnú nádrž Malý Ruskov, priamo do vodnej nádrže v nadmorskej výške 121 m n. m. priberá dva bezmenné prítoky, najprv pravostranný pritekajúci z poľa "Za záhradami" a tiež ľavostranný prítok; ďalej tečie územím mesta Trebišov; zo severozápadnej strany obteká intravilán mesta, priberá v nadmorskej výške 105 m n. m. ľavostranný prítok Bočný kanál, vteká do intravilánu, podteká železničnú trať Trebišov – Vranov nad Topľou i železničnú trať Michaľany – Łupków , tečie južným okrajom Pribinovej ulice a západným okrajom Varichovskej ulice a v intraviláne mesta ústi v nadmorskej výške 103 m n. m. do Trnávky ako jej pravostranný prítok. Preteká krátkym úsekom v juhovýchodnej časti Malých Ozoroviec, ďalej tečie vo východnej časti územia Veľkých Ozoroviec, v severovýchodnej časti územia Plechotíc, v juhozápadnej časti územia Nového Ruskova, čiže územím časti obce "Malý Ruskov", a v centrálnej časti územia Trebišova. Pramení, preteká a ústi v geomorfologickom celku Východoslovenská rovina, v geomorfologickom podcelku Trebišovská tabuľa.
Pôvod názvu.
Hydronymum "Drieňovec" má pôvod v charakteristickom výskyte dreviny z čeľade drieňovitých drieňa obyčajného (Cornus mas), ktorá sa vyskytuje v pomenovanom priestore. Z apelatíva "drieň" po doplnení formantom "-ov-ec" bol utvorený názov "Drieňovec" ako súčasť početnej skupiny názvov v slovenskej toponymii vrátane hydronymie; porovnaj názvy vodných tokov napr. Bzovec, Bukovec, Hrabovec, Javorovec, Jelšovec. Názov potoka bol štandardizovaný v roku 1990 v podobe "Drieňovec". 
Značný počet názvov iných potokov na Slovensku obsahuje slovný základ všeobecného podstatného mena "drieň": Drienický potok, Drienok, Drieňov, Drieňová, Drienovec, Drieňovec (prítok kanála Veľké Revištia – Bežovce), Drienovka, Drienovský potok, Drieňovský potok (prítok Východného Turca), Drieňovský potok (prítok Slatiny), Drieňovský potok (prítok Kútočného potoka), Drieňovský potok (prítok Štiavnice), Drieňovský potok (prítok Mačacieho potoka), Drieňový potok (prítok Bukového potoka), Drieňový potok (prítok Žitavy) i kanálov: Drieňový kanál, Drieňovský kanál. Názvy týchto vodných tokov majú podobnú motiváciu: buď v svojom pomenovacom procese prebrali s prípadnou modifikáciou do svojho názvu časť názvu sídelného objektu (obce, časti obce) respektíve nesídelného objektu (vrchu, lesa) alebo v pomenovacom procese primárne využili slovný základ apelatíva "drieň". 

</doc>
<doc id="672094" url="https://sk.wikipedia.org/wiki?curid=672094" title="Mravečník">
Mravečník

Mravečník () je vrch Kysuckej vrchoviny. Leží nad obcou Terchová, približne východne od Žiliny. Vrchol leží v ochrannom pásme Národného parku Malá Fatra.
Poloha.
Nachádza sa v juhovýchodnej časti pohoria, v geomorfologickom podcelku Kysucké bradlá. Vrch leží v Žilinskom kraji, v okrese Žilina a zasahuje na katastrálne územie obcí Belá a Terchová. Mravečník, nazývaný aj Veľhora, je súčasťou masívu, ktorý zo severozápadu ohraničuje Terchovskú dolinu.
Opis.
Mravečník tvorí spoločný masív Veľhora s juhozápadne situovanou Okrúhlicou (). Západne leží vrch Zlieň (), severne Čierna Lutiša (), východne Pupov () a južným smerom Sokolie (). Severné svahy sú pramennou oblasťou Radôstky, smerujúcej do rieky Bystrica, južnú časť hrebeňa odvodňujú prítoky Varínky. Najbližšími sídlami sú na juhovýchodnom úpätí situovaná Terchová a západným smerom ležiace osady obcí Belá a Lutiše. 
Výhľady.
Mravečník je pokrytý nesúvislým lesným porastom, ktorý umožňuje obmedzené výhľady. Tie sú vďaka nadmorskej výške a polohe veľmi zaujímavé, pozorovať je možné okolité vrchy Kysuckej vrchoviny, výborne viditeľná je časť Krivánskej Fatry (od Rozsutcov po Malý Kriváň). Z vhodných lokalít je viditeľná časť Žilinskej kotliny, Javorníky, Moravsko-sliezske, Kysucké i Oravské Beskydy, Oravská Magura a pri dobrom počasí aj vrcholy Západných Tatier.

</doc>
<doc id="672103" url="https://sk.wikipedia.org/wiki?curid=672103" title="Sawaki Kódó">
Sawaki Kódó

Sawaki Kódó (; * 16. jún 1880 – † 21. december 1965) bol významný japonský učiteľ sótó zenu 20. storočia. Je považovaný za jedného z najvýznamnejších zenových majstrov svojej doby za to, že priniesol zenovú prax do života laikov a spopularizoval starodávnu tradíciu šitia kesy.
Biografia.
Sawaki, menom Caikiši, sa narodil do zámožnej rodiny ako šieste dieťa. Jeho rodičia umreli, mama keď mal štyri roky, otec o tri roky neskôr. Keď mal 16 rokov utiekol z domu do kláštora Eiheidži, kde sa chcel stať mníchom. Neskôr cestoval do kláštora Sošindži, kde bol ordinovaný za mnícha v roku 1899 majstrom Koho Sawadom.
Kódó Sawaki se stal opátom kláštora Antaidži v roku 1949, keď bol ešte kláštor na severe Kjóta. Priviedol upadnutý zen 20. storočia nazad k jeho koreňom, ku praxi zazenu bez očakávania zisku. Spoločne so svojím žiakom róšim Učijamou Kóšóm premenil Antaidži z miesta, kde sa študovala budhistická teória textov ako šobógenzó, na miesto zasvätenej zenovej praxi čistého zazenu. Neskôr prebral starostlivosť o kláštor Antaidži róši Učijamom, ktorý bol ordinovaný v roku 1941, zatiaľ čo Sawaki cestoval po celom Japonsku a viedol seššiny (intenzívne týždenné meditácie zazenu, tzv. odosobnenia) na mnohých miestach zeme. Každý mesiac sa samozrejme podobný seššin konal aj v Antaidži. V roku 1962 sa Sawaki konečne natrvalo usadil v Antaidži, pretože sa mu začalo horšie chodiť. Učijama sa o neho staral až do jeho smrti v decembri 1965. Namiesto zložitých pohrebných obradov rozhodol róši Učijama usporiadať na počesť Sawakiho 49 dní dlhý seššin, aby týmto podtrhol Sawakiho dôraz na zazen, ktorý sa nedá nahradiť rituálmi a ceremóniami. 49-dňový seššin sa tiež stal počiatkom nového Antaidži štýlu. Seššin bez hračiek - žiadne kázanie o "dharme", ani recitovanie sútier, žiadne "kuseny" (príhovory počas zazenu), "kjósaku", ani "samu" (práce v kláštore).

</doc>
<doc id="672104" url="https://sk.wikipedia.org/wiki?curid=672104" title="Majster Kaisen">
Majster Kaisen



</doc>
<doc id="672121" url="https://sk.wikipedia.org/wiki?curid=672121" title="Avis">
Avis

Avis (po latinsky vták) môže byť:

</doc>
<doc id="672125" url="https://sk.wikipedia.org/wiki?curid=672125" title="Semínsky akvadukt">
Semínsky akvadukt

Semínsky akvadukt sa nachádza v blízkosti obce Semín v Česku. Ide o mimoúrovňovú križovatku dvoch vodných tokov, Opatovického kanála, ktorý križuje Sopřečský potok vo výške približne dvoch metrov.
História.
Opatovický kanál bol postavený v rokoch 1498 až 1521. Staviteľom bol Kunát Dobřenský z Dobřeníc, porybný z Pernštejna. Po vybudovaní jazu v Opatoviciach v rokoch 1783 až 1787 bol kanál preložený od Výrovho mlyna v Brehoch k jeho dnešnému vyústeniu. V tomto období bol vybudovaný aj Semínsky akvadukt.
Počas celkovej rekonštrukcie kanála v roku 2003 bol zrekonštruovaný aj akvadukt.
Popis.
Semínsky akvadukt sa nachádza na riečnom kilometri 29,4 Opatovického kanála a križuje Sopřečský potok vo výške približne dvoch metrov. Pôvodný akvadukt bol z drevených trámov utesnených hlinou. Po rekonštrukcii v roku 2003 bol opravený betónový akvadukt a vybudovaný nový výpust na odvádzanie prebytočnej vody z kanála do potoka. Toto protipovodňové opatrenie znížilo riziko záplav v obci Semín počas povodní.
Akvadukt je dlhý 13,5 metra a široký sedem metrov.

</doc>
<doc id="672126" url="https://sk.wikipedia.org/wiki?curid=672126" title="Čierna Lutiša (vrch v Kysuckej vrchovine)">
Čierna Lutiša (vrch v Kysuckej vrchovine)

Čierna Lutiša () je vrch Kysuckej vrchoviny. Leží nad obcou Lutiše, približne východne od Kysuckého Nového Mesta. Vrch leží v Chránenej krajinnej oblasti Kysuce. Susedný, na niektorých označovaný ako hlavný vrchol, dosahuje 
Poloha.
Nachádza sa vo východnej polovici pohoria, v geomorfologickom podcelku Vojenné. Vrch leží v Žilinskom kraji, v okrese Čadca a zasahuje na katastrálne územie obcí Nová a Stará Bystrica. Vrch je súčasťou rozsiahleho masívu, v ktorom sa nachádza niekoľko vrchov, presahujúcich 
Opis.
Na mapách je pod týmto názvom označovaný vyšší z dvojice blízkych vrcholov, iné však uvádzajú ako Čiernu Lutišu severovýchodne ležiaci, cca o meter nižší vrchol. Čierna Lutiša leží v strede masívu, ktorý zo severu vymedzuje Bystrická dolina, zo západu a juhu údolie potoka Radôstka a z východu údolie Staňovho potoka. Týmito dolinami zároveň odteká voda zo svahov Čiernej Lutiše do rieky Bystrica. Južne susedí Vrchrybník (), západne Haviarka (), severozápadne Grúniky (), severne Kýčera () a východne Macangov vrch (). Najbližšími sídlami sú asi juhozápadne situované Lutiše a západným smerom ležiaca Radôstka, nepatrne vzdialenejšie sú severne položené obce Nová a Stará Bystrica. Na juhozápadných svahoch leží prírodná rezervácia Čierna Lutiša. 
Výhľady.
Vrchol Čiernej Lutiše je pokrytý nesúvislým lesným porastom, ktorý umožňuje obmedzené výhľady. Tie sú vďaka nadmorskej výške a polohe veľmi zaujímavé; pozorovať je možné vrchy Kysuckej vrchoviny, no tiež celú Krivánsku Fatru, Kysucké Beskydy i Oravskú Maguru. Z vhodných lokalít je viditeľná i severná časť Lúčanskej Fatry, Javorníky či Moravsko-sliezske a Oravské Beskydy.
Prístup.
Na vrchol nevedie značený turistický chodník, preto je dostupný lesnými chodníkmi z okolitých obcí. V oblasti je niekoľko cyklotrás.

</doc>
<doc id="672127" url="https://sk.wikipedia.org/wiki?curid=672127" title="École nationale supérieure des mines de Paris">
École nationale supérieure des mines de Paris

École nationale supérieure des mines de Paris ("École des mines de Paris", "Mines ParisTech") je francúzska "grande école" a kreatívna vysoká škola Výskumnej univerzity PSL. XVI. Založil ho francúzsky kráľ Ľudovít v roku 1783.
Mines ParisTech je známy vynikajúcim výkonom svojich výskumných centier a kvalitou svojich medzinárodných partnerstiev s inými prestížnymi univerzitami po celom svete.
Je členom asociácie ParisTech.

</doc>
<doc id="672135" url="https://sk.wikipedia.org/wiki?curid=672135" title="Drieňový kanál">
Drieňový kanál

 Drieňový kanál je kanál v regióne Podunajsko v obci Bátorove Kosihy a v okrajovom rozsahu v obci Búč v okrese Komárno v Nitrianskom kraji. Je to ľavostranný prítok Rybničného kanála v povodí Dunaja; má dĺžku 3,9 km. Je vodným tokom V. rádu. Hydrologické poradie (číslo povodia): 4-20-02-59. Geomorfologická kategorizácia: geomorfologický celok Podunajská pahorkatina, geomorfologický podcelok Hronská pahorkatina.
Vznik.
Vzniká v poľnohospodárskom extraviláne v nadmorskej výške 128 m n. m. v poli "Drieňové" vo východnej časti obce Bátorove Kosihy v okrese Komárno. 
Opis toku.
Tečie južným smerom poľnohospodárskym extravilánom obce Bátorove Kosihy; po 1,5 km toku sa stáča v pravom uhle na juhozápad, v nadmorskej výške 122 m n. m. podteká cestu z Bátorových Kosíh do obce Gbelce a opäť mení v pravom uhle smer a pokračuje juhovýchodným smerom cez pole "Jastrabie", stáča sa v pravom uhle na západ až juhozápad; z južnej strany obteká hospodárske stredisko živočíšnej výroby, prichádza na obecnú hranicu medzi Bátorovými Kosihami a obcou Búč; sleduje obecnú hranicu, v nadmorskej výške 117 m n. m. podteká cestu z Bátorových Kosíh do obce Mužla, časť obce "Malá Mužla" a ústi v nadmorskej výške 115 m n. m. do Rybničného kanála ako jeho ľavostranný prítok. Rybničný kanál je ďalej prítokom Vojnického potoka v povodí Dunaja.. "Drieňový kanál" nemá prítoky; v nadmorskej výške 120 m n. m. sa k nemu pripája bezmenná pravostranná struha, ktorá je väčšiu časť roka bez vody. Preteká východnou časťou obce Bátorove Kosihy a iba krátky 500 m úsek v závere toku pri jeho ústí tečie po obecnej hranici medzi Bátorovými Kosihami a obcou Búč.
"Drieňový kanál" vzniká, preteká a ústi v geomorfologickej oblasti Podunajská nížina, v geomorfologickom celku Podunajská pahorkatina, v geomorfologickom podcelku Hronská pahorkatina.
Pôvod názvu.
Hydronymum "Drieňový kanál" má pôvod v názve poľa "Drieňové" v katastrálnom území Bátorove Kosihy, v ktorom vodný tok vzniká a cez ktoré preteká. Názov poľa "Drieňové" súvisí s charakteristickým výskytom dreviny z čeľade drieňovitých drieňa obyčajného (Cornus mas). Zo slovného základu apelatíva "drieň" systémovým utvorením prídavného mena formantom "-ový" a kombináciou so všeobecným podstatným menom kanál s významom "umelý melioračný tok slúžiaci na prevádzanie vody" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Drieňový kanál" ako súčasť veľmi početnej skupiny názvov v slovenskej toponymii, najmä hydronymii. 
Názov vodného toku "Drieňový kanál" bol štandardizovaný v roku 1979.
Značný počet názvov iných potokov na Slovensku obsahuje slovný základ všeobecného podstatného mena "drieň": Drienický potok, Drienok, Drieňov, Drieňová, Drienovec, Drieňovec (prítok Budinského potoka), Drieňovec (prítok kanála Veľké Revištia-Bežovce), Drienovka, Drienovský potok, Drieňovský potok (prítok Východného Turca), Drieňovský potok (prítok Kútočného potoka), Drieňovský potok (prítok Mačacieho potoka), Drieňovský potok (prítok Štiavnice), Drieňovský potok (prítok Slatiny), Drieňový potok (prítok Žitavy), Drieňový potok (prítok Bukového potoka) i kanálov: Drieňovský kanál, Drieňovec. Názvy týchto vodných tokov majú podobnú motiváciu: buď v svojom pomenovacom procese prebrali s prípadnou modifikáciou do svojho názvu časť názvu sídelného objektu (obce, časti obce) respektíve nesídelného objektu (vrchu, lesa) alebo v pomenovacom procese primárne využili slovný základ apelatíva "drieň". 

</doc>
<doc id="672136" url="https://sk.wikipedia.org/wiki?curid=672136" title="Skopas II.">
Skopas II.

Skopas () bol starogrécky miestny vládca v tesálskom Krannóne.
Skopas, syn Kreóna z Krannónu, patril k tesálskej dynastii "Skopadovcov", ktorú založil jeho starý otec Skopas I. Skopadovci patrili k najmocnejších šľachtickým rodom, ktorí aj bez kráľovského titulu spravovali svoju krajinu (často svojou prefíkanosťou a peniazmi). Radi podporovali umenie a literatúru, ako mnohé iné slávne rody snažili sa obklopovať najslávnejšími mužmi Grécka, ktorí by šírili ich slávu medzi všetkými Hellénmi (patril medzi nich napr. básnik Simónides).
O Skopasovi sa zachovalo len málo historických správ. Jeho matka "Echekrateia" bola pravdepodobne dcérou Echekratida z rodu Aleuovcov, ktorý vládol v Larise (je pravdepodobné, že manželsky zväzok Kreóna a Echekrateie bol v prospech spoločného záujmu ich rodov, básnik Theokritos opisuje ich až idylické spolunažívanie). Rímsky básnik Ovidius označoval Skopasa ako "sanguis Aleuae" („z krvi Aleuovcov“), čo zrejme odkazuje na jeho pôvod zo strany matky. Niektorí historici (K. J. Beloch, E. Mayer) uvádzajú, že Skopas bol tesálsky tagos (tagos bol hlavným úradníkom v Tesálii, civilným i vojenským vodcom (jeho úrad sa volal tageia), keď v roku 369 pred Kr. založili nový tesálsky spolok, prestal existovať úplne). Vyvodzujú si to z Fainovho písomného diela "O zabíjaní tyranov z pomsty". Uvádzajú, že jeho úrad nasledoval po úrade Antiocha (Antiochos, Skopas a Aleuas), a to medzi rokmi 511 až 498 pred Kr. Tento zoznam "tagoi" je však zostavený iba na dohade. Presvedčivý dôkaz o tom, že Skopas bol tagos zatiaľ nie je. Skopas vládol v druhej polovici 6. stor. pred Kr.
Podľa spisovateľa Athénaia peripatetik "Fainias z Eresu" v knihe "O zabíjaní tyranov z pomsty" uvádzal, že Skopas, syn Kreóna a vnuk bývalého Skopasa, počas celého svojho života veľmi rád pil a že sa z večierkov vracal sediac na tróne nesený štyrmi nosičmi. V príbehu, ktorý zaznamenal Cicero, (Cicero, De Oratore II, 352-353 ) sa Skopas ukázal ako zlý hostiteľ a zaplatil za to. Skopas totiž na hostine obvinil Simónida, že v oslavných piesňach chváli Dioskúrov viac ako jeho. Bola to dvojitá urážka proti jeho hosťovi básnikovi a proti božským bratom. Čoskoro nasledoval trest (príbeh je typickou ukážkou theoxenie). Strecha domu sa náhle zrútila pričom zabila Skopasa i s jeho rodinou. Jediný, kto z domu unikol, bol jeho priateľ Simonides, zázračne zachránený dvojčatami, ktorí ho na poslednú chvíľu privolali k dverám. Quintilianus považoval časť tohto príbehu za vymyslenú: "„Čo sa mňa týka, časť príbehu, ktorý sa týka Kastora a Polluxa, považujem za čisto fiktívnu, keďže sám básnik túto udalosť nikde nespomenul; a sotva by mlčal o prípade, ktorý mu slúžil ku cti.“" Simonides však v skutočnosti napísal epinikion (oslavnú pieseň, báseň) na Antiocha, ktorý v ruinách domu zomrel. Antiochos bol syn Echekratida a Dysirisy, ktorá bola Skopasovou sestrou. 
Simónides napísal pre Skopasa epinikion (oslavnú pieseň, "báseň"), ktorý sa podľa talianskeho historika Luigiho Morettiho zdá byť spojený s jeho víťazstvom v panhelénskych hrách zrejme v preteku dvojkolesových vozov so štvorzáprahom (oslavovaný bol majiteľ víťazného vozu, nie vozataj). Moretti ho ale do svojho zoznamu olympijských víťazov staroveku nezaradil, lebo podľa neho nič nedokazuje, že tu išlo o olympijské víťazstvo. 
V archeologickej lokalite egyptského Oxyrhynchu sa našiel fragment papyrusu (P. Oxy. XXV 2432), na ktorom je zrejme zaznamenaná oslavná pieseň na Skopasa od Simónida.

</doc>
<doc id="672138" url="https://sk.wikipedia.org/wiki?curid=672138" title="Luteránstvo (kresťanský smer)">
Luteránstvo (kresťanský smer)



</doc>
<doc id="672151" url="https://sk.wikipedia.org/wiki?curid=672151" title="Streaming">
Streaming



</doc>
<doc id="672152" url="https://sk.wikipedia.org/wiki?curid=672152" title="Strímovanie">
Strímovanie



</doc>
<doc id="672153" url="https://sk.wikipedia.org/wiki?curid=672153" title="Streamovanie">
Streamovanie



</doc>
<doc id="672154" url="https://sk.wikipedia.org/wiki?curid=672154" title="Postupné sťahovanie">
Postupné sťahovanie



</doc>
<doc id="672155" url="https://sk.wikipedia.org/wiki?curid=672155" title="Vysielanie prúdu údajov">
Vysielanie prúdu údajov



</doc>
<doc id="672156" url="https://sk.wikipedia.org/wiki?curid=672156" title="Prenos prúdu údajov">
Prenos prúdu údajov



</doc>
<doc id="672157" url="https://sk.wikipedia.org/wiki?curid=672157" title="Bosniančina">
Bosniančina



</doc>
<doc id="672162" url="https://sk.wikipedia.org/wiki?curid=672162" title="Ngozi Okonjo-Iweala">
Ngozi Okonjo-Iweala



</doc>
<doc id="672165" url="https://sk.wikipedia.org/wiki?curid=672165" title="Elizabeth Berkley">
Elizabeth Berkley



</doc>
<doc id="672166" url="https://sk.wikipedia.org/wiki?curid=672166" title="Elizabeth Berkley Lauren">
Elizabeth Berkley Lauren



</doc>
<doc id="672167" url="https://sk.wikipedia.org/wiki?curid=672167" title="Elizabeth Berkleyová Laurenová">
Elizabeth Berkleyová Laurenová



</doc>
<doc id="672168" url="https://sk.wikipedia.org/wiki?curid=672168" title="Trnavskí konkretisti">
Trnavskí konkretisti



</doc>
<doc id="672169" url="https://sk.wikipedia.org/wiki?curid=672169" title="Černatín">
Černatín

Černatín staršie Čiernatín () je vrch Kysuckej vrchoviny. Leží nad obcou Radôstka, približne východne od Kysuckého Nového Mesta. 
Poloha.
Nachádza sa v centrálnej časti pohoria, v geomorfologickom podcelku Vojenné. Vrch leží v Žilinskom kraji, v okrese Čadca a v katastrálnom území obce Radôstka. Vrch je súčasťou rozsiahleho masívu, siahajúceho od Radôstky až po údolie Kysuce pri Kysuckom Lieskovci.
Opis.
Černatín leží na východnom konci horského chrbta, ktorý sa južným smerom zvažuje do údolia potoka Sobolčín, východným do údolia Radôstky a severným do údolia Černatinského potoka. Všetky tieto údolia patria do povodia rieky Bystrica. Severne susedí vrch Buganka (), západne leží Kykula () a Priehyb (), južne vrch Obelec () a východne Čierna Lutiša () a Grúniky (). Najbližším sídlom je na juhovýchodnom úpätí ležiaca Radôstka, severne je situovaná Stará Bystrica a severozápadným smerom obec Lodno. Západne ležiacim predvrcholom vedie značená magistrála, na ktorú sa tu pripája trasa z Radôstky. 
Výhľady.
Vrchol Černatína je pokrytý nesúvislým lesným porastom, ktorý umožňuje obmedzené výhľady. Tie sú vďaka nadmorskej výške a polohe veľmi zaujímavé; pozorovať je možné vrchy Kysuckej vrchoviny, no tiež Krivánsku Fatru i Kysucké Beskydy. Z vhodných lokalít je viditeľná i severná časť Lúčanskej Fatry, časť Oravskej Magury či Moravsko-sliezske Beskydy.
Prístup.
Na vrchol nevedie značený turistický chodník, no značená magistrála prechádza západne situovaným predvrcholom. Časťou hrebeňa na vrchol prechádza značená trasa z Radôstky, z ktorej odbočením sa dá vystúpiť na Černatín.

</doc>
<doc id="672170" url="https://sk.wikipedia.org/wiki?curid=672170" title="Boris Sádecký">
Boris Sádecký

Boris Sádecký (* 20. apríl 1997, Trenčín - † 3. november 2021, Dornbirn, Rakúsko) bol slovenský hokejový reprezentant, ktorý hrával na pozícií útočníka.
Bol odchovancom HK Dukla Trenčín a mládežníckym a juniorským reprezentantom Slovenska. Reprezentoval slovenskú reprezentáciu do 18 rokov na Majstrovstvách sveta v roku 2015 a slovenskú reprezentáciu do 20 rokov na Majstrovstvách sveta v rokoch 2016 a 2017. V slovenskej hokejovej extralige debutoval v sezóne 2015/16, kedy hral za HK Orange 20. Nasledujúcu sezónu debutoval v nadnárodnej Kontinentálnej hokejovej lige za Slovan Bratislava, kde svoju premiéru absolvoval pod trénerom Milošom Říhom 2. decembra 2016 proti Novokuznecku. Počas sezóny 2017/18 odohral v KHL 48 zápasov, proti Lokomotiv Jaroslavľu strelil gól označovaný za gól sezóny KHL. V tejto sezóne odohral svoj jediný zápas za Slovenské národné hokejové mužstvo. Nasledujúce tri roky hral za Duklu Trenčín v slovenskej extralige. Tu odohral aj svoju najproduktívnejšiu sezónu 2019/20, ktorej dosiahol 25 bodov v 47 zápasoch.
Pred sezónou 2021/22 podpísal zmluvu s účastníkom nadnárodnej IceHL ligy Bratislava Capitals. V zápase 13. kola proti KAC Klagenfurt strelil svoj prvý hetrik a dopomohol tak tímu k víťazstvu 6:2. V nasledujúcom zápase proti Dornbirner EC 29. októbra 2021 skolaboval na zástavu srdca v dôsledku zápalu srdcového svalu.Následne bol prevezený do nemocnice v Dornbirne, kde 3. novembra 2021 zomrel. 
Jeho príbuzní založili organizáciu Dobré srdce Borisa Sádeckého, ktorej cieľom je aktívne viesť kampaň, osvetu a vzdelávať o zdravotnej starostlivosti pri športe. Na jeho počesť je každoročne udeľovaná Cena Borisa Sádeckého pre najkrajší gól extraligy.
Úspechy.
Klubové
Individuálne

</doc>
<doc id="672171" url="https://sk.wikipedia.org/wiki?curid=672171" title="Tomáš Halgaš">
Tomáš Halgaš

Tomáš Halgaš (* jún 1993, Bratislava) je slovenský matematik a informatik. Po ukončení štúdia na University of Oxford založil v roku 2015 spoločne s Nickom D'Aloisiom spoločnosť Sphere Knowledge Limited. Projekt Sphere odkúpila v roku 2021 jedna z najväčších sociálnych sietí na svete, spoločnosť Twitter.
Životopis.
Tomáš sa narodil v Bratislave. Absolvoval bilingválne gymnázium Galileo School. V roku 2011 odišiel do Veľkej Británie študovať na University of Oxford, kde získal bakalársky a neskôr magisterský titul v odboroch matematika a informatika (Computer Science).
Po ukončení štúdia pracoval krátky čas ako inžinier v spoločnosti Facebook. V tom čase začal s Nickom D'Aloisiom, s ktorým sa spoznal počas štúdia na Oxforde, diskutovať o riešení, z ktorého neskôr vznikol projekt Sphere. Koncom roka 2015 spolu založili spoločnosť Sphere Knowledge Limited s Nickom D'Aloisiom ako CEO a Tomášom Halgašom ako CTO. Projekt s tímom 30+ ľudí financovali slávni investori ako Index Ventures, Horizons Ventures, Mike Moritz (jeden z prvých investorov do Google), Brian Chesky (zakladateľ Airbnb) a Sean Rad (zakladateľ Tinderu).

</doc>
<doc id="672174" url="https://sk.wikipedia.org/wiki?curid=672174" title="Šimon Nemec">
Šimon Nemec

Šimon Nemec (* 15. február 2004, Liptovský Mikuláš, Slovensko) je slovenský hokejový obranca, v súčasnosti hráč tímu New Jersey Devils v National Hockey League. Do roku 2022 hrával v slovenskej extralige za HK Nitra. Ako člen slovenskej hokejovej reprezentácie vybojoval bronzovú medailu na olympijských hrách v Pekingu.
Klubová kariéra.
HK Nitra (2019 – 2022).
Hokeju sa začal venovať v rodnom Liptovskom Mikuláši, kde pôsobil do roku 2019, kedy sa presunul do Nitry. V extralige debutoval vo veku pätnásť rokov a po Andrejovi Podkonickom sa stal druhým najmladším hokejistom, ktorý sa predstavil v najvyššej hokejovej súťaži na Slovensku. Prvý kanadský bod v extralige zapísal, zhodou okolností, proti Liptovskému Mikulášu v septembri 2019.
V sezóne 2019/20 naskočil do dvanástich stretnutí za HK Nitra, ktorý ho neskôr poslal na hosťovanie do druholigových Levíc. V drese HK Levice stihol odohrať 20 zápasov, v ktorých sa dvakrát gólovo presadil a na šesť ďalších zásahov prihrával.
V nasledujúcom ročníku sa už naplno etabloval do zostavy extraligovej Nitry, za ktorú odohral 37 duelov, v ktorých zapísal devätnásť bodov. Klub ho nasadil aj do play-off, ale pre Nitru sa sezóna skončila už v prvom kole po prehre 1ː4 na zápasy proti Slovanu Bratislava. Na konci sezóny bol draftovaný v importnom drafte do kanadskej juniorskej ligy CHL tímom Cape Breton Eagles, ale Nemec sa rozhodol zotrvať v Nitre.
V sezóne 2021/22 odohral v základnej časti za Nitru 39 zápasov so ziskom 26 bodov za jeden presný zásah a 25 asistencií. Po ofenzívnej stránke sa mu darilo aj vo vyraďovacej časti, v 19 zápasoch nazbieral 17 bodov a mal leví podiel na postupe Nitry do finále play-off. Avšak podobne ako rok predtým Nitra nestačila na HC Slovan.
New Jersey Devils (2022 – súčasnosť).
Šimon Nemec bol draftovaný do NHL v roku 2022 z druhého miesta klubom New Jersey Devils, na rad prišiel hneď po krajanovi Jurajovi Slafkovskom. Slovensko sa tak stalo druhou európskou krajinou v dejinách NHL, ktorá mala na jednom drafte jednotku a dvojku (predtým Rusko v roku 2004, jednotka – Alex Ovečkin, dvojka – Jevgenij Malkin). Nemec bol zároveň najvyššie draftovaným obrancom svojho ročníka a najvyššie draftovaným slovenským obrancom vôbec. V júli 2022 podpísal vstupný kontrakt s platnosťou na tri sezóny do roku 2025.
Reprezentačná kariéra.
V roku 2021 sa zúčastnil majstrovstiev sveta hráčov do 20 rokov. Napriek tomu, že patril medzi úplne najmladších hráčov na turnaji, tak v piatich zápasoch pozbieral štyri body a bol vybraný medzi troch najlepších hráčov tímu. Zároveň sa stal najproduktívnejším šestnásťročným obrancom turnaja od roku 1977.
Toho roku debutoval aj v seniorskej reprezentácii, na majstrovstvách sveta v Rige. V piatich zápasoch získal jeden bod a slovenskej reprezentácii pomohol k prvej účasti vo štvrťfinále od roku 2013.
V sezóne 2021/22 Slovensku pomohol ku kvalifikácii na Zimné olympijské hry a zmestil sa aj do záverečnej nominácie. V siedmich zápasoch zaknihoval bod za asistenciu a z turnaja si odnášal bronzovú medailu. Na majstrovstvách sveta vo Fínsku sa mu po individuálnej stránke darilo viacej, so šiestimi bodmi v ôsmich zápasoch bol najproduktívnejším obrancom tímu, ale Slovensko vypadlo už vo štvrťfinále proti domácej reprezentácií. Nemec po vypadnutí svojho klubu z play-off posilnil Slovensko aj na MS 2023.

</doc>
<doc id="672177" url="https://sk.wikipedia.org/wiki?curid=672177" title="Keri Russellová">
Keri Russellová

Keri Russellová (* 23. marec 1976, Fountain Valley, Kalifornia, USA) je americká herečka a držiteľka ceny Zlatý glóbus, za jej herecký výkon v televíznom seriály "Felicity" (1998 - 2002).
Detstvo a mladosť.
Narodila sa do rodiny ženy v domácnosti a manažéra Nissan Motors. Má dvoch súrodencov, staršieho brata a mladšiu sestru. Kvôli práci jej otca, sa často sťahovali. Bývali napríklad v Arizone, Colorade či Texase. Odmalička navštevovala hodiny baletu. 
Kariéra.
V televízii sa prvý krát objavila ako pätnásťročná ako jedna z členov "All-New Mickey Mouse Club". V tejto relácii vystupovala v rokoch 1991 až 1994. Objavila sa tiež vo videoklipe piesne "Always" od skupiny Bon Jovi. V roku 1995 tiež hosťovala v jednej z epizód televízneho sitcomu "Ženatý so záväzkami". 
V rokoch 1998 až 2002 hrala v úspešnom televíznom seriály "Felicity", kde stvárnila hlavnú postavu. Za svoj herecký výkon získala množstvo nominácii na rôzne televízne ocenenia, z toho niekoľko z nich aj získala, napríklad Zlatý glóbus a Teen Choice Awards. Po skončení seriálu sa objavila vo filme "Údolie tieňov", kde si zahrala po boku Mela Gibsona či Madeleine Stowe. V roku 2004 debutovala na off-Broadwayi. 
V roku 2006 ju požiadal režisér JJ Abrahams, aby sa objavila v "Mission Impossible III.", s čím Russellová súhlasila. Tiež bola zvažovaná do role Lois Lane, do filmu "Superman sa vracia", ale rolu nakoniec získala Kate Bosworth. V rovnakom roku stvárnila tiež hlavnú rolu v dramatickom filme "Grimm Love", ktorý bol inšpirovaný skutočným prípadom, ktorý sa odohral v roku 2001 v Nemecku. 
V roku 2008 sa objavila po boku Adama Sandlera, v komédii "Rozprávky na dobrú noc". V rokoch 2013 až 2018 stvárnila utajenú ruskú špiónku, s menom Elizabeth Jennings, v televíznom seriály "V službách KGB". V roku 2014 si zahrala menšiu úlohu vo filme "Úsvit planety opic". Po boku Matthewa McConaugheya si zahrala vo filme "Boj sa slobodu", z roku 2016. 
Súkromný život.
V roku 2007 sa vydala za Shanea Deary, s ktorým má dve deti. Ich manželstvo sa skončilo žiadosťou o rozvod a ich manželstvo bolo rozvedené v roku 2014. Jej druhým manželom je herec Matthew Rhys, za ktorého sa vydala v roku 2014 a majú spolu syna, ktorý sa narodil v roku 2016. 

</doc>
<doc id="672178" url="https://sk.wikipedia.org/wiki?curid=672178" title="Keri Russell">
Keri Russell



</doc>
<doc id="672187" url="https://sk.wikipedia.org/wiki?curid=672187" title="Boli sme pri tom">
Boli sme pri tom

Boli sme pri tom je spomienková hudobno-zábavná talk show, ktorú od 28. októbra 2021, pri príležitosti 65. výročia Slovenskej televízie, vysiela Jednotka. Moderátorkou relácie je Adela Vinczeová.
Aj vám to ostalo v spomienkach? Talkshow Adely Vinczeovej prináša osobnosti, tvorcov, nezabudnuteľné programy uplynulých desaťročí Slovenskej televízie.

</doc>
<doc id="672188" url="https://sk.wikipedia.org/wiki?curid=672188" title="Stehlík ohnivý">
Stehlík ohnivý

Stehlík ohnivý ("Carduelis cucullata") je druh vtáka z radu spevavcov z čeľade pinkovité (Fringillidae), vyskytujúci sa v severnej oblasti Južnej Ameriky. V málopočetných skupinách sa prirodzene vyskytuje vo východnej Kolumbii a v štátoch ležiacich na severnom pobreží a stredozápade Venezuely a Guyany. Na ostrove Monos (na Trinidade a Tobagu) je považovaný za vyhynutého. Ako nepôvodný druh bol dovezený aj na Kubu a do Portorika.
Popis a identifikácia.
Prvý opis vytvorili v roku 1820, a to na základe pozorovania jedinca odchyteného na území bývalých španielskych kolónií amerického kontinentu.
Správanie.
Polosťahovavý. Mimo obdobia rozmnožovania sa pohybuje v malých kŕdľoch tvorených 12 – 13 jedincami. Vo Venezuele sa vyskytuje iba individuálne alebo v pároch.
Biotop.
O jeho živote vo voľnej prírode sa vie iba málo, preto je ťažké zistiť, v akom prostredí pôvodne žil. Dnes sa vyskytuje hlavne na lúkach s nízkym porastom, na ktorých sa predtým nachádzali otvorené listnaté lesy. Tieto lesy sú často trávnatejšie ako vždyzelené lesy, a to v dôsledku väčšieho množstva svetla, ktoré preniká na zem, keď stromy zhodia listy, čo umožňuje rast trávy.
Žije v polosuchých oblastiach, ktoré sa podobajú savanám, na otvorenom priestranstve, ako aj na suchých a vyprahnutých miestach, kde sú stromy rozptýlené na skalnatých územiach s tŕnistými kríkmi a kaktusmi. Spozorovali ho aj v polovlhkých lesoch Venezuely. V Kolumbii sa našiel v stredných a vyšších stupňoch lesov vo výške od 1 744 do V Guyane jeho pohyb zaznamenali v riedkych nízkych lesoch ("Curatella americana") vo výškach medzi 280 a 
Spev a volanie.
Spev je pomerne komplikovaný s veľkou škálou tónov, aj keď nie veľmi melodický. Zvyčajne trvá nepretržite dve až tri minúty. Samčeky aj samičky majú jednoduché alebo dvojité volanie. Prvé produkujú v sede, druhé za letu, pričom súvisí s párením.
Výskyt.
Pôvodne bol jeho výskyt obmedzený na určité územia Venezuely, Kolumbie a Trinidadu a Tobaga. V Portoriku a na Kube zaznamenali výskyt stehlíka červeného po tom, čo im zo zajatia uletelo niekoľko jedincov. Nedávno zaznamenali jeho populácie aj v Guyane, čím sa rozširuje doposiaľ predpokladané územie jeho výskytu. V niektorých okolitých oblastiach Brazílie a Venezuely sa jeho výskyt ešte nepotvrdil.
Vo Venezuele predstavuje jeho súčasný výskyt menej než 20 % pôvodného územia výskytu a považuje sa za jeden z najohrozenejších druhov v krajine. Historické záznamy zahŕňali územia v štátoch Zulia, Barinas, Trujillo, Portuguesa, Lara, Falcón, Yaracuy, Carabobo, Aragua, Miranda, Guárico, Anzoátegui, Sucre, Monagas a vo federálnom dištrikte. Z tohto bohatého zoznamu pôvodného výskytu sú v súčasnosti potvrdené iba dve lokality: jedna v štátoch Falcón a Lara a druhá v územnom trojuholníku, ktorý tvoria štáty Miranda, Guárico a Anzoátegui. Zo šiestich lokalít pri meste Caracas, kde sa tento druh vyskytoval, sa dnes zachovali iba dve predpokladané miesta výskytu v Národnom parku El Ávila. Jeho výskyt sa predpokladá aj na izolovaných územiach v štátoch Barinas a Zulia. Stupeň ohrozenia tohto druhu je taký alarmujúci, že niektorí autori sa boja zverejniť presné miesta jeho výskytu, aby neuľahčili prácu lovcom vtákov. Historické záznamy zahŕňajú malú populáciu v okolí mesta Cúcuta v Kolumbii. V tomto regióne jeho prítomnosť nedávno opäť zaznamenali. Na Trinidade sa tento druh vždy považoval za zriedkavý a v súčasnosti sa označuje ako vyhynutý.
Stehlík ohnivý sa v prvej polovici 19. storočia objavil v Portoriku, najprv privezený v klietkach, aby ho krížili s kanárikmi. Neskôr sa tam usadil ako naturalizovaný druh. Jeho výskyt zaznamenali okolo roku 1856 aj vo voľnej prírode v okolí mesta Santiago de Cuba a na severe ostrova, pričom viacerí odborníci vylúčili, že ide o pôvodný druh, ale domnievali sa, že išlo o vtáky, ktoré unikli zo zajatia a ktoré nedokázali vytvoriť samostatnú populáciu.
V rokoch 2000 až 2003 sa objavilo niekoľko populácií na savanách v oblasti medzi horou Roraima a riekou Rupununi v Guayane, na území zvanom Guayana Esequiba, na ktoré si nárokuje Venezuela. Tieto populácie sú zrejme pôvodné a žijú izolovane vo vzdialenosti väčšej ako od iných známych populácií. Skúmanie biotopov vhodných pre výskyt tohto druhu v susedných oblastiach Brazílie a Venezuely prinieslo negatívne výsledky.
Potrava.
Jedince tohto druhu hľadajú semená v nízkej vegetácii a na stromoch. Medzi ich obľúbené patria "Wedelia calycina" (z čeľade Astrovité), "Phoradendron" (z čeľade Ochmetovité), strom "Curatella" a "figovník". Na ostrove Trinidad sa živia semenami pleskanky mexickej ("Argemone mexicana").
Hniezdenie.
Hniezdi spravidla v dvoch obdobiach, v Guyane od mája do júla a od novembra do decembra. Vo Venezuele od marca do apríla a od augusta do septembra. V kolumbijskom meste Cúcuta ho však videli hniezdiť len v októbri. To sa zhoduje s obdobím kvitnutia stromov a rastlín produkujúcimi semená, ktorými sa živia.
Páry sa začínajú vytvárať v apríli počas svadobného letu, ktorý pripomína let motýľov. Samec opustí konárik a preletí na druhý, kde sedí samica. Zvyčajne dochádza k bojom o teritórium s inými samcami. Dominantný samec sa posadí na konárik o niečo vyššie ako protivník, zaujme vodorovnú polohu a rozkmitá krídla. Protivník utečie alebo s ním bojuje zobákom.
Vzniknutý pár sa od miesta hniezdenia veľmi nevzďaľuje (nanajvýš ). Hniezdia v kolóniách tvorených malými skupinami, ktoré sú od seba vzdialené asi tridsať metrov.
Dobre maskované hniezdo umiestňujú na koniec najvyššej vetvy stromu. Hniezdo má poľguľovitý tvar s hĺbkou a priemerom . Stavajú ho z bavlnených vlákien, machu a kúskov suchých bylín, ktoré sú dlhé 2 až .
Môže sa stať, že dominantná samica ukradne materiál na stavbu hniezda inej samici. Samec ho síce nestavia, ale zvyčajne sprevádza samicu pri hľadaní materiálu. Párenie prebieha v blízkosti hniezda, kde samica zaujme vodorovnú pozíciu, rozprestrie krídla a vydá dlhé volanie „tee tee tee“. Samice znášajú dve až tri úplne biele alebo jemne bledozelenkasté vajíčka. Veľkosť: 14,7 – 1 × 10,8 – .
Samica na nich sedí 12 dní, pričom ju samec pravidelne kŕmi. Jeho hlavnou úlohou je brániť svoje malé územie pred inými dotieravými vtákmi. Samica kŕmi mláďatá a o päť dní neskôr ich prestane zohrievať, pretože vonkajšia teplota neklesá pod 30 – 32 °C. Po pätnástich dňoch opúšťajú hniezdo. O dva alebo tri dni neskôr postaví samica nové hniezdo a druhýkrát znesie vajíčka. Samec sa zatiaľ stará o mláďatá dovtedy, kým nie sú sebestačné.
Populácia.
Uskutočnilo sa niekoľko pokusov s cieľom odhadnúť súčasný počet voľne žijúcich jedincov; tieto odhady však zvyknú byť nepresné a skutočná súčasná veľkosť populácie nie je dosiaľ známa. Odhaduje sa, že počet jedincov v celej Venezuele sa pohybuje od 600 do 800, z toho asi 350 až 500 jedincov sa vyskytuje na západe a ďalších 300 v centrálnej zóne. Iné odhady naznačujú, že v súčasnosti vo voľnej prírode žije asi 4 000 jedincov tohto druhu, z ktorých sa asi 2 500 vyskytuje v štátoch Lara a Falcón. Vzhľadom na počet ulovených jedincov je druhý odhad pravdepodobnejší. Aj keď je zrejmé, že počet jedincov je nízky, stále neexistuje dostatok informácií na udanie presnej veľkosti populácie. V každom prípade je súčasná populácia menšia ako tá v minulosti, pričom väčšina populácií zaznamenaná v minulosti už vyhynula.
Ohrozenie a ochrana.
Chov a obchodovanie.
Stehlík ohnivý už od začiatku priťahoval pozornosť európskych chovateľov vtákov pre svoju krásu, vzhľad, učenlivosť a kvalitu spevu.
Predpokladá sa, že prvé jedince začali do Európy privážať v 18. storočí. Prvý opis tohto druhu vznikol vďaka pozorovaniu jedinca chovaného v zajatí, pričom išlo s veľkou pravdepodobnosťou o jedinca chovaného v Španielsku. Išlo zrejme o bežný druh vtáka vo vedeckých zbierkach, múzeách a zoologických záhradách a od roku 1840 bol predmetom porovnávacieho anatomického skúmania živočíšnej ríše.
V Nemecku sa jeho chov stal populárnejším v 70. rokoch 19. storočia, pričom sa predával v niekoľkých špecializovaných obchodoch v Hamburgu, ale aj v Londýne. Kríženie stehlíka ohnivého s kanárikom vnímali na výstave hydiny v Hamburgu v roku 1877 ako novinku hodnú vyznamenania.
Súčasný stav.
Tento vták by mohol v blízkej budúcnosti vo voľnej prírode vyhynúť, ak sa jeho odchyt a obchodovanie s ním nezačnú kontrolovať. Ohrozenie druhu sa považuje za extrémne, čo spôsobilo aj vážny dopad na celú populáciu, pričom sa odhaduje, že väčšina populácií vyhynula a súčasná oblasť výskytu je iba ich zvyškom. Na stav tohto druhu sa upozorňovalo už na začiatku minulého storočia. V roku 1952 ho Medzinárodná únia na ochranu prírody klasifikovala ako ohrozený druh a najnovšia verzia červeného zoznamu ho klasifikuje ako kriticky ohrozený, vyžadujúci si naliehavé opatrenia.
Ohrozenie.
Hlavnou príčinou kritického stavu, v ktorom sa v súčasnosti stehlík ohnivý nachádza, je ťažba dreva v jehe biotope. Ďalšou príčinou je nelegálny odchyt a obchodovanie s týmto druhom, pričom tieto praktiky sa používajú už od roku 1835. V polovici minulého storočia sa jeho perie bežne používalo aj ako ozdoba na klobúky. Nadmerné obchodovanie je silne spojené s krížením tohto druhu kanárikami, s cieľom vytvoriť červených kanárikov. Príchod červených kanárikov predstavoval prevrat v chove a obchodovaní s kanárkmi a zároveň aj začiatok konca stehlíka červeného. Situácia je ešte vážnejšia, pretože požadovaná červená farba kanárika sa po niekoľkých generáciách vytráca a treba ju obnoviť opätovným krížením. V dôsledku tejto situácie dosiahol stehlík červený na medzinárodnom trhu astronomické ceny a na národnom trhu predstavoval druh vtáka, za ktorého dostal lovec najlepšiu ponuku. Hovorí sa, že v niektorých oblastiach obchodníci stále kupujú stehlíka červeného od miestnych výmenou za elektrospotrebiče. Počet odchytených a vyvezených jedincov dosahuje vysoké úrovne aj napriek tomu, že populácie tohto druhu sa stále zmenšujú. Odchyt aj naďalej prebieha a obchodovanie s týmto druhom je stále výhodné a obľúbené.
Ochranné opatrenia.
Stehlík ohnivý je vo Venezuele chráneným vtákom, a to podľa rozhodnutia č. 439 z 12. 7. 1982 zákona č. 32619. Obchodovanie s ním reguluje CITES, ktorý o tomto druhu hovorí v Prílohe I., vďaka čomu sa kontroluje preprava cez ostrov Curaçao, krajinu, ktorá slúžila ako most medzi Venezuelou a Európou pre obchodovanie so stehlíkom červeným.

</doc>
<doc id="672189" url="https://sk.wikipedia.org/wiki?curid=672189" title="Preprint">
Preprint

Preprint je vo vedeckej komunikácii rukopis vedeckého článku, ktorý bol zverejnený pred podaním na redakčné posúdenie, ale ešte neprešiel recenzným hodnotením časopisu. Z preprintu spravidla časom vznikne po úspešnom recenznom konaní a akceptovaní vydavateľom klasický vedecký článok či iná recenzovaná vedecká publikácia.
Vo vedeckej komunite sa za zdroj informácií spravidla považujú hlavne publikované príspevky - vedecké články, príspevky v zborníkoch, kapitoly v monografiách alebo monografie. Rukopisy vedeckých prác prechádzajú prísnym recenzným posúdením viacerými recenzentmi a v prípade akceptovania sú graficky spracované vydavateľom. Uverejnenie príspevkov však práve preto býva časovo náročné. Od podania do finálneho vypublikovania príspevku uplynie nezriedka viac než rok. V niektorých prípadoch však potreba rýchlej komunikácie výsledkov dôležitá a pre vedcov je rýchle šírenie informácií v mnohých vedných odboroch kľúčové.
Vedci pôvodne rozširovali svoje rukopisy rôznym spôsobom, často fyzickými kópiami (tzv. separátmi). Šírenie vedeckých informácií v období rozšírenia počítačov a internetu nebolo celkom uspokojivé, vzhľadom na to, že veľké vydavateľstvá, ktoré vlastnia väčšinu z najvýznamnejších a najprestížnejších časopisov neumožňovali autorom voľne rozširovať elektronické kópie. Vydavateľstvá totiž umožňujú publikovať vedecké články autorom zadarmo, avšak vedecké časopisy sú distribuované za vysoké poplatky. Voľným šírením článkov by sa pripravovali o zisky. Autori však mohli voľne šíriť rukopisy, ktoré zaslali do redakcie, teda preprinty. Ako aj akceptované rukopisy - tzv. postprinty alebo e-printy, ktoré prešli recenziou, ale nemajú formu redakčne spracovaného článku. Takto môžu byť distribuované texty, ktoré ešte neboli redakčne spracované (zalomené a upravené do časopisového formátu), ako aj texty, ktoré už boli vydané ale vzhľadom na politiku vydavateľa, nemohli byť v tejto forme voľne šírené. Preprinty a postprinty sú preto jedným z pilierov otvoreného prístupu - jeho tzv. zelenej cesty.
Preprinty predstavujú výsledky ukončeného výskumu, avšak nepredstavujú dokončený vedecký článok, ktorý prešiel procedúrou hodnotenia (peer review). Recenzie však neraz odhalia chyby, ktoré autori vo svojom pôvodnom texte (preprinte) musia pred publikáciou opraviť. Výsledky publikované v preprintoch je preto nutné brať s určitou mierou zdržanlivosti. Ich informačnú hodnotu nemožno celkom znevažovať, avšak je korektné ich evidovať ako orientačné informácie, ktorých konečnú platnosť potvrdia recenzované publikácie.
V roku 1991 vznikol prvý preprintový server rXiv.org. Spočiatku akceptoval hlavne práce z fyziky a matematiky, ale čoskoro sa jeho záber rozšíril na ďalšie vedné odbory. Preprintové servery uľahčili šírenie vedeckých informácií. Napríklad tým, že poskytujú DOI a tak umožňujú autorom odkazovať na perzistentné verzie preprintov, ktoré je následne možné citovať. Publikovanie preprintu tak môže v niektorých prípadoch pomôcť autorom získať prvenstvo pri zverejnení vedeckého objavu. Je však nutné dodať, že z hľadiska vykazovania výstupov vedeckej práce pre potreby kariérneho postupu vedca, či udeľovania grantov, nie sú preprinty evidované ani nijak zohľadňované. Preto pokiaľ ich pokračovaním nie je recenzovaná vedecká publikácia, nemajú pre autorov na Slovensku veľký praktický význam.
Potreba urýchleného informovania odbornej aj širokej verejnosti o najnovších poznatkoch sa znásobila počas pandémie ochorenia Covid-19 v rokoch 2019 - 2021, kedy preprinty napriek svojim nedokonalostiam prispeli k rýchlejšej informovanosti o ochorení a jeho liečbe.
Od roku 2022 ich začala preprinty publikované v repozitároch arXiv, bioRxiv, medRxiv a ChemRxiv, kvôli narastajúcemu významu pokrývať aj jedna z najväčších databáz vedeckých publikácií Scopus.

</doc>
<doc id="672193" url="https://sk.wikipedia.org/wiki?curid=672193" title="Pohanský hrad (vrch v Cerovej vrchovine)">
Pohanský hrad (vrch v Cerovej vrchovine)

Pohanský hrad () je vrch Cerovej vrchoviny. Leží nad obcou Stará Bašta, približne juhovýchodne od Fiľakova. 
Poloha.
Nachádza sa v strednej časti pohoria, v geomorfologickom podcelku Hajnáčska vrchovina. Vrch leží v Banskobystrickom kraji, v okrese Rimavská Sobota a v katastrálnom území obce Stará Bašta. Pohanský hrad tvorí rozsiahly, pomerne plochý masív, ktorý patrí do rovnomennej národnej prírodnej rezervácie a Chránenej krajinnej oblasti Cerová vrchovina. Najbližšími sídlami sú na juhovýchodnom úpätí ležiaca Stará a Nová Bašta, východne situovaná Hajnáčka a severne ležiace Šurice.
Opis.
Pohanský hrad tvorí východnú časť masívu, ktorý má rozsiahlu vrcholovú plošinu. Práve jej charakteristiku využili v staroveku obyvatelia na vybudovanie obranného hradiska, ktorého pozostatky sú viditeľné dodnes. Planina susedí na západe s vrchom Monica (), juhozápade s Dunivou horou (), juhu Pastviskom (), severovýchode Ragáčom () a severozápade Sovím vrchom (). Západné časti masívu odvodňuje Čamovský potok do Beliny v povodí Ipľa. Prevažná časť Pohanského hradu patrí k povodiu Rimavy, kde smeruje voda potokom Gortva, do ktorej smerujú potoky z južných i východných svahov.
Výhľady.
Planina bez súvislého porastu ponúka množstvo výhľadov, ktoré však kvôli plochému, výškovo nevýraznému profilu čiastočne obmedzujú okolité pahorky. Napriek tomu sú okrem okolitých vrchov pozorovateľné viaceré vzdialenejšie horstvá na Slovensku i v Maďarsku. Pri vhodných podmienkach je viditeľná Poľana, Veporské, Stolické i Volovské vrchy, Kráľova hoľa i Kékes, ojedinele i vrcholy Tatier.
Prístup.
Na planinu vedie niekoľko chodníkov z okolitých obcí:

</doc>
<doc id="672194" url="https://sk.wikipedia.org/wiki?curid=672194" title="Pohanský hrad">
Pohanský hrad

Pohanský hrad môže byť:

</doc>
<doc id="672195" url="https://sk.wikipedia.org/wiki?curid=672195" title="Adimar de Puy">
Adimar de Puy



</doc>
<doc id="672196" url="https://sk.wikipedia.org/wiki?curid=672196" title="Adhémar z Monteil">
Adhémar z Monteil



</doc>
<doc id="672197" url="https://sk.wikipedia.org/wiki?curid=672197" title="Adémar de Monteil">
Adémar de Monteil



</doc>
<doc id="672198" url="https://sk.wikipedia.org/wiki?curid=672198" title="Adhémar de Monteil">
Adhémar de Monteil



</doc>
<doc id="672199" url="https://sk.wikipedia.org/wiki?curid=672199" title="Adhemar de Montreil">
Adhemar de Montreil



</doc>
<doc id="672202" url="https://sk.wikipedia.org/wiki?curid=672202" title="Leukaros z Akarnanie">
Leukaros z Akarnanie

Leukaros () bol starogrécky pankratista. 
Leukaros z Akarnanie, krajiny pri juhozápadnom pobreží stredného Grécka, podľa fragmentov Aristotelovej knihy "Olympijskí víťazi" dotvoril pravidlá pankratia a tak pozdvihol ich úroveň. Nie je známe, kedy sa pankration vyvinul na osobitnú športovú disciplínu. Na olympijských hrách ho zaviedli v roku 648 pred Kr. 
Podľa nemeckého klasického filológa J. Krauseho, je možné, že Leukaros objavil na hrách spôsob boja, ktorý si natrénoval a že sa potom na olympijských hrách predviedol a získal veniec. Poznamenal tiež, že mohol existovať aj nejaký písomný zdroj (zrejme zo schólií na nemejskú ódu básnika Pindara, schólion je poznámka v texte, z gréckeho schólion, komentár), na základe ktorého ho Aristoteles zaradil medzi olympionikov. Kým nemecký historik K. Müller vo svojom monumentálnom päťzväzkovom diele fragmentárnych citátov gréckych autorov ("Fragmenta Historicorum Graecorum - FHG") pripísal Leukara k olympionikom (Olympionikai - grécki olympionici), jeho krajan klasicista a literárny kritik Valentin Rose ho vo svojej zbierke fragmentov (pod názvom "Aristotelis qui ferebantur librorum fragmenta") uvádza medzi Akarňanmi (Akarnanón), t. j. starogrékmi všeobecne. Taliansky historik Luigi Moretti uviedol, že tieto informácie nestačia na to, aby Leukara zaradil do zoznamu olympijských víťazov staroveku.

</doc>
<doc id="672205" url="https://sk.wikipedia.org/wiki?curid=672205" title="Pravoslavnaja enciklopedija">
Pravoslavnaja enciklopedija

Pravoslavnaja enciklopedija () je ruskojazyčná špecializovaná encyklopédia, ktorú vydával od roku 2000 "Cerkovo-naučnyj centr „Pravoslavnaja enciklopedija“" v Moskve. Vedúcim centra a projektu bol od jeho vzniku Sergej Leonidovič Kravec. Encyklopédia vychádzala pod patronátom Ruskej pravoslávnej cirkvi. Hlavným iniciátorom jej vzniku bol moskovský patriarcha Alexej II. Podľa patriarchátu "„ide o prvé a zatiaľ jediné zásadné vedecké dielo na svete o dvetisícročnej histórii pravoslávia“". Okrem ruských prispievateľov sa na projekte podieľajú stovky odborníkov z iných, predovšetkým pravoslávnych krajín, najmä z Gruzínska, Bulharska, Rumunska či Srbska.
Encyklopédia sa zameriava predovšetkým na pravoslávnu tematiku, obsahuje však aj rozsiahlu látku týkajúcu sa katolicizmu, protestantizmu a staroorientálnych cirkví, Okrem čisto cirkevných tém (teológia, liturgika, hagiografia a i.), zahŕňa aj početné heslá z iných humanistických odborov, akými sú napr. umenie, architektúra, hudba či filozofia. Význam diela spočíva aj v tom, že iné obdobné encyklopedické diela v pravosláví sa spravidla orientovali iba na témy jednotlivých partikulárnych cirkvi. Viac ako 80 % obsahu je v ruštine publikovaných po prvýkrát, vďaka čomu má encyklopédia aj vedecký charakter. Rozsiahly textový materiál je doplnený bohatým ilustračným materiálom. 
Encyklopédia má očíslovaných 75 zväzkov a jeden (nultý) zväzok o Ruskej pravoslávnej cirkvi. Niektoré články z encyklopédie vychádzajú ako kompilácie v samostatných vydaniach (napr. ekumenické koncily). 
Encyklopédia je čiastočne sprístupnená online, pričom pravidelne sú pridávané nové články.
Vznik.
Myšlienka spísania encyklopédie zaoberajúcej sa pravoslávnym svetom vznikla v cárskom Rusku už začiatkom 20. storočia. Inšpiráciou jej bola tvorba rozsiahlych encyklopedických diel v západnej Európe. Tvorba "Pravoslávnej teologickej encyklopédie" však bola v roku 1911 prerušená po dvanástom dieli. Prvá svetová vojna, občianska vojna a nástup boľševikov k moci následne tieto snahy definitívne prerušili. Nové významnejšie pokusy následne vznikli až v 70. rokoch 20. storočia a ani tieto neboli príliš úspešné. Po zmene režimu sa v 90. rokoch vedeckému vydavateľstvu "Izdateľstvo Spaso-Preobraženskogo Valaamskogo monastyria" podarilo vydať úspešné "Dejiny ruskej cirkvi" v 12 zväzkoch. Na diele sa podieľal prvý koordinovaný tím cirkevných a svetských vedcov v ruských postsovietskych dejinách. Patriarcha Moskvy a celej Rusi Alexej II. preto vyjadril nádej, že by spolupráca mohla pokračovať aj v rámci nového diela – encyklopédie zaoberajúcej sa všetkými aspektami kresťanského života v celých jeho dejinách.
V roku 1996 bolo "Izdateľstvo Spaso-Preobraženskogo Valaamskogo monastyria" premenované na "Cerkovo-naučnyj centr „Pravoslavnaja enciklopedija“" (v preklade „Cirkevné vedecké centrum ‚Pravoslávna encyklopédia‘“). Po ukončení prác na poslednom zväzku "Dejín ruskej cirkvi" v roku 1997, začalo vydavateľstvo pracovať na príprave encyklopédie. Okrem špecialistov na ruské dejiny boli do projektu zapojení aj poprední sekulárni vedci zo všetkých spektier humanitných vied. Neskôr sa pripojili aj vedci z iných krajín, predovšetkým z Gruzínska a Bulharska, ale aj Srbska, Rumunska, Ukrajiny, Fínska či Albánska. Grécke cirkevné kruhy a ekumenický patriarchát boli podľa Sergeja Kraveca voči ruskej snahe skôr skeptické. Spolupráca s ukrajinskými prispievateľmi sa po vypuknutí rusko-ukrajinského sporu výrazne zhoršila. V roku 2000 vyšiel prvý zväzok o Ruskej pravoslávnej cirkvi a od roku 2001 vychádzajú abecedné zväzky. Spočiatku vychádzali dva zväzky ročne, neskôr tri a v poslednom období dokonca štyri zväzky ročne.
Poradie hesiel.
V encyklopédii sa uplatňujú nasledujúce pravidlá:
Základom pre usporiadanie článkov v zborníku je abecedný princíp. Pri viacerých článkov o osobnostiach s rovnakým menom je poradie nasledovné: 1) biblické osoby 2) svätci: apoštoli, rovní apoštolom, ostatní svätci v určenom poradí 3) patriarchovia: ruskí, konštantínopolskí, alexandrijskí, antiochijskí, jeruzalemskí, gruzínski, srbskí, rumunskí, bulharskí; 4) rímski pápeži; 5) prímasi miestnych pravoslávnych cirkví, ktorí nemajú titul patriarchu; 6) katolikovia a prímasi východných nepravoslávnych cirkví; 7) pravoslávni a heterodoxní biskupi; 8) rímski a byzantskí cisári; 9) vládcovia Ruska; 10) neruskí panovníci v abecednom poradí názvov krajín.
Názvy kláštorov začínajú prídavnými menami, ktoré sú tvorené z toponým. Ak je známe meno zakladateľa kláštora, začína sa názov kláštora prídavným menom odvodeným od tohto mena, napríklad: kláštor "Avraamijev Gorodecky". Ak sa kláštor nachádza ďaleko od veľkých sídiel, začína sa názov menom patróna kláštora, napríklad: "Troickij mužskoj monastyr". Ak má kláštor ustálené pomenovanie, tak je použité. 
Udalostí v ruskej histórii, ku ktorým došlo pred 24. januárom 1918 sú uvedené podľa juliánskeho kalendára; udalosti od 24. januára do 28. februára 1918 majú dvojitý dátum: podľa juliánskeho a gregoriánskeho kalendára. Počnúc 1. marcom 1918 sa dátumy (vrátane úmrtí svätcov) uvádzajú podľa gregoriánskeho kalendára. Sviatky Ruskej pravoslávnej cirkvi, vrátane dní spomienok na svätých, bez ohľadu na čas ich úmrtia, sú označené podľa juliánskeho kalendára.
Bibliografia článkov je rozdelená do skupín: archívne (ručne písané) materiály (arch.) a publikované pramene (Ist.), Diela a preklady (Soč, Muz. soč, Per.), Publikácie (Ed.), Výskum (Lit.). Umiestnenie zdroja v rámci skupiny zdrojov je spravidla určené časom vydania publikácie. Zdroje a literatúra sa citujú čo najúplnejšie, používajú sa však aj bibliografické skratky, ktoré sú definované na konci zväzku. Bibliografický odkaz sa zvyčajne uvádza v pôvodnom jazyku, uplatňuje sa transkripcia z východných znakových sústav. Informácie o rôznych vydaniach sú uvedené za sebou, označenia dotlače sú označené horným indexom. Meno autora je zvýraznené kurzívou bez ohľadu na jeho pozíciu v texte.

</doc>
<doc id="672208" url="https://sk.wikipedia.org/wiki?curid=672208" title="Arsen Iqalthoeli">
Arsen Iqalthoeli

Svätý Arsen Iqalthoeli (iné mená pozri nižšie; * okolo 1050, Iqaltho, Gruzínsko† 6. február 1127, tamže) bol gruzínsky kresťanský filozof, filológ, kánonista, spisovateľ, prekladateľ a mních, popredná náboženská osobnosť gruzínskych stredovekých dejín, duchovný radca gruzínskeho kráľa Dávida IV. 
Podieľal sa na rozvoji školstva a cirkevného usporiadania v stredovekom Gruzínsku, založil akadémiu v Monastieri Gelati a neskôr akadémiu v Iqalthskom kláštore. Jeho najvýznamnejším dielom bolo "Dogmatikoni". Gruzínskou pravoslávnou cirkvou je uctievaný ako svätý. Jeho pamiatku si pripomínajú 6. februára.
Životopis.
Arsen a narodil do gruzínskej šľachtickej rodiny. Vzdelanie získal v Ikaltskom kláštore, kde sa pravdepodobne stal aj mníchom. Neskôr študoval na Manganskej akadémii v Konštantínopole, kde boli jeho učiteľmi Michaél Psellos a Ióannes Italos. Neskôr vstúpil do Monastiera svätého Simeona Divotvorcu pri Antiochii, na tzv. Čiernej hore, kde mal naňho veľký vplyv Gruzínec Efrém Mcire. V kláštore začal tvoriť vlastnú tvorbu a do gruzínčiny preložil niektoré staršie grécke diela. Skúmal dôvody rozchodu chalcedónskeho kresťanstva so staroorientálnymi cirkvami. Istý čas pôsobil v Monastieri Kalypos na hore Sinaj. Zrejme po Efrémovej smrti (1101) sa vrátil do Konštantínopola, kde vstúpil do Monastiera svätého Juraja. V kláštore pracoval na svojich ďalších dielach, predovšetkým na "Dogmatikone".
Začiatkom 12. storočia sa na pozvanie gruzínskeho kráľa Dávida IV. vrátil do Gruzínska, kde sa podieľal na rozvoji miestnej cirkvi. Zapojil sa do reformného procesu a zúčastnil sa ruis-urbniského koncilu (1105). Do gruzínčiny preložil Fótiov "Nomokánon o XIV. tituloch". Zúčastnil sa tiež koncilu v Ani, kde obhajoval pravoslávnu dogmatiku pred arménskymi monofyzitmi (resp. miafyzitmi). Inicioval zriadenie Gelatskej akadémie a neskôr, snáď pre nezhody s platónsky orientovaným Ioannom Petricim, aj zriadenie akadémie v Ikalto. V závere života žil v Monastieri Šiomgvime pri Mcchete.
Dielo a myšlienky.
Arsen bol autorom viacerých diel, pričom väčšina z nich zostáva dodnes nepublikovaná. Napísal životopis svätej Niny, viacero epitafov kráľovi a množstvo jambicko-hymnografických veršov cirkevného charakteru. Preložil "Veľký kánon svätého Ondreja Krétskeho", "Prameň poznania" od Jána z Damasku a niekoľko gréckych hagiografických diel. V Arsenových dielach sa odráža vplyv byzantskej teologickej tradície. V Arsenovom najvýznamnejšom diele "Dogmatikoni" ("Dogmatikon") je badateľný vplyv aristotelovskej filozofie. Ide o súbor prekladov cirkevných otcov. Okrem iných obsahuje napríklad spisy Theodóra Abú Kúrra, Cyrila Alexandijského, Athanasia Sinajského a Jána Damaského, Leva I. Celkovo ide o 31 polemických spisov.

</doc>
<doc id="672210" url="https://sk.wikipedia.org/wiki?curid=672210" title="Arsen Ikaltoeli">
Arsen Ikaltoeli



</doc>
<doc id="672211" url="https://sk.wikipedia.org/wiki?curid=672211" title="Arsénios z Ikaltha">
Arsénios z Ikaltha



</doc>
<doc id="672212" url="https://sk.wikipedia.org/wiki?curid=672212" title="Arsénios z Iqaltha">
Arsénios z Iqaltha



</doc>
<doc id="672213" url="https://sk.wikipedia.org/wiki?curid=672213" title="Arsénios z Ikalta">
Arsénios z Ikalta



</doc>
<doc id="672215" url="https://sk.wikipedia.org/wiki?curid=672215" title="Menumorut">
Menumorut

Menumorut (?) bol mýtický slovanský vládca. Jediná zmienka o ňom pochádza z Anonymovej kroniky.
Život.
Podľa Anonymovej kroniky "Gesta Hungarorum" sa Menumorut narodil ako syn Moruta. Jeho kniežatstvo sa nachádzalo v dnešnom severovýchodnom Maďarsku. Podľa kroniky mal Arpád po vstupe do Panónskej panvy poslať Menumorutovi správu, v ktorej Menumoruta prosil, aby sa Maďari mohli usadiť v jeho kniežatstve. Keď to Menumorut odmietol, bol Maďarmi vyhnaný. Útočisko našiel v Grécku, ale potom, čo sa dozvedel o maďarskom víťazstve nad Moravanmi, začal s Arpádom vyjednávať o mieri. Mier sa potvrdil svadbou Arpádovho syna Zoltána a Menumorutovej dcéry. Zomrel o dva roky neskôr a novým kniežaťom sa stal Zoltán.
Podľa historikov si postavu Menumoruta autor Anonymovej kroniky "Gesta Hungarorum" vymyslel. Menumorut totiž nie je meno vládcu, ale názov Veľkomoravskej ríše.

</doc>
<doc id="672221" url="https://sk.wikipedia.org/wiki?curid=672221" title="Monosa">
Monosa



</doc>
<doc id="672241" url="https://sk.wikipedia.org/wiki?curid=672241" title="Drieňovský kanál">
Drieňovský kanál

 Drieňovský kanál je kanál v regióne Zemplín v obciach Veľké Revištia, Nižná Rybnica a Bunkovce v okrese Sobrance v Košickom kraji. Je to pravostranný prítok Okny v povodí Uhu; má dĺžku 3,0 km. Je vodným tokom IX. rádu. Hydrologické poradie (číslo povodia): 4-30-06-591. Geomorfologická kategorizácia: geomorfologický celok Východoslovenská rovina, geomorfologický podcelok Sobranecká rovina.
Vznik.
Vzniká v poľnohospodárskom extraviláne severne od intravilánu časti obce "Gajdoš" v severovýchodnom priestore obce Veľké Revištia v poli "Záhumienky" v nadmorskej výške v tesnej blízkosti kanála Veľké Revištia–Bežovce vo vzdialenosti 90 m južne od cesty I. triedy 19 Michalovce – Sobrance v okrese Sobrance.
Opis toku.
Od začiatku preteká krátky úsek južným smerom poľnohospodárskym extravilánom obce Veľké Revištia, preteká cez intravilán časti obce "Gajdoš"; po opustení intravilánu Gajdoša priteká na obecnú hranicu medzi Veľkými Revišťami a Nižnou Rybnicou, tečie po obecnej hranici, ľavým brehom obmýva pole "Kertičina" v Nižnej Rybnici a pravým brehom obmýva pole "Krivule" vo Veľkých Revištiach, v nadmorskej výške priberá ľavostranný bezmenný kanalizovaný prítok, pokračuje južným smerom, priteká po trojchotárnik obcí Veľké Revištia, Nižná Rybnica a Bunkovce, kde v nadmorskej výške zároveň priberá bezmenný pravostranný prítok kanála prichádzajúceho v priamke zo severozápadu z východného okraja intravilánu obce Veľké Revištia; od trojchotárnika tečie ďalej po obecnej hranici medzi Bunkovcami a Nižnou Rybnicou v dĺžke 60 m na juh, v nadmorskej výške podteká cestu medzi Bunkovcami a Nižnou Rybnicou a mení smer na juhovýchod; v priamke poľnohospodárskym extravilánom pokračuje ďalej; približne v strede priameho úseku v nadmorskej výške priberá ľavostranný bezmenný prítok – kanál a v nadmorskej výške ústi do rieky Okna ako jej pravostranný prítok.
Tok je v celom priebehu lemovaný pásom príbrežnej vegetácie. Okna je ďalej prítokom Čiernej vody v povodí Uhu. Tečie severovýchodnou časťou obce Veľké Revištia a po juhozápadnej obecnej hranici Nižnej Rybnice a to najprv s Veľkými Revišťami a na spodnom úseku s Bunkovcami vo veľmi zložitej hydrologickej oblasti s nízkou spádovitosťou.
Vzniká, preteká a ústi v geomorfologickej oblasti Východoslovenská nížina, v geomorfologickom celku Východoslovenská rovina, v geomorfologickom podcelku Sobranecká rovina.
Pôvod názvu.
Názov kanála "Drieňovský kanál" má pôvod v názve potoka Drieňovec. Koryto regulovaného kanála "Drieňovský kanál" má viac-menej identický priebeh s korytom niekdajšej dolnej časti potoka Drieňovec z obdobia pred výstavbou kanála Veľké Revištia-Bežovce. Tento kanál v rámci veľkých melioračných zásahov priečne presekol v smere západ – východ veľký počet potokov tečúcich zo severu na juh do Východoslovenskej roviny a oblúkom odviedol ich vodu. V dôsledku tohto melioračného zásahu sa skrátila pôvodná dĺžka potoka Drieňovec o cca 3 km a v približnej polohe koryta „odrezanej“ niekdajšej dolnej časti potoka bol vybudovaný kanál s názvom "Drieňovský kanál". Z hydronyma Drieňovec systémovým utvorením prídavného mena formantom "-ský" a kombináciou so všeobecným podstatným menom kanál s významom "umelý melioračný tok slúžiaci na prevádzanie vody" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Drieňovský kanál" ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Drieňovský kanál" bol štandardizovaný v roku 1990.
Značný počet názvov iných potokov na Slovensku obsahuje slovný základ všeobecného podstatného mena "drieň": Drienický potok, Drienok, Drieňov, Drieňová, Drienovec, Drieňovec (prítok Budinského potoka), Drieňovec (prítok kanála Veľké Revištia-Bežovce), Drienovka, Drienovský potok, Drieňovský potok (prítok Východného Turca), Drieňovský potok (prítok Kútočného potoka), Drieňovský potok (prítok Mačacieho potoka), Drieňovský potok (prítok Štiavnice), Drieňovský potok (prítok Slatiny), Drieňový potok (prítok Žitavy), Drieňový potok (prítok Bukového potoka) i kanálov: Drieňový kanál, Drieňovec. Názvy týchto vodných tokov majú podobnú motiváciu: buď v svojom pomenovacom procese prebrali s prípadnou modifikáciou do svojho názvu časť názvu sídelného objektu (obce, časti obce) respektíve nesídelného objektu (vrchu, lesa) alebo v pomenovacom procese primárne využili slovný základ apelatíva "drieň". 

</doc>
<doc id="672245" url="https://sk.wikipedia.org/wiki?curid=672245" title="Lykos z Messénie">
Lykos z Messénie

Lykos () bol starogrécky päťbojár z Messénie. 
Antický cestovateľ Pausanias videl jeho náhrobok cestou z Korintu do Sikyónie a evidentne na ňom čítal, že Lykos dosiahol víťazstvo v päťboji na olympijských hrách: „"Tým, ktorí idú z územia korintského do Sikyónie, sa naskytne náhrobok messénskeho Lyka, nech už je ktokoľvek tento Lykos, nenachádzam totiž žiadneho Messénčana Lyka vycvičeného ani v päťboji, ani olympijského víťaza. Toto je vlastne nasypaná hlina, sami Sikyónčania pochovávajú najväčšou mierou podobným spôsobom. Mŕtve telo pokryjú zemou a na vybudovanom kamennom podklade postavia stĺpy a na nich vytvoria príkrov v podobe štítov na chrámoch. Nepripojujú potom iný nápis než meno bez označenia otca, odkazujúc mŕtvemu pozdrav.“" Podľa talianskeho historika Luigiho Morettiho by sa to možno dalo vysvetliť aj tak, že tú olympiádu nevyhral v élidskej Pise ("Pisa" alebo "Pisatis" bola oblasť v Elide, kde sa nachádzala Olympia), ale v nejakej inej lokalite (v starogréckom svete sa konalo mnoho miestnych slávností, často obmedzených na oblasť, kde sa konali).

</doc>
<doc id="672263" url="https://sk.wikipedia.org/wiki?curid=672263" title="Veľký Bučeň">
Veľký Bučeň

Veľký Bučeň (maď. Nagy Bucsony ) () je vrch Cerovej vrchoviny. Leží nad obcou Bulhary, približne severovýchodne od Fiľakova. 
Poloha.
Nachádza sa v severnej polovici pohoria, v geomorfologickom podcelku Bučenská vrchovina a geomorfologickej časti Bučeň. Vrch leží v Banskobystrickom kraji, v okrese Lučenec a v katastrálnom území obce Bulhary. Veľký Bučeň je súčasťou rozsiahleho masívu, ktorý sa tiahne od Fiľakova severovýchodným a neskôr severným smerom. Najbližšími sídlami sú juhozápade situovaná obec Bulhary a juhovýchodne ležiace Konrádovce. Masív leží mimo územia Chránenej krajinnej oblasti Cerová vrchovina.
Opis.
Veľký Bučeň je najvyšším vrchom hrebeňa, ktorý sa tiahne od hradného brala Fiľakovského hradu. Východným a severným smerom už krajina naberá pahorkatinný charakter bez výraznejších vrchov. Západne susedí Pavlov vrch (), severne Cicka () a južne Malý Bučeň (). Juhovýchodné svahy masívu odvodňujú prítoky Gortvy do Rimavy, zvyšok masívu odvodňujú prítoky riečky Suchá v povodí Ipľa. Na vrchole stojí radar riadenia letovej prevádzky.
Výhľady.
Vrch pokrýva lesný porast, ktorý je však na severnom úpätí odstránený kvôli vedeniu vysokého napätia. V blízkosti areálu radaru na vrchole je niekoľko priesekov, ktoré umožňujú obmedzený, no veľmi zaujímavý výhľad. Viditeľné sú mnohé vrchy pohoria i okolitá pahorkatina. Pri vhodných podmienkach je pozorovateľné i Javorie, Poľana, Fabova hoľa, Kráľova hoľa i Kékes, ojedinele však i vrcholy Tatier.
Prístup.
Vrcholom vedie Chodník Márie Széchy, ktorý spája Fiľakovský a Muránsky hrad. 

</doc>
<doc id="672266" url="https://sk.wikipedia.org/wiki?curid=672266" title="Kuli">
Kuli

Kuli je nekvalifikovaný a obyčajne námedzný robotník (pracujúci ako nosič bremien ap.) v prostredí južnej a juhovýchodnej Ázie.
Slovenské jazykové slovníky odvádzajú pôvod slova od názvu kmeňa Kolī, resp. Kulī v severozápadnej Indii. Toto slovo sa zaužívalo v britskej koloniálnej správe Indie, pričom z anglického prostredia sa takto rozšírilo aj do ďalších európskych jazykov. Zároveň sa ujalo ako pejoratívum pre robotníckych imigrantov z južnej a východnej Ázie (napr. v Spojených štátoch).

</doc>
<doc id="672296" url="https://sk.wikipedia.org/wiki?curid=672296" title="Perro pila argentino">
Perro pila argentino

Perro pila argentino (Argentínsky pes Pila) je jedným z plemien bezsrstých psov. Jeho kohútiková výška sa pohybuje v rozmedzí 25 až 45 cm a je rozšírený v provinciách severozápadnej Argentíny.
Pôvod.
Argentínsky pes Pila je plemeno psa veľmi podobné čínskemu chocholatému psovi, mexickému naháčovi (Xoloitzcuintle) a peruánskemu bezsrstému psovi (peruánsky naháč, naháč), z ktorého sa pravdepodobne vyvinul. O pôvode týchto psov z predkolumbovského obdobia existujú rôzne teórie (výnimku tvorí čínsky chocholatý pes, ktorého v prvej polovici 20. storočia v USA vyšľachtili Ida Garrett a Debra Woods z peruánskeho naháča). Archeologické výskumy však poukazujú na to, že tieto psy žili na americkom kontinente už pred približne tritisíc rokmi. Rozdiely medzi jednotlivými psími odrodami – existujú pádne dôvody na to, aby sa v tomto prípade hovorilo o psích odrodách, nie o plemenách – pravdepodobne vyplývajú z ich izolácie, ktorá vznikla najmä po dobytí amerických území Španielmi.
Až do inkskej kolonizácie v 15. storočí nášho letopočtu sa nenašli žiadne záznamy o existencii týchto psov na území dnešnej Argentíny. Ríša Inkov sa rozprestierala na severe Ameriky cez Andy, územie Ekvádoru, severného a stredného Čile, južnej Kolumbie a severozápadnej Argentíny. Inkovia posielali svojich vyslancov do vzdialených kolónií s cennými darmi, aby posilnili väzby s týmito kolóniami, a medzi tieto dary patrili aj vzácne „"khalas"“ (kečuánsky výraz znamenajúci nahý alebo bezvlasý).
O necelé storočie od inkskej kolonizácie, po príchode Španielov, sa obchod medzi Argentínou a Peru udržiaval najmä prostredníctvom argentínskych provincií Salta a Jujuy, no privážanie psov z územia porazenej civilizácie sa zastavilo. V Španielsku o tieto bezsrsté tvory nebol záujem, boli brané iba ako kuriozita, ktorú príležitostne predvádzali na európskych dvoroch. Okrem toho bol všetok obchod medzi Južnou a Strednou Amerikou nahradený dodávkami cenného koloniálneho tovaru do Španielska, pričom psy sa nepovažovali za cenné. Kvôli tomuto a tiež v dôsledku miestnej izolácie vznikli v nasledujúcich storočiach rôzne odrody bezsrstých psov. Medzi tieto odrody patria mexické a peruánske plemená schválené Medzinárodnou kynologickou federáciou a ďalšie plemená z celej Latinskej Ameriky vrátane plemena argentínskej Pily. V tomto článku opíšeme argentínsku Pilu v jej dlhonohej "chacoanskej" odrode (pochádzajúcej z argentínskej provincie Chaco) avšak existujú aj krátkonohé, odrody s telom súdkovitého tvaru – o ktorých tiež existuje dostatok archeologických záznamov. Tieto psy sa pravdepodobne vyvinuli vo vysokohorských oblastiach, čo sa predpokladá na základe ich telesnej stavby, ktorá je lepšie prispôsobená chladu a zníženému obsahu kyslíka v ovzduší.
V koloniálnych časoch a ešte aj v 20. storočí si domorodci, stredná vrstva a kreolskí vidiečania v severozápadnej Argentíne argentínske Pily veľmi vážili a dali im toto pomenovanie, pričom použili hovorový výraz pre bezvlasých alebo nahých. Cenili si ich pre ich hrejivú srsť, používali sa na vyhrievanie postelí a ako liečebné vankúše, najmä pre starších ľudí trpiacich reumou (v takom prípade sa im vo viacerých mestách Ría de la Plata až do polovice 19. storočia hovorilo „"calientapies"“, čiže „ohrievači nôh“, pretože počas chladných dní sa zohrievali tak, že sa v sede pritúlili k nohám svojich majiteľov, ako o tom svedčí aj vtedajší argentínsky politik a diplomat Lucio V. Mansilla (1831-1913). Cenili si ich aj ako strážcov, pretože boli vždy ostražití voči akémukoľvek nezvyčajnému pohybu alebo hluku vo svojom okolí.
Vzhľad.
Argentínska Pila "chacoanskej" odrody sa podľa veľkosti klasifikuje do troch skupín: malá (od 25 cm do 35 cm v kohútiku), stredná (od 35 do 45 cm) a veľká (väčšia ako 45 cm). Stavbou tela sa pila, ktorá sa v Argentíne označuje ako „"chaco"“, podobá na trpasličieho pinča, má ale kratší chrbát a vyššie umiestnený chvost ako ostatné bezsrsté plemená. Pri pohybe sa chvost nesie v oblúku nad chrbtom, ideálne tak, aby sa jeho špička dotýkala chrbta. Pila kráča pomerne rýchlo a pružne a robí malé kroky. Pily sú mimoriadne obratné, rýchle bežkyne schopné šplhať a robiť veľké skoky.
Andská odroda argentínskeho psa Pila má kratšie nohy, a teda aj nižší vzrast a predĺžené telo.
Hlava Pily je stredne dlhá a mierne klenutá, s podobnou dĺžkou tváre a lebky. Oči sú stredne veľké, výrazné a sfarbené v závislosti od farby kože od čiernej po žltú. Ňufák je úzky, čeľusť nedostatočne vyvinutá, uši veľmi pohyblivé a umiestnené pomerne vysoko. Nie sú také veľké ako u jej peruánskych a mexických príbuzných. Pri spozornení ich Pila vzpriami.
Stupeň alopécie sa u jednotlivých jedincov líši: niektoré psy sú úplne bez srsti s výnimkou fúzov, iné majú výrazné chumáče srsti na hlave, chvoste a nohách, hoci nikdy nie také husté ako čínsky chocholatý pes. U niekoľkých vzácnych jedincov môže byť na chrbte sotva badateľné ochlpenie s občasnými dlhšími vlasmi. Žiadna z týchto srstí, či už na chvoste alebo na tele, sa však nepodobá pravej srsti: na chvoste je vždy riedka, so štetinovou štruktúrou, keď je krátka, a hodvábnejšou, keď je dlhá. Pile zvyčajne chýbajú črenové zuby. Rezáky by však mala mať zdravé a v ideálnom prípade by mala mať aj zahnuté tesáky ako je to aj u iných plemien, hoci Pile často chýbajú alebo majú kónický tvar.
Nie všetky šteniatka z vrhu budú bezsrsté. Rovnako ako u všetkých ostatných bezsrstých plemien s výnimkou amerického bezsrstého teriéra je genetický faktor zodpovedný za alopéciu neúplne dominantný a smrteľný. Takže každé žijúce šteňa bez srsti je heterozygotne bezsrstné/osrstené. Štatisticky teda platí, že na každé štyri plodné vajíčka z párenia, ktoré sú osrstené, pripadá jedno homozygotné (t. j. „čisto“ bez srsti) embryo, z ktorého sa nevyvinie životaschopné mláďa a ktoré je zvyčajne reabsorbované maternicou už v embryonálnom štádiu; dve embryá budú heterozygotné bezsrsté/osrstené a vyvinú sa ako bezsrsté môáďatá, no s premenlivým prejavom srsti na hlave, chvoste a nohách a príležitostne aj na iných častiach tela; a jedno embryo bude homozygotné so srsťou a vyvinie sa ako plne osrstené mláďa. Výsledkom párenia osrsteného psa s osrsteným nikdy nebudú bezsrsté šteniatka. Pri párení osrsteného psa s plešbezsrstým bude jedna polovica vrhu – štatisticky povedané – bezsrstá a druhá polovica bude mať normálnu srsť.

</doc>
<doc id="672348" url="https://sk.wikipedia.org/wiki?curid=672348" title="Neolaidas">
Neolaidas

Neolaidas ("Neolaidas") môže byť:
Zdroje.
 

</doc>
<doc id="672349" url="https://sk.wikipedia.org/wiki?curid=672349" title="Pavel Vošalík">
Pavel Vošalík

JUDr. Pavel Vošalík (* 17. júl 1963, Jindřichův Hradec) je český diplomat. Bol námestníkom (štátnym tajomníkom) ministra zahraničných vecí a v tejto funkcii sa podieľal na dojednaní Zmluvy medzi Českom a Vatikánom. Bol českým veľvyslancom v Južnej Afrike (1997–2001), v rokoch 2004–2008 zastával úrad veľvyslanca v Kanade, počas jeho pôsobenia Kanada zrušila vízovú povinnosť pre českých občanov. V roku 2008 bol vymenovaný do funkcie veľvyslanca Českej republiky pri Svätej stolici, funkciu vykonával do roku 2018.

</doc>
<doc id="672352" url="https://sk.wikipedia.org/wiki?curid=672352" title="Gautier-sans-avoir">
Gautier-sans-avoir



</doc>
<doc id="672353" url="https://sk.wikipedia.org/wiki?curid=672353" title="Gautier sans Avoir">
Gautier sans Avoir



</doc>
<doc id="672355" url="https://sk.wikipedia.org/wiki?curid=672355" title="Gautier z Poissy">
Gautier z Poissy



</doc>
<doc id="672362" url="https://sk.wikipedia.org/wiki?curid=672362" title="Ragáč">
Ragáč

Ragáč môže byť:

</doc>
<doc id="672364" url="https://sk.wikipedia.org/wiki?curid=672364" title="Terje Theodor Nervik">
Terje Theodor Nervik

Terje Theodor Nervik (* 19. máj 1958) je nórsky diplomat, bývalý veľvyslanec Nórska na Slovensku.
Životopis.
V rokoch 1988 až 1990 pracoval pre Ministerstvo ropy a energie, od roku 1990 potom pre Ministerstvo zahraničných vecí. V rokoch 1990 až 1992 bol v zaškolovaní v sekcii Strednej a Východnej Európy. Od roku 1992 pracoval ako atašé na Stálej misii Nórska pri OSN v New Yorku. Od roku 1993 do roku 1995 tam bol druhým sekretárom. Následne v rokoch 1995 až 1997 pracoval na veľvyslanectve Nórska v Lagose kde bol najskôr druhým sekretárom a potom prvým sekretárom, v oboch prípadoch zástupca vedúceho misie. V rokoch 1997 až 2000 bol prvým sekretárom politickej sekcie veĺvyslanectva v Londýne. Vedúcim divízie Sekcie afrických záležitostí Ministerstva zahraničných vecí bol v rokoch 2000 až 2002. Následne bol v rokoch 2002 až 2003 európskym korešpondentom najprv v Kodani, potom v Aténach. V rovnakom roku bol starším poradcom na Ministerstve zahraničných vecí kde pracoval aj naďalej. V rokoch 2005 až 2007 bol námestníkom riaditeľa Sekcie európskej politiky. Následne bol zástupcom generálneho riaditeľa Divízie pre oficiálne návštevy. V rokoch 2011 až 2012 bol nórskym veľvyslancom v Kuala Lumpur (Malajzia). Neskôr opäť pracoval na MZV: 2012 až 2014 ako starší poradca Sekcie pre OSN a rokoch 2014 až 2018 v rovnakej funkcii Oddelenia ekonomických vzťahov a rozvoja.
Veľvyslanec na Slovensku.
Od roku 2018 je veľvyslanec Nórska na Slovensku. Prezident Andrej Kiska veĺvyslanca prijal 7. novembra 2018. 28. septembra 2022 odovzdal poverovacie listiny nový veľvyslanec, Alex Vodicka Winther.

</doc>
<doc id="672367" url="https://sk.wikipedia.org/wiki?curid=672367" title="Neolaidas z Élidy">
Neolaidas z Élidy

Neolaidas () bol starogrécky olympionik. 
Neolaidas z Élidy bol podľa Pausania olympijským víťazom behu na jedno stadion (medzi dorastencami, aj keď to Pausanias neuviedol, je to však takmer isté, inak by ho Africanus zapísal do svojich zoznamov) a v behu ťažkoodencov (druhé víťazstvo zrejme neskôr, ako dospelý). Pausanias neuvádza, kedy tieto víťazstvá dosiahol. 

</doc>
<doc id="672374" url="https://sk.wikipedia.org/wiki?curid=672374" title="Formula 1 v roku 2022">
Formula 1 v roku 2022

Majstrovstvá sveta FIA Formula 1 v roku 2022 sú plánovaným šampionátom motoristických pretekov pre automobily Formuly 1, ktorý bude 73. ročníkom majstrovstiev sveta Formuly 1. Uznáva ho Fédération Internationale de l'Automobile (FIA), ktorý riadi orgán medzinárodného motoristického športu, ako najvyššiu triedu súťaže pre pretekárske autá. Šampionát sa má odohrať počas dvadsiatich dvoch veľkých cien, ktoré sa budú konať po celom svete, a jeho koniec je naplánovaný skôr ako v posledných rokoch, aby sa predišlo prekrývaniu s Majstrovstvami sveta vo futbale. Jazdci a tímy súťažia o titul majstra sveta jazdcov a majstra sveta konštruktérov.
Očakáva sa, že šampionát v roku 2022 prinesie významné zmeny v technických predpisoch tohto športu. Tieto zmeny sa mali zaviesť v roku 2021, ale v reakcii na pandémiu COVID-19 sa odložili do roku 2022.
Max Verstappen, jazdiaci za Red Bull Racing, je úradujúcim šampiónom jazdcov, zatiaľ čo Mercedes je úradujúcim šampiónom konštruktérov.
Majstrom sveta sa stal Max Verstappen, ktorý oslavoval svoj titul po víťazstve na Veľkej cene Japonska. Majstrami sveta konštruktérov sa stal Red Bull Racing na Veľkej cene USA, deň po smrti spoluzakladateľa a majiteľa Red Bullu Ditricha Mateschitza.
Zloženie tímov.
Jazdci voľných tréningov.
Každý tím bol povinný nasadiť jazda, ktorý sa nezúčastnil viac ako dvoch veľkých cien počas dvoch sezón víkendov veľkých cien, jedného pre každé auto. 
Zmeny pilotov.
Pred Veľkou cenou Holandska v roku 2021 Kimi Räikkönen oznámil svoj úmysel skončiť na konci šampionátu a po 19 sezónach tak ukončil svoju kariéru vo Formule 1. Räikkönenovo kreslo v Alfe Romeo Racing obsadí Valtteri Bottas, ktorý by mal opustiť Mercedes na konci roka 2021. George Russell má nahradiť Bottasa, uvoľní svoje miesto vo Williamse, ktoré obsadí bývalý jazdec Red Bull Racing Alexander Albon.
Jazdec z Formuly 2 Guanyu Zhou prejde do Formuly 1 k tímu Alfa Romeo Racing, namiesto Antonia Giovinazziho, ktorý má opustiť tím na konci roka 2021. Zhou by sa stal prvým čínskym pilotom, ktorý bude súťažiť vo Formule 1.
Kvôli ruskej invázie na Ukrajinu nahradil tím Haas ešte pred sezónou svojho ruského jazdca Nikitu Mazepina Kevinom Magnussenom, ktorý už za tím jazdil v rokoch 2017 až 2020.
Zmeny tímov.
Honda oznámila, že po roku 2021 nebude dodávať pohonné jednotky. Spoločnosť dodávala pohonné jednotky Scuderii AlphaTauri (predtým nazývanej Scuderia Toro Rosso) od roku 2018 a Red Bull Racing od roku 2019. Red Bull Racing prevezme motorový program Hondy a bude ho riadiť interne a vytvorí novú divíziu s názvom Red Bull Powertrains Limited. Rozhodnutie padlo po lobovaní ostatných deviatich tímov, aby rokovali o zmrazení vývoja motora do roku 2025. Red Bull Racing uznal, že by opustili šampionát, ak by sa nedohodli na zmrazení vývoja motora, keďže nemohli vyvinúť úplne nový motor a neboli ochotní stať sa opäť zákazníkom Renaultu.
Panthera Team Asia oznámila svoj zámer bojovať v tohtoročnom šampionáte, nakoľko prvotný zámer vstúpiť do F1 v roku 2021 bol kvôli pandémii COVID-19 Oliver Fecko nútený odložiť. Nedostatok správ o tíme však ich potenciálny vstup do šampionátu spochybňujú.
Kalendár.
Nasledujúce preteky boli zrušené v dôsledku prebiehajúcej ruskej invázie na Ukrajinu:
Regulačné zmeny.
Riaditeľstvo pretekov.
Michael Masi, ktorý pôsobil ako riaditeľ pretekov od smrti Charlieho Whitinga v roku 2019, bol odvolaný z funkcie riaditeľa pretekov po vyšetrovaní Veľkej ceny Abú Zabí v roku 2021. V rámci reštrukturalizácie riadenia pretekov nahradil Masiho bývalý riaditeľ pretekov DTM Niels Wittich a riaditeľ pretekov majstrovstiev sveta vo vytrvalostných pretekoch Eduardo Freitas. Dvojica prevezme rolu striedavo. Herbie Blash, bývalý Whitingov zástupca, bol vymenovaný za stáleho hlavného poradcu riaditeľa pretekov.
FIA tiež zavedie nový virtuálny systém kontroly pretekov, podobne ako video asistent rozhodcu vo futbale, ako aj zákaz tímovej komunikácie, ktorá lobuje u riaditeľov pretekov. Rádio medzi tímami a riaditeľstvom FIA sa už nebude vysielať v televízii, aby chránili riaditeľstvo pretekov. Postupy pri vyraďovaní musia byť prehodnotené Športovým poradným výborom Formuly 1 a prezentované pred začiatkom sezóny.
Technické regulácie.
Na majstrovstvách sveta v roku 2022 sa majú prepracovať technické predpisy. Zavedenie týchto zmien bolo naplánované na rok 2021, pričom tímy budú svoje autá vyvíjať v priebehu roka 2020. Zavedenie predpisov sa však v reakcii na pandémiu COVID-19 odložilo až na šampionát v roku 2022. Hneď ako bolo oneskorenie oznámené, tímom bolo zakázané vykonávať akýkoľvek vývoj svojich áut 2022 počas kalendárneho roka 2020.
S jazdcami sa konzultovalo vypracovanie nových technických predpisov, ktoré boli zámerne napísané tak, aby boli reštriktívne, aby sa tímom zabránilo vo vývoji radikálnych návrhov, ktoré obmedzovali schopnosť jazdcov predbiehať. FIA vytvorila špecializovanú pracovnú skupinu alebo komisiu inžinierov, ktorej úlohou je identifikovať a odstrániť medzery v predpisoch pred ich zverejnením. Odstránenie medzier teoreticky zabráni jednému tímu v tom, aby mal dominantné auto, a následne umožní užšiu konkurenciu v celom poli a zároveň zlepší estetiku áut. Táto filozofia bola hlavným cieľom nových nariadení. Automobilový dizajnér Red Bullu Adrian Newey poznamenal, že zmeny predpisov boli najvýznamnejšie vo Formule 1 od sezóny 1983.
Aerodynamika a karoséria.
V technických predpisoch sa po prvýkrát od ich zákazu v 80. rokoch 20. storočia znovu zavedie použitie prízemného efektu. To sa bude zhodovať so zjednodušením karosérie, vďaka čomu bude spodná časť auta primárnym zdrojom aerodynamickej priľnavosti. Cieľom je znížiť turbulentný vzduch v stopách áut, aby sa vodiči mohli tesnejšie sledovať a zároveň si zachovať podobnú úroveň prítlaku v porovnaní s predchádzajúcimi rokmi. Ďalšie zmeny v aerodynamike sú zamerané na obmedzenie schopnosti tímov kontrolovať prúdenie vzduchu okolo predných kolies a ďalej znížiť aerodynamické brázdy áut. To zahŕňa odstránenie bargeboardov, zložitých aerodynamických zariadení, ktoré ovládajú prúdenie vzduchu okolo karosérie auta. Predné krídlo a koncové dosky budú zjednodušené, čím sa zníži počet a zložitosť aerodynamických prvkov. Predné krídlo sa tiež musí priamo spájať s prednou kužeľou, na rozdiel od návrhov pred rokom 2022, kde bolo možné krídlo pripojiť k prednej časti pomocou podpier, aby sa vytvoril priestor pod monokokom, čím sa podporí prúdenie vzduchu pod vozidlom prostredníctvom väčšej plochy krídla a zvýšená výška nosa. Zadné blatníky budú širšie a namontované vyššie ako v predchádzajúcich rokoch, s ďalšími obmedzeniami, ktoré obmedzujú schopnosť konštruktérov využívať výfukové plyny auta na generovanie prítlaku. Karoséria bude musieť byť potiahnutá gumou, aby sa znížilo riziko odlomenia komponentov vozidla, aby sa minimalizovalo riziko miestnych žltých vlajok, bezpečnostných áut a zastávok. Čísla zverejnené pracovnou skupinou odhalili, že tam, kde malo vozidlo špecifikácie 2019 idúce za iným autom k dispozícii iba 55 % svojej normálnej úrovne prítlaku, auto špecifikácie 2022 idúce za iným autom by malo až 86 % normálnej úrovne prítlaku.
Tímy budú ďalej obmedzené v počte aerodynamických vylepšení, ktoré môžu na aute zaviesť, a to ako počas pretekárskeho víkendu, tak aj v priebehu šampionátu. Tieto pravidlá boli zavedené na ďalšie zníženie nákladov na súťaž. Po rozhodnutí odložiť nariadenia z roku 2021 na rok 2022 bol aerodynamický vývoj automobilov zakázaný od 28. marca[potrebné objasnenie] do konca roku 2020.
V roku 2021 šampionát zaviedol systém posuvnej stupnice na reguláciu aerodynamických testov. V rámci tohto systému by najmenej úspešné tímy v minuloročnom hodnotení majstrovstiev sveta konštruktérov dostali dodatočný čas na aerodynamické testy. Naopak, najúspešnejšie tímy by mali na dokončenie testovania menej času. Systém bol vyskúšaný v roku 2021 s výsledkami použitými na vytvorenie formálnejšieho, štruktúrovanejšieho a strmšieho modelu pre šampionát v roku 2022.
Pohonné jednotky.
Diskusie o predpisoch o motoroch na rok 2022 sa začali v roku 2017 a boli ukončené v máji 2018. Navrhované predpisy zahŕňali odstránenie motorgenerátorovej jednotky – tepla (MGU-H), aby sa zjednodušila technológia používaná v motore a zároveň sa zvýšila maximálna hranica otáčok o 3 000 ot./min. Ďalšie návrhy nazvané „plug-and-play“ by zaviazali dodávateľov motorov k predpisom, aby boli jednotlivé komponenty motora univerzálne kompatibilné, čo by tímom umožnilo získavať komponenty od viacerých dodávateľov. Výrobcovia by tiež podliehali podobnému nariadeniu týkajúcemu sa komerčne dostupných materiálov, ako by sa od roku 2021 vzťahovalo na konštruktérov podvozkov.[potrebné vysvetlenie][potrebný citát] Návrhy boli navrhnuté tak, aby zjednodušili technológiu motora a zároveň zatraktívnili šport pre nových účastníkov. Keďže sa však žiadni noví dodávatelia pohonných jednotiek nezaviazali vstúpiť do športu v roku 2022, existujúci dodávatelia navrhli ponechať existujúci vzorec pohonných jednotiek v snahe znížiť celkové náklady na vývoj.
Systém kvót komponentov pohonnej jednotky bude pokračovať aj v roku 2022, pričom tímy dostanú obmedzený počet jednotlivých komponentov, ktoré je možné použiť pred tým, než im bude uložený trest. Výfukový systém by bol pridaný do zoznamu komponentov, pričom tímy môžu počas šampionátu použiť maximálne šesť.
Pneumatiky.
Šampionát by sa posunul z 13-palcových () na 18-palcové () kolesá. 18-palcové kolesá boli zavedené do šampionátu Formuly 2 v roku 2020, aby otestovali zmeny v správaní pneumatík. Pôvodne sa navrhovalo, že používanie ohrievačov pneumatík – elektrických prikrývok určených na udržanie pneumatík v optimálnej prevádzkovej teplote, keď sa nepoužívajú – by bolo zakázané, hoci toto rozhodnutie bolo neskôr zrušené po nesúhlase dodávateľa pneumatík Pirelli. Ohrievače pneumatík by sa namiesto toho stali štandardizovaným vybavením, pričom všetky tímy by museli používať rovnaký produkt, aby ich do roku 2024 postupne úplne vyradili.
Štandardizované komponenty.
Šport má v úmysle zaviesť sériu štandardizovaných komponentov od roku 2022, pričom predpisy vyžadujú, aby štandardné komponenty boli zavedené do roku 2024. Tieto štandardizované komponenty zahŕňajú prevodovku a palivový systém. Niektoré aerodynamické komponenty – ako napríklad tácka, ktorá je umiestnená v prednej časti podlahy auta – budú tiež štandardizované, aby sa obmedzila schopnosť tímov rozvíjať oblasť a získať konkurenčnú výhodu. Jednotlivé časti budú teraz klasifikované ako spôsob objasnenia pravidiel, ktoré ich obklopujú:
Systém kategorizácie dielov bol zavedený s cieľom umožniť voľnosť pri návrhu, keďže generálna oprava aerodynamických predpisov bola vysoko normatívna.
Športové predpisy.
Bodový systém šprintu.
Po prvom pokuse šprintu pod názvom „šprintová kvalifikácia“ v roku 2021 sa formát vrátil aj pre tento rok so zmeneným názvom na „šprint“. Víkendový formát sa od roku 2021 nezmení a pobeží na Veľkej cene Emilia Romagna, Rakúska a São Paula, pričom body sa teraz udelia ôsmim najlepším, a nie len trom najlepším, ako tomu bolo v roku 2021. Na rozdiel od predchádzajúcej sezóny, jazdec, ktorý zajazdí najrýchlejší čas v kvalifikácii, bude uznaný za oficiálneho polesitera, pričom víťaz šprintu má naďalej právo štartovať do Veľkej ceny z prvého miesta na štartovom rošte.
Bodový systém pre skrátené preteky.
Po kontroverzii okolo udeľovania bodov na Veľkej cene Belgicka 2021 sa zmenili kritériá potrebné na udeľovanie bodov za nedokončené podujatia. Požiadavka, ktorá čaká na schválenie Svetovou radou motoristického športu , bola zmenená tak, aby:
Predchádzajúce kritériá platili viac ako 40 rokov pred zmenou, naposledy boli zmenené medzi sezónami 1977 a 1980.
Navyše, bod za najrýchlejšie kolo bude teraz udelený len vtedy, ak sa prejde viac ako 50 % plánovanej vzdialenosti pretekov.
Procedúra za bezpečnostným vozidlom.
Vo svetle kontroverzií okolo safety car na Veľkej cene Abú Zabí 2021 sa zmenili postupy pre reštart safety caru. Namiesto toho, aby sa čakalo na kolo po tom, čo sa posledné vozidlo samo odpojilo od vedúceho vozidla, bezpečnostné vozidlo bude teraz odvolané jedno kolo po zadaní pokynu, že zajazdené autá sa môžu odkrútiť samé. Okrem toho sa zmenilo znenie pravidiel a teraz sa uvádza, že „všetky“ autá, a nie „akékoľvek“ autá, sa budú môcť samy uvoľniť, ak to riaditeľ pretekov bude považovať za bezpečné.
Výber štartovacích pneumatík.
Pravidlo, ktoré platilo od roku 2014 a vyžadovalo, aby jazdci, ktorí postúpili do tretieho segmentu kvalifikácie, začali preteky na pneumatikách, ktoré použili na zajazdenie najrýchlejšieho času v druhom segmente kvalifikácie, bolo zrušené. Všetci jazdci budú mať teraz na všetkých podujatiach voľný výber štartovacej pneumatiky pre nedeľnú Grand Prix.
Súhrn sezóny.
Predsezónne testy.
Vzhľadom na zmenu technických predpisov sa Formula 1 rozhodla usporiadať dva zimné testy na dvoch rôznych tratiach, aby tímom pomohla získať viac údajov o ich nových autách, pričom prvý 23. – 25. februára sa konal na Circuit de Barcelona-Catalunya v Španielsku a druhý na Bahrain International Circuit v Sakhire počas 10.–12. marca.

</doc>
<doc id="672378" url="https://sk.wikipedia.org/wiki?curid=672378" title="Kostol svätého Ondreja (Dolné Krškany)">
Kostol svätého Ondreja (Dolné Krškany)

Kostol svätého Ondreja je kostol v nitrianskej mestskej časti Dolné Krškany&lt;ref name="/kostol/farsky-kostol-sv-ondreja"&gt;&lt;/ref&gt; zasvätený svätému Ondrejovi. Je národnou kultúrnou pamiatkou. Bol postavený medzi rokmi 17381744. Nachádza sa na cintoríne, uprostred obce, pri hlavnej ceste.
História.
Kostol bol postavený grófom Ondrejom Thuróczim ako cintorínska kaplnka. Gróf býval v kaštieli a bol majiteľom všetkých pozemkov, ako aj kaplnky na cintoríne pre svojich poddaných. Dokladá to latinský nápis v nadpraží kamenného portálu, vedúceho do lode. 
Pôvodná stavba zaberala presbytérium a strednú loď s vežou. V roku 1788 bol kostol opravený. V roku 1904 bol kostol rozšírený prístavbou dvoch bočných lodí. Ľavú loď vybudoval vtedajší župan Polónyi, ktorý s rodinou býval v Dolných Krškanoch. Pravú loď dala postaviť rodina Thuróczi. Na oltári ľavej lode sa nachádza obraz, ktorý namaľoval maliar zaľúbený do dcéry župana. Ďalšia úprava kostola prebehla po druhej svetovej vojne, keď bol vybudovaný vchod na vežu zvonku a prístavba oratória. V roku 1947 bola pristavaná sakristia. Za pôsobenia dekana Karola Hýrošša bol v roku 1991 pozlátený hlavný oltár. Posledná výmaľba interiéru prebehla v roku 2001. Za pôsobenia farára Igora Hanka bola v roku 2009 vymenená strecha a obnovená veža. Na cintoríne sa nachádza krypta rodiny Thuróczi, ktorá bola postavená koncom 19. storočia. V súčasnosti sa pripravujú projekty na celkovú obnovu kostola.

</doc>
<doc id="672379" url="https://sk.wikipedia.org/wiki?curid=672379" title="Kombinačné číslo">
Kombinačné číslo

Kombinačné číslo (iné názvy: binomické číslo, binomický koeficient) je matematická funkcia, ktorá udáva 
počet kombinácií "k"-tej triedy z "n"-prvkovej množiny, tzn. počet spôsobov, ako vybrať "k"-prvkovú podmnožinu z "n"-prvkovej množiny ("k" a "n" sú prirodzené čísla). Kombinačné číslo sa značí v tvare formula_1 a číta sa „"n" nad "k"“. Alternatívne značenia sú formula_2, formula_3, formula_4 alebo formula_5.
S využitím faktoriálu je možné kombinačné číslo definovať nasledovne:
formula_6
Platí rovnosť:
formula_7
Kombinačné číslo sa používa hlavne v kombinatorike, veľmi dôležité je využitie v binomickej vete (pričom je tu označované ako "binomický koeficient") alebo v Leibnizovom pravidle.
Vlastnosti.
Pre prirodzené čísla "n" a "k", kde formula_8 a formula_9 platí
formula_10
formula_11
formula_12
formula_13
formula_14
formula_15
formula_16
formula_17
formula_18
formula_19
formula_20
formula_21
formula_22
formula_23
kde "k" je nezáporné celé číslo (a formula_24 je "k"-ty klesajúci faktoriál zo "z"), potom je zrejmé, že pravá strana má zmysel, aj keď formula_25 nebude obmedzené na celé nezáporné čísla. Na formula_25 dokonca nemusíme klásť žiadne podmienky, môže ísť aj o číslo komplexné. Vzťah je teda prirodzeným zovšeobecnením kombinačných čísel a je používaný hlavne v zovšeobecnenej binomickej vete.
Ďalšiu možnú definíciu umožňuje náhrada faktoriálu gama funkciou:
formula_27
kde "z" aj "k" môžu byť komplexné čísla. V takom prípade však nebudú platiť popísané vlastnosti kombinačných čísel pre všetky hodnoty.

</doc>
<doc id="672380" url="https://sk.wikipedia.org/wiki?curid=672380" title="Binomický koeficient">
Binomický koeficient



</doc>
<doc id="672381" url="https://sk.wikipedia.org/wiki?curid=672381" title="Binomické číslo">
Binomické číslo



</doc>
<doc id="672383" url="https://sk.wikipedia.org/wiki?curid=672383" title="Next.js">
Next.js

Next.js je open source vývojový framework postavený na prostredí Node.js, ktorý rozširuje funkcionalitu webových aplikácií vytvorených v knižnici React o ďalšie funkcie ako napríklad: vykresľovanie na strane servera a generovanie statických webových stránok. Dokumentácia knižnice React uvádza nástroj Next.js medzi „Odporúčanými nástrojmi“, a odporúča tento nástroj vývojárom ako riešenie pri „vytváraní serverom vykresľovanej webovej stránky s Node.js“. Štandardné aplikácie React vykresľujú svoj obsah v prehliadači na zariadení klienta, Next.js je používaný na rozšírenie tejto funkcie tak, aby umožnila aplikácie vykresľovať na strane servera.
Autorské práva a ochranné známky pre technológiu Next.js vlastní spoločnosť Vercel (predtým nazývaná ZEIT), ktorá taktiež udržiava a vedie open-source vývoj tejto technológie.
Informácie.
Next.js je framework založený na knižnici React, ktorý rozširuje knižnicu React o niekoľko ďalších funkcií ako napríklad: vykresľovania na strane servera a generovania statických webových stránok. React je JavaScript knižnica, ktorá sa štandardne používa na vytváranie webových aplikácií vykresľovaných v prehliadači klienta pomocou programovacieho jazyka JavaScript. Vývojári si však uvedomujú niekoľko problémov tohto spôsobu vývoja webových aplikácií, ako napríklad nefunkčnosť webovej stránky v prehliadačoch bez podpory programovacieho jazyka JavaScript, potenciálne bezpečnostné problémy, výrazne predĺžené časy načítania stránky čo môže to poškodiť celkovú optimalizáciu stránky pre vyhľadávače. Frameworky ako Next.js riešia tieto problémy tým, že umožňujú vykreslenie niektorých alebo všetkých častí webových stránok na strane servera pred odoslaním na zariadenie klientovi. Next.js je jedným z najpopulárnejších komponentov dostupných v knižnici React. Je to jeden z niekoľkých odporúčaných „toolchainov“, ktoré sú k dispozícii pri vytváraní novej webovej aplikácie, pričom všetky poskytujú nástroje na zjednodušenie bežných činností. Next.js vyžaduje prostredie Node.js a tento framework je možné nastaviť pomocou technológie Node Package Manager.
Spoločnosť Google prispela do projektu Next.js v roku 2019 pomocou 43 žiadostí o úpravy kódu, v rámci ktorých pomohla zredukovať nepoužívaný JavaScript kód, znížiť náročnosť na výpočtový výkon a pridať vylepšené metriky. K marcu 2020 tento framework používa mnoho veľkých webových stránok vrátane Netflix, GitHub, Uber, Ticketmaster a Starbucks. Začiatkom roku 2020 bolo oznámené, že spoločnosť Vercel zabezpečila financovanie série A vo výške 21 miliónov dolárov na podporu vylepšovania a zdokonaľovania softvéru. Pôvodný autor frameworku, Guillermo Rauch, je v súčasnosti generálnym riaditeľom spoločnosti Vercel a hlavným vývojárom projektu je Tim Neutkens.
História vývoja.
Next.js bol prvýkrát vydaný ako open-source projekt na platforme GitHub dňa . Pôvodne bol vyvinutý na základe šiestich princípov: predpripravená funkcionalita nevyžadujúca žiadne nastavenie, využívanie programovacieho jazyka JavaScript na všetky činnosti, všetky funkcie sú napísané v programovacom jazyku JavaScript, automatické delenie kódu a vykresľovanie obsahu stránok na strane servera, konfigurovateľné načítavanie údajov, predvídanie požiadaviek a zjednodušenie nasadenia. Next.js 2.0 bol ohlásený v marci 2017. Táto verzia pridala niekoľko vylepšení, ktoré uľahčili prácu s malými webovými stránkami. Zvýšila sa taktiež efektivita zostavovania a zlepšila sa škálovateľnosť funkcie výmeny hot-modulov. Verzia 7.0 bola vydaná v septembri 2018 s vylepšeným spracovaním chýb a podporou pre kontextové API knižnice React pre vylepšené dynamické spracovanie webových trás. Bola to taktiež prvá verzia, ktorá prešla na webpack 4. Verzia 8.0 bola vydaná vo februári 2019 a bola prvou verziou, ktorá pridala funkciu vytvárania aplikácií bez servera, v ktorých je kód rozdelený na funkcie lambda, ktoré sa spúšťajú na požiadanie. Nové funkcie v tejto verzii taktiež skrátili čas a zdroje potrebné na statické exporty a zlepšila výkon predbežného načítania obsahu webových stránok. Verzia 9.3, ohlásená v marci 2020, zahŕňala rôzne optimalizácie a globálnu podporu modulov Sass a CSS. Dňa 27. júla 2020 bola ohlásená verzia Next.js 9.5, ktorá pridala nové možnosti vrátane prírastkovej statickej regenerácie, prepisov a podpory presmerovania. Dňa 15. júna 2021 bola vydaná verzia Next.js 11, ktorá okrem iného pridala funkcie ako: podpora webpack 5, ukážka funkcie spoločného kódovania v reálnom čase „Next.js Live“ a experimentálnu funkciu automatického prevodu z aplikácie Create React App na Next.js kompatibilnú podobu „Create React App Migration“. Dňa 26. októbra 2021 bol vydaný Next.js 12, ktorý pridal kompilátor Rust, vďaka čomu je kompilácia rýchlejšia, podpora AVIF, Edge Functions &amp; Middleware a Native ESM &amp; URL Imports.
Štylizovanie a funkcie.
Framework Next.js využíva architektúru JAMstack, ktorá oddeľuje front-end a back-end kód a umožňuje efektívny vývoj front-endu, ktorý je nezávislý od akýchkoľvek back-endových API. Framework Next.js podporuje bežné CSS, ako aj predkompilované Scss a Sass, CSS-in-JS a štylizované JSX. Navyše Next.js podporuje programovací jazyk TypeScript a inteligentné viazanie. Open source transpiler Babel sa používa na transformáciu a kompiláciu kódu do jazyka JavaScript použiteľného vo webovom prehliadači. Webpack, ďalší open-source nástroj, sa používa na následné spojenie modulov. Všetky tieto nástroje sa používajú s technológiou npm v príkazovom riadku.
Hlavnou črtou frameworku Next.js je použitie vykresľovania obsahu webových stránok na strane servera na zníženie zaťaženia webových prehliadačov a poskytnutie vylepšenej bezpečnosti. Túto funkciu je možné použiť pre ktorúkoľvek časť aplikácie alebo pre celý projekt, čo umožňuje vyčleniť obsahovo náročné stránky a vykresľovať tieto stránky na strane servera. Taktiež je možné túto funkciu použiť len pre nových návštevníkov webových stránok vyvinutých s Next.js, aby sa znížilo zaťaženie webových prehliadačov, ktoré ešte nemajú načítané všetky potrebné súbory webovej stránky. Funkcia „hot reloading“ deteguje zmeny a znova vykresľuje príslušné stránky, takže server nemusí byť reštartovaný. To umožňuje, aby sa zmeny vykonané v kóde aplikácie okamžite prejavili vo webovom prehliadači, ale niektoré prehliadače budú vyžadovať opätovné obnovenie webovej stránky. Softvér používa smerovanie založené na stránkach pre zjednodušenie práce vývojárov a zahŕňa podporu pre dynamické smerovanie. Medzi ďalšie funkcie patrí výmena tzv. „hot-modulov“, aby bolo možné moduly vymieňať za behu aplikácie, automatické rozdeľovanie kódu, ktoré rozdelí kód na časti potrebné na načítanie stránky a predbežné načítanie stránky na skrátenie celkového času načítania webovej.

</doc>
<doc id="672384" url="https://sk.wikipedia.org/wiki?curid=672384" title="Ragáč (vrch v Cerovej vrchovine)">
Ragáč (vrch v Cerovej vrchovine)

Ragáč () je vrch Cerovej vrchoviny. Leží nad obcou Hajnáčka, približne juhovýchodne od Fiľakova. 
Poloha.
Nachádza sa v strednej časti pohoria, v geomorfologickom podcelku Hajnáčska vrchovina. Vrch leží v Banskobystrickom kraji, v okrese Rimavská Sobota a v katastrálnom území obce Hajnáčka. Vrcholová časť patrí do rovnomennej národnej prírodnej rezervácie a Chránenej krajinnej oblasti Cerová vrchovina. Najbližšími sídlami sú západne situovaná Hajnáčka a južne ležiaci Gemerský Jablonec. 
Opis.
Ragač je súčasťou venca vrchov, ktoré ako pozostatok vulkánu obopínajú obec Hajnáčka s hradom na vypreparovanej diatréme. Od obce leží východným smerom a tvorí najvyššiu časť oblúka. Severozápadným susedom je vrch Zaboda (), západne leží Mlynský kopec () a juhozápadne Matrač (). Západné časti lesnatého masívu odvodňujú prítoky Gortvy, severné a východné odvodňuje Dechtársky potok do Mačacieho potoka v povodí Rimavy.
Výhľady.
Zalesnený vrch má len málo miest, vhodných na výhľady. Tie sú možné najmä na okolité vrchy, no ojedinele sú pozorovateľné aj vzdialenejšie horstvá na Slovensku i v Maďarsku. Pri vhodných podmienkach je na horizonte viditeľná Poľana, Veporské, Stolické i Volovské vrchy a Kráľova hoľa.

</doc>
<doc id="672388" url="https://sk.wikipedia.org/wiki?curid=672388" title="École nationale des ponts et chaussées">
École nationale des ponts et chaussées

École nationale des ponts et chaussées (doslova "Národná škola pre mosty a cesty"; "École des Ponts ParisTech", "École des Ponts et Chaussées") je francúzska inžinierska škola.
Vytvoril ju v roku 1747 Daniel-Charles Trudaine pod názvom „"École royale des ponts et chaussées"“ na školenie inžinierov pre mosty a cesty a je jednou z najstarších a najprestížnejších francúzskych „grandes écoles“. Je známa najmä vďaka svojmu inžinierskemu vzdelaniu, ktorého študenti a absolventi sa nazývajú „"Ingénieur des Ponts et Chaussées"“.
Zvyčajne sa označuje ako „"Ponts et Chaussées"“, „"les Ponts"“ alebo metonymia „"École des Ponts ParisTech"“ prijatá v júli 2008.

</doc>
<doc id="672390" url="https://sk.wikipedia.org/wiki?curid=672390" title="Gautier Sans Avoir">
Gautier Sans Avoir



</doc>
<doc id="672397" url="https://sk.wikipedia.org/wiki?curid=672397" title="Filip Šedivý">
Filip Šedivý

JUDr. Filip Šedivý (* 6. október 1953 Praha† 20. september 2008 Praha) bol český a česko-slovenský právnik, diplomat a politik, po Nežnej revolúcii poslanec Snemovne národov a Snemovne ľudu Federálneho zhromaždenia za Občianske fórum, neskôr za ODS, neskôr 1. veľvyslanec Českej republiky na Slovensku.
Životopis.
Narodil sa v Prahe, absolvoval Právnickú fakultu Univerzity Karlovy v Prahe. V rokoch 1978 až 1981 pracoval ako právnik na Okresnom národnom výbore v Moste, v rokoch 1982 až 1990 zastával funkciu vedúceho odboru odbytu v podniku Báňské stavby Most.
V roku 1989 zakladal v Moste Občanské fórum. V rokoch 1991 až 1998 bol členem Občianskej demokratickej strany, neskôr bol členom strany Unie svobody – Demokratická unie.
Vo voľbách v roku 1990 bol zvolený za Občianske fórum do Snemovne národov Federálneho zhromaždenia (volebný obvod Severočeský kraj). Poslanecký post zastával od 7. júna 1990 do 4. júna 1992. Po rozklade Občianskeho fóra prestúpil v roku 1991 do poslaneckého klubu ODS. Vo voľbách v roku 1992 prešiel do Snemovne ľudu Federálneho zhromaždenia, kde zasadal od 6. júna 1992 do zániku Česko-Slovenska v decembri 1992. Od 25. júna 1992 bol prvým podpredsedom Federálneho zhromaždenia. Od júla 1992 bol členoem vládnej komisie na prípravu novej Ústavy Českej republiky.
V roku 1993 sa stal prvým mimoriadnym a splnomocneným veľvyslancom Česka na Slovensku. Túto funkciu zastával do roku 1996, kedy opustil diplomatické služby a začal pôsobiť v holdingu Unipetrol, kde zastával rôzne funkcie v štatutárnych orgánoch. Bol spolumajiteľom a predsedom dozornej rady podniku Moravské sklárne Květná.
V senátnych voľbách v roku 1996 kandidoval do hornej komory českého parlamentu za Senátny obvod č. 36 - Česká Lípa, ako kandidát ODS. V 1. kole zvíťazil s 33 % hlasov, ale v 2. kole ho porazil kandidát ČSSD Miroslav Coufal.
Zomrel na infarkt v septembri 2008 v Prahe.

</doc>
<doc id="672400" url="https://sk.wikipedia.org/wiki?curid=672400" title="Aurélios Toalios">
Aurélios Toalios

Aurélios Toalios () bol starogrécky pankratista.
Aurélios Toalios, zrejme rodák z Oinoandy, bol viacnásobný víťaz v pankratiu. Pripomína to nápis (z obdobia vlády rím. cisára Alexandra Severa, z rokov 222 až 235) z podstavca jeho sochy, ktorý objavili v archeologickej lokalite Oinoandy, starovekého mesta v Lýkii.
Tento nápis uvádza, že prvým vencom bol korunovaný za víťazstvo v pankratiu dorastencov ("παίδων πανκράτιον" - paidón pankration) na provinčných hrách známych ako "koina Lykión" a ďalšími piatimi (niektorými už možno v kategórii mužov), a to dvomi za "olympijské víťazstvá" (konaných na počesť Dia), dvomi z hier "Aktia" (hier na počesť Apolóna, pozostávajúcich okrem gymnických i z múzických a hippických agónov, t.j. hier) a jedným z "pýtických hier" (tiež zasvätených Apolónovi, hier zrejme lokálneho charakteru ). V uvedených olympijských víťazstvách mohlo ísť o víťazstvá z olympiád niektorých maloázijských miest, pravdepodobne neďaleko od seba vzdialených. Starovekí Gréci mali okrem panhelénskych hier i miestne slávnosti (hry), ktoré boli obmedzené na oblasť, kde sa konali. 

</doc>
<doc id="672401" url="https://sk.wikipedia.org/wiki?curid=672401" title="Slovenské národné hokejové mužstvo na MS 2021">
Slovenské národné hokejové mužstvo na MS 2021

Toto je zostava slovenského národného hokejového mužstva, ktoré sa po 8. rokoch prebojovalo do Play-off a obsadilo 8. miesto na Majstrovstvách sveta v ľadovom hokeji 2021. Trénermi boli Craig Ramsay asistentmi boli Michal Handzuš, Ján Pardavý, Andrej Podkonický. 
Základná skupina.
Tabuľka

</doc>
<doc id="672408" url="https://sk.wikipedia.org/wiki?curid=672408" title="Martin Fehérváry">
Martin Fehérváry

Martin Fehérváry (* 6. október 1999, Bratislava) je slovenský hokejový obranca, hráč tímu Washington Capitals v NHL. Fehérváry je členom slovenskej hokejovej reprezentácie, štartoval na viacerých MS.
Hokejová kariéra.
Martin Fehérváry sa začal venovať hokeju ako štvorročný. Začínal v kluboch v rodnej Bratislave, neskôr prestúpil do českého tímu SHK Hodonín. Ako pätnásťročný dostal ponuku zo Švédska, v sezóne 2014/15 sa stal hráčom Malmö Redhawks. V najvyššej švédskej lige debutoval už v nasledujúcej sezóne, čím sa stal najmladším legionárom v dejinách súťaže. Mal 16 rokov.
Napriek tomuto dosiahnutému míľniku ale dostával v prvom tíme len minimum priestoru, väčšej minutáže sa mu dostalo v mládežníckych výberoch. V Malmö strávil tri sezóny, v ročníku 2017/18 prestúpil do tímu IK Oskarshamn, ktorý v tej dobe pôsobil v druhej najvyššej lige. Na novej adrese sa dočkal väčšej zápasovej porcie, v priebehu sezóny ho dokonca menovali kapitánom. V osemnástich rokoch sa stal najmladším kapitánom profesionálneho hokejového klubu vo Švédsku.
Za štyri roky v Škandinávii sa Fehérváry vypracoval na jedného z najsľubnejších hokejových talentov zo Slovenska. Na drafte 2018 si ho vybral klub Washington Capitals z celkového 46. miesta, stal sa najvyššie draftovaným Slovákom toho ročníka. Vzápätí podpísal s Washingtonom vstupný kontrakt, ale Capitals ho hneď uvoľnili na hosťovanie do švédskeho klubu HV71, kde strávil sezónu 2018/19.
Washington Capitals.
Do zámoria sa presunul v sezóne 2019/20, ktorú započal v prvom tíme Capitals. V NHL debutoval v októbri 2019 a zaradil sa medzi úzku skupinku obrancov, ktorí stihli odohrať prvý zápas v lige ešte ako násťroční, hoci neboli draftovaní v prvom kole. Fehérváry ale vydržal v NHL iba šesť zápasov, potom nasledovalo preradenie do záložného tímu Hershey Bears. V nižšej lige AHL strávil väčšinu zostávajúceho ročníka, akurát dva zápasy odohral za Washington v play-off. Vo vyraďovacej časti však častejšie plnil úlohu náhradníka.
Za mužstvo Hershey Bears odohral celú sezónu 2020/21. Patril medzi najproduktívnejších hráčov tímu a za predvádzané výkony mu udelili ocenenie pre najlepšieho obrancu tímu. Fehérváryho viackrát v priebehu ročníka povolali do prvého tímu Capitals, ale nenastúpil k jedinému zápasu.
Stabilné miesto v obrane Capitals získal v ročníku 2021/22. Pred štartom základnej časti prišiel Washington o viacerých obrancov, vrátane Zdena Cháru, a vzniknutú dieru v defenzíve zaplátal Fehérváry, častokrát nasadzovaný v prvom obrannom páre spoločne s Johnom Carlsonom. Prvý gól v NHL strelil v zápase proti Calgary Flames v októbri 2021. V priebehu sezóny jeho dôležitosť pre tím narastala, za jeho zodpovednú hru v obranných radoch sa mu dostávalo pochváľ, a zaradil sa medzi najvyťažovanejších nováčikov celej NHL. Odvtedy Fehérváry patrí medzi opory Washingtonu, s ktorým sa dohodol na predĺžení zmluvy na tri sezóny v júli 2023. V ročníku 2024/25 zaznamenal svoju najúspešnejšiu sezónu, získal 25 bodov, ale krátko pred play-off sa zranil.
Reprezentácia.
Fehérváry prešiel všetkými mládežníckymi výbermi slovenskej reprezentácie. Na MS hráčov do 20 rokov v 2017 menovali Fehérváryho medzi trojicu najlepších hráčov celého turnaja. Vo veľmi mladom veku debutoval v seniorskej reprezentácii, ako devätnásťročný štartoval na MS v hokeji 2018. Na turnaji štartoval aj v rokoch 2019, 2022 a 2024.

</doc>
<doc id="672411" url="https://sk.wikipedia.org/wiki?curid=672411" title="Čao-sie Joseph Wu">
Čao-sie Joseph Wu



</doc>
<doc id="672413" url="https://sk.wikipedia.org/wiki?curid=672413" title="Arsen Ikalthoeli">
Arsen Ikalthoeli



</doc>
<doc id="672415" url="https://sk.wikipedia.org/wiki?curid=672415" title="Hugo I. z Vermandois">
Hugo I. z Vermandois

Hugo I. z Vermandois (; * 1057 † 18. október 1101 Tarsus, Turecko), prezývaný aj ako "Hugo Veľký", bol prvým grófom z Vermandois pochádzajúcim z rodu Kapetovcov. Syn francúzskeho kráľa Henricha I. a Anny Kyjevskej a mladší brat kráľa Filipa I., bol jedným z vodcov prvej križiackej výpravy a tiež účastníkom takzvanej pomocnej križiackej výpravy v roku 1101, počas ktorej aj zahynul na následky zranenia z bojov pri Heraklei.
Život.
Grófstvo Vermandois prevzal v roku 1085 po tom, ako bol vydedený jeho starší nevlastný brat Odo, prezývaný aj Šialený. Neskôr pomáhal Viliamovi Dobyvateľovi odraziť dánsku inváziu do Anglicka.
Jeho starší brat a vtedajší francúzsky kráľ Filip I. bol v roku 1094 na koncile v Autune exkomunikovaný za cudzoložstvo, čo o rok neskôr pápež Urban II. potvrdil aj počas koncilu v Clermonte. To bolo zrejme jedným z hlavných dôvodov, prečo Filip presvedčil Huga, aby sa zúčastnil prvej križiackej výpravy s vidinou, že sám si tak uzmieri pápeža. Hugove neveľké vojsko tak posilnili aj rytieri kráľa Filipa.
Hugov oddiel sa vydal na cestu z Francúska smerom na juh do Itálie, kde mal v pláne preplaviť sa z Bari do Drače. Cestou ešte pozbieral vojakov z výpravy Emericha z Leisingenu, ktorú rozohnal uhorský kráľ Koloman preto, že sa tieto oddiely dopúšťali viacerých násilností na obyvateľoch území ktorými tiahli, najmä na židoch. K nalodeniu Hugovej armády prišlo až v októbri roku 1096, keď už podmienky na plavbu neboli ideálne. Mnohé lode sa tak potopili v búrke a samotný Hugo stroskotal neďaleko Drače, kde ho našli muži vyslaní miestodržiteľom Jánom Komnénom. Ten ho prijal vcelku priateľsky a poskytol mu sprievod na ďalšej ceste do Konštantínopola. Tam bol síce cisárom Alexiom I. prijatý opäť priateľsky, no s veľkou mierou opatrnosti. K tomu zrejme prispel aj fakt, že už pred cestou poslal Hugo Alexiovi list, v ktorom požadoval prijatie hodné brata francúzskeho kráľa. To bolo síce zo strany cisárskeho dvora vzaté na vedomie, no zároveň to bolo považované za absurdnú drzosť. A keďže nepočítajúc davy chudobných pod vedením Petra Pustovníka a Gautiera Sans-Avoir, Hugov oddiel dorazil do Konštantínopola ako prvý a len s malou silou, využil Alexios situáciu na obmedzenie Hugovej slobody až do momentu, kým Hugo nezložil prísahu, podľa ktorej mali križiaci vrátiť Byzantskej ríši všetky pôvodné územia.
Po príchode ďalších križiackych vojsk ku Konštantínopolu, pokračoval Hugo so svojim oddielom spolu s ostatnými vodcami vo výprave. Zúčastnil sa bitky pri Doryleone a bol prítomný aj počas obliehania Antiochie v roku 1098. Po dobytí mesta bol vyslaný k cisárovi Alexiovi, aby ten rozriešil vzniknutý spor o vládu nad Antiochiou. Hugo mal tiež požiadať cisára o posily, keďže podľa správ križiakov medzitým Byzantínci oslobodili Lýdiu a egejské pobrežie Malej Ázie a tiahli ďalej na východ. Nevedeli však, že byzantské vojsko sa už predtým stretlo so Štefanom z Blois, ktorý presvedčený o nevyhnutnej porážke križiakov pri Antiochii už skôr utiekol a mylne informoval o porážke aj cisára. Preto sa Hugo stretol s Alexiom až na jeseň 1098 v Konštantínopole, neskoro a ďaleko na okamžité zorganizovanie ďalšieho ťaženia na východ. Túto neaktivitu považovali križiaci za zradu zo strany cisára. Neskôr sa už Hugo k hlavnej výprave nepripojil. Naopak, nejaký čas zotrval v hlavnom meste Byzantskej ríše a potom sa vrátil do Francúzska.
Doma sa však Hugo stretol s pohŕdaním, keďže nenaplnil svoj križiacky sľub a vrátil sa z výpravy ešte pred dobytím Jeruzalema. Pod hrozbou exkomunikácie zo strany pápeža Paschala II. sa preto pridal k ďalšej križiackej výprave v roku 1101. Tá však skončila totálnym neúspechom, keď všetky pochodujúce armády boli Seldžukmi rozprášené už v Malej Ázii. Samotný Hugo bol súčasťou armády vedenej Viliamom IX. Akvitánskym, no niekedy okolo 26. augusta 1101 bol zranený v bitke pri Heraklei. Odtiaľ ušiel do mesta Tarsus, kde 18. októbra zomrel.

</doc>
<doc id="672418" url="https://sk.wikipedia.org/wiki?curid=672418" title="Sedlo pod Hrbom">
Sedlo pod Hrbom

Sedlo pod Hrbom () je sedlo na rozhraní Poľany a Veporských vrchov. Leží nad obcou Ľubietová, približne juhozápadne od Brezna a stojí v ňom Chata pod Hrbom. Je významnou križovatkou turistických trás a cyklotrás, keďže sedlom prechádza Rudná magistrála.
Poloha.
Nachádza sa na severnom okraji Poľany, kde sa stretáva geomorfologický podcelok Vysoká Poľana a Čierťaž, patriaci do Veporských vrchov. Sedlo leží v Banskobystrickom kraji, v okrese Banská Bystrica a v katastrálnom území obce Ľubietová. Sedlo vytvára z juhu masív vrchu Hrb (), zo severu vrch Žliabky (). Západné úpätie sedla odvodňuje potok Peklo do Brusnianky, z východnej časti hrebeňa odvodňuje Jeleňovský potok do Osrblianky. Najbližšími sídlami sú západne situované Strelníky a Ľubietová a severovýchodne ležiace Osrblie. 

</doc>
<doc id="672419" url="https://sk.wikipedia.org/wiki?curid=672419" title="Pavol Molnár">
Pavol Molnár

Pavol Molnár (* 13. február 1936, Bratislava† 6. november 2021) bol slovenský futbalista. Bol jedným zo štyroch slovenských futbalistov, ktorí hrali na majstrovstvách Európy a dvoch svetových šampionátoch (ďalšími sú Ján Popluhár, Titus Buberník a Andrej Kvašňák). Zúčastnil sa majstrovstiev sveta vo Švédsku v roku 1958, kde nastúpil v troch zápasoch. Získal bronzovú medailu na majstrovstvách Európy 1960, kde hral vo víťaznom zápase o tretie miesto s domácim Francúzskom. Je taktiež držiteľom striebornej medaily z majstrovstiev sveta v Čile z roku 1962, kde však nenastúpil ani raz.
Hral na pozícii stredného útočníka, spojky alebo ofenzívneho stredopoliara. Vyznačoval sa nevysokou postavou, rýchlosťou, vyspelou loptovou technikou i presnou strelou. Bol známy pod prezývkou Paličko.
V česko-slovenskej reprezentácii odohral medzi rokoch 19561960 20 zápasov a strelil 3 góly. V česko-slovenskej lige hral v rokoch 19551956 a 19591965 za Slovan Bratislava, s ktorým získal v roku 1955 majstrovský titul a v dvoch stovkách zápasoch strelil spolu 65 gólov. V rokoch 19561958 strávil vojenskú službu v ČH Bratislava (podieľal sa na zisku titulu v sezóne 1958/59, avšak odišiel pred skončením ligového ročníka) a v rokoch 1965–1968 pôsobil v jej nástupníckom klube Inter Bratislava. V roku 1968 odišiel do zahraničného angažmánu v austrálskom FC Prague Sydney a rakúskom WSV Alpine Donawitz. Kariéru ukončil vo veku 34 rokov.
Pracoval ako technik v podniku Elektromontážne závody Bratislava. Má syna Pavla a dcéru Danku, ktorá žije v USA.

</doc>
<doc id="672422" url="https://sk.wikipedia.org/wiki?curid=672422" title="Židovská ulica">
Židovská ulica

"O pôvodnej Židovskej ulici pozri Nedbalova ulica (Bratislava), Františkánska ulica (Bratislava), Zámočnícka ulica (Bratislava) a Baštová ulica (Bratislava)."
Židovská ulica (do roku 1920 "Vártelek utca") je ulica v Bratislave medzi historickým centrom a Bratislavským hradom.
Z polovice 17. storočia pochádza Žigraiova kúria (č. 54). Dom U dobrého pastiera pochádza z roku 1760, dnes je tam expozícia mestského múzea.
Dejiny.
Podľa Bratislavského topografického lexikonu sa v roku 1781 spomína dláždenie, 1786 súpis vojska, 1792 židovská obec, 1793 mestská priekopa, 1794 hostinec Zlatý kríž, 1799 protipožiadne opatrenia. Počas napoleonskej vojny v roku 1809 ulica vyhorela. Z roku 1815 je žiadosť obyvateľov o osvetlenie a dláždenie. Od roku 1824 predajné stánky, výčap piva, 1830 pivovar, 1831 protimorové opatrenia. V roku 1842 bolo sťahovanie Židov zo Schlossgrundu na Židovskú ulicu. V roku 1853 sa spomína škola.
Ulica mala v roku 1767 16 domov a 41 domácností, v roku 1880 18 domov a v časti Schulhof 5 domov.
Ulica bola podstatne upravená v súvislosti s výstavbou mosta SNP a novej Staromestskej ulice.

</doc>
<doc id="672423" url="https://sk.wikipedia.org/wiki?curid=672423" title="Pobrežný El Niño">
Pobrežný El Niño

Pobrežný El Niño, taktiež nazývaný pobrežný fenomén El Niño (pobrežný FEN), je klimatický jav, ktorý spočíva v teplotných anomáliách vôd Tichého oceánu v rovníkovej oblasti pri pobrežiach Južnej Ameriky. Vplýva predovšetkým na podnebie krajín ako Peru, Ekvádor a v niektorých prípadoch aj Čile. Vzhľadom na to, že ide o lokálny jav, ktorý neovplyvňuje klímu na globálnej úrovni, je potrebné ho odlišovať od fenoménu El Niño, ktorý má vo veľkej miere vplyv na celosvetovú klímu a spočíva v teplotných anomáliách v oblastiach centrálneho a rovníkového Tichého oceánu. Z toho dôvodu pobrežný El Niño na rozdiel od globálneho nemá priamy súvis ani s klimatickým cyklom ENSO (El Niño – Južná oscilácia).
Opis.
Vážne dopady na podnebie môže mať pobrežný El Niño vtedy, keď dôjde k teplotným výkyvom počas leta na južnej pologuli (teda zimy na severnej), pretože v danej oblasti súčasne od decembra do apríla trvá obdobie dažďov. Zvýšené množstvo zrážok spôsobuje záplavy a zosuvy pôd v Peru (nazývané huaicos), ktoré boli už viackrát príčinou materiálnych škôd aj strát na životoch obyvateľov v týchto regiónoch.
Teplotný nárast a zvýšené množstvo zrážok sú z klimatologického hľadiska sprevádzané zosilnením severných pasátov vejúcich zo Strednej Ameriky a zosilnením teplého Panamského prúdu, v týchto podmienkach nazývaného aj „prúd El Niño“, ktorý prúdi zo severu na juh. Súčasne tiež dochádza k zoslabeniu južných pasátov a studeného Humboldtovho prúdu, čo spôsobuje, že sa klimatické rovníkové oblasti ako termický rovník, tropický dažďový pás, intertropická zóna konvergencie a rovníkové pásmo tíšin neprirodzeným spôsobom posunú viac na juh. Počas leta na južnej pologuli, keď by rovníkové podnebie malo siahať len po územie Ekvádoru, sú tieto klimatické rovníkové oblasti posunuté pobrežným El Niño južnejšie, a tak siahajú až k severným či dokonca centrálnym pobrežiam Peru. Týmto spôsobom sa typicky suché subtropické podnebie peruánskeho pobrežia dočasne mení na vlhké tropické podnebie, na ktoré daná oblasť nie je prispôsobená.
Porovnanie pobrežného a globálneho fenoménu El Niño.
Peruánski klimatickí odborníci rozlišujú dva druhy fenoménu El Niño (FEN): známejší El Niño (globálny FEN), ktorý má dopady na celosvetovú klímu, a pobrežný El Niño (pobrežný FEN), ktorého dopady sú lokálne. Kým globálny El Niño je závažný jav, pri ktorom sa teplota Tichého oceánu zvýši v oblasti rovníka až o 2 °C minimálne na obdobie troch mesiacov, pobrežný El Niño obvykle prichádza viac náhle a má kratšie trvanie. Za posledných 150 rokov sa zaznamenali štyri silné globálne FEN, a to v rokoch 1877 – 78, 1982 – 83, 1997 – 98 a 2014 – 16, a tri pobrežné FEN v rokoch 1891, 1925 a najnovšie v roku 2017.
Globálny El Niño na rozdiel od pobrežného má výhodu v tom, že je možné ho predpovedať aj niekoľko mesiacov vopred, a to jednak vďaka cyklom ENSO (El Niño – Južná oscilácia) a vďaka tomu, že je tento jav lepšie preštudovaný, vyskytuje sa na väčšom území a má pomalšiu dynamiku, ktorú spôsobuje rýchlosť rovníkových Kelvinových a Rossbyho vĺn, ktoré pri prechode nad Tichým oceánom oneskorujú jeho interakciu s atmosférou. Pobrežný El Niño je na druhej strane skôr spätý s posunom intertropickej zóny konvergencie na juh od zemského rovníka v dôsledku zmeny pasátov a prítomnosti intenzívneho dažďového pásma v juhoamerickom rovníkovom Tichom oceáne, ako aj s prúdením Panamského prúdu („prúdu El Niño“) k pobrežiam Peru.
Pri oboch javoch dochádza k otepleniu oceánskej hladiny, no zatiaľ čo pri globálnom FEN má zasiahnutá vrstva vody hĺbku 100 metrov, pri pobrežnom FEN ide len o 30-metrovú vrstvu, čo spôsobuje, že pobrežný El Niño je ako fenomén omnoho dynamickejší a k otepleniu hladiny oceána môže prísť v priebehu niekoľkých týždňov.
Pobrežný El Niño v roku 2017.
Táto udalosť bola v danom regióne najhoršou katastrofou od roku 1998. Dažde sa začali na konci januára 2017, najväčší dopad mali koncom marca a trvali až do apríla. V Peru bolo hlásených celkovo 101 obetí, 353 zranených a 19 nezvestných osôb, 141 000 ľudí utrpelo škody na majetku a takmer milión ľudí bolo zasiahnutých vplyvom dažďov. V Ekvádore bolo hlásených 16 obetí. V Peru sa celkovo zvýšilo množstvo zrážok, ktoré sprevádzali mnohé prívalové dažde a búrky s bleskami. Tie spôsobili záplavy, zosuvy pôdy (huaicos), viac zrážok v pralese a sneh s krupobitím na horách. Najviac postihnuté boli pobrežné regióny Tumbes, Piura, Lambayeque, La Libertad, Ancash a Lima. V Ekvádore boli najviac zasiahnuté oblasti El Oro, Loja, Azuay a mesto Guayaquil, kde napadlo päťnásobne väčšie množstvo zrážok ako obvykle.
Dopady pobrežného FEN v roku 2017 pocítili aj v Kolumbii, Bolívii a na severe Čile. Zatiaľ čo v Peru spôsobil tento fenomén dažde, v Čile ovplyvnil teploty, a to v oboch extrémoch. V lete na prelome rokov 2016/2017 sa na severnom pobreží Čile zvýšili teplotné minimá aj teplotné maximá a oblasť zasiahla dlhodobá a intenzívna vlna horúčav. Napríklad počet dní s extrémnymi teplotami bol v Arice 38, v Iquique 46 a v Antofagaste 29, pričom tretina nocí v lete bola v týchto mestách taktiež nadpriemerne horúca.
Teploty morského povrchu na pobrežiach Peru a Čile sa zvyšovali už od decembra 2016 a v januári 2017 boli o 2 až 4 stupne vyššie ako priemerné. Príčinou mohla byť juhopacifická tlaková výš, ktorá bola v tomto čase slabšia a mierne posunutá južne od svojej normálnej pozície. Silné vetry na pobreží a nad morom zoslabli, čo malo dva následky:
Teplota mora sa zvýšila na celom pobreží kontinentu. Neprirodzene malé množstvá oblačnosti a vysoké teploty v mestách Arica, Iquique a Antofagasta boli spôsobené práve blízkosťou k nadpriemerne teplému morskému prostrediu.

</doc>
<doc id="672424" url="https://sk.wikipedia.org/wiki?curid=672424" title="Vártelek utca">
Vártelek utca



</doc>
<doc id="672426" url="https://sk.wikipedia.org/wiki?curid=672426" title="Petöfiho ulica">
Petöfiho ulica



</doc>
<doc id="672427" url="https://sk.wikipedia.org/wiki?curid=672427" title="Zámocké schody">
Zámocké schody

Zámocké schody sú ulica v Starom Meste v Bratislave pod Bratislavským hradom. 
Ulica vznikla v 15. storočí, ale pomenovanie dostala až po pripojení Podhradia k mestu v roku 1848 ako priama spojnica mesta s hradom.
V roku 1939 sa spomínajú aj mestské domy, v roku 1880 mala 21 domov.

</doc>
<doc id="672438" url="https://sk.wikipedia.org/wiki?curid=672438" title="Róbert z Normandie">
Róbert z Normandie

Róbert z Normandie (iné mená pozri nižšie; *cca 1054† 3. február 1134, Cardiff, Wales) bol najstarší syn Viliama Dobyvateľa a jeho nástupca ako vojvoda z Normandie. Po návrate z prvej križiackej výpravy sa neúspešne pokúšal aj o zisk anglickej koruny, no v roku 1106 bol porazený svojim bratom Henrichom I. a zvyšok života strávil v zajatí.
Mená.
Prezývku "Curthose" = "krátka topánka" mu mal dať jeho otec, kvôli jeho malému vzrastu.
Život.
Mladosť.
Narodil sa ako najstarší syn prvého normandského kráľa Anglicka, Viliama Dobyvateľa a Matildy Flámskej. Za rok jeho narodenia býva často označovaný rok 1054, ale stretneme sa aj s určením jeho narodenia medzi rokmi 1051 a 1053. Ako dieťa bol zasnúbený s Margarétou, dedičkou grófstva Maine, ktorá však zomrela skôr než sa stihli vziať. Za grófa Maine bol však vyhlásený s predstihom, už s vidinou sobáša a tento región zostal pod vládou Normanov až do roku 1069, kedy došlo k vzbure a návratu grófstva pod vládu Huga V. z Maine.
Aj keď bol od mala považovaný za nástupcu svojho otca ako vojvodu Normandie, s pribúdajúcim vekom sa mu nedostávalo žiadnych dôležitejších úloh. V roku 1077 rozpútal rebéliu proti svojmu otcovi, no táto bola Viliamom I. potlačená a Róbert bol nútený utiecť do Flámska, ktorému vtedy vládol jeho strýko Róbert I. Flámsky. V januári roku 1079 sa počas jednej z bitiek Róbert stretol v priamom súboji so svojim otcom a dokonca ho dokázal zhodiť z koňa a poraniť ho. Viliam sa potom aj so svojou armádou stiahol do Rouenu. V roku 1080 sa Matilde Flámskej podarilo zmieriť svojho manžela so synom. To však nemalo dlhé trvanie, keďže už v rokoch 1082/1083 prišlo zo strany Róberta k ďalšej rebélii. Róbert bol však nútený znova utiecť, tentoraz do Itálie.
Vojvoda Normandský.
Vlády nad Normandiou sa Róbert napokon ujal až po smrti Viliama I. v roku 1087 a to aj napriek tomu, že Viliam chcel na smrteľnej posteli svojho najstaršieho syna vydediť. Napokon však svoje panstvo rozdelil medzi svojich dvoch najstarších žijúcich synov. Anglickú korunu odkázal mladšiemu Viliamovi II., kým Róbertovi zanechal vládu nad Normandiou. Šľachtici síce preferovali ako panovníka Róberta, čo však bolo spôsobené tým, že ho považovali za slabšieho z dvoch bratov a za toho, ktorého autoritu budú môcť ľahšie obchádzať. Hoci obaja bratia sa hneď na začiatku svojich vlád dohodli na vzájomnom dedičstve panstva v prípade smrti, už v roku 1088 sa Róbert priklonil na stranu rebelov voči Viliamovi. Keďže však nepodporil anglických šľachticov aj osobne, táto rebélia neuspela. Na oplátku sa Viliam v roku 1091 vylodil so svojim vojskom v Normandii a prinútil Róberta odstúpiť mu časť jeho územia.
Križiacka výprava.
Po tom ako pápež Urban II. v roku 1095 vyhlásil na koncile v Clermonte prvú križiacku výpravu, rozhodol sa Róbert k tomuto ťaženiu pripojiť spoločne so svojim švagrom Štefanom z Blois, manželom Róbertovej sestry Adely. Keďže však na takúto výpravu nemal dostatok financií, rozhodol sa založiť Normandiu Viliamovi za 10 tisíc mariek. Róbert a Štefan, spoločne s Róbertom II. Flámskym vyrazili so svojimi vojskami na pochod ako poslední z križiakov. Pri pochode Luccou ich Urban II. požiadal o pomoc pri znovu dobytí Ríma, ktorý v tom čase ovládal vzdoropápež Klement II., čo však križiaci odmietli. Na juhu Itálie sa ich vojská rozdelili. Zatiaľ čo Róbert Flámsky so svojimi vojakmi hneď v decembri 1096 prekročil Jadran a pokračoval v ceste do Konštantínopola, Róbert z Normandie spolu so Štefanom z Blois zostali v južnej Itálii, využívajúc pohostinnosť miestnych Normanov, ktorí stále vojvodu z Normandie považovali za hlavu všetkých Normanov. Morálka ich vojakov však počas zimy upadala. Navyše keď sa na jar 1097 konečne rozhodli v Brindisi nalodiť, hneď prvá loď sa prevrátila a jej posádka sa utopila. Vojakov čiastočne upokojila historka o tom, že vyplavené telá majú mať na ramenách do mäsa vytlačené znaky kríža a teda sa im okamžite dostalo milosti božej. Aj napriek tomuto údajnému zázraku však došlo k viacerým dezerciám. Ku Konštantínopolu tak vojská Róberta a Štefana prišli až v máji 1097, kedy už prebiehali prvé boje o Nikáju, do ktorých sa zapojili ihneď po zložení lénnej prísahy voči cisárovi Alexiovi.
Róbert sa potom aktívne zúčastnil ako dobýjania Nikáje, tak bitky pri Doryleone. Pri vojsku zostal dokonca aj po tom, ako ho počas obliehania Antiochie opustil jeho spoločník Štefan z Blois. Róbert dokonca počas tohto obliehania hral dôležitú úlohu ako súčasť predvoja pri bitke o Železný Most, kontrolujúci prístup k Antiochii. V pochode na Jeruzalem pokračoval spolu s vojskom Raimonda z Toulouse a počas obliehania mesta velil ľavému krídlu obliehacej línie, spoločne s Róbertom Flámskym. Dôležitú úlohu zohral aj v bitke pri Askalone a to aj napriek tomu, že v tom čase sa už po dosiahnutí križiackeho cieľa chystal na návrat do Európy.
Boj o anglický trón.
Cestou domov sa Róbert na Sicílii oženil so Sibylou z Conversana, sesternicou ďalšieho účastníka výpravy Bohemunda z Tarentu. Vďaka jej venu získal prostriedky na vykúpenie Normandie zo zálohu. Do Normandie sa však vrátil krátko po smrti svojho brata Viiama a vlády v Anglicku sa medzitým zmocnil jeho ďalší brat Henrich. Ani s ním však Róbert nemal práve najlepšie vzťahy a naďalej živil nádeje na zisk anglickej koruny pre seba. Preto už v roku 1101 podnikol proti Henrichovi výpravu, ktorá sa skončila dohodou, že Henrich si síce ponechá vládu v Anglicku, ale bude Róbertovi vyplácať každoročne 2000 libier. Ani tým sa však roztržky neskončili a Róbert sa naďalej správal nepriateľsky voči Henrichovi. Preto zorganizoval Henrich v roku 1105 výpravu do Normandie a 28. septembra 1106 v bitke pri Tinchebray Róberta zajal. Róbertovi sa síce takmer podarilo utiecť zo zajatia, ale bol chytený a Henrich ho údajne následne nechal oslepiť. Zvyšok života tak strávil v zajatí na hrade v Cardiffe, kde v roku 1134 zomrel.
Potomstvo.
Jeho jediný zákonný syn Viliam Citto, známy aj ako Viliam I. Flámsky sa niekoľkokrát neúspešne pokúšal o zisk Normandie. Zomrel v roku 1128 bez potomkov.
Ďalej mal dvoch známych nemanželských synov. Richard zahynul počas poľovačky v roku 1100. Richardov mladší brat Viliam odišiel do Svätej Zeme a po roku 1106 bol vyhlásený za pána Tartusu. Po roku 1110 však o ňom nie sú ďalšie záznamy.
Nemanželská dcéra sa vydala za Heliasa zo Saint-Saens, vojvodu z Arques a podporovateľa ako Róberta a ochrancu jeho manželského syna Viliama I.

</doc>
<doc id="672441" url="https://sk.wikipedia.org/wiki?curid=672441" title="Diaľnica D49 (Česko)">
Diaľnica D49 (Česko)

Diaľnica D49 () (do 31. decembra 2015 Rýchlostná cesta R49 ()) je diaľnica v Česku, ktorá má po dokončení spájať východnú Moravu so západným Slovenskom. Bude začínať v Hulíne na križovatke s D1 a povedie cez Fryšták, Lípu, Pozděchov a Horní Lideč do Lysej pod Makytou, kde se napojí na slovenskú rychlostnú cestu R6, ktorá bude pokračovať do Púchova k slovenskej D1.
Dejiny.
Označenie R49 sa začalo používať v roku 1996, kedy bol zmenený plán výstavby dnešnej diaľnice D1, ktorá mala pôvodne od Hulína pokračovať na slovenskú štátnu hranicu, zatiaľ čo od Hulína na Ostravsko a a poľskú hranicu mala pokračovať diaľnica D47. Bolo zrušené trasovanie D1 na Slovensko a jej pokračovánie bolo přeložené do trasy pôvodnej diaľnice D47. Diaľnica na Slovensko bola nahradená rýchlostnou cestou R49. 1. januára 2016 bola rýchlostna cesta R49 prevedená do kategórie diaľnic a stala sa z nej diaľnica D49.
Výstavba prvého úseku Hulín - Fryšták bola zahájená v roku 2008, ale v roku 2010 bola pokynom ministerstva dopravy zastavená a po opakovaní povoľovacích procesov a viacerých námietkach opätovne zahájená až koncom roka 2021 s termínom dokončenia v roku 2024. Vo februári 2024 Nejvyšší správní soud zrušil právoplatnosť stavebného povolenia. Minister dopravy ho v novembri čiastočne zmenil a vo zvyšku potrvdil, čím získalo opätovne právoplatnosť. Prvý úsek (po Holešov) v dĺžke asi 9,8 km bol odovzdaný do prevádzky 19. decembra 2024, otvorenie zvyšku úseku je plánované na rok 2025.

</doc>
<doc id="672442" url="https://sk.wikipedia.org/wiki?curid=672442" title="Papajské sedlo">
Papajské sedlo

Papajské sedlo () je sedlo v Javorníkoch. Leží na slovensko-českej hranici, nad obcou Lazy pod Makytou, približne severozápadne od Púchova. Je významnou križovatkou turistických trás a cyklotrás, keďže sedlom prechádza Javornícka magistrála.
Poloha.
Nachádza sa na západnom okraji slovenskej časti Javorníkov, geomorfologického podcelku Vysoké Javorníky a časti Javornícka hornatina. Sedlom vedie okrem štátnej i hranica Trenčianskeho a Zlínskeho kraja a okresov Púchov a Vsetín. Východná časť patrí do katastra obce Lazy pod Makytou, západná obci Huslenky. Juhozápadným smerom leží vrch Makyta (), severovýchodne vrch Provazné (). Východne situované svahy odvodňujú prítoky Bielej vody do Váhu, zo západných odvádza vodu riečka Kychová do Vsetínskej Bečvy a Bečvy. Najbližšími sídlami je severozápadne situovaný Halenkov a južne ležiace Lazy pod Makytou. V sedle sa nachádza zastávka náučného chodníka.

</doc>
<doc id="672448" url="https://sk.wikipedia.org/wiki?curid=672448" title="Spinus cucullatus">
Spinus cucullatus



</doc>
<doc id="672457" url="https://sk.wikipedia.org/wiki?curid=672457" title="Drieňovský potok (prítok Štiavnice)">
Drieňovský potok (prítok Štiavnice)

 Drieňovský potok je potok v Honte v meste Banská Štiavnica a v obci Svätý Anton v okrese Banská Štiavnica. Je to ľavostranný prítok Štiavnice v povodí Ipľa; má dĺžku 3,8 km. Je vodným tokom IV. rádu. Hydrologické poradie (číslo povodia): 4-24-03-274. Geomorfologická kategorizácia: geomorfologický celok Štiavnické vrchy, geomorfologický podcelok Sitnianska vrchovina.
Prameň.
Pramení v nadmorskej výške na juhovýchodnom okraji intravilánu mesta Banská Štiavnica v dolnej časti pasienka južne od materskej škôlky Guliver na Poľovníckej ulici a severovýchodne od súkromnej hotelovej akadémie na Drieňovej ulici.
Opis toku.
Tečie východným smerom poľnohospodárskym extravilánom, v nadmorskej výške priberá ľavostranný bezmenný prítok a zároveň mení smer na juhovýchod, obteká pasienok a pole "Drieňová" ležiace v priestore medzi pravým brehom Drieňovského potoka a rovnobežne tečúcou Štiavnicou, vteká do lesa, zakrátko priberá v nadmorskej výške ďalší ľavostranný bezmenný prítok pritekajúci spod severozápadných svahov zalesneného vrchu Drieňová a zároveň mení smer na juh; preteká úzkou dolinou lesným extravilánom, obteká svojim ľavým brehom vrch Drieňová, v nadmorskej výške priberá bezmenný ľavostranný prítok spod južných svahov zalesneného vrchu Drieňová, pokračuje zalesnenou úzkou dolinou, v nadmorskej výške pretína obecnú hranicu, vteká na územie obce Svätý Anton a zároveň priberá bezmenný ľavostranný prítok, po krátkom úseku vteká do intravilánu, pokračuje južným smerom a v intraviláne v nadmorskej výške ústi do Štiavnice ako jej ľavostranný prítok.
Vodný tok má štyri bezmenné ľavostranné prítoky; pramení, preteká a ústi v geomorfologickom celku Štiavnické vrchy, v geomorfologickom podcelku Sitnianska vrchovina.
Pôvod názvu.
Hydronymum Drieňovský potok má pôvod v názve vrchu Drieňová ; zo slovného základu toponyma "Drieňová" systémovým utvorením prídavného mena formantom "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Drieňovský potok" ako súčasť veľmi početnej skupiny názvov v slovenskej toponymii, najmä hydronymii. 
Názov vrchu Drieňová súvisí s drevinou z čeľade drieňovitých drieňom obyčajným (Cornus mas), ktorá sa charakteristicky vyskytovala v období pomenovania (i v súčasnosti sa vyskytuje) v priestore vrchu. Dôkazom schopnosti motivovať pomenovací proces geografických objektov je aj pasienok a pole s názvom "Drieňová" i "Drieňovská ulica" lokalizované v blízkosti prameňa Drieňovského potoka, aj samota "Drieňová" neďaleko horného toku Drieňovského potoka a les "Drieňová" na území obce Svätý Anton.
Názov vodného toku "Drieňovský potok" bol štandardizovaný v roku 2010.
Značný počet názvov iných potokov na Slovensku obsahuje slovný základ všeobecného podstatného mena "drieň": Drienický potok, Drienok, Drieňov, Drieňová, Drienovec, Drieňovec (prítok Budinského potoka), Drieňovec (prítok kanála Veľké Revištia-Bežovce), Drienovka, Drienovský potok, Drieňovský potok (prítok Východného Turca), Drieňovský potok (prítok Kútočného potoka), Drieňovský potok (prítok Mačacieho potoka), Drieňovský potok (prítok Slatiny), Drieňový potok (prítok Žitavy), Drieňový potok (prítok Bukového potoka) i kanálov: Drieňový kanál, Drieňovský kanál, Drieňovec. Názvy týchto vodných tokov majú podobnú motiváciu: buď v svojom pomenovacom procese prebrali s prípadnou modifikáciou do svojho názvu časť názvu sídelného objektu (obce, časti obce) respektíve nesídelného objektu (vrchu, lesa) alebo v pomenovacom procese primárne využili slovný základ apelatíva "drieň". 

</doc>
<doc id="672465" url="https://sk.wikipedia.org/wiki?curid=672465" title="Štefan z Blois">
Štefan z Blois

Štefan z Blois (iné mená pozri nižšie; * cca 1045, Blois† 19. máj 1102, Ramla, Palestína) bol gróf z Blois a Chartres., jeden z vodcov prvej križiackej výpravy a tiež účastník takzvanej pomocnej križiackej výpravy v roku 1101, počas ktorej aj zahynul v bitke pri Ramle.
Život.
Narodil sa okolo roku 1045 ako najstarší syn grófa Blois a Champagne, Theobalda III. z Blois, ktorého nahradil v roku 1089. Za manželku si zobral Adelu z Normandie, známu aj ako Adela z Blois, dcéru Viliama Dobyvateľa. Ich syn Štefan III. z Blois sa stal v roku 1154 kráľom Anglicka.
V roku 1096 sa spolu s bratom svojej manželky, Róbertom z Normandie, pridal ku križiackemu ťaženiu Róberta II. Flámskeho. Okrem viery ho k tomu motivovala aj jeho manželka, ktorá túžila mať zo svojho manžela slávneho bojovníka. Samotný Štefan patril k najbohatším účastníkom výpravy a tak sa často usudzuje, že sa mu nechcelo jeho bohaté panstvo opúšťať a sám pre výpravu nejavil veľké nadšenie. Do histórie prvej križiackej výpravy sa síce nezmazateľne zapísal, no predovšetkým vďaka zachovanej korešpondencii s manželkou a tiež tým, že ho doprevádzal Fulko zo Chartres, jeden z najvýznamnejších kronikárov tejto výpravy.
Keď v decembri 1096 dorazili spojené vojska Štefana a dvoch Róbertov na juh Itálie, rozhodol sa tu Štefan prezimovať spolu s Róbertom z Normandie, kým Róbert Flámsky prekročil Jadran prakticky okamžite. Nadšenie vojakov pre výpravu počas zimy upadalo a keď sa na jar 1097 konečne rozhodli v Brindisi nalodiť, hneď prvá loď sa prevrátila a jej posádka sa utopila. Vojakov čiastočne upokojila historka o tom, že vyplavené telá majú mať na ramenách do mäsa vytlačené znaky kríža a teda sa im okamžite po smrti dostalo milosti Božej. Aj napriek tomuto údajnému zázraku však došlo k viacerým dezerciám. Ku Konštantínopolu tak vojská Róberta a Štefana prišli až v máji 1097. Mesto aj prijatie u cisára spravili na Štefana ohromný dojem a tak neváhal so zložením lénnej prísahy voči cisárovi Alexiovi, po ktorej sa hneď zapojil do prebiehajúcich bojov o Nikáju.
Po dobytí Nikáje zavládlo v križiackom vojsku nadšenie a Štefan odhadoval pochod k Jeruzalemu na 5 týždňov, ak nebude Antiochia priveľkou prekážkou. To ešte nevedel, že sa vo svojich predpokladoch zmýlil o približne dva roky. Počas bitky pri Doryleone tvoril Štefanov oddiel predvoj armády, spoločne s oddielmi Bohemunda z Tarentu a Róberta Flámskeho, ale tiež s oddielom Byzantíncov pod velením Tatikia. Tento predvoj sa dostal do pasce nachystanej Kiličom Arslanom, z ktorej sa dostali len vďaka príchodu ďalších križiackych vojsk. 
Presne podľa Štefanových obáv sa Antiochia ukázala ako jedna z najväčších prekážok na ceste k Jeruzalemu, keď križiacke vojská dorazili k mestu v októbri 1097, no dobyli ho až začiatkom júna 1098. Štefan, ktorý zrejme počas obliehania zabezpečoval zásobovanie, sa však dobytia mesta nedočkal. Správy o blížiacej sa armáde z Mosulu pod vedením atabega Korbughu spôsobili už skôr viaceré dezercie a ráno 2. júna opustil Antiochiu aj Štefan s celým svojim vojskom. Iróniou je, že mesto bolo dobyté hneď na ďalší deň. Hoci Štefanovým odchodom značne utrpel početný stav križiackej armády, Bohemundovi táto situácia vyhovovala, keďže prišiel o jedného z najväčších konkurentov v súboji o vedúce postavenie medzi vodcami výpravy, keďže práve počas obliehania Antiochie mal byť Štefan viacerými účastníkmi výpravy označený za hlavného veliteľa vojska. Podľa niektorých správ sa zo začiatku Štefan stiahol do Alexandretty iba s cieľom vyliečiť sa z choroby a neskôr sa chcel vrátiť a pomôcť križiakom v boji s Korbughom. Rozmyslieť si to mal až keď videl postavenie oboch armád, čo ho priviedlo k názoru, že križiaci nemajú šancu uspieť ani s jeho pomocou a teda nemá zmysel riskovať vlastný život. Isté je, že po opustení Antiochie sa obrátil na cestu domov do Európy, pričom v Malej Ázii sa stretol s vojskom cisára Alexia a mylne ho informoval o porážke križiackeho vojska pri Antiochii. Tým zabránil pochodu možných byzantských posíl na východ a napomohol tak k prehĺbeniu nedôvery križiakov voči byzantíncom.
Po návrate domov sa Štefanovo okolie k nemu nesprávalo veľmi priateľsky a bol považovaný za zradcu a zbabelca, ktorý nedostál svojmu sľubu. Tento názor mala podľa všetkého aj jeho manželka Adela a tak aby si napravil povesť, spoločne s ďalšími šľachticmi zo severného Francúzska sa v roku 1101 vydal na výpravu, ktorá mala posilniť postavenie novovzniknutých križiackych štátov. V Nikomédii sa Štefanov oddiel stretol s vojskom Lombarďanov a tiež s Raimondom z Toulouse, veliteľom tejto novej výpravy. Noví križiaci však navzdory radám Raimonda a Štefana presadili, že vojsko počas cesty Anatóliou odbočí na sever, aby oslobodili Bohemunda zajatého Seldžukmi. To viedlo k porážke križiackeho vojska a väčšina vojakov padla, alebo bola zajatá. Štefan s Raimondom sa zachránili útekom do Konštantínopola, odkiaľ sa potom do Svätej Zeme prepravili po mori. Po vylodení v Antiochii pokračovali križiaci v ceste na juh do Jeruzalema. 19. mája 1102 sa Štefan aktívne zúčastnil druhej bitky pri Ramle po boku nového jeruzalemského kráľa Balduina a podľa všeobecnej mienky priamo počas tejto bitky aj zahynul. Podľa historika Jamesa Brundage-a je však možné, že bol Štefan počas tejto bitky zajatý a následne popravený v Askalone.

</doc>
<doc id="672469" url="https://sk.wikipedia.org/wiki?curid=672469" title="Cytokinéza">
Cytokinéza

Cytokinéza je súčasťou bunkového procesu, počas ktorého sa cytoplazma z jednej eukaryotickej bunky rozdelí na dve dcérske bunky. Cytoplazmatické delenie začína počas alebo po neskorších štádiách delenia jadra v mitóze a meióze. Počas cytokinézy deliace vretienko rozdeľuje a transportuje duplikované chromatídy do cytoplazmy rozdeľujúcich sa dcérskych buniek. Tým zaisťuje, že počet chromozómov a komplementov sa zachová z jednej generácie na druhú. Dcérske bunky sa stanú funkčnými kópiami rodičovskej bunky. Po ukončení telofázy a cytokinézy sa každá dcérska bunka dostane do interfázy bunkového cyklu.
Jednotlivé funkcie vyžadujú rôzne odchýlky od procesu symetrickej cytokinézy; napríklad pri oogenéze u zvierat, vajíčko zaberá takmer celú cytoplazmu a organely. To ponecháva len veľmi málo cytoplazmy pre výsledné polárne telá, ktoré u väčšiny druhov zomierajú bez fungovania, hoci u iných druhov preberajú rôzne špeciálne funkcie. Iná forma mitózy sa vyskytuje v tkanivách, ako je pečeň a kostrové svalstvo ; vynecháva cytokinézu, čím sa vytvoria viacjadrové bunky.
Rastlinná cytokinéza sa líši od živočíšnej, čiastočne kvôli pevnosti bunkových stien buniek rastlín. Namiesto toho, aby rastlinné bunky tvorili štiepnu brázdu, aká sa vytvára medzi živočíšnymi dcérskymi bunkami, v cytoplazme sa vytvára deliaca štruktúra známa ako bunková doska, ktorá rastie do novej, zdvojenej bunkovej steny medzi rastlinnými dcérskymi bunkami. Rozdeľuje bunku na dve dcérske bunky.
Cytokinéza do značnej miery pripomína prokaryotický proces binárneho štiepenia, ale kvôli rozdielom medzi štruktúrami a funkciami prokaryotickej a eukaryotickej bunky sa mechanizmy líšia. Napríklad bakteriálna bunka má iba jeden chromozóm vo forme uzavretej slučky, na rozdiel od lineárnych, zvyčajne viacnásobných, chromozómov eukaryotickej bunky. V súlade s tým baktérie pri delení buniek nekonštruujú žiadne mitotické vretienko. Duplikácia DNA prokaryotickej bunky prebieha počas samotnej separácie chromozómov; v mitóze dochádza k duplikácii počas interfázy pred začiatkom mitózy, hoci dcérske chromatidy sa pred anafázou úplne neoddelia.

</doc>
<doc id="672475" url="https://sk.wikipedia.org/wiki?curid=672475" title="Ľubietovská Bukovina">
Ľubietovská Bukovina

Ľubietovská Bukovina () je vrch v strednej časti pohoria Poľana. Leží nad obcou Strelníky, približne severne od Detvy. Je súčasťou Chránenej krajinnej oblasti Poľana.
Poloha.
Nachádza sa v strednej časti pohoria, v geomorfologickom podcelku Vysoká Poľana. Vrch leží v Banskobystrickom kraji, v okrese Banská Bystrica a v katastrálnom území obce Strelníky. Najbližšími sídlami sú severozápadne situované Strelníky a juhozápadne ležiaca osada Kyslinky, patriaca k obci Hrochoť. 
Opis.
Ľubietovská Bukovina je súčasťou hrebeňa kaldery bývalého stratovulkánu, s výrazne plochým a odlesneným vrcholom. Horská lúka je využívaná pastiermi z blízkeho salaša. Severným smerom susedí Čiefov vrch (), severozápadným vrch Minca (), juhozápadne leží Bukovina (), južne Grúň () a východne Brusniansky grúň () a Hájny grúň (). Oblasť patrí do povodia Hrona; severnú časť masívu odvodňujú prítoky Hutnej, západné sú pramennou oblasťou Zolnej a z južných svahov odvádza vodu riečka Hučava. Vrcholom prechádza značený chodník, ktorý sa na neďalekom rázcestí Krížne pripája na Rudnú magistrálu.
Výhľady.
Rozľahlý lúčnatý vrch poskytuje kruhový rozhľad. Veľmi dobre je viditeľný najmä hrebeň Poľany a okolité vrchy. Pri priaznivých podmienkach je pozorovateľná veľká časť hrebeňa Nízkych Tatier, Starohorských vrchov, Veľkej Fatry i Kremnických vrchov, východným smerom dominuje Klenovský Vepor a severným smerom sú nezriedka pozorovateľné ponad nízkotatranský hrebeň aj končiare Vysokých Tatier.

</doc>
<doc id="672483" url="https://sk.wikipedia.org/wiki?curid=672483" title="Unigal (Pezinok)">
Unigal (Pezinok)

Unigal je lokalita v Pezinku pri historickej mestskej časti Cajla medzi Kučišdorfskou a Trnianskou dolinou. Od 60. rokov 20. storočia do začiatku 0. rokov 21. storočia sa na tomto mieste nachádzalo hydinové družstvo, podľa ktorého bola pomenovaná táto lokalita. V lete 2004 sa v tejto lokalite pripravovala výstavba 79 rodinných domov a projekt ich výstavby realizovala spoločnosť MK-Proo s r. o. z Dunajskej Stredy. Vznikli tu tiež dve nové ulice: Javorová a Topoľová.

</doc>
<doc id="672487" url="https://sk.wikipedia.org/wiki?curid=672487" title="Markos Aurélios Abas">
Markos Aurélios Abas

Markos Aurélios Abas () bol starogrécky bežec.
Markos Aurélios Abas z Adady bol niekoľkonásobný víťaz v bežeckých disciplínach na začiatku 3. storočia (možno v 220 až 230-tych rokoch). Pripomína to nápis na podstavci z jeho sochy, objavený v archeologickom nálezisku starovekého mesta Adada v Pisídii (neďaleko tureckej dediny Sağrak v mestskej časti "Sütçüler" v provincii Isparta). Tento nápis uvádza, že zastupiteľstvo obce (boulé, búlé) a ľud (démos, komunita Adany) si ctí Abasa ako občana a predovšetkým ako športovca, paradoxa (paradoxos - "neporazený, výnimočný šampión") a vymenúva jeho víťazstvá (dosiahnuté hlavne v dolichu). 
Podľa nápisu (zčasti poškodeného) bol Abas víťazom na kapitolských hrách v Ríme, na "Eusebeiach" v Potioloise, na neapolských hrách Sebasta, v hrách na Aspide v Argu (usporiadanych na počesť "Apolóna Deiradiotisa" na vrchu Aspida na severozápade Argu), na Asklépeiach v Epidaure, na olympiáde (v Pise na Peloponéze? Nápis je tu poškodený), na hrách (Urania?) v Sparte, na súťaži koinonu Bitýnie v Nikomédeii. Z hier "Artemisia" v Efeze si okrem víťazstva v dolichu odniesol aj veniec z behu diaulos, zvíťazil aj v ďalších efezských hrách "Hadrianeia, Balbilleia a Epinikeia," na hrách "Koina Asias" usporiadanej v maloázijskom meste Kyzikos a aj na aténskych panhelénskych hrách. M. Aurélios Abas bol teda nespochybniteľne významný muž, preto mu bolo zrejme umožnené dostať od cisára rímske občianstvo a byť vplyvným členom ekumenického „cechu“ športovcov, ktorý sponzorovali rímski cisári od začiatku antonivskej éry (keď sa celé Stredomorie stalo jednotným politickým a ekonomickým systémom pod záštitou Ríma. Odrazilo sa to i na gréckych hrách, od helenistických čias rozšírených po celom východnom Stredomorí, ktoré sa integrovali do „medzinárodnej“ siete hier, chránených rímskym mierom).
Taliansky historik Luigi Moretti nezaradil Abasa do zoznamu olympijských víťazov staroveku. Zdôvodňuje to tým, že na poškodenom (nečitateľnom) mieste lokality jeho víťazstva na olympiáde "Ὀλύμπει[α ...]", písomnými zdrojmi uvedenom ako víťazstvo v élidskej Pise ("Pisa" alebo "Pisatis" bola oblasť v Elide, kde sa nachádzala Olympia), by si podľa významu zrejme zaslúžilo byť na nápise uvedené už na začiatku zoznamu jeho víťazstiev a uvádza, že pravdepodobnejšie zvíťazil na olympiáde v Aténach.

</doc>
<doc id="672490" url="https://sk.wikipedia.org/wiki?curid=672490" title="Komunálny politik">
Komunálny politik



</doc>
<doc id="672491" url="https://sk.wikipedia.org/wiki?curid=672491" title="Regionálny politik">
Regionálny politik



</doc>
<doc id="672492" url="https://sk.wikipedia.org/wiki?curid=672492" title="Kandidát bez politickej príslušnosti">
Kandidát bez politickej príslušnosti



</doc>
<doc id="672497" url="https://sk.wikipedia.org/wiki?curid=672497" title="Konkretizmus (poézia)">
Konkretizmus (poézia)

Konkretizmus je básnický smer, ktorý sa zrodil v slovenskej poézii v 60. rokoch 20. storočia v dielach autorov Trnavskej skupiny. 
Definuje sa aj ako "spredmetnená každodennosť", "poézia všedného dňa". Básnici sa sústreďujú na interpretovanie skutočnosti pomocou konkrétnych zmyslových vnemov. Konkretizmus sa prvýkrát objavil v poézii Jána Ondruša. Okrem členov Trnavskej skupiny tvorili v štýle konkretizmu Štefan Strážay, Ján Buzássy, Erik Jakub Groch, Juraj Briškár, Jana Pácalová.
Čo sa týka charakteristík konkretizmu, Valér Mikula si všimol v tvorbe „zlatých” 60. rokov vrátane konkretistického vlnenia tri znaky tvorby: "polytematickosť", "tematickú zahalenosť" a "gnómickosť". V prvých dvoch prípadoch sa dotýka spôsobu voľby tém a ich zahmlievania v úsilí vyhnúť sa socialistickému realizmu, gnómickosť (nadčasovosť) mala mať zrejme podobný účel: vyhnúť sa socialistickému kánonu. Tento modus operandi sa vyskytuje v dielach troch zakladateľov Trnavskej skupiny tiež.

</doc>
<doc id="672499" url="https://sk.wikipedia.org/wiki?curid=672499" title="Róbert II. Flámsky">
Róbert II. Flámsky

Róbert II. Flámsky (iné mená pozri nižšie; * cca 1065† 5. október 1111, Meaux, Francúzske kráľovstvo) bol od roku 1093 flámsky vojvoda a tiež bol jedným z vodcov prvej križiackej výpravy.
Život.
Mladosť.
Jeho otec, Róbert I. Flámsky, vykonal už v roku 1087 púť do Jeruzalema. Počas toho bola vláda nad Flámskom dočasne zverená Róbertovi II. a to až do roku 1091. Na spiatočnej ceste sa Róbert I. stretol aj s cisárom Alexiom a prisľúbil mu poslať ako posilu 500 jazdcov, čo po návrate do Flámska aj spravil. Róbert II. sa počas tohto obdobia oženil s Klementínou Burgundskou, sestrou neskoršieho pápeža Kalixta II. a dcérou vojvodu Viliama I. Burgundského. Spolu mali synov Balduina a Viliama, no dospelosti sa dožil iba starší Balduin, neskôr známy ako Balduin VII. Flámsky. Po náhlej smrti svojho otca v roku 1093 sa Róbert II. stal vojvodom Flámska.
Prvá križiacka výprava.
Keď pápež Urban II. v roku 1095 vyhlásil na koncile v Clermonte prvú križiacku výpravu, Róbert II. Flámsky neváhal nasledovať svojho otca ako v myšlienke cesty do Jeruzalema, tak vo vojenskej podpore Byzantskej ríše. Jeho vojsko síce nepatrilo k najpočetnejším, zato však boli Flámi dobre vycvičení a vyzbrojení. Na cestu vyrazil spoločne s Róbertom z Normandie a Štefanom z Blois. Pri pochode Luccou ich pápež Urban II. požiadal o pomoc pri znovu dobytí Ríma, ktorý v tom čase ovládal vzdoropápež Klement II., čo však križiaci odmietli. Už začiatkom decembra v roku 1096 prekročil Róbert II. Flámsky so svojim vojskom Jadranské more, zatiaľ čo jeho dvaja spoločníci sa rozhodli prezimovať na juhu Itálie. Následne bez komplikácii dorazil do Konštantínopola a vzhľadom na dlhodobé dobré vzťahy Flámska a Byzancie neváhal zložiť lénnu prísahu voči cisárovi Alexiovi.
Počas obliehania Nikáje sa podarilo Róbertovým jednotkám spoločne s jednotkami Raimonda z Toulouse a Godefreyho z Bouillonu odraziť vojsko poslané mestu na pomoc Kiličom Arslanom. Počas bitky pri Doryleone tvoril Róbertov oddiel predvoj armády, spoločne s oddielmi Bohemunda z Tarentu a Štefana z Blois, ale tiež s oddielom Byzantíncov pod velením Tatikia. Tento predvoj sa dostal do pasce nachystanej Kiličom Arslanom, z ktorej sa dostali len vďaka príchodu ďalších križiackych vojsk. Počas bitky o Železný Most kontrolujúci prístup k Antiochii viedol Róbert samostatný oddiel smerom na juhovýchod do Artahu, kde miestne kresťanské obyvateľstvo vyvraždilo moslimskú posádku pevnosti. Koncom roka 1097 dorazili križiaci k Antiochii a započali obliehanie mesta. Po náročnom pochode Malou Áziou však bolo vojsko v zlom stave a nepripravené na dlhé obliehanie počas zimy. Preto bol v decembri 1097 Róbertov a Bohemundov oddiel vyslaný na juh, aby zaobstarali zásoby. Počas tejto výpravy však Róbert so svojimi vojakmi nečakane narazil na vojsko vyslané z Damašku na pomoc obliehanej Antiochii a bol nepriateľom obkľúčený. Včasný príchod Bohemunda prinútil damaské vojsko ustúpiť, no po tomto incidente sa už križiaci neodvážili podnikať ďalšie cesty na juh. Neskôr sa Róbert Flámsky spolu s Róbertom z Normandie podieľal na Bohemundovom pláne na zisk mesta. K tomu mal dopomôcť istý Firuz, arménsky obyvateľ mesta a údajne konvertita na Islam. Ten velil obrane jednej z veží na západnej strane hradieb a dohodol sa s Bohemundom, že jeho vojakov pustí do mesta. Už 4. júna 1098, teda deň po dobytí mesta, sa obliehanými stali samotní križiaci. K mestu totiž dorazilo mosulské vojsko pod vedením Korbughu, ku ktorému sa pridali aj spojenci zo Sýrie. Keďže križiacke vojsko bolo v tom čase po dlhom obliehaní v dosť zúboženom stave, prišlo k mnohým dezerciám. Situácia bola údajne taká zlá, že aj samotný Róbert II. Flámsky a Godefroy sa museli pred rozhodujúcou bitkou s Korbughom doprosovať o koňa. Napriek tomu sa podarilo udržať dobrú morálku u zostávajúcich vojakov aj za pomoci údajného nálezu kopije, ktorou bol prebodnutý Ježiš visiaci na kríži. Napokon tak križiaci aj s Róbertovým prispením zvíťazili.
Z Antiochie vyrazil Róbert na pochod k Jeruzalemu spoločne s Godefreyom až medzi poslednými a k vojsku Raimonda z Touluse sa pridali až po obsadení Tartusu. Počas obliehania Jeruzalema zaujal so svojim vojskom pozíciu na východnom konci severných hradieb oproti Stĺpovej bráne, dnes známej ako Damašská brána. Spoločne s Tankredom tiež viedol výpravu do Samárie, najbližšieho miesta kde dokázali križiaci nájsť stromy vhodné na stavbu obliehacích zariadení. V tejto oblasti tiež zajali mnoho miestnych moslimov, ktorých následne využili pri preprave materiálu. Po dobytí mesta pripadal teoreticky do úvahy Róbert II. Flámsky ako jeden z najvhodnejších kandidátov na vládcu mesta. Keďže sa však netajil svojimi plánmi na návrat do Európy ihneď po dosiahnutí cieľa, podporil v rozhodovaní o budúcom vládcovi Jeruzalemského kráľovstva Godefreyho.
Keď krátko po dobytí Jeruzalema križiakmi pritiahla do tejto oblasti Fátimovská armáda z Egypta, Róbert II. Flámsky sa ako prvý ponáhľal na pomoc Tankredovi a Eustachovi z Boulogne k Askalonu. V nasledujúcej bitke potom bojoval so svojim oddielom v strede bojového šíku. Križiaci mali po bitke veľkú šancu dobyť aj samotné mesto Askalon, no spory medzi Godefreyom a Raimondom viedli k tomu, že od mesta odtiahol nielen Raimond, ale aj Róbert z Normandie a Róbert II. Flámsky. Títo traja spoločne ešte obsadili Latakiu, ktorú vrátili Byzancii. Kým Raimond v oblasti ostal, obaja Róbertovia sa cez Konštantínopol vrátili do Európy.
Po návrate do Európy.
Do Flámska sa Róbert vrátil na jar roku 1100. Priniesol so sebou aj relikviu v podobe ruky svätého Juraja, dar od cisára Alexia, ktorú uložil v kláštore Anchin. Okrem toho založil kláštor svätého Ondreja v Zevenkerke, neďaleko mesta Bruggy.
V roku 1101 uzavrel s anglickým kráľom Henrichom I. dohodu, v ktorej sa zaviazal pomáhať mu s obranou anglického kráľovstva, pokiaľ tým neporuší svoju vernosť francúzskemu kráľovi Filipovi. Aj v takom prípade mal však Filipa sprevádzať s najmenším možným počtom mužov, ktorý bude dostatočný na to, aby nebol obvinený z porušenia lénnej prísahy. To malo byť podľa dohôd 20 mužov, pričom ďalších 980 mal poskytnúť naopak Henrichovi. Na oplátku sa Henrich zaviazal chrániť Róberta a vyplácať mu ročne čiastku 500 libier. V rokoch 1102 a 1103 pre zmenu bojoval s cisárom Svätej ríše rímskej, Henrichom IV., ktorý si už pred Róbertovým odchodom na prvú križiacku výpravu činil nárok na niektoré Róbertove územia. Róbert navyše podporoval biskupa Cambrai Manassea proti Walcherovi, ktorého chcel na post biskupa Cambrai dosadiť práve Henrich. V lete roku 1103 bol napokon medzi Róbertom a Henrichom uzavretý mier, keď v meste Liege zložil voči nemeckému cisárovi lénnu prísahu. Henrich zároveň uznal Róbertove nároky na Douai a Cambrai.
Keď anglický kráľ Henrich I. odmietol Róbertovi platiť dohodnutú čiastku, pridal sa Róbert k novému francúzskemu kráľovi Ľudovítovi VI. v jeho ťažení do Normandie. Absenciu kráľovskej armády využil Teobald IV. z Blois na rebéliu voči kráľovi. Tú mal potlačiť práve Róbert II. Flámsky. Avšak keď v roku 1111 dobýjal mesto Meaux, pod váhou obrnencov sa aj s ním zrútil padací most. Róbert samotný bol pod troskami ušliapaný k smrti. Pochovaný bol v kostole svätého Vaasta v Arrase a flámskym vojvodom sa po jeho smrti stal jeho najstarší syn Balduin.

</doc>
<doc id="672500" url="https://sk.wikipedia.org/wiki?curid=672500" title="Imogen Pootsová">
Imogen Pootsová

Imogen Gay Pootsová (neprechýlene Imogen Gay Poots; * 3. jún, 1989, Londýn, Spojené kráľovstvo) je anglická herečka a modelka. Je známa z filmov ako "28 dní neskôr" (2007), "Trhliny" (2009), "Noc hrôzy" (2011), "Skutočný príbeh Jimiho Hendrixa" (2013), "Vivárium" (2019) či "Otec" (2020).
Detstvo a mladosť.
Poots sa narodila do rodiny producentka publicistiky a novinárky. Má staršieho brata Alexa, ktorý sa venuje modelingu. Imogen vyrastala v západnom Londýne, kde navštevovala aj školy. 
Kariéra.
Jej prvá herecká skúsenosť bola v roku 2005, vo filme "V ako Vendetta". Jej postava bola vedľajšia a vo filme vôbec nehovorila. V roku 2007 získala o niečo väčší priestor vo filme "O 28 dní neskôr", kde za svoj herecký výkon získala nomináciu na filmové ocenenie British "Independent Film Awards". V roku 2011 sa po boku herečky Toni Collette či herca Antona Yelchina objavila v remaku filmu "Noc hrôzy". O rok neskôr stvárnila postavu huslistky vo filme "Posledné kvarteto" po boku Phillipa Seymoura Hoffmana a Christophena Walkena. 
V roku 2013 sa objavila vo filme "Sviniar", po boku Jamesa McAvoya. V rovnakom roku si tiež zahrala vo filme "Kráľ zo Soho", kde za svoje herecký výkon získala filmové ocenenie "Independent Film Awards". V roku 2016 sa pripojila k hereckému obsadeniu ako Luke Wilson, Christina Hendricks, Carla Gugino a Rafe Spall v televíznom seriáli "Roadies". 
V roku 2017 sa objavila v divadelnej hre "Kto sa bojí Virginie Woolfovej?," kde za svoj herecký výkon bola nominovaná na prestížne divadelné ocenenie, Laurencea Oliviera. V roku 2019 sa objavila vo filme "Vivárium", kde za svoj herecký výkon bola ocenená festivalovou cenou Sitges, pre najlepšiu herečku. V roku 2020 sa objavila v dráme "Otec", ktorá získala šesť nominácii na Academy Awards, z čoho sa jej dve podarilo premeniť v ocenenie. 
Súkromný život.
Jej partnerom je od roku 2017 herec James Norton. 

</doc>
<doc id="672501" url="https://sk.wikipedia.org/wiki?curid=672501" title="Imogen Poots">
Imogen Poots



</doc>
<doc id="672504" url="https://sk.wikipedia.org/wiki?curid=672504" title="Imogen Gay Poots">
Imogen Gay Poots



</doc>
<doc id="672506" url="https://sk.wikipedia.org/wiki?curid=672506" title="Imogen Gay Pootsová">
Imogen Gay Pootsová



</doc>
<doc id="672507" url="https://sk.wikipedia.org/wiki?curid=672507" title="Priehybina">
Priehybina

Priehybina () je sedlo v pohorí Poľana. Leží približne severozápadne od mesta Hriňová. Je významnou križovatkou turistických trás, keďže sedlom prechádza Rudná magistrála, smerujúca na Poľanu.
Poloha.
Nachádza sa v južnej polovici Poľany, v geomorfologickom podcelku Vysoká Poľana. Sedlo leží v Banskobystrickom kraji, v okrese Detva a v katastrálnom území mesta Hriňová. Sedlo zoviera zo severovýchodu Poľana (), z juhozápadu Predná Poľana () a leží v južnej časti hrebeňa kaldery bývalého stratovulkánu. Severozápadné úpätie sedla odvodňujú prítoky Hučavy, juhovýchodná časť je pramennou oblasťou Bystrého potoka, na ktorom je južnejšie po prúde Vodopád Bystrého potoka. Najbližšími sídlami sú severozápadne situovaná osada Kyslinky, patriaca k obci Hrochoť, juhozápadne ležiaca Hriňová a južne položená Detva.
Sedlo sa nachádza v NPR Zadná Poľana, patriacej do Chránenej krajinnej oblasti Poľana. Neďaleký vodopád je prírodnou pamiatkou. Juhozápadne od sedla sa na svahoch Prednej Poľany nachádza lyžiarske stredisko a Horský hotel Poľana, prístupné cestou z Hriňovej. V sedle sa križujú viaceré turistické trasy a je východiskovým miestom pre výstup na vrchol Poľany.

</doc>
<doc id="672513" url="https://sk.wikipedia.org/wiki?curid=672513" title="Augustin Podolák">
Augustin Podolák

PhDr. ThLic. Augustín Podolák (* 24. jún 1912, České Budějovice† 7. január 1991, Česká Lípa) bol český filozof, teológ a biskup Starokatolíckej cirkvi v Československu.
Život.
Augustin Podolák sa narodil v roku 1912 v Českých Budějovicích. V roku 1930 vstúpil do dominikánskeho noviciátu v Olomouci a tam začal študovať filozofiu, teológiu a kánonické právo. Potom získal doktorát filozofie na Pápežskom inštitúte medzinárodných štúdií v Ríme. 29. júna 1938 bol vysvätený za rímskokatolíckeho kňaza a pôsobil ako profesor filozofie a teológie v Olomouci. Na začiatku 2. svetovej vojny (1939) sa stal profesorom filozofie a teológie na Filozofickej fakulte Univerzity Palackého v Olomouci. Po promócii zostal s rodinou v pražskej robotníckej kolónii v Hloubětíne. Po vojne sa nakrátko stal predsedom Národného revolučného výboru a po konflikte s komunistami pracoval ako robotník v rušňovom depe v Libni. V roku 1947 prestúpil do starokatolíckej cirkvi a onedlho na to sa oženil. Prijal miesto kaplána v kaplnke sv. Márie Magdalény v Prahe, pôsobil aj vo farnostiach Varnsdorf a Jablonci nad Nisou.
V roku 1950 sa stal správcom cirkvi a presťahoval sa do Varnsdorfu (v tom čase sídla cirkvi). V roku 1956 bol v dôsledku represií štátu voči cirkvám a náboženským jednotám zbavený súhlasu s prácou duchovného a musel opustiť svoju farnosť. Na prelome rokov 1956 a 1957 bol nakrátko zatknutý a po prepustení fyzicky pracoval v Rumburku. Potom začal v dôsledku mnohých po sebe nasledujúcich výsluchov a predchádzajúceho väznenia strácať sluch. Na jar v roku 1968 vďaka politickému uvoľneniu (Pražská jar) Starokatolícka cirkev v Československu mohla obnoviť svoju bežnú činnosť. Ministerstvo kultúry po dlhých rokoch schválilo Celoštátnu synodu, ktorá zvolila za biskupa Augustina Podoláka. 15. decembra 1968 bol vysvätený za biskupa starokatolíckymi biskupmi Utrechtskej únie. Po rokoch rozmrazovania bola v roku 1971 cirkev a jej biskup opäť prenasledovaní a jej činnosť bola v dôsledku sprísnenia politického kurzu zakázaná. Starokatolíci, hoci ilegálne, pôsobili v podzemí, čím vytvárali zdanie normálnej pastoračnej práce. V júni 1971 vo Varnsdorfe tajne vysvätil štyroch kandidátov za kňazov (vrátane svojho neskoršieho nástupcu Dušana Hejbala) a jedného za diakona. Podolákove pastierske listy a cirkevné publikácie vyšli ako dokumenty „druhého nákladu“. Od 29. apríla 1990 Starokatolícka cirkev znovu nadobudla legálnosť svojho pôsobenia. Biskup Podolák zomrel 7. januára 1991 v nemocnici v Českej Lípe a pochovaný je v Cvikove.

</doc>
<doc id="672515" url="https://sk.wikipedia.org/wiki?curid=672515" title="Pstružník">
Pstružník

 Pstružník je potok v Košickom regióne v meste Košice v mestskej časti Kavečany a v mestskej časti Sever obe v okrese Košice I a v obci Kostoľany nad Hornádom v okrese Košice-okolie. Je to pravostranný prítok Hornádu, ktorý ústi do Slanej na území Maďarska; má dĺžku 2,8 km. Je vodným tokom V. rádu. Hydrologické poradie (číslo povodia): 4-32-03-1486. Geomorfologická kategorizácia: geomorfologický celok Čierna hora, geomorfologický podcelok Hornádske predhorie a geomorfologický celok Košická kotlina, geomorfologický podcelok Košická rovina.
Prameň.
Pramení v nadmorskej výške východne od intravilánu Kavečian v poľnohospodárskom extraviláne mestskej časti Kavečany.
Opis toku.
Tečie východným smerom poľnohospodárskym extravilánom, pri južnom brehu obteká pole s rovnomenným názvom "Pstružník" ležiace medzi brehom potoka a Budanovou ulicou, v nadmorskej výške vteká bez zmeny smeru do lesa spočiatku kombinovaného s poľnohospodárskymi pozemkami, ľavým brehom obteká pole "Stredné pece"; pravým brehom obteká vodojem, vo výške priteká na obecnú hranicu medzi Kavečanmi a Kostoľanmi nad Hornádom a zároveň aj na okresnú hranicu medzi okresom Košice I a okresom Košice-okolie; sleduje túto hranicu; vo výške vodný tok začína sledovať obecnú hranicu medzi Kostoľanmi nad Hornádom a mestskou časťou Košice - Sever až do ústia, vyteká z lesa a vteká do intravilánu Kostolian nad Hornádom; podteká cestu III/3390 z mestskej časti Sever cez Kostoľany nad Hornádom do Obišoviec a vo výške ústi do Hornádu ako jeho pravostranný prítok. Potok "Pstružník" nemá prítoky.
Preteká juhovýchodnou časťou katastrálneho územia Kavečany, od nadmorskej výšky až po ústie do Hornádu tvorí južnú hranicu obce Kostoľany nad Hornádom najprv v malom úseku s Kavečanmi a ďalej s mestskou časťou Sever; táto hranica je zároveň aj okresnou hranicou medzi okresom Košice-okolie a okresom Košice I.
Pramení, preteká a ústi na pomedzí geomorfologického celku Čierna hora, geomorfologického podcelku Hornádske predhorie s geomorfologickým celkom Košická kotlina a jej geomorfologickým podcelkom Košická rovina.
Pôvod názvu.
Hydronymum "Pstružník" má pôvod v charakteristickom výskyte rýb označovaných menom "pstruh" s významom "druh ryby z rodov Salmo a Oncorhynchus s výnimkou lososov s chutným mäsom žijúca v chladných horských bystrinách"; zo slovného základu apelatíva "pstruh" po doplnení formantom "-n-ík" bol utvorený jednoslovný nepredponový odvodený názov "Pstružník" ako súčasť skupiny názvov v slovenskej toponymii vrátane hydronymie. Porovnaj aj hydronymá napr. Kalník, Mútnik, Rudník, Smolník, Zlatník. Podobnú motiváciu pomenovania ako "Pstružník" majú aj potoky Pstružný potok a Pstruhový potok.
Názov vodného toku "Pstružník" bol štandardizovaný v roku 1975.
Hydronymum "Pstružník" bolo prenesené bez zmeny na pole "Pstružník" v pramennom priestore na pravom brehu potoka.
História názvu.
Pomenovací akt hydronyma "Pstružník" prebehol v slovenskom jazykovom prostredí zo slovanského apelatíva "pЬstrǫgЪ" → "pstruh". Po prisídlení maďarského obyvateľstva do okolia dnešných Košíc bol tento názov s dobovou modifikáciou prevzatý do maďarčiny; prevzatie sa uskutočnilo ešte pred prvou polovicou 12. storočia, lebo v tomto čase došlo v slovenčine k substitúcii "g → h". K roku 1261 sa viaže latinsky písaná listina s opisom hraníc, kde sa o území Horných Košíc uvádza, že ležia medzi Črmeľom, Pstružníkom (s podobou názvu "Pistrungus potoc") a Hornádom.
V 19. storočí sa objavila z pera kartografa podoba hydronyma "Strážnik", ktorá mohla byť motivovaná podobnosťou ťažko vysloviteľnej spoluhláskovej skupiny na začiatku hydronyma "Pstružník" pre kartografa neslovenského pôvodu ako aj prítomnosťou neďalekého vrchu s názvom "Stráža": 1820 "Straznyík", 1876 "Strážnik", 1952 "Strážnik". Od polovice dvadsiateho storočia sa používa výlučne podoba názvu "Pstružník".

</doc>
<doc id="672516" url="https://sk.wikipedia.org/wiki?curid=672516" title="Maržové obchodovanie">
Maržové obchodovanie

Maržové obchodovanie je vykonávanie špekulatívnych obchodných operácií s peniazmi a/alebo tovarom poskytnutými obchodníkovi na úver proti zálohe dohodnutej sumy - marže. Jednoduchá pôžička sa od maržovej líši tým, že množstvo prijatých peňazí je zvyčajne niekoľkonásobne vyššie ako výška zálohy (marže).
Napríklad za udelenie práva na uzavretie zmluvy o kúpe alebo predaji 100-tisíc eur za USD sprostredkovateľ zvyčajne nepožaduje viac ako 2-tisíc dolárov ako zálohu.
Maržové obchodovanie umožňuje obchodníkovi zvýšiť objem transakcií s rovnakým kapitálom.
Obchodníkov, ktorí hrajú na zvýšení kurzu, nazývajú „býky“ a tých, ktorí hrajú na znížení kurzu, t.j. praktizujú predaj bez krytia, sa nazývajú „medvede“.
Riziká.
Široké používanie obchodovania s maržou zvyšuje počet a množstvo transakcií na trhu. To vedie k zvýšeniu miery zmeny výsledku obchodnej operácie, k zvýšeniu rizík. Nárast objemu transakcií ovplyvňuje charakter trhu. Veľké množstvo chaotických malých transakcií zvyšuje likviditu trhu a stabilizuje ho. Na druhej strane, ak sú transakcie jednosmerné, môžu výrazne zvýšiť kolísanie cien.
Použitie pákového efektu môže viesť tak k veľmi rýchlemu zbohatnutiu, ako aj k rýchlej strate kapitálu. Podľa štatistík 76 % účtov súkromných investorov stráca peniaze pri obchodovaní s pákovým efektom. Preto, aby ste našli optimálnu hodnotu použitej páky, musíte si dať pozor na priemernú volatilitu kotácií obchodovaného nástroja. Čím vyššia je volatilita, tým vyššia je pravdepodobnosť, že použitie veľkého pákového efektu môže viesť k významným stratám aj v dôsledku náhodných výkyvov trhu.

</doc>
<doc id="672518" url="https://sk.wikipedia.org/wiki?curid=672518" title="Katedrála svätého Vavrinca (Petřínské sady)">
Katedrála svätého Vavrinca (Petřínské sady)

Katedrála svätého Vavrinca je barokový kostol v Parku u rozhledny na pražskom Petříne. Od roku 1995 ho využíva starokatolícka cirkev ako biskupský kostol. Je chránený ako kultúrna pamiatka Českej republiky.
História.
Pôvodne išlo o románsky kostol. Najstaršia správa o ňom pochádza z roku 1135. Podľa kostola tiež vznikol starý nemecký názov Petřína "Laurenziberg". Románska stavba spadala pod svätovítsku kapitulu, ktorá sa však v jeho správe až do Bielej Hory striedala s kapitulou vyšehradskou.
V 30. rokoch 18. storočia, v súvislosti s výstavbou výklenkových pútnických kaplniek krížovej cesty, prestala pôvodná románska stavba postačovať. Preto asi v rokoch 1740 – 1742 došlo k prestavbe v štýle neskorého dynamického baroka architektom Ignácom Palliardim starším, snáď podľa upravených plánov Kiliána Ignáca Dientzenhofera.
Niekedy sa uvádza, že stavbu dokončil známejší Ignác Palliardi mladší okolo roku 1770. O kostol sa zaviazalo starať Bratstvo pražských kuchárov.
V roku 1784 bol kostol zrušený, zariadenie rozpredané a hlavný oltár bol prenesený do kostola v Bříství. Pre potreby bohoslužieb bol chátrajúci objekt opravený opäť v rokoch 1830 – 1840.
Spoločne s vedľajšou kaplnkou Kalvárie, Božím hrobom a krížovou cestou tvorí katedrálny chrám sv. Vavrinca sakrálny komplex stavieb na vrchu Petřín a jeho duchovnú správu zabezpečuje Starokatolícka cirkev.
Duchovná správa.
Od roku 1995, kedy sa kostol sv. Vavrinca stal katedrálnym chrámom Starokatolíckej cirkvi, bol spravovaný ako súčasť pražskej farnosti, teraz tu existuje samostatná farnosť. Administrátorom je kňaz ThDr. Petr Jan Vinš.

</doc>
<doc id="672528" url="https://sk.wikipedia.org/wiki?curid=672528" title="Eudaimón z Egypta">
Eudaimón z Egypta

Eudaimón () bol starogrécky boxer.
Grécky sofista Flavius Filostratos vo svojom diele "O hrdinoch" (Hērōikós, dielo vzniklo po roku 213) zaznamenal, že Eudaimón z Egypta a Ploutarchos boli jedineční boxeri: "„Ploutarchos bojoval proti Egypťanovi Hermeiasovi v Olympii o korunu víťazstva v boxe. Keď boli obaja vyčerpaní, jeden od rán, druhý od smädu, keďže bolo pravé poludnie, sa zrazu nad štadiónom roztrhol mrak a smädný Ploutarchos sa napil vody, ktorou nasiakli ovčie kožušiny okolo jeho predlaktí. Keď sa zamyslel nad vešteckou odpoveďou, ako neskôr povedal, nabral odvahu a získal víťazstvo. Rovnako by ste žasli nad vytrvalosťou Eudaimóna z Egypta, keby ste ho niekde videli pri boxovaní. Keď sa ho spýtali, prečo nebol porazený, povedal: Pohŕdaním smrťou.“"
Taliansky historik Luigi Moretti nezaradil Eudaimóna do zoznamu olympijských víťazov, pretože mu uvedený text nenaznačoval, že by sa ním skutočne stal.

</doc>
<doc id="672530" url="https://sk.wikipedia.org/wiki?curid=672530" title="Eudaimón">
Eudaimón

Eudaimón () môže byť:
Zdroje.
 

</doc>
<doc id="672531" url="https://sk.wikipedia.org/wiki?curid=672531" title="LIC">
LIC



</doc>
<doc id="672535" url="https://sk.wikipedia.org/wiki?curid=672535" title="Bistro.sk">
Bistro.sk

Bistro.sk a.s. je najväčšia online donášková služba jedla na Slovensku, ktorá sídli v Bratislave. Zákazníci si môžu svoje jedlo objednať online prostredníctvom aplikácie pre iOS alebo Android či priamo cez webovú stránku. Jedlo doručujú kuriéri po celom Slovensku, vo viac ako 140 mestách. Na výber sú desaťtisíce jedál z takmer 2 000 reštaurácií. 
Dejiny donáškovej služby.
Spoločnosť Bistro.sk, a.s. založil v roku 2013 Milan Dubec. Vznikla pod spoločnosťou Azet.sk, a.s. ako súčasť portfólia internetových portálov. Bistro.sk začalo ako projekt, ktorý pôsobil v rámci inzertného oddelenia a až v roku 2016 sa z bočného projektu stalo samostatné oddelenie so štruktúrou, vedením a zamestnancami. V tom istom roku prešla značka Azet.sk a všetky jej subjekty pod švajčiarsko-nemeckú firmu Ringier Axel Springer AG. Následnou kúpou dvoch ďalších konkurenčných donášok, DajmeJedlo.sk a Ham.sk a ich zlúčením s Bistro.sk si spoločnosť Ringier Axel Springer Slovakia upevnila vedúcu pozíciu na slovenskom trhu v segmente služieb doručovania jedla. 
Bistro.sk na začiatku fungovalo na princípe ponuky jedál jednotlivých partnerských reštaurácií, ktoré mali vlastnú donášku pre zákazníkov. To sa zmenilo v roku 2018, keď bola v Bratislave spustená nová služba "Bistro Kuriér", ktorá priniesla do portfólia Bistro.sk roznášku jedla vlastnými kuriérmi, vďaka čomu sa ponuka rozšírila aj o reštaurácie bez vlastnej donášky. Bistro Kuriér aktuálne funguje aj v Košiciach, Banskej Bystrici, Žiline a Nitre. 
V roku 2021 odkúpila Bistro.sk holandská firma Just Eat Takeaway.com NV, ktorá patrí medzi svetových lídrov v tomto odvetví. 

</doc>
<doc id="672536" url="https://sk.wikipedia.org/wiki?curid=672536" title="Drábovka">
Drábovka

Drábovka () je vrch v pohorí Poľana. Leží približne severne od mesta Detva. Je súčasťou NPR Zadná Poľana, patriacej do Chránenej krajinnej oblasti Poľana.
Poloha.
Nachádza sa v strednej časti pohoria, v geomorfologickom podcelku Vysoká Poľana. Vrch leží v Banskobystrickom kraji, v okrese Zvolen a v katastrálnom území obce Očová. Najbližšími sídlami sú severne situovaná osada Kyslinky, juhozápadne ležiaca obec Dúbravy a južne mesto Detva. 
Opis.
Drábovka leží v južnej časti hrebeňa kaldery bývalého stratovulkánu, na západnom okraji masívu Prednej Poľany. Ten je na východe vymedzený sedlom Priehybina, oddeľujúcim dominantnú Poľanu, západným smerom sa nachádza sedlo Príslopy, oddeľujúce Želobudzskú skalku. Z významných vrchov je severným smerom Bukovina (), východne susedí Predná Poľana () a Poľana (), južne Králička () a západne Želobudzská skalka (). Aj táto časť pohoria patrí do povodia Hrona, resp. jeho čiastkového povodia rieky Slatina. Severné svahy masívu odvodňujú prítoky Hučavy, južné potok Mačinová. Na vrchol nevedie značená turistická trasa, no traverzom prechádza chodník, spájajúci sedlo Príslop a rázcestie pri Horskom hoteli Poľana. 
Výhľady.
Vrcholová časť Drábovky je pokrytá lesným porastom, ktorý tak umožňuje len obmedzený výhľad. Bralá vo vrcholovej časti a prieseky umožňujú pozorovať najmä okolité vrchy a hrebeň pohoria. Pri vhodných podmienkach je možné vidieť aj Javorie, Ostrôžky, Štiavnické, Kremnické a Starohorské vrchy, Veľkú Fatru a Nízke Tatry. Severným smerom sú ponad nízkotatranský hrebeň pozorovateľné aj končiare Vysokých Tatier a južným sú viditeľné niektoré horstvá v Maďarsku.
Prístup.
Vrcholom Drábovky vedie hranica národnej prírodnej rezervácie Zadná Poľana, preto je prístup na najvyššiu časť obmedzený. Značený chodník vedie južnými svahmi a prístup na vrchol je možný neznačeným chodníkom. Na samotný masív je prístup:

</doc>
<doc id="672538" url="https://sk.wikipedia.org/wiki?curid=672538" title="Reddit">
Reddit

Reddit je webová stránka, ktorá kombinuje funkcie sociálnej siete a fóra, kde môžu registrovaní používatelia uverejňovať odkazy na akékoľvek informácie, ktoré sa im na internete páčia, a diskutovať o nich. Rovnako ako mnoho iných podobných webových stránok, aj Reddit udržiava systém hlasovania za príspevky, ktoré sa vám páčia – tie najpopulárnejšie končia na domovskej stránke webu. Reddit je jedna z najpopulárnejších webových stránok na svete – ide o 19. najnavštevovanejšiu stránku podľa Alexa Internet. Stránka má aplikáciu pre mobilné zariadenia na báze iOS a Android.
Názov Reddit tvorcovia vysvetľujú slovnou hračkou z angličtiny – „I read it on Reddit“.
Referencie.
 

</doc>
<doc id="672540" url="https://sk.wikipedia.org/wiki?curid=672540" title="Balut">
Balut

Balut (vietnamsky: Trứng vịt lộn) je pokrm pochádzajúci z juhovýchodnej Ázie, rozšírený predovšetkým na Filipínach ako cenovo dostupné pouličné občerstvenie. Pripravuje sa z vtáčieho vajca (najčastejšie z kačice divej), ktoré je oplodnené a udržuje sa dva až tri týždne v teple, aby sa v ňom vyvinul zárodok. Vajce sa v škrupine varí v pare dvadsať až tridsať minút. Nevyliahnuté mláďa má takto krehké kosti a môže sa jesť v celku.
Na ochutenie balutu sa používa soľ, chilli, zázvor, cesnak, ocot alebo sójová omáčka.
Balut je cenený pre vysoký obsah vápnika a býva považovaný za afrodiziakum, pri nedodržaní hygienických zásad však hrozí nákaza salmonelózou.
Varenie nevyliahnutých kačíc zaživa je kritizované ochrancami zvierat.

</doc>
<doc id="672546" url="https://sk.wikipedia.org/wiki?curid=672546" title="AI">
AI



</doc>
<doc id="672547" url="https://sk.wikipedia.org/wiki?curid=672547" title="Carlos Gamarra">
Carlos Gamarra

Carlos Alberto Gamarra Pavón (* 17. február 1971, Ypacaraí) je bývalý paraguajský futbalový reprezentant. Hrával na poste obrancu a bol kapitánom paraguajskej reprezentácie, za ktorú odohral spolu 110 zápasov. Vďaka jeho schopnostiam byť lídrom tímu, fyzickej sile, schopnosti hry vo vzduchu a výnimočného talentu na zastavenie protihráča sa považuje za jedného z najlepších futbalových obrancov sveta.
V drese reprezentácie sa zúčastnil troch majstrovstiev sveta vo futbale (1998, 2002 a 2006), piatich šampionátoch Copa América a dvoch olympijských hrách (1992 a 2004).
S AEK Atény získal grécky pohár (2002) a s Interom Miláno Coppa Italia (2005).
Dvakrát bol vyhlásený za paraguajského futbalistu roku (1997, 1998). Brazílsky časopis "Placar" ho vyhlásil 87. najlepším futbalistom 20. storočia.

</doc>
<doc id="672549" url="https://sk.wikipedia.org/wiki?curid=672549" title="Owen a Mzee">
Owen a Mzee

Owen je hroch obojživelný a Mzee je korytnačka obrovská, ktorí nadviazali priateľské puto v národnom parku v Keni. Príbeh dvoch nezvyčajných kamarátov sa stal mediálnou senzáciou a neskôr sa dočkal aj knižného spracovania.
Owen bol ešte len mláďa, keď vlna cunami spôsobená zemetrasením v Indickom oceáne v roku 2004 oddelila malého hrocha od jeho stáda. Owen bol následne prevezený do národného parku Haller v Keni. Hneď po presune sa Owen pokúsil nadviazať puto so 130 ročnou korytnačkou Mzee ("po swahilsky: Starec)", ktorá mláďaťu svojím veľkým kupolovitým a hnedým pancierom pripomínala dospelého hrocha. Napriek tomu, že Mzee bol spočiatku ostražitý, postupne si na nového spoločníka zvykol.
Pracovníci parku sa neskôr rozhodli dvojicu rozdeliť, nakoľko Owen rástol a pre svoju veľkosť začínal byť pre korytnačku nebezpečný. Pre Owena vybudovali nový výbeh, a neskôr sa úspešne začlenil medzi ostatné hrochy.
Owen aj Mzee dodnes žijú vo svojich výbehoch v národnom parku v Keni.

</doc>
<doc id="672553" url="https://sk.wikipedia.org/wiki?curid=672553" title="Esen-tajši">
Esen-tajši

Esen-tajši († 1454 / 1455) bol od roku 1439 ojratský vládca s titulom tajša, syn a následník Togon-tajšiho. Roku 1449 v bitke pri Tchu-mu zajal Jing-čung cisára čínskej ríše Ming, nedokázal však svoj úspech využiť a hoci sa roku 1453 vyhlásil chánom Mongolska, jeho autorita upadla a vzápätí padol v boji proti vzbúrencom.
Život.
Esen bol synom ojratského vládca, "tajšiho", Togona. Za života otca sa vyznamenal vo vojne s Mogulistánom. V bojoch opakovane porazil nepriateľa a dokonca dvakrát zajal chána Mogulistána Sultana Uwajsa Chána. Roku 1439 po smrti otca prevzal vládu nad Ojratmi. Cez formálnu podriadenosť mongolskému Chánovi Togto Bukovi, manželovi Esenovej sestry, bol faktickým vládcom Mongolov. V prvej polovici štyridsiatych rokov 15. storočia ovládol Chami na Hodvábnej ceste a mongolské kniežatstvo v Kan-su, v druhej polovici toho istého desaťročia si podrobil Urianchajcov (na východe vnútorného Mongolska) a zjednotil tým Mongolsko.
Esen udržiaval diplomatické a obchodné styky s čínskou ríšou Ming. Mingovia však odmietali slobodný obchod a obmedzovali kontakty na výmenu tribútu prinášaného Mongolmi za dary mingskej vlády. Početnosť posolstiev vysielaných Esenom počas štyridsiatich rokov vzrástla z niekoľko málo sto na tisícky mužov, až Číňania začali protestovať a roku 1449 poskytli Mongolom len pätinu požadovaného tovaru. Mongoli sa rozhodli vziať si ho silou. Bezprostrednou zámienkou k vojne bolo odmietnutie Esenovej žiadosti o cisársku princeznú pre jeho syna.
V júli 1449 Mongoli zahájili rozsiahlu inváziu do Číny. Na východe chán Togto Buka s Urianchajcami zaútočil na Liao-tung. Druhá mongolská armáda vytiahla na Suan-fu a tretia, na čele s Esenom, postupovala na Ta-tchung. Proti Mongolom vytiahla narýchlo zhromaždená mingská armáda na čele so sebavedomým cisárom Jing-čungom. Neschopné vedenie mingskej armády viedlo k jej drvivej porážke omnoho slabším Esenovým oddielom a zajatím Jing-čunga. Číňania ale po prekonaní šoku vybrali nového cisára, Jing-cungovho brata Ťing-tchaa, Esen nebol schopný svoj úspech využiť na získanie akýchkoľvek výhod a tak roku 1450 uzavrel s Ming mier a Jing-čung vrátil.
V rokoch 1450-1451 potlačil vzburu Urianchajcov. Začiatkom 50. rokov sa dostal do konfliktu s chánom Togto Bukom, kvôli určeniu jeho nástupcu, v bojoch Chánov mladší brat Arbadžin prešiel k Esenovi a chán zahynul. Esen Arbadžina sa oženil so svojou dcérou a menoval ju novým chánom. Vzápätí ju však nechal zabiť a chánom sa vyhlásil sám.
Nového "tajšieho" Ojratov si potom Esen vybral svojho staršieho syna Amasandža. To vyvolalo vzburu časti Ojratov vedenú Alagom Temurom, hodnostárom ktorý sa pokladal za vhodnejšieho kandidáta na hodnosť "tajša." Nasledovala bitka, v ktorej bol Esen porazený a čoskoro zahynul.

</doc>
<doc id="672556" url="https://sk.wikipedia.org/wiki?curid=672556" title="Jednofázové kvasenie (album)">
Jednofázové kvasenie (album)

Jednofázové kvasenie je debutový štúdiový album slovenskej folkovej skupiny Jednofázové kvasenie, ktorý vyšiel v roku 1990 ako LP a MC vo vydavateľstve Opus.
Album nahralo Jednofázové kvasenie, teda základná trojica Dušan Valúch, Miloš Janoušek a Karol Svozil s prispením hosťujúcich hudobníkov (Fedor Frešo, Milan Tedla, Marián Kochanský, Jaroslav Filip, Martin Chrobák a ďalší). Autormi všetkých piesní sú Dušan Valúch a Miloš Janoušek. Debut obsahuje skladby, ktoré vznikali ešte pred nahraním debutového albumu, takže je to akýsi prierez tvorbou oboch autorov z obdobia ich sólového vystupovania (polovica 70. rokov), pôsobenia v pesničkárskom združení Slnovrat (1979 až 1987) a existencie samotnej skupiny Jednofázové kvasenie.
Album sa nahrával v roku 1990 v digitálnom štúdiu vydavateľstva Opus. Autorom obalu bol karikaturista Bobo Pernecký, autormi sleevenote k platni boli Milan Lasica, Ladislav Snopko a Hlas kotolne.
Reedície.
Reedícia albumu vyšla v roku 1996 ako CD vo vydavateľstve Opus. Okrem skladieb z pôvodnej LP obsahuje ešte 4 piesne zo samplera Folkový kolotoč (Opus 1990) a 2 piesne z archívu zvukového režiséra Alexandra Soldána.
Skladby – reedícia na CD (1996).
Poznámky:
♠ – Folkový kolotoč (OPUS 1990)
♠♠ – Archív

</doc>
<doc id="672557" url="https://sk.wikipedia.org/wiki?curid=672557" title="Filip Mešár">
Filip Mešár

Filip Mešár (* 3. január 2004, Spišská Belá) je slovenský hokejový útočník, aktuálne hráč tímu AHL Laval Rocket. V NHL má zmluvu s klubom Montreal Canadiens, ktorý ho aj draftoval v prvom kole v roku 2022.
Klubová kariéra.
Juniorská kariéra (2020 - 2024).
Filip Mešár začínal v tíme HK Poprad. V slovenskej extralige debutoval v sezóne 2020-21, v danom ročníku odohral 36 zápasov, strelil štyri góly a pridal desať asistencií. V play-off naskočil do ďalších pätnástich stretnutí, v ktorých zapísal štyri body za dva góly a dve asistencie. S Popradom postúpil až do finále, ale ligový titul získal HKm Zvolen.
V ročníku 2021-22 odohral 37 stretnutí, v ktorých strelil osem gólov a pridal rovnaký počet asistencií. V play-off zapísal štyri body v šiestich stretnutiach, ale Poprad vypadol už v prvom kole. Na konci sezóny bol draftovaný do NHL, z 26. miesta si ho vybralo mužstvo Montreal Canadiens.
Pred štartom sezóny 2022-23 sa presunul do zámoria, vôbec prvýkrát v kariére hral mimo rodnej krajiny. Počas predsezónnych kempov avizoval, že jeho prioritou je odohrať ročník medzi seniormi, lenže vedenie Canadiens ho nasadilo do jediného zápasu v AHL, a následne ho preradilo do juniorského tímu Kitchener Rangers.
Za Rangers odohral 52 stretnutí v základnej časti, v ktorých pozbieral 51 bodov za 17 gólov a 34 asistencií. V play-off potom pridal ďalších deväť stretnutí a štyri body.
Sezónu 2023-24 zahájil v AHL, podobne ako rok predtým, ale za Laval Rocket nastúpil len k dvom stretnutiam, potom sa vrátil späť do juniorskej ligy OHL. Za Kitchener stihol odohrať 45 zápasov a získal 52 bodov za 19 gólov a 33 asistencií. V play-off odohral desať zápasov so ziskom 16 bodov za jeden gól a 15 asistencií. Podobne ako sezónu predtým, jeho mužstvo vypadlo už v druhom kole.
Napriek tomu, že Mešár počas pôsobenia v Kitcheneri držal bodovú produkciu na úrovni zhruba jedného bodu na zápas, jeho výkony boli považované za nedostačujúce.
Profesionálna kariéra (2024 - súčasnosť).
Pred štartom sezóny 2024-25 sa napevno presunul do tímu Laval Rocket. Úvod do sezóny mu vyšiel: v prvých piatich zápasoch zapísal rovnaký počet bodov, ale potom ho z hry vyradilo zranenie v dolnej časti tela. Očakáva sa, že sa do zápasového diania vráti v januári 2025.
Reprezentačná kariéra.
V roku 2021 sa zúčastnil majstrovstiev sveta juniorov v kanadskom Edmontone, kde patril medzi najmladších hráčov, keď v priebehu turnaja oslávil iba sedemnáste narodeniny. Na juniorský šampionát sa vrátil v roku 2023. Na turnaji zastával funkciu asistenta kapitána a v piatich stretnutiach získal šesť bodov. V roku 2024 sa vrátil na svoj posledný šampionát hráčov do 20 rokov. V národnom tíme zastával funkciu asistenta kapitána a s deviatimi bodmi (dva góly, sedem asistencií) bol najproduktívnejším hráčom výberu.
Za seniorskú reprezentáciu debutoval v sezóne 2021-22 na Nemeckom pohári. Hneď pri svojej premiére v národnom drese bol menovaný hráčom zápasu.
Kariérne štatistiky.
Klubové štatistiky.
"K 2. januáru 2025"

</doc>
<doc id="672564" url="https://sk.wikipedia.org/wiki?curid=672564" title="Stratený budzogáň">
Stratený budzogáň

Stratený budzogáň alebo aj Skalný budzogáň (cca ) je prírodný výtvor v Súľovských vrchoch. Nachádza sa nad obcou Zbyňov, približne juhozápadne od Žiliny. Vznikol erozívnou činnosťou vody a dosahuje výšku 14 metrov.
Poloha.
Skalný objekt leží na východnom okraji centrálnej časti Súľovských vrchov a jeho geomorfologického podcelku Súľovské skaly. Budzogáň sa nachádza v Žilinskom kraji, v okrese Žilina a v katastrálnom území obce Súľov-Hradná. Leží v masíve vrchu Žibrid, na skalnom pahorku, vybiehajúcom východným smerom. Je súčasťou CHKO Strážovské vrchy a najbližšími sídlami sú západne situovaná obec Súľov-Hradná a východne ležiaca obec Zbyňov. 
Prístup.
Budzogáň je prístupný náučným chodníkom, vedúcim z Rajeckých Teplíc na Žibrid.

</doc>
<doc id="672565" url="https://sk.wikipedia.org/wiki?curid=672565" title="Filipika">
Filipika

Filipika je osobná, ostrá polemika zameraná proti autorovi textu, diela či skutku.
Pojem bol prevzatý z diela gréckeho štátnika a rečníka Demostena, vodcu protimacedónskej strany, ktorým kritizoval Filipa II. Macedónskeho, otca Alexandra Veľkého, a upozorňoval na nebezpečenstvo hroziace z jeho strany v podobe podmaňovania si gréckych štátov. Pojem filipika tak ostal zachovaný ako typ polemických, ba až útočných prejavov, alebo symbol ostrej kritiky.
Pojem sa používa aj v názve, napr. Jana Blahoslava "Filipiky proti misomusům", tj. ostré, plamenné reči proti nepriateľom vzdelania.

</doc>
<doc id="672567" url="https://sk.wikipedia.org/wiki?curid=672567" title="Róbert II. Curthose">
Róbert II. Curthose



</doc>
<doc id="672568" url="https://sk.wikipedia.org/wiki?curid=672568" title="Róbert II.">
Róbert II.

Róbert II. môže byť:

</doc>
<doc id="672569" url="https://sk.wikipedia.org/wiki?curid=672569" title="Ein Stein Blues">
Ein Stein Blues

Ein Stein Blues je druhý štúdiový album slovenskej folkovej skupiny Jednofázové kvasenie. Vyšiel v roku 1994 ako jeden z prvých titulov začínajúceho vydavateľstva Pavian Records. Album bol vydaný ako CD a MC.
Tento prevažne akustický album nahralo Jednofázové kvasenie (Dušan Valúch, Miloš Janoušek a Karol Svozil) v spolupráci s ďalšími hosťujúcimi hudobníkmi (Stanislav Dobrovič, Milan Tedla, Vlado Mrázko, Martin Chrobák). Z dôvodu zaneprázdnenosti v iných hudobných projektoch sa dlhoročný spoluhráč Fedor Frešo na albume objavil len v jednej skladbe („List Ježiškovi“), ktorá zostala z nahrávania debutovej platne a pôvodne bola určená pre nikdy nevydaný vianočný singel.
Autormi všetkých piesní sú Dušan Valúch a Miloš Janoušek. Album sa nahrával v októbri až novembri 1994 v štúdiu Spirit Art v Bratislave pod dohľadom zvukového režiséra Fera Petrisku. Autorom fotografií je Ján Lörincz.
Reedícia.
Reedícia albumu vyšla v roku 2012 u Pavian Records ako digipak, s rovnakými skladbami, ale s inou titulnou fotografiou než bola na pôvodnom vydaní. Pri príprave reedície sa totiž zistilo, že pôvodné fotografie obalu sa stratili, preto boli použité iné zábery z tej istej fotosession.

</doc>
<doc id="672572" url="https://sk.wikipedia.org/wiki?curid=672572" title="Vinogradov">
Vinogradov

Vinogradov môže byť:

</doc>
<doc id="672573" url="https://sk.wikipedia.org/wiki?curid=672573" title="Jednofázové kvasenie Live">
Jednofázové kvasenie Live

Jednofázové kvasenie Live je tretí album slovenskej folkovej skupiny Jednofázové kvasenie a je to jediný „živý“ album v diskografii tejto kapely. Vyšiel v roku 2000 a tvorí ho záznam koncertu skupiny v bratislavskom Divadle a.ha.
So základnou trojicou Dušan Valúch, Miloš Janoušek a Karol Svozil na koncerte hrali basgitarista Fedor Frešo a huslista Milan Tedla, ako hosť sa v jednej skladbe („Blues pomalého vlaku“) objavil trampský pesničkár a hráč na ústnu harmoniku Ivan Terry Zeman (skupina Harvestri).
Album Jednofázové kvasenie Live vyšiel v edičnej rade Divadla a.ha (okrem tejto nahrávky tu vyšli ešte záznamy koncertov Eda Klenu, Mariána Geišberga, Petra Janků a flamencových gitaristov Flaca Nerju a Morenita de Triana). Album Jednofázové kvasenie Live podobne ako aj ďalšie tituly tejto edície vyšiel len ako CD-RW.
Okrem tradičného repertoáru skupiny Jednofázové kvasenie záznam prináša aj viacero nahrávok („Človek nie je nikdy sám“, „Spievame si pesničku“, „Vatra“, „Fúka vietor severný“, „Čieže sú to pávy“), ktoré nikdy nevyšli na radových albumoch skupiny.

</doc>
<doc id="672574" url="https://sk.wikipedia.org/wiki?curid=672574" title="Hrabovec (prítok Oľšavy, Bohdanovce)">
Hrabovec (prítok Oľšavy, Bohdanovce)

 Hrabovec (1975-2008 aj "Garbovský potok") je potok v Košickom regióne v obciach Slanec, Rákoš, Bohdanovce a Vyšná Myšľa s okrese Košice-okolie. Je to ľavostranný prítok Oľšavy, ktorá ústi do Hornádu; má dĺžku 8,0 km. Je vodným tokom VI. rádu. Hydrologické poradie (číslo povodia): 4-32-05-51. Geomorfologická kategorizácia: geomorfologický celok Slanské vrchy, geomorfologický podcelok Bogota a geomorfologický celok Košická kotlina, geomorfologický podcelok Toryská pahorkatina.
Prameň.
Pramení v nadmorskej výške v lesnom extraviláne v juhozápadnej časti územia obce Slanec západne od intravilánu Slanca na západnom svahu vrchu Čatorňa (vrch v Slanci) s nadmorskou výškou v geomorfologickom podcelku Bogota.
Opis toku.
Tečie severozápadným smerom lesným extravilánom, po krátkom úseku 250 m od prameňa v nadmorskej výške pretína obecnú hranicu a vteká na územie obce Rákoš, pokračuje lesným extravilánom, stáča sa do západného smeru, opúšťa les a vteká do intravilánu Rákoša; severozápadným smerom preteká intravilánom Rákoša, v nadmorskej výške opúšťa intravilán a stáča sa do západného smeru, preteká poľnohospodárskym extravilánom lemovaný širokým pásom príbrežnej vegetácie, veľkým oblúkom sa stáča do juhozápadného smeru, mení smer na západ a v nadmorskej výške priberá ľavostranný prítok Kľučiarovský potok; podteká cestu do Ranča Rákoš, ľavým brehom obteká pole "Kalmanova pusta", v nadmorskej výške vteká na obecnú hranicu medzi Rákošom a Bohdanovcami, približne sleduje obecnú hranicu, priberá druhý ľavostranný prítok Bradliansky potok a hneď preteká cez trojchotárnik obcí Rákoš, Bohdanovce a Vyšná Myšľa; ľavým brehom obteká pole "Dlhý Povraz", pokračuje poľnohospodárskym extravilánom a mení smer na severozápadný, podteká železničnú trať Košice – Čierna nad Tisou, sleduje obecnú hranicu a mení smer na západný; v nadmorskej výške opúšťa obecnú hranicu, tečie územím Vyšnej Myšle a v nadmorskej výške ústi do Oľšavy ako jej ľavostranný prítok. Má dva ľavostranné prítoky. Preteká lesným extravilánom obce Slanec i obce Rákoš, intravilánom Rákoša, z ktorého sa vracia do extravilánu, ďalej po južnej obecnej hranici v extraviláne Bohdanoviec a severnou časťou obce v extraviláne Vyšnej Myšle.
Pramení a hornou časťou toku preteká geomorfologickým celkom Slanské vrchy, geomorfologickým podcelkom Bogota a ústi a dolnou časťou toku preteká geomorfologickým celkom Košická kotlina, geomorfologickým podcelkom Toryská pahorkatina. 
Pôvod názvu.
Vodný tok má doložené viaceré podoby názvu: 1337 "fluv. Garbolch", 1337 "Garbolchpataka", 1853 "Garbóczi Árok", 1867 "Mocsolyn patak", 1867 "Falusi patak", 1867 "Garbócz patak", 1952 "Garbocký potok", 1968 "Garbovský potok" . V roku 1975 bola štandardizovaná podoba "Garbovský potok", s pôvodom v názve niekdajšej samostatnej obce "Garbovce"; táto obec už v roku 1888 zanikla ako samostatná jednotka - splynula do obce Bohdanovce. V roku 2008 sa pristúpilo k novej štandardizácii názvu potoka v podobe Hrabovec, ktorá predstavuje pôvodnú (rekonštruovanú) podobu názvu "Grabovec" → "Hrabovec". Motivácia pomenovania zostáva rovnaká a spočíva v charakteristickom výskyte lesného porastu listnatej dreviny "hrab obyčajný" (latinsky "Carpinus betulus") v okolí potoka. Zo slovného základu apelatíva "grab(r)ъ" → "hrab" po doplnení formantom "-ov-ec" bol v slovenskom jazykovom prostredí utvorený jednoslovný nepredponový odvodený názov "Hrabovec" ako súčasť početnej skupiny názvov v slovenskej toponymii vrátane hydronymie; porovnaj aj hydronymá napr. Vrbovec, Bukovec, Lipovec, Drieňovec, Jedľovec. Maďarské jazykové prostredie prevzalo názov zo slovenčiny ešte pred koncom 12. storočia, pred zmenou "g → h" v slovenčine.

</doc>
<doc id="672577" url="https://sk.wikipedia.org/wiki?curid=672577" title="Bezfázový stav">
Bezfázový stav

Bezfázový stav je štvrtý album slovenskej folkovej skupiny Jednofázové kvasenie a je prvým dvojCD slovenského folku. Skupina ho začala nahrávať v marci 2009 v bratislavskom B &amp; B štúdiu ako bežné radové CD a počas nahrávania sa nakoniec neplánovane rozrástol na dvojalbum. Album Bezfázový stav, na ktorom hosťovali hudobníci z najrôznejších žánrov, nakoniec vyšiel v r. 2011 na renomovanej českej značke Indies Happy Trails.
Charakteristika.
Prvý disk začína úvodným fragmentom „Ad meritum (Intro)“ a končí inštrumentálnou skladbou „Ad meritum“, čo by mohlo navodzovať dojem konceptuálneho albumu, zámerná spleť štýlov a žánrov však poslucháča z toho pocitu rýchlo vyvedie. Prvý disk prináša rockovejšiu, resp. bluesrockovejšiu tvár Jednofázového kvasenia, druhý disk skôr jeho folkovejšiu, viac akustickú podobu. Popri stálych spoluhráčoch (Milan Tedla, Tomáš Kukliš, Jakub Janoušek, Stano Dobrovič) sa na nahrávkach objavili aj džezmeni Milan Belan a Jozef Chorvát, bluesový klávesista Peter Koreň; netradične na nahrávke hosťoval spevák skupiny Diego, Ľuboš Kukliš, tentoraz ako hráč na bicie, a karikaturista a hudobník Martin Shooty Šutovec ako hráč na bendžo. 
Český publicista Pavel Klusák v recenzii Bezváhového stavu charakterizuje tvorbu Jednofázového kvasenia takto:
"„Ze Slnovratu vzešlo trio, které dodnes reprezentuje to nejsilnější z autorské slovenské písně: obskurního názvu Jednofázové kvasenie se neobávejme, dvojalbum Bezfázový stav není poznamenané laciným humorem".
"Řekneme-li, že „Blues o nevydarenom dni“ je zklamaným záznamem nevydařených pokusů o sebevraždu, naznačíme tím leccos z klidné podunajské chandry, která tiše září z tria autorů Dušana Valúcha a Miloše Janouška a klarinetisty Karla Svozila. Vedle českých věčně mladých Plíhalů a o kráse dychtících Nohaviců reprezentují Slováci jakousi únavu středního věku: původně to snad byla vyčerpanost normalizační, ale snadno se prokopírovala do nynějších časů: „Automatická pračka / všeobecnej bielizne / Ktorýkoľvek program zvolím / Špina takmer vôbec nemizne...“"
Album Bezfázový stav bol v roku 2012 nominovaný na cenu Radio_Head Awards.
Skladby.
CD1
CD2

</doc>
<doc id="672581" url="https://sk.wikipedia.org/wiki?curid=672581" title="Markos Eioutios Markianos Roufos">
Markos Eioutios Markianos Roufos

Markos Eioutios Markianos Roufos (, ) bol starogrécky boxer. 
M. E. Markianos Roufos z maloázijskej Sinópy bol viacnásobný víťaz v boxe na začiatku 2. storočia (v časoch Trajána). Súťažnú kariéru Roufa pripomínajú dva starogrécke nápisy na jeho kamenných pamätníkoch zo Sinópy. Tieto nápisy uvádzajú, že bol výnimočný športovec, t. j. paradoxos ("neporazený, nezvyčajný šampión"), ktorý zvíťazil na prestížnych celogréckych hrách, a to dvakrát v Nemei, dvakrát v Isthmii a raz na pýtických hrách v Delfách, dosiahol tiež tri víťazstvá na kapitolských hrách v Ríme, dve na neapolských hrách Sebasta, dve na "Koina Asias", zvíťazil aj na hrách Aktia alebo "Koinon Makedonias" a na iných hrách. Okrem toho vyhral 110-krát (uvádza sa aj 150-krát) aj na ďalších menej prestížnych súťažiach (často však ponúkajúcich pre víťaza výhru polovice talentu).
Roufos tieto víťazstvá dosiahol po najmenej deväťročnej kariére. Žiadny iný športovec z cisárskej éry sa nemohol pochváliť takým vysokým počtom víťazstiev. Bol prvým, kto vyhral v kategórii "ageneios" (doslova „bezbradých“; bola to kategória pre súťažiacich medzi "paides a andres", t. j. dorastencami a mužmi, špecifické vekové limity pre kategóriu ageneios sa líšili od miesta k miestu, ale vo všeobecnosti sa obmedzovali na neskorých tínedžerov) i medzi mužmi v ten istý deň v Antiochii a bol jediným víťazom vo všetkých troch vekových kategóriách v Nikomédii. Nikdy sa mu však nepodarilo vyhrať olympijské hry v élidskej Pise (na nápise uvedenú olympiádu nevyhral v Pise). 

</doc>
<doc id="672583" url="https://sk.wikipedia.org/wiki?curid=672583" title="Marcus Iustius Marcianus Rufus">
Marcus Iustius Marcianus Rufus



</doc>
<doc id="672585" url="https://sk.wikipedia.org/wiki?curid=672585" title="Dubová (vrch v Súľovských vrchoch)">
Dubová (vrch v Súľovských vrchoch)

Dubová () je zalesnený vrch v Súľovských vrchoch. Leží nad mestom Rajec, približne juhozápadne od Žiliny. Lokalitou prechádza Medzinárodná diaľková turistická trasa E3.
Poloha.
Nachádza sa na juhovýchodnom okraji centrálnej časti pohoria, v geomorfologickom podcelku Súľovské skaly. Vrch leží v Žilinskom kraji, v okrese Žilina a zasahuje na katastrálne územie mesta Rajec a obce Jasenové. Vypína sa západne od Rajca a najbližšími sídlami sú západne situovaná Malá Čierna, severovýchodne ležiace Jasenové a spomínaný Rajec. 
Opis.
Dubová je súčasťou samostatného masívu, ktorý je na severe ohraničený údolím Jasenovského potoka a ja juhu údolím Hvojtovej. So zvyškom pohoria je spojená nevýrazným sedlom na severozápade, kde nadväzuje masív vrchu Dubica (). Tá je severným susedom, západne leží Vysoký vrch () a juhozápadne vrch Petrová (). Južným a východným smerom krajina klesá do mierne zvlnenej Rajeckej kotliny. Oblasť patrí do povodia Váhu, respektíve jej čiastkového povodia rieky Rajčanka; do nej smeruje západné a južné svahy odvodňujúca Hvojtová, ako aj severnú časť odvodňujúci Jasenovský potok. Severne od vrcholu sa na nevýraznom pahorku nachádzajú pozostatky Rajeckého hradu, ktorý na konci stredoveku ovládal široké okolie. Na vrchole je vybudovaná 6 metrov vysoká rozhľadňa, umožňujúca kruhový rozhľad, popri ktorej vedie náučný chodník "okolím Rajeckého hradu". 
Výhľady.
Nesúvislým porastom pokrytý vrch poskytuje len obmedzený rozhľad, no kruhový výhľad umožňuje rozhľadňa na jeho vrchole. Dobre viditeľné sú tak najmä okolité vrchy Súľovských vrchov, blízka Rajecká a Domanižská kotlina, Lúčanská Fatra a časť Strážovských vrchov. Pri dobrých podmienkach možno zhliadnuť aj časť Kysuckej vrchoviny a Krivánskej Fatry, nezriedka i Veľkú Raču či Baraniu góru v Poľsku.

</doc>
<doc id="672586" url="https://sk.wikipedia.org/wiki?curid=672586" title="Hermann Paul Müller">
Hermann Paul Müller

Hermann Paul Müller (* 21. november 1909, Bielefeld, Nemecko† 30. december 1975, Ingolstadt) bol nemecký pretekársky jazdec, vodič motocykla a sajdkár. 
V roku 1954 sa pripojil k továrenskému tímu NSU, firme Neckarsulm, a vyhral majstrovstvá sveta v rýchlosti motocyklov. Dodnes je najstarším jazdcom (46), ktorý vyhral šampionát.

</doc>
<doc id="672587" url="https://sk.wikipedia.org/wiki?curid=672587" title="Vizigótske umenie">
Vizigótske umenie

Vizigótske umenie (zriedkavo aj: západogótske umenie) bolo najranejšou fázou predrománskeho výtvarného umenia spojené s inváziou Vizigótov do upadajúcej Rímskej ríši a existenciou Vizigótskeho kráľovstva. Termín označuje umeleckú produkciu Vizigótov na území Galie a Pyrenejskom polostrove od 5./6. storočia do 8. storočia, kde sa germánsky kmeň usadil okolo roku 418. Hlavným centrom rozvoja bolo Toulouse. Po dobytí južných území Galie Chlodovikom I. v roku 507 sa nový centrom stalo Toledo.
Vizigótske umenie predstavovalo transformáciu neskoroantického a ranokresťanského umenia na ranostredoveké umenie. V dôsledku historického vývoja umenie Vizigótov menilo svoj charakter. Z pôvodne pohanského barbarského umenia neskôr vznikol osobitný umelecký štýl prijímajúci početné prvky z germánskeho, ranokresťanského umenia či miestnej hispánsko-rímskej tradície a byzantských prvkov. Umelecká produkcia sa sústredila na výrobu úžitkových predmetov, ako sú brošne alebo fibule v tvare orla. Ikonografia bola prispôsobené požiadavkám najprv arianizmu a neskôr po obrátení na rímskokatolícku vieru Cirkvi a vizigótskym kráľom. Na rozdiel od ortodoxnej ikonografie byzantského umenia v juhovýchodnej oblasti Pyrenejského polostrova pod byzantskou správou.
Vývoj umenia.
Góti boli východogermánsky kmeň, o ktorom sa prvýkrát zmienil Plínius Starší už v 1. storočí, žijúci pozdĺž západného baltského pobrežia. Neskôr až do 4. storočia prenikali ďalej na juh a východ do oblasti čiernomorského pobrežia. 
Cisár Aurelianus povolil Vizigótom usadiť sa v Dácii, kde prijali ariánsku vieru. Neskôr počas vlády rímskeho cisára Konštantína I. Veľkého sídlili ako rímski spojenci na území severne od dolného toku Dunaja. Neskôr v 4. storočí tlak na národy žijúce severne a východne od Vizigótov spôsobil ich presun na juh od rieky Dunaj. Cisár Valens im povolil, aby sa usadili v Trácii. Zlé životné podmienky ich donútili k povstaniu. V roku 378 zvíťazili nad Rimanmi pri Adrianopole. Neskôr pod vedením Alaricha I. zaútočili na rímske balkánske provincie a vpadli do Itálie. V roku 410 dobyli Rím a už v roku 414 pod vedením Athaulfa prenikli z juhu do Galie. Vizigóti sa prv usadili v Akvitánií. V roku 419 sa stali rímskymi spojencami ("foederati"). Získali podstatné vlastnícke práva výmenou za podporu záujmov impéria. Vizigóti na oplátku prisľúbili pomoc v boji proti Svébom, Alanom a Vandalom. Spojenectvo s Rímom oslablo počas vlády Valliovho nástupcu Teodoricha I., ktorý položil základy Vizigótskeho kráľovstva. Vizigóti sa v roku 451 zúčastnili bitky na Katalaunských poliach proti Hunom. Teodorich II. naďalej plnil svoje záväzky voči Rímu. Vytlačil Svébov do severnej časti Pyrenejského polostrova (dnes oblasť Galície). Vizigótsky kráľ Eurich viedol politiku agresie a expanzie, vďaka čomu Vizigóti ovládli Pyrenejský polostrov a Rím už na to nedokázal vojensky odpovedať. V roku 475 západorímsky cisár Julius Nespos oficiálne uznal nezávislosť Vizigótskeho kráľovstva so sídlom v Toulouse.
Na obsadenom území nadviazali na prežívajúce rímske tradície spolu s byzantskými a orientálnymi vplyvmi. Mnohé rímske stavby či opevnenia boli opravené. Pozostatky antického životného štýlu sa v plnej miere udržovali v rímskych vilách alebo palácoch miestnej galo-rímskej aristokracie. Toulouse bolo významným politickým a umeleckým centrom remeselníkov a zlatníkov. Počas 5. až 6. storočia boli Vizigóti postupne franskými vládcami vytlačení z južných oblastí Galie. Po bitke pri Vouillé franský kráľ Chlodovik I., významný odporca arianizmu, porazil Vizigótov a zatlačil za Pyreneje. Okrem oblasti Septimánie, ktorá naďalej zostala súčasťou Vizigótského kráľovstva.
Nasledujúce roky boli obdobím nestabilnej vlády a chaosu. Žiadna dynastia nedokázala natrvalo presadiť svoje nástupnické právo, čo vyvolávalo časté aristokratické boje. Theodorich Veľký, ostrogótsky kráľ, vtedy vládol ako dočasný vládca všetkých Gótov. Mnohí nástupcovia sa obrátili o pomoc na Byzantskú ríšu. Cisár Justinián I. vyslal jednotky v snahe obnoviť západne provincie bývalej Rímskej ríše. Vzápätí po dobytí pobrežnej oblasti ("Provincia Spaniae") nastala krátka byzantská okupácia medzi rokmi 554626 na juhovýchode medzi Cádizom, Córdobou a Cartagenou. Poriadok nastolil až kráľ Leovigild, ktorý si podmanil Svébov na severe a začal znovu dobýjať územia zabraté Byzantíncami. Počas vlády vizigótskeho kráľa Leovigilda sa hlavným mesto Vizigótskeho kráľovstva stalo Toledo. Leogvild sa pokúsil zjednotiť štát a posilniť moc kráľovstva prostredníctvom umenia a architektúry ako politických nástrojov. Výstavba opevneného mesta Reccopolis alebo snaha o napodobovanie rímskych mincí či votívnych korún. Keď v roku 586 nastúpil na trón Rekkared I., druhy syn Leovigilda, nielen že pokračoval v otcovej nastavenej politike zriekol sa ariánstva a prijal ortodoxnú (katolícku vieru). Vizigótske a miestne obyvateľstvo splynulo do jednotného celku. Vizigótske kráľovstvo následne v kresťanstve našlo nový umelecký, politický zdroj ale aj riešenie nástupníctva. Rekkared vytvoril silné puto medzi kráľovskou korunou a biskupmi. Rastúci význam katolíckej viery sa odrazil vo výstavbe vidieckých kostolov. Sochárska výzdoba na reliéfoch odrážala spojenie ranokresťanskej, neskoroantickej a vizigótskej tradície. Rekkaredova konverzia sa prejavila v nových zákonníkoch, ktoré vychádzali práve z rímskeho práva.
K rozmachu Vizigótskeho kráľovstva došlo na začiatku 7. storočia. Toto obdobie rozkvetu sa niekedy označuje ako Izidoriánska renesancia, ktorá súvisí s rozvojom vzdelanosti a dielom Izidora zo Sevilly. Hospodárstvo kráľovstva bolo hlavne založené na poľnohospodárstve, avšak z rímskych dôb sa zachovali mestá, kde sa rozvíjali remeslá a obchod. Kupci z Orientu zakladali obchodné kolónie v Méride, Tortose a Tarragone. Kam smeroval tovar ako hodváb, zlaté a strieborné nádoby, kadidlá či olejové lampy zo severnej Afriky a východného Stredomoria. Úzke kontakty s Byzantskou ríšou sa prejavovali vo vizigótskom umení, v ktorom germánske a neskoro antické prvky ustupovali byzantským motívom. Pravidelné koncily v Tolede od roku 589711 poskytovali skutočnú politickú podporu vládcovi. Najvýznamnejší bol štvrtý toledský koncil, ktorý sa konal v roku 633. Predsedal mu pravdepodobne Izidor zo Sevilly. K najdôležitejším záverom tohto koncilu patrili: deklarácia rešpektu cirkvi vo vzťahu k autorite panovníkovi, nariadenie o zriaďovaní biskupských škôl a zjednotenie liturgickej praxe v kráľovstve. Ďalej ustanovil, že panovníka môžu voliť biskupi a veľmoži. Koncil taktiež otvoril otázku korunovácie. Počas vlády kráľa Svinthila boli vyhnaní Byzantínci z ich posledných dŕžav na juhu Pyrenejského polostrova. V druhej polovici 7. storočia však moc vizigótskych kráľov rýchlo oslabla. Príčinou bola zmena spôsobu nástupníctvaprincíp voľby panovníka nahradený princípom priameho nástupníctva, čo vyústilo do odporu aristokracie a kléru. Výsledkom bola nejednota, štátne prevraty a nepokoje. Koncom 7. storočia spory vyústili v sled hospodárskych kríz, hladomorov a epidémií.
V roku 711 niekoľko neúspešných uchádzačov o vizigótsky trón sa obrátilo o pomoc miestodržiteľa mesta Tanger, Ten sa vylodil v Gibraltári s neveľkým vojskom porazil vizigótsku armádu na čele s kráľom Roderichom, ktorý v bitke zahynul. Arabi postupne dobyli celý Pyrenejský polostrov a časť južnej Galie. Vizigóti utiekli na sever polostrova, kde boli chránení strmými horami a ďaleko od centier islamskej moci. Vizigótsky aristokrat Pelayo, ktorý sa po zničení Vizigótskej ríše ukryl v hornatých oblastiach Astúrie. Tu sa spojil s Kantábrijčanmi a v rokoch 718722 sa im podarilo získať malé nezávislé územie na severe. Tam založili nezávislé Astúrske kráľovstvo, odkiaľ neskôr započala Reconquista. Vpádom Arabov na Pyrenejský polostrov vizigótske umenie nezaniklo. Zo stavieb prvých astúrskych kráľov pri Oviede je zrejmé, že boli pokračovateľmi vizigótskej vzdelanosti a kultúry. Relikviáre a votívne kríže zhotovené pred rokom 1000 z príkazu astúrskych kráľov vychádzajú z vizigótskej zlatníckej tradície. Pod arabskou nadvládou Mozarabi stavali svoje chrámy podľa vizigótskych vzorov.
Architektúra.
V oblasti vizigótskej architektúry sa odrážajú korene neskoroantickej a ranokresťanskej architektúry. Vizigóti postupne obsadzovali Galiu a Pyrenejský polostrov už od 5. do 6, storočia. V priebehu 6. storočia vytvorili stabilizovaný štátny útvar, ktorý dosiahol svoj vrchol v druhej polovici 7. storočia. Krátka byzantská okupácia medzi rokmi 554626 juhovýchodnej oblasti ("Provincia Spaniae") Pyrenejského polostrova posilnila vzťahy s Byzantskou ríšou, Stredomorím a severnou Afrikou. Od obrátenia vizigótskeho kráľa Rekkareda I. na ortodoxnú (katolícku) vieru v roku 589 až po arabský vpád v roku 711, písomné a archeologické nálezy dokladajú existenciu až 60 a viac chrámov na Pyrenejskom polostrove. Vizigótske chrámy sú postavené z veľmi dobre opracovaných kusov kameňa. Prinajmenšom to platí pre vidiecke kostoly v oblastiach severne od rieky Douro, ktoré prežili dodnes. Ďalšie dôležité chrámy pravdepodobne existovali vo veľkých centrách na juhu polostrova, ako napríklad v Seville či Tolede. Archeologické nálezy, prevažne typu bazilík, potvrdzujú ich odlišnosť od vidieckej architektúry. Architektúra mestských chrámov bola skôr príbuzná s merovejskou či byzantskou architektúrou. Chrámy rôznych dielní sa odlišujú stavebnými technikami a dekórom. V sochárskej výzdobe sa odráža záujem o komplexný a plochý ornament, ktorý musel do určitej miery reflektovať vizigótske tradície.
Vizigóti boli postupne franskými vládcami vytlačení z južných oblastí Galie. Hlavné mesto Toulouse udržali až do roku 508, keď ich franský kráľ Chlodovik I. porazil a zatlačil za Pyreneje. Okrem oblasti Septimánie, ktorá naďalej zostala súčasťou Vizigótskeho kráľovstva. Hoci sa v Toulouse takmer nezachovalo nič z vizigótskeho obdobia. Rytina z roku 1727 zobrazuje Chrám Notre-Dame-de-la Daurade, ktorý bol asi postavený počas vizigótskej nadvlády. A v roku 1761 bol zbúraný. Išlo o oktogonálnu tehlovú stavbu s tzv. kláštornou klenbou pokrytou mozaikovou výzdobou, podľa ktorej chrám dostal pomenovanie. Funkcia chrámu je nejasná. Pravdepodobne šlo o palácovú kaplnku, pretože podobné budovy boli postavené pri rímskych cisárskych dvoroch. Bez ohľadu na jeho pôvodnú funkciu, typ a výzdobu možno stavbu zaradiť do konca 5. storočia. Chrám nápadne pripomínal San Vitale v Ravenne. V Akvitánii bolo upravených alebo postavených niekoľko ďalších stavieb, ako napríklad kaplnka Saint-Christol de Nissan-lez-Enserune alebo kaplnka Notre-Dame-de-la-Miséricorde neďaleko Béziers. 
Na Pyrenejskom polostrove sa stavali chrámy bazilikálneho typu na pôdoryse gréckeho kríža, uzatvorené valenou klenbou na pásoch. Priestor chrámu je rozdelený na spoločné miesto pre veriacich s dvoma protiľahlými pastofóriami a apsidou oddelenou plochými zástenami ("cancelli") alebo múrmi. Architektonické riešenie oddeľuje laikov od svätyne. Typické bolo použitie štíhlych vysokých arkád v strednej lodi a podkovovitý tvar apsíd, niektorých archivolt či klenieb. Výzdoba sa člení na obdĺžnikové polia tak ako v Galii. Úplné rozdelenie je možné vidieť v malom Kostole São Gião neďaleko Nazaré v Portugalsku. V stene boli úzke dvere a otvory, ktoré bránili pohľadu laikov na obrad v apside. V Chrámoch San Pedro de la Nave v Zamore, San Comba de Bande v Orense, Santa María de Lara v Quintanilla de las Viñas neďaleko Burgosu a São Frutuoso de Montélios v Portugalsku prevláda riešenie oddeleného priestoru, v ktorom je kríženie výrazne označené sériou podkovovitých oblúkov. Napriek tomu, že dodnes nie je celkom jasné či sa jednalo o prvok hispánsko-rímskej architektúry alebo prišiel na Pyrenejský polostrov spolu s východnými vplyvmi. Podkovovitý oblúk pravdepodobne neskôr od Vizigótov prevzali Arabi. Oblúk tvoril nielen dekoratívny prechod, ktorý je zdôraznený v konvenčnom polkruhovom oblúku, ale zároveň rozširuje myšlienku hierarchického oddeleného priestoru chrámu. Podkovovitý oblúk bol umiestňovaný v interiéry, ale aj v exteriéri ako napríklad západný portál a arkáda San Juan de Baños. K rozvoju došlo práve v čase, keď boli na konciloch hispánsko-rímskej cirkvi vyjadrené obavy z utajenia a rozdelenia. Postupné oddeľovanie priestoru chrámu bolo asi nevedomým vyjadrením obranného postoja hispánsko-rímskej cirkvi proti útlaku ariánskych vizigótskych vládcov. Takýto systém delenia priestoru malo tiež za následok zlepšenie postavenia duchovenstva. Oddelenie a zahalenie častí sviatostí zvýšilo autoritu kňaza v úlohe sprostredkovateľa medzi laikmi a Bohom.
Séria chrámov z 5. a 6. storočia, dnes väčšinou ruiny alebo archeologické náleziska, boli zdrojom hispánsko-vizigótskej architektúry, ako napríklad Bazilika Cabeza del Griego v Cuence a Bazilika Aljezares v Murcii. Prvá bazilika je datovaná epitafom biskupov Higinia a Sefronia okolo roku 550. Šlo o trojloďovú baziliku s priečnou loďou (transept), postrannými miestnosťami (diakonikon a prothesis) oddelenými od svätyne a apsidou v tvare podkovy podobne ako severoafrické baziliky. Podobné usporiadanie mala Bazilika Aljezares v Murcii s tým rozdielom, že bočná loď bola spojená s priliehajúcim kruhovým baptistériom. Ďalšie chrámy sú Bazilika San Pedro de Alcántara v Murcii, Bazilika Alcarecejos v Córdobe, Bazilika Casa Herrera v Méride, Bazilika Villa Fortunatus vo Frage a Bazilika Zorita de los Canes v Reccopolise.
Zo 6. storočia stojí za zmienku malý kláštorný Chrám Sant Cugat del Vallès v Barcelone. Ide o jednoloďový kostol s polkruhovou apsidou zvnútra a obdĺžnikovou zvonka. Pôdorys chrámu nadväzuje na ranokresťanskú tradíciu a neskôr sa opakuje v mozarabskej architektúre. Väčšina zachovaných vizigótskych chrámov pochádza z druhej polovice 7. storočia. Na vizigótsku architektúru pôsobili aj vonkajšie vplyvy. Varianty pôdorysu v tváre gréckeho či latinského kríža sú použité v chrámoch San Pedro de La Nave neďaleko Zamory, San Comba de Bande v Orense, São Frutuoso de Montélios v Brage a San Pedro de La Mata v Tolede. V niektorých stavbách ako napríklad Santa Comba de Bande v Orense sa odrážajú formálne podobnosti s neskoroantickými stavbami v Ravenne. Podľa historikov umenia popularita používania krížového pôdorysu pramení v záujme o architektúru Východorímskej (Byzantskej) ríše, ako napríklad exteriér kaplnky (mauzólea) São Frutuoso de Montélios v Brage. Stavba odráža východný vplyv a podobnosť s Mauzóleom Gally Placidie v Ravenne. Kaplnka má tvar gréckeho kríža je postavená z dobre opracovaných kvádrov kameňa a s geometrickými lizénami, ktoré môžu odkazovať na dnes už neexistujúce vizigótske stavby v Tolede. V architektúre mnohých stavieb sa prejavuje vplyv justiniánskeho obdobia. Vďaka úzkemu kontaktu a častým vojnám medzi Vizigótmi a Byzantíncami sa odráža priama inšpirácia Byzanciou ako to spomína svätý Izidor zo Sevilly vo svojom diele "De laude Hispaniae".
Chrám San Juan de Baños, dal postaviť vizigótsky kráľ Rekkeswinth v roku 661, je trojloďová bazilika s priečnou loďou (transept) a chrámovou predsieňou v šírke hlavnej lodi. Podľa archeologického prieskumu mala bazilika pôvodne ešte dve postranné miestnosti (diakonikon a prothesis) s valenými klenbami oddelené od svätyne podobne ako ranokresťanské chrámy. Bohatá sochárska výzdoba chrámu, portálu, víťazného oblúka, ríms a valenej klenby svätyne pripomína výzdobu koptských a sýrskych chrámov. Nadpražie portálu vedúceho do chrámu odkazuje na sýrske katedrály v Turmanine a Kalb Lúze.
Chrám San Pedro de la Nave, postavený počas vlády kráľa Egika, je dobre zachovaným príkladom chrámu bazilikálneho typu z konca 7. storočia neďaleko Zamory. Pôdorys má tvar gréckeho kríža vpísaného do obdĺžnika, ktoré tvoria priľahlé miestnosti. Chrám je postavený z kamenných blokov, pričom tehla a lomový kameň sa príležitostne používajú na klenby a horné časti stien. Interiér má tendenciu byť tmavý s masívnymi pevnými stenami a klenutými plochami, ktoré obmedzujú priame osvetlenie na minimum. Oporný systém tvoria štvorcové piliere k ním na zvláštnych a významných miestach ako je kríženie či víťazný oblúk priliehajú stĺpy s bohatou reliéfnou výzdobou hlavíc. Výzdobu ilustrujú prevažne výjavy zo Starého zákona. Dekoratívne prvky na impostoch sú podobné tým, ktoré sa nachádzajú na vonkajšej stene apsidy eremitáži Santa María de Lara v Quintanilla de las Viñas.
Niekoľko chrámov v severnom Španielsku z 8. storočia, možno ešte stále považovať za vizigótske. Najzaujímavejšia je eremitáž (pustovňa) Santa María de Lara neďaleko Burgosu. Zachoval sa iba transept a štvorcová svätyňa chrámu. Chrám je postavený zo sivomodrých kamenných blokov. V interiéri sa nachádza niekoľko reliéfnych prác, na ktorých je vyobrazený Kristus, Panna Mária, anjeli či slnko. Sochársku výzdobu chrámu ilustrujú prevažne ranokresťanské motívy ako je napríklad vinná réva.
Poslednú skupinu tvoria stavby v Katalánsku. Patria sem predovšetkým chrámy v Terrasse (San Pedro, ktorý bol len kaplnkou, San Miguel a Santa Maria) a katedrála spolu s baptistériom v Egare. Chrám Panny Márie bol nepochybne trojloďovou bazilikou s trámovým stropom. Kostol svätého Michala je malá stavba v tvare gréckeho kríža vpísaného do štvorca s apsidou na východe. Ramená kríža sú zaklenuté krížovou klenbou a nad strednou časťou sa nachádza kupola na trompoch. V rohoch sú kaplnky zaklenuté konchami.
V svetskej architektúre Vizigóti využívali existujúce rímske verejne budovy, ktoré rozsiahlo opravovali alebo novo postavené stavby napodobňovali v rovnakom štýle. Kráľ Leovigild sa preslávil ako staviteľ tým, že v roku 568 postavil opevnené mesto Reccopolis severne od Toleda. Opevnenie mesta, palác, chrám a obytná štvrť bola vybudovaná podľa rímskeho šachovnicového pôdorysu. Neskôr v 10. storočí bolo mesto opustené. Archeologické vykopávky odhalili základy paláca a priľahlého chrámu. Vizigótské kráľovstvo bolo vyvrátené Arabmi, ktorí krátko po svojom vpáde v roku 711 dobyli celý Pyrenejský polostrov. Arabským vpádom vizigótska architektúra úplne nezanikla. Kresťanské obyvateľstvo (Mozarabi) si pod arabskou nadvládou uchovalo vizigótsky odkaz v mozarabskej architektúre. Na severozápade Pyrenejského polostrova, v neveľkom Astúrskom kráľovstve, sa však za vlády Pelaya vytvorila miestna škola. Dedičstvo vizigótskej architektúry pokračuje v astúrskej architektúre, ktorá sa tam ďalej rozvíjala medzi 8. až 10. storočí.
Maliarstvo.
Vzdelanosť a umenie prosperovalo počas vlády vizigótskeho kráľa Chindaswintha. Najvýznamnejšími podporovateľmi obnovy písomníctva a výtvarnej tvorby boli svätý Izidor zo Sevilly, svätý Braulio a Tajón. Z vizigótskeho obdobia sa nezachovali takmer žiadne iluminované rukopisy. O nástenných maľbách sa dozvedáme z písomných prameňov, ako napríklad výjav z Apokalypsy na klenbe Kostola svätého Michala v Tarragone. Námet sa porovnáva s nástennými maľbami v Báwíte. Ďalším nejednoznačným príkladom sú fragmenty nástenných malieb v baptistériu pri Bazilike Santa Maria v Manrese. Odborníci ich považujú skôr za vizigótske ako ranokresťanské.
Iluminácie.
Oblasť iluminácií vizigótskej tradície zostáva nevyriešená. Zachovala sa dosiaľ iba jedna iluminácia tzv. Veternej ružice, vychádzajúca z klasických modelov. Napriek tomu, že pokresťančený motív prítomnosťou kríža bol založený na klasickom vzore"Vultus Trifons." Iluminácia zobrazuje dvanásť vetrov zoskupených okolo centrálneho kríža. Dvanásť vetrov personifikujú štyri hlavy s tromi tvárami, z ktorých každá trúbi na inú svetovú stranu. Dnes sa iluminácia nachádza v kapitulskej knižnici Katedrály Panny Márie vo Verone. Iluminácia bola pravdepodobne vytvorená v Tarragone alebo v juhovýchodnej oblasti ("Provincia Spaniae") Pyrenejského polostrova pod byzantskou správou. Astúrska biblia v Kláštore La Cava de' Tirreni neďaleko Neapola, odráža pokračovanie vizigótskej tradície. Existujú predpoklady, že Ashburhamský pentateuch alebo tiež známy ako Tourský pentateuch mohol byť vyrobený počas 7. storočia v dielni svätého Izidora zo Sevilly. To dokazuje príbuznosť detailov s neskoršími mozarabskými ilumináciami. V tomto období bolo vyrobených viacero rukopisov v centrách ako je Mérida, Toledo, Zaragoza alebo Sevilla. V knižnej maľbe sa uplatnili sýrsko-koptské a írsko-keltské predlohy. Zvyšok iluminácií sporných rukopisov sa obmedzuje iba na malé niekedy farebné iniciály písmen. Vo zvyšku neskorších rukopisoch môžeme badať vizigótsky vplyv. V španielskych kláštorných skriptóriach sa používala vizigótska miniskula až do 12. storočia. Iluminované rukopisy pravdepodobne slúžili ako predlohy k nástenným maľbám. Svätý Gregor Tourský uvádza príklad ako vdova po biskupovi Namantiovi, staviteľ chrámu v Clermonte, učila umelcov základom kompozície podľa iluminovaného rukopisu.
Mozaika.
Produkcia mozaikovej výzdoby vo Vizigótskom kráľovstve pravdepodobne pomaly upadala po zániku Západorímskej ríše. Mozaika je veľmi vzácna, takže sa skôr jedná o jednoduché podlahové mozaiky. Jediná pravdepodobná vizigótska mozaika sa dnes nachádza v Córdobskej mešite. Archeologické vykopávky v predpokladanom mieste Baziliky San Vincente v rámci Córdobskej mešity odhalili fragmenty podlahových mozaík zo 6. storočia, ktoré nadväzujú na rímsku a ranokresťanskú tradíciu. V mozaikovej výzdobe je prítomná geometrická postupnosť motívov a symbolov, ako je kríž, vinná réva alebo vtáci (páv). Ikonografia mozaík je kvalitná a dôležitá v tom, že ilustruje holubicu a tŕňovú korunu, ktoré odkazujú na Ducha Svätého a mučeníctvo. Ďalším z najdôležitejších archeologických nálezov je nápis „"EX OFF (ICINA) LEONTI"“, ktorý hovorí o dielni a odkiaľ materiály pochádzajú. Epigraf je doplnený o Kristov monogram ("Chiró").
Sochárstvo.
Vo vizigótskom umení bola sochárska produkcia na ústupe a viac-menej bola úzko spätá s architektúrou. Predovšetkým šlo o basreliéfy hlavíc stĺpov alebo vlysov zdobiacich hornú časť stien. Najvýznamnejšími umeleckými centrami v 6. storočí boli Córdoba, Sevilla, Mérida, Toledo a Lisabon. Sochárska výzdoba plnila edukatívnu rolu učenia evanjelií. Obmedzovala sa na rastlinné ornamenty (vinič), ranokresťanské symboly, námety zo Starého zákona alebo vyobrazenia svätcov či apoštolov.
Dielo vizigótskych sochárov odhaľuje mnoho podobných tém, ktoré boli prítomné v architektúre ako to napríklad môžeme vidieť na dvoch zachovalých pilieroch v Kostole San Salvador v Tolede. Prvý pilier prezrádza spredu priamy vývoj klasickej tradície (korintský sloh). Druhý obsahuje ikonografický plán (štyri výjavy z Kristovho života), ktorý starostlivo nadväzuje na ranokresťanskú tradíciu. Napriek tomu môžeme vidieť rozdiely medzi neskoroantickými a vizigotskymi prácami, ktoré odlišujú vizigótske stĺpy. Akantové listy nemajú trojrozmerný vzhľad a sú oveľa viac závislé na dopade svetla. Driek je bohato zdobený reliéfom, ktorý môže v konečnom dôsledku nájsť svoje korene v byzantských či sásánovských textíliách. Vyobrazenia zo života Krista na druhom stĺpe evokujú gótsku kovoremeselnú tradíciu pred usadením sa na Pyrenejskom polostrove. Na konci 7. storočia je v sochárstve čím ďalej menej rozoznateľná neskoroantická tradícia.
V Chráme San Pedro de la Nave a eremitáži Santa María de Lara je na stenách aplikovaný súvislý reliéf vinnej révy. Hlavice stĺpov sú zdobené ranokresťanskými symbolmi, starozákonnými výjavmi, apoštolmi alebo svätcami. Dekór odráža záujem o lineárnu povrchovú výzdobu. Chrám San Pedro de la Nave pravdepodobne vyzdobili dvaja majstri. Práca jedného z nich je obzvlášť pozoruhodná na štyroch hlaviciach v transepte. Dve z nich zobrazujú námet "Daniel v jame levovej" a "Obetovanie Izáka", ktorých sprevádzajú apoštoli Peter, Pavol, Filip a Tomáš. Hlavice sú doplnené o vysvetľujúci nápis, pripomínajúci koptské alebo sýrske predlohy. Ostatné hlavice obsahujú výzdobu v podobe vinnej révy, rozviliny a vtákov (páv), ktoré sa opakujú na imposte. Vlysy na vonkajšej strane stien apsidy sú v eremitáži Santa María de Lara zložené z vinnej révy, vtákov a anagramov byzantského štýlu. V interiéry je impost bohato zdobený znázornením slnka a mesiaca alebo zobrazením Pantokratora v mandorle obklopeného apoštolmi.
Ikonografia reliéfov odráža vplyv merovejských, írsko-keltských či anglosaských iluminácii. Na reliéfe s Kristom a dvoma anjelmi v eremitáži Santa María de Lara sa upustilo od trojrozmerného vzhľadu v prospech striktne lineárnej interpretácie. Pozadie je úplne ploché. Anjel po Kristovej pravici zaberá viac miesta ako jeho náprotivok naľavo, aj keď je zobrazený len s jedným krídlom. Krídlo je nahradené rukou, ktorá drží v pravej ruke kríž. Svätožiaru tvorí povraz okolo hlavy. Anjel naľavo sa dotýka nimbusu ľavou rukou a pravou rukou zase Kristovho ramena. Sochár pracoval skôr úmyselne a vedome sa vyhýbal akémukoľvek zmyslu pre klasickú tradíciu. Dokonca menil šírku orámovania okrajov, čo dáva reliéfu hrubý a nedokončený vzhľad. 
Charakteristickým znakom vizigótskej sochárskej tradície v 7. storočí je postupne upustenie od protiobrazových zákonov (zameraných proti modloslužbe) Elvírskej synody zo 4. storočia na strane umelcov ako aj donátorov. Ďalšie hlavice nájdeme v Córdobe alebo Seville, kde po vpáde Arabov boli hlavice znovu použité v mešitách. Ďalej v Méride sú stĺpy a zásteny ovplyvnené hispánsko-rímskou tradíciou. Toledo bolo hlavným mestom kráľovstva, ale aj aktívnym centrom od 6. storočia až do 8. storočia ovplyvnené Méridou, čo sa odrážalo v sochárskej výzdobe dvorského umenia. Sochárska produkcia v Lisabone bola silno ovplyvnená byzantskou a sásánovskou tradíciou.
Úžitkové umenie.
Pod úžitkové umenie spadá široká škála predmetov dennej či príležitostnej potreby, ktorá sa často prekrýva s inými formami umenia. Umelecká produkcia Vizigótov pred tretím Toledským koncilom v roku 589 pozostávala zo šperkov, fibúl alebo praciek opaskov. Vo vizigótskom umení sa do konca 6. storočia nachádza aj početné množstvo exportovaných predmetov ako sú napríklad kadidelnice, konské postroje s Kristovým monogramom ("Chiró"), liturgické nádoby alebo patény zo stredomorských či koptských dielní. Neskôr v polovici 7. storočia boli predmety a techniky napodobňované domácimi dielňami v Leóne. Prítomnosť vizigótskych šperkov v hrobkách je doložená až do konca 6. storočia. Pohrebné dary sú znakom asimilácie Vizigótov v Hispánii. Od upustenia arianizmu po obrátenie na ortodoxnú (katolícku) vieru, vzniká tzv. Izidoriánska renesancia, ktorá sa prejavuje v práci s drahými kovmi, ako sú napríklad votívne koruny Gaurrazarského či Torredonjimenského pokladu. Hlavným umeleckým a remeselným centrom v 7. storočí bolo Toledo.
Prvé vizigótske mince sa nazývajú ako pseudocisárske, pretože napodobňovali mince Západorímskej a Východorímskej neskôr Byzantskej ríše. Medzi najrozšírenejší typ patril "solidus" a "tremissis". Mince zobrazovali predovšetkým cisárov, ako napríklad Honoria alebo Valentiniana III. Najstaršie mince pochádzajú z Galie, pravdepodobne z mincovne v Toulouse alebo Narbonne. Po bitke pri Vouillé sa centrum Vizigótskeho kráľovstva presunulo do Toleda. V tomto období nesú mince zobrazenia a nápisy byzantských cisárov, ako napríklad Anastasia I., Justina I. a Justiniána I. držiaci Víťazný kríž či korunu nad písmenom Ró. Približne od roku 580, počas vlády kráľa Leovigilda, boli razené prvé mince s vyobrazením a menom vizigótskych kráľov. V tomto období boli razené iba "tremissis." Čistota použitého zlata sa časom znížila. Vyobrazenie panovníka bolo rôzne štylizované, čo súviselo s nejednotným programom jednotlivých mincovní. Mince niesli okrem mena vládcu aj názov mincovne, kde boli vyrazené. Hlavnými centrami bolo Toledo, Mérida, Sevilla a Córdoba. Ďalšími dôležitými centrami bola "Eliberis" (neďaleko modernej Granady), Zaragoza, Tarragona a Narbonne. Razenie vizigótskych minci pretrvalo až do vpádu Arabov v roku 711.
Kovoremeselné a zlatnícke práce.
Napriek pokusom napodobniť neskoroantickú tvorbu si Vizigóti zachovali tradíciu výroby polychrómovaných šperkov z oblasti čiernomorského pobrežia. Charakterizované drahými kameňmi osadených v zlatom lôžku s geometrickými ornamentmi a filigránom. Počas 5. storočia dochádzalo k snahám zjednodušovania neskoroantických foriem. Najtypickejším motívom bola štylizovaná orlica alebo skôr havran, ktorý v báji o Odinovi sprevádza germánskych bojovníkov. Orlica hľadiaca dopredu je zosobnením myšlienky a hľadiaca dozadu zosobnením pamäti. Štylizovaná podoba vtáka bez pazúrov, so zdvihnutou hlavou z profilu a polo pretiahnutými krídlami. Uprostred je ovál do neho je vsadený leštený alebo brúsený drahokam. Ďalším častým typom spôn sú pretiahnuté fibule skladajúce sa z dvoch častí: väčšie obdĺžnikové a polkruhové roztvorené alebo menšie hruškovité spojené vypuklým oblúkom. Tieto fibule sú zdobené technikou "cloisonné" (priehradkový email) alebo jamkovým emailom a niekedy sú tepané. Uplatnili sa na prackách opaskov, na ktorých je najrozšírenejším typom obdĺžniková doštička symetricky rozdelená radmi jamôk vyplnenými emailom. Fibule sa používali jednotlivo alebo v pároch ako spony alebo brošne zo zlata, bronzu či skla.
Pracky a fibule majú dvojitú funkciu: ozdobnú a symbolickú. Niektoré lôžka fibúl a spôn obsahujú lapis lazuli podobne ako v byzantskom umení. Šperky nájdené vo vizigótskej nekropole Castiltierra z 5. až 7. storočia, sú vyrobené z bronzu a liatiny zdobené sklenenou pastou technikou "cloisonné" (priehradkový email). Dekór je veľmi rozmanitý, pozoruhodné sú kúsky zlata z vizigótskych nekropol, najmä ženských hrobov zo 6. storočia v Aguilafuente neďaleko Segovii. Ďalšími predmetmi sú náramky, perlové náhrdelníky a náušnice vykladané farebným sklom. Poklad z nekropol Duraton, Madrona a Castiltierra neďaleko Segovii alebo v Alovere majú veľký archeologický význam a sú nespochybniteľným dôkazom prítomnosti Vizigótov na Pyrenejskom polostrove. Pozornosť si zaslúžia aj vizigótske zlatnícke práce, objavené v Guarrazarskom poklade. Porovnateľné zlatnícke spracovanie bolo nájdené v roku 1926 v Torredonjimenu pri Córdobe. Poklad pozostáva z fragmentov votívnych korún a krížov. Najvýznamnejšie sú pektorálne kríže a votívne zlaté koruny. Votívne koruny neboli určené na to, aby ich nosili vizigótski králi ale boli to dary pre významné chrámy. Koruny boli zavesené v apside a ohlasovali zbožnosť a posilňovali metaforické spojenie medzi panovníkom a Kristom. Odborníci zistili, že vizigótske kráľovské dielne sa pri vytváraní korún snažili napodobniť byzantské kovoremeselné práce.
Guarrazarský poklad.
Za zmienku stojí najmä Guarrazarský poklad. Poklad bol objavený v rokoch 18581861 v sade Guarrazar v Guadamure neďaleko Toleda. Niektoré kusy putovali do Musée de Cluny v Paríži a zvyšok do pokladnice Kráľovského paláca v Madride (dnes Museo Arqueológico). Medzi rokmi 19211936 boli niektoré predmety Guarrazarského pokladu odcudzené alebo stratené. Napriek tomu, že poklad je teraz viac-menej rozdelený, predstavuje najlepšiu zachovanú skupinu ranostredovekých kresťanských votívnych darov. Ide o súbor 26 votívnych korún, pektorálnych krížov a pásov, ktoré boli vytvorené v priebehu 7. storočia vizigótskymi kráľmi, ako forma daru a podpory hispánsko-rímskej cirkvi na Pyrenejskom polostrove. Votívne koruny neboli určené na to, aby ich nosili vizigótski králi ale boli to dary pre chrám, kde mali byť zavesené počas liturgie. Zvyčajne obsahovali kríž a nápis s menom donátora. Poklad predstavuje vrchol vizigótskeho zlatníctva. Technika korún je byzantská, ale ich tvar a spojenie vypuklých drahokamov a filigránových "cloisonné" (priehradkový email) sú čisto barbarské. Najcennejšie sú dve votívne koruny kráľov Rekkeswintha a Svinthila. Oba diadémy sú vyrobené zo zlata, posiate modrými zafírmi zo Srí Lanky, akvamarínmi, perlami, sklom a inými drahými kameňmi. Rekkeswinthova koruna visí na 4 zlatých reťaziach v tvare hruškového listu. Z vrchu uprostred koruny je reťaz, na ktorom visí kríž zdobený 7 perlami a 6 zafírmi. V spodnej časti diadému visia písmená, ktoré tvoria latinský nápis „("R)ECCESVINTHVS REX OFFERET"". Samotné písmená sú príkladom vizigótskeho zlatníctva, v ktorom sa kombinuje farba perál, zafírov, granátov a zlata. Votívna koruna kráľa Svinthila bola ukradnutá okolo roku 1921 a už sa nikdy nenašla. Existujú však podrobné kresby a čiernobiele fotky. V mieste archeologického nálezu sa okrem pokladu našli fragmenty stavby, ktorá bola pôvodne rímsky chrám neskôr kresťanský chrám alebo oratórium. Podľa niektorých hypotéz slúžil kláštor Santa Maria de Sorbaces v Guarrazare ako úkryt kráľovského pokladu z toledských kostolov a kláštorov, aby sa zabránilo ich ukradnutiu po arabskom dobytí Pyrenejského polostrova.
Torredonjimenský poklad.
Poklad bol objavený v roku 1926 v olivovom sade neďaleko Torredonjimena pri Córdobe. Technika a materiál je veľmi podobný Guarrazarskému pokladu. Predmety pokladu sú v súčasnosti rozdelené medzi archeologické múzeá v Madride, Barcelone a Córdobe. Súbor sa skladá z fragmentov votívnych korún a krížov, ktoré boli vytvorené v priebehu 7. storočia vizigótskymi kráľmi, ako forma daru a podpory hispánsko-rímskej cirkvi. Existujú názory, že sa jedná o predmety osobitnej a symbolickej úcty. Analýza nápisu na votívnej korune odhalila, že poklad bol pravdepodobne zasvätený svätej Juste a Rufine. Šírenie tohto kultu sa pripisuje práve svätému Izidorovi zo Sevilly. Podľa niektorých hypotéz bol poklad ukrytý pred rabovaním po príchode Arabov na Pyrenejský polostrov v roku 711.
Keramika.
Keramika je nenáročnou formou umeleckej produkcie v južnej Galii a na Pyrenejskom polostrove medzi 5.8. storočím. Vizigótska keramika bola veľmi hrubá, poriadne nevypálená v peci a zdobená farebnými glazúrami. Zachované kusy majú krémové, červenkasté alebo sivé tóny s minimálnou výzdobou. Námety boli elementárne sgrafitové prvky odvodené od rímskych vzorov. Bežnými predmetmi boli taniere, misky a misy, ktoré slúžili na domáce alebo pohrebné účely. Ďalším typom sú dlaždice, tehly a obklady, ktorých výroba sa odrážala pod byzantským, severoafrickým a stredomorským vplyvom. Spoločným menovateľom výroby sú podobné formy a reliéfna dekorácia. Dlaždice boli zvyčajne kosoštvorcové kusy s vysoko štylizovanou rastlinnou výzdobou. Tehly sú doplnené o úzke orámovanie alebo ornament vlnoviek. Obklady sú spravidla obdĺžnikové a zdobia ich kresťanské alebo zvieracie motívy, ako napríklad vtáci (holubice a pávy), Kristov monogram ("Chiró") a menej často geometrické motívy. Niektoré zachované kusy sú zaradené medzi neskoroanitckú alebo naopak včasnostredovekú keramiku.

</doc>
<doc id="672588" url="https://sk.wikipedia.org/wiki?curid=672588" title="Západogótske umenie">
Západogótske umenie



</doc>
<doc id="672590" url="https://sk.wikipedia.org/wiki?curid=672590" title="Druhý pes, tretia fáza">
Druhý pes, tretia fáza

Druhý pes, tretia fáza je piaty album slovenskej folkovej skupiny Jednofázové kvasenie. Album nahrala základná trojica Dušan Valúch, Miloš Janoušek a Karol Svozil (teda Jednofázové kvasenie) s prispením viacerých hosťujúcich hudobníkov (Fedor Frešo, Milan Tedla, Peter Koreň, Viktor Frešo, Pavel Malovič, BraňoTedla).
Charakteristika.
Väčšina piesní sa nesie v tradičnom folkovom ponímaní, niektoré nahrávky („Výlet“, „Cesta“, „Po holení“) však už naznačujú smerovanie k folk rocku, ktoré Jednofázové kvasenie neskôr rozvinulo na svojich ďalších albumoch. Väčšinu piesní zložili Dušan Valúch a Miloš Janoušek, po prvýkrát sa na albume Jednofázového kvasenia objavili aj piesne niekdajších spoluhráčov z pesničkárskeho združenia Slnovrat Pavla Maloviča, Ivana Hoffmana, Martina Maška a Jula Kazimíra.
Skladby týchto spoluhráčov sú dodnes súčasťou repertáru Jednofázového kvasenia.
Album Druhý pes, tretia fáza mal nezvyčajne dlhú a dramatickú cestu od nahrávky až po vydanie. Väčšina nahrávok vznikla v roku 1997 v štúdiu Spirit Art, zvyšné skladby sa dodatočne realizovali v roku 1998 v štúdiu Ebony. Samotné nahrávanie bolo od počiatku prenasledované rôznymi technickými problémami, ktoré spôsobili, že niektoré nahrávky bolo po roku potrebné nahrávať znovu, album sa opakovane premixovával. Keď bola nahrávka konečne ukončená, nepodarilo sa nájsť pre album vydavateľa a nahrávka bola na dlhé roky odložená „do šuplíka“. 
Namiesto neho skupina o dva roky neskôr vydala „živý“ album Jednofázové kvasenie Live.
CD Druhý pes, tretia fáza nakoniec vyšlo v roku 2012 na značke Pavian Records pri príležitosti reedície albumu Ein Stein Blues.

</doc>
<doc id="672594" url="https://sk.wikipedia.org/wiki?curid=672594" title="Kitty Harrisová">
Kitty Harrisová

Catherine „Kitty“ Harrisová (* nevedno kedy, London, Ontário, Kanada† 6. október 1966, Gorkij, Sovietsky zväz) bola sovietska špiónka kanadského pôvodu. Aktívna bola v 30. a 40. rokoch 20. storočia. O špionážnej činnosti Harrisovej, známej pod krycími menami Ada alebo aj Aida, sa dlhé desaťročia nič nevedelo a identifikovaná bola až v roku 2001. V Moskve ju špionážnemu remeslu učil svetoznámy sovietsky dôstojník, taktiež pôvodom z anglicky hovoriacej krajiny, Viliam Genrichovič Fišer.
Život.
Harrisová bola židovského pôvodu, jej rodičia pochádzali z Białystoku a neskôr emigrovali do Kanady. Rodina sa najskôr usadila v provincii Ontário, neskôr sa presťahovala do Winnipegu. Keď Harrisová dospela, zamestnala sa v továrni na cigary a neskôr pracovala aj ako krajčírka. V tomto období vstúpila do odborov a v roku 1919 sa zúčastnila generálneho štrajku vo Winnipegu, aby vyjadrila frustráciu nad zlými pracovnými podmienkami. Potom sa spolu s rodinou presťahovala do Chicaga v Spojených štátoch.
V novej krajine sa zamestnala sekretárka a v januári 1923 vstúpila do Komunistickej strany USA. O dva roky neskôr sa vydala za člena strany Earla Browdera, ktorý sa neskôr stal jej predsedom. Pretože komunistická strana v USA spolupracovala s tou v ZSSR, tak bola Harrisová prevelená do KSSZ, aby sa mohla venovať práci pre Kominternu. Spoločne s manželom bola vyslaná do Šanghaju, kde pracovne pôsobila medzi rokmi 19281929. Po návrate z Číny sa dvojica na istý čas usadila v New Yorku.
O dva roky neskôr začala pracovať pre sovietsku tajnú službu OGPU. Na misie bola nasadená v nemeckom Berlíne, ktorý bol v tom čase centrom mnohých sovietskych špionážnych operácii. V rovnakom období sa jej začalo rúcať manželstvo: rodinné problémy podnietila nevera zo strany jej manžela. Začiatkom 30. rokov žila dvojica oddelene.
Harrisová, agentka Sovietskeho zväzu, zavítala prvý raz do Moskvy v roku 1935. Tu prešla tréningom v obsluhe rádiových prístrojov, a priučila sa aj kryptografii a fotografii. Jej mentorom bol samotný Viliam Genrichovič Fišer.
Po zaškolení ju čakala misia v Paríži, kam nastúpila v pozícii radistu pre NKVD, nástupcu OGPU. Vo Francúzsku slúžila po boku významného špióna Dmitrija Bystroletového. V Paríži vytrvala niekoľko mesiacov, potom sa vrátila do Moskvy, aby absolvovala doplnkový výcvik s novými technológiami. V tomto období si podala žiadosť o štátne občianstvo, ktorému Sovietsky zväz vyhovel. 
V roku 1938 nastúpila na pracovnú pozíciu do Londýna, kde pracovala ako styčný dôstojník pre dvojitého agenta Donalda Macleana, ktorý bol jedným z členov Cambridgeskej päťky. Keď bol Maclean neskôr prevelený do Paríža, Harrisová ho nasledovala a dlhodobá úzka spolupráca mala za následok, že u dvojice sa okrem pracovných vzťahov rozvinuli aj tie romantické. Románik vydržal ale iba do toho obdobia, kedy sa Maclean zoznámil s istou Američankou, ktorú si zanedlho aj zobral.
Po vypuknutí druhej svetovej vojny a vpáde vojsk nacistického Nemecka do Francúzska Harrisová ušla do Moskvy. V Sovietskom zväze sa zdržala približne rok, než dostala nové pracovné zadanie. Vyslaná bola do USA, kde mala pomáhať svojím sovietskym špionážnym kolegom s infiltráciou Projektu Manhattan. Po vyplnení misie sa krátky čas pohybovala v Mexiku, ktoré bolo s najväčšou pravdepodobnosťou jej poslednou zastávkou v špionážnej kariére. V roku 1946 ukončila špionážnu aktivitu a vrátila sa späť do Sovietskeho zväzu. Odmenou za roky služby jej bol byt v Rige, kam sa následne presťahovala.
Život na výsluhovom dôchodku jej ale nesvedčal: rozvinul sa u nej silný alkoholizmus, vedľajší efekt stresujúcej práce, a často sa u nej prejavovali aj iné psychické problémy. Mentálne ťažkosti mali veľký vplyv na tom, že bola októbri 1951 zatknutá, a preto putovala na liečenie do väzenskej psychiatrickej nemocnice v meste Gorkij (súčasný Nižný Novgorod). Po prepustení z ústavu už v meste zostala a dožila tu. Skonala v roku 1966. Pochovaná je na miestnom, Nižegorodskom cintoríne a na hrobke má vyrytý dátum narodenia 24. máj 1902.
Nie je známe, či Kitty Harrisová a Donald Maclean obnovili kontakt po Britovom príchode do Sovietskeho zväzu v roku 1956, jednako Kitty mala v deň úmrtia zavesenú okolo krku zlatú retiazku s medailónom, na ktorom bolo vygravírované: „"K from D 24.05.37"“.

</doc>
<doc id="672598" url="https://sk.wikipedia.org/wiki?curid=672598" title="École normale supérieure (Paris)">
École normale supérieure (Paris)

École normale supérieure (ENS Paris) je jedna z najprestížnejších francúzskych vysokých škôl ("Grande école").
Centrálny kampus sa nachádza na rue d'Ulm v 5. parížskom obvode. Ďalšie areály sa nachádzajú na Boulevard Jourdanon a na predmestí Montrouge a vo Foljuif je biologické zariadenie
Spolu tvoria neformálnu skupinu škôl École normale supérieure. Na odlíšenie od ostatných sa parížska inštitúcia často nazýva ENS-Paris alebo ENS-Ulm.

</doc>
<doc id="672599" url="https://sk.wikipedia.org/wiki?curid=672599" title="École Normale Supérieure">
École Normale Supérieure



</doc>
<doc id="672603" url="https://sk.wikipedia.org/wiki?curid=672603" title="Horná hranica lesa">
Horná hranica lesa

 
(Horná) hranica lesa je ekologický predel vymedzujúci oblasť, kde sú ešte stromy schopné rásť, respektíve vytvárať súvislý lesný porast.
Nachádza sa vo vysokých zemepisných šírkach (napr. prechod mezi tundrou a tajgou), ako aj vo vysokých nadmorských výškach (prechod medzi horskými lesmi, kosodrevinou a alpskou oblasťou bez lesa). Limitujúcimi faktormi sú zvyčajne nízke teploty, krátka vegetačná doba, extrémna snehová pokrývka, silné vetry alebo súvisiaci nedostatok dostupnej vlhkosti. Okrem toho môže byť ovplyvnená aj antropogennými faktormi, ako je umelo znížená lesná hranica v dôsledku spásania, prípadne zmenami reliéfu. Na tejto hranici je les často riedky, stromy sú nevyvinuté a deformované vetrom a chladom. Na pobreží a izolovaných horách je hranica lesa oveľa nižšie ako v rovnakej výške vo vnútrozemí a vo rozľahlých pohoriach. Dôvodom sú silné vetry, ktoré obmedzujú rast stromov a nedostatok vhodnej pôdy, ktorý znemožňuje stromom poriadne sa zakoreniť a vystavuje ich prievanu a slnku.
S klesajúcou zemepisnou šírkou (teda smerom bližšie k rovníku) sa nadmorská výška hranice lesa zvyšuje. V strednej Európe prebieha hranica lesa približne vo výškach 1250–1400 m n. m. a hlavnou drevinou, ktorá ju tvorí, je smrek obyčajný. V Česku dosahujú výšok nad hornú hranicu lesa tri pohoria (Krkonoše, Králický Sněžník, Hrubý Jeseník), spoločne zvané Vysoké Sudety. V Tatrách je hranica lesa posunutá až na 1600 m a je tvorená okrem smreku aj smrekovcom opadavým alebo borovicou limbovou. V arktických oblastiach prebieha hranica lesa takmer súbežne s 10 °C júlovou izotermou a okrem ihličnanov (smreky, smrekovce) ju vytvárajú tiež niektoré topole alebo brezy. Na hore Kilimandžáro je hranica lesa približne v 3000 metroch nad morom.
Typy hraníc lesa.
V ekológii a geografii je definovaných niekoľko typov hranice lesa:
Alpský typ.
Nad alpskou hranicou lesa je príliš chladno alebo je krajina pokrytá snehom väčšinu roka a stromy tam nedokážu rásť. Klíma nad hranicou lesa v pohoriach je označovaná ako alpská klíma a dané územie ako alpská tundra.
Alpská hranica lesa je málokedy ostrým predelom, zvyčajne existuje prechodná zóna medzi lesom s hustým porastom nižšie a alpskou tundrou bez stromov vyššie. Táto prechodná zóna sa nachádza neďaleko vrcholu najvyššieho vrchu v severovýchodnej časti Spojených štátov amerických, vysoko na obrovských vulkánoch v strednom Mexiku a na horách v každom z jedenástich západných štátov a vo väčšine Kanady a Aljašky.
Limit pre rast stromov určuje aj to, aké teplé dokáže byť leto. Kým borovicorasty sú počas väčšiny roka veľmi otužilé voči mrazu, v polovici leta sa stávajú citlivými hoci len na 1 až 2 stupne mrazu. Pre tento typ hranice lesa je špecifické, že hoci nadmerný sneh brzdí rast stromov, mierna nádielka snehu ho naopak podporuje, pretože počas zimy chráni stromy pred extrémnym chladom, znižuje strácanie vody a na začiatku obdobia rastu predlžuje zásobu vlahy. Avšak hromadenie snehu v krytých roklinách pohoria Selkirk v juhovýchodnej Britskej Kolumbii spôsobuje, že hranica lesa je o 400 m nižšie ako na odkrytých svahoch.
Púštny typ.
V púšti vyznačujeme hranicou lesa najsuchšie miesta, kde stromy už nedokážu rásť, suchšie púštne oblasti na to nemajú dostatok vlahy. Označuje sa ako „nižšia“ hranica lesa a nachádza sa približne pod 1500 m v púšti na juhozápade Spojených štátov amerických. Púštna hranica je nižšie položená na svahoch smerom k pólom ako na svahoch smerujúcich k rovníku. Ovplyvňuje to tieň, ktorý na svahoch smerom k pólom spôsobuje väčší chlad a zabraňuje rýchlemu vyparovaniu vlhkosti, čo umožňuje stromom prístup k vode a dlhšie vegetačné obdobie.
Púštno-alpský typ.
V niektorých horských oblastiach vyššie stúpanie nad hranicu kondenzácie alebo na záveternej strane svahov a svahoch smerujúcich ku rovníku môže spôsobovať nízky úhrn zrážok a zvýšené vystavenie slnečnému žiareniu. Vysušuje to pôdu a výsledkom je vyprahnuté okolie nevhodné pre rast stromov.
Mnoho južne orientovaných horských hrebeňov na západe Spojených štátov amerických má hranicu lesa nižšie ako na severnej strane, pretože sú viac vystavené slnku a suchu. Hranica lesa na Havaji vo výške 2438,4 m je takisto nad hranicou kondenzácie a je dôsledkom nízkej vlhkosti.
Dvojitá hranica lesa.
Rôzne druhy stromov majú odlišnú toleranciu na sucho a zimu. Pohoria izolované morom alebo púšťou môžu mať obmedzenú škálu druhov stromov na rozdiel od miest, ktoré sú nad alpskou hranicou lesa pre niektoré druhy stromov a zároveň pod púštnou hranicou lesa pre iné druhy. Napríklad niekoľko pohorí vo Veľkej panve Severnej Ameriky má pás borovice ("Pinus monophylla") a borievky nižšie, nad tým pás krov bez akýchkoľvek stromov v strede a najvyššie pás borovice ohybnej ("Pinus flexilis") a borovice "Pinus longeava".
Arktický typ.
Arktická hranica lesa predstavuje najsevernejšie pásmo severnej hemisféry, kde ešte stromy dokážu rásť. Viac na sever je už celoročne príliš zima, aby stromy prežili. Arktická hranica v menšej výške. Severne od nej leží tundra s nízkym porastom a južne sa rozprestiera tajga.
Rozlišujeme tu dve zóny:
Antarktický typ.
Južná hranica lesa sa nachádza na Novozélandských subantarktických ostrovoch a austrálskom ostrove Macquarie. Na niektorých miestach priemerné ročné teploty nad 5 °C vytvárajú vhodné podmienky na rast drevín, na iných miestach s teplotami pod 5 °C sa im nedarí. Iným príkladom je hranica lesa na najjuhozápadnejšej časti ekoregiónu Magellanský subpolárny les, kde sa les spája so subantarktickou tundrou nazývanou Magellanská slatina alebo Magellanská tundra. Napríklad na severnej polovici ostrovov Hoste a Navarino rastie pabuk antarktický ("Nothofagus antarctica"), ale na južnej sú planiny a tundra.
Iné typy.
Aj rôzne iné faktory môžu ovplyvniť životné prostredie a spôsobiť príliš extrémne podmienky pre rast stromov. Príkladom je geotermálna aktivita v miestach horúcich prameňov alebo vulkánov ako v Yellowstone, vysoká kyslosť pôdy v močiarnych oblastiach, vysoká salinita pôdy charakteristická pre vysušené jazerá (playa) a soľné jazerá. Alebo môže byť zem tak presýtená spodnou vodou, že sa v pôde nenachádza dostatok kyslíka a ten stromy potrebujú na rast.
Okraje rašelinísk "muskeg" a močiarov sú klasickými príkladmi týchto typov. Podobnú hranicu však nenájdeme u bahnísk, kde sa stromy ako tisovec a mnohé druhy mangrovníka adaptovali na život v neustále zamokrenej pôde. V chladnejších častiach sveta môžu byť hranice lesa okolo bahnísk, kde neexistujú miestne druhy stromov. V niektorých oblastiach nechránených pred vplyvmi počasia ovplyvnila hranicu lesa aktivita človeka, najmä zvýšené znečistenie. Príkladom je Nikel v Rusku.

</doc>
<doc id="672605" url="https://sk.wikipedia.org/wiki?curid=672605" title="Kalvária (Hlohovec)">
Kalvária (Hlohovec)

Hlohovecká kalvária je unikátny a v našej krajine jedinenčný súbor sakrálnych stavieb a umeleckých diel situovaný na hlohovskom mestskom cintoríne na juhovýchodnom okraji mesta. Kalvária vznikla ako poďakovanie za skončenie morovej epidémie v rokoch 1705 - 1708, ktorej v meste a blízkom okolí podľahlo viac ako tritisíc obyvateľov (vzhľadom k vtedajšiemu osídleniu išlo o viac ako polovicu obyvateľov mesta).
História vzniku.
Vznik prvých kalvárií v našich končinách možno datovať do druhej polovice 17. a prvej polovice 18. storočia. Ich hlavným poslaním bolo prostredníctvom jednotlivých zastavení duchovne nasledovať Ježiša Krista na jeho ceste utrpenia. Významným impulzom, podnecujúcim ich vznik, bola často snaha vzdať Bohu vďaku za odvrátenie živelných pohrôm, nešťastí či chorôb.
Za zrodom hlohoveckej kalvárie stála iniciatíva miestneho farára Mikuláša Nacislavského (kňazom v Hlohovci v rokoch 1720 - 1738). Na miesto farára nastúpil v roku, kedy sa novým majiteľom tunajšieho panstva stal gróf Juraj Leopold Erdödy (1681 - 1759). Grófovi okrem iných pozemkov a budov v meste patrila najväčšia časť pozemkov na svahu nevysokej hory (zv. Svinná) juhovýchodne od mesta. Na miernom návrší nad svahom stála staršia Kaplnka Sedembolestnej Panny Márie s pustovňou a malým cintorínom.
Pred rokom 1734 sa pre stavbu kalvárie podarilo farárovi Nacislavskému získať časť pozemkov. Jej prvou súčasťou sa stala trojfigurálna skupina "Ukrižovania" hneď pod starou kaplnkou, ktorú tesne predtým, v roku 1720, obnovili. Súčasne na kalváriu vytvorili kamenné reliéfy zastavení krížovej cesty. 
Po Nacislavského smrti (13. decembra 1738) sa novým hlohovským farárom stal Žigmund Tersztyansky (Trstiansky) (farárom v r. 1740 - 1742). Jeho zásluhou bola kalvária obohatená o pozoruhodné súsošie "Snímanie z kríža" (1742). Celý súbor hlohovskej kalvárie bol dokončený v roku 1892 za pôsobenia farára Augustína Brukera (1872 - 1921) nahradením pôvodných zastavení súborom štrnástich neoslohových kaplniek, ktoré dali postaviť miestni občania aj ako svoje súkromné hrobky.
Opis kalvárie.
Hlohovská kalvária je svojou architektonickou i umeleckou stránkou jedinečným sakrálnym komplexom na Slovensku. Tvorí ju súbor štrnástich kaplniek zastavení krížovej cesty, tri viacfigurálne súsošia a vrcholová Kaplnka Sedembolestnej Panny Márie. Prvá kaplnka krížovej cesty je umiestnená hneď pri vchode na cintorín. Ďalšie kaplnky striedavo, vpravo a vľavo, lemujú mierne stúpajúci ústredný chodník. Mimo tejto trasy stoja kaplnky XIII. a XIV. zastavenia (tesne pod vrcholom). Všetky kaplnky sú slohovo i výrazovo zjednotené. Každá z nich predstavuje jednoduchú stavbu na obdĺžnikových základoch, zastrešenú sedlovou strieškou, s polkruhovo ukončeným vstupom s dekoratívnou kovanou mrežou. Priečelie je vo vrchnej časti ozdobené oblúčikovým vlysom. Interiérové vybavenie každej z kaplniek predstavuje malý oltárik s výtvarne spracovaným reliéfnym výjavom zastavenia.
Pozoruhodným doplnkom kalvárie sú tri súsošia: skupina "Golgoty", "Ukrižovania" a "Snímania z kríža.
Skupina "Golgoty".
Súsošie tvoria tri postavy v podživotnej veľkosti - svätej Márie Magdalény, Panny Márie a svätého Jána. Pôvodne tvorili súčasť skupiny "Ukrižovania" čím ju ikonograficky doplnili; dnes je súsošie umiestnené samostatne.
Skupina "Ukrižovania".
Toto trojfigurálne súsošie pochádza z najstarších čias existencie krížovej cesty (1734). Tri kamenné kríže s pomerne malými telami dvoch lotrov a Ježiša Krista (v tradičnom ikonografickom poňatí) stoja na vysokých pilieroch. Na podstavci stredného kríža nesúceho korpus Krista sú zobrazené symboly Kristovho umučenia: lebka, džbán s rukami, rúcho, trstina s hubou a kopija.
Skupina "Snímania z kríža".
Ide o jednoznačne najzaujímavejšie tunajšie sochárske dielo. Šesťfigurálne súsošie z roku 1742 umiestnili tesne pod záverovou Kaplnkou Sedembolestnej Panny Márie. Priam inscenačne pôsobiace dielo zobrazuje udalosť zachytenú v Markovom a Jánovom evanjeliu:
Samotný moment snímania mŕtveho Ježiša Krista do kameňa zvečnil neznámy umelec. Hlavnú časť súsošia tvoria štyri postavy - na rebríku opretom o kríž stojí svätý Nikodém pridržiavajúci mŕtveho Krista za pravú ruku, Jozef z Arimatie berúc do náručia Kristovo telo a svätý Ján držiaci Ježišove nohy.
Skupinu dopĺňajú sochy Panny Márie a svätej Márie Magdalény.
Kaplnka Sedembolestnej Panny Márie.
Na vrchole kalvárskeho kopca stojí najstaršia stavba súboru - Kaplnka Sedembolestnej Panny Márie. Pôvodne tu stála ešte pred postavením kalvárie o čom svedčí aj zápis z kanonickej vizitácie v roku 1780. V ňom sa v súvislosti s kaplnkou uvádza, že „"sa už nevie, za ktorého farára bola kaplnka postavená, no v roku 1730 bola vybudovaná akoby úplne nanovo"“.
Vizitácia spomína aj opis vnútorného zariadenia kaplnky - okrem jednoduchej kazateľnice tu boli aj tri oltáre. Hlavný oltár zasvätený patrónke kaplnky niesol drevenú pozlátenú sochu Piety; bočné oltáre boli zasvätené svätej Kataríne Alexandrijskej a svätej Barbore.
Dnešnú podobu kaplnka získala pri klasicistickej prestavbe v roku 1802, kedy súčasne dostala novú funkciu - stala sa pohrebnou kaplnkou rodu Erdödy a Hardegg. Predpokladá sa, že obnova kaplnky bola realizovaná popri rozsiahlej prestavbe tunajšieho zámku, rodového sídla Erdődyovcov. O datovaní prestavby kaplnky svedčí erbová kartuša a nápisová tabuľa nad portálom. Dnešné vybavenie kaplnky je nepomerne skromnejšie ako v čase jej prestavby - tvorí ho iba architektonická časť hlavného oltára. Do podlahy sú osadené náhrobné kamene.
Ďalšie súčasti kalvárie.
Pôvodnú krížovú cestu tvorili zastavenia v podobe pilierov, doplnených kamennými reliéfnymi doskami. Predpokladá sa, že ich výtvarné spracovanie vychádzalo zo starších grafických predlôh. Po roku 1892, kedy boli pilierikovité zastavenia zrušené a nahradené kaplnkami, reliéfy druhotne osadili do múru terasy pri Kaplnke Panny Márie Lurdskej. Do dnešných dní sa ich však dochovalo iba šesť a zachytávajú výjavy "Kristus prvý raz padá pod krížom", "Stretnutie s Matkou", "Veronika podáva šatku Ježišovi", "Napomínanie plačúcich žien" a "Kristovi vyzliekajú šaty". Predstavujú III., IV., VI., VIII. a X. z pôvodných štrnástich zastavení. Výjav šiesteho zastavenia sa nepodarilo identifikovať pretože ho, rovnako ako reliéf VIII. zastavenia, prekrýva novodobá náhrobná doska.
K sochárskym dielam dotvárajúcich kolorit kalvárie možno zaradiť aj fragment kamennej sochy svätého Petra s kohútom, no bližšie súvislosti tejto skulptúry k celému súboru nie sú známe.
Jedinečnosť hlohovskej kalvárie dotvára súbor takmer šesťdesiatich neorománskych pohrebných kaplniek rozmiestnených po obvode, viacero zaujímavých kamenosochárskych diel, sôch, krížov ako aj ojedinelý sakrálny priestor pri Kaplnke Panny Márie Lurdskej.

</doc>
<doc id="672606" url="https://sk.wikipedia.org/wiki?curid=672606" title="Aníbal Cavaco Silva">
Aníbal Cavaco Silva

Aníbal Cavaco Silva (* 15. júl 1939, Boliqueime) je portugalský politik, ekonóm a vysokoškolský pedagóg, prezident Portugalska v rokoch 2006 až 2016 a predseda vlády Portugalska v rokoch 1985 až 1995.
Životopis.
Narodil sa v malej dedinke na juhu v rodine majiteľa čerpacej stanice. Vojenskú službu absolvoval ako armádny dôstojník milície v rokoch 1962 až 1965 v Mozambiku. Bol vynikajúcim študentom, študoval vo Faro na základnej technickej škole Serpa Pinto a na Obchodnej a priemyselnej škole Faro absolvoval kurz všeobecného obchodu. Roku 1964 získal bakalársky titul v odbore financií na Vyššom inštitúte ekonomických a finančných vied v Lisabone a v roku 1973 doktorát z ekonómie na University of York v Anglicku, kde neskôr žil. Do Portugalska sa vrátil pred revolúciou 25. apríla 1974 vstúpil do PSD a vstúpil do Gulbenkianovej nadácie, integrujúcej Centrum pre agrárnu ekonomiku, z ktorej odišiel v roku 1977 a prevzal funkciu riaditeľa oddelenia štatistiky a ekonomických štúdií v Banco de Portugal. Do roku 1978 vyučoval ako asistent verejných financií na Vyššom inštitúte ekonomických a finančných vied Technickej univerzity v Lisabone. V 80-tych rokoch 20. storočia pôsobil ako profesor ekonómie na Katolíckej univerzite v Lisabone.
Politická kariéra.
V roku 1980 bol Cavaco Silva vymenovaný za ministra financií a plánovania vo vláde premiéra Francisca Sa Carneira. Odstúpil o 10 mesiacov neskôr, krátko po tom (január 1981), čo Sa Carneiro zomrel pri leteckej havárii. Od mája 1985 do februára 1995 predsedal Sociálnodemokratickej strane (PSD). Od 6. novembra 1985 do 28. októbra 1995 bol predsedom vlády. V prezidentských voľbách roku 1996 prehral s Jorgem Sampaiom. V prezidentských voľbách roku 22. januára 2006 vyhral hneď v prvom kole, kedď získal 50,6 % hlasov. Znovu zvolený bol v prezidentských voľbách 23. januára 2011 opäť už v prvom kole , kedy získal 53,3 % hlasov. Jeho funkčné obdobie skončilo v roku 2016.
Návšteva na Slovensku.
Cavaco Silva na pozvanie slovenského prezidenta Ivana Gašparoviča pricestoval 4. septembra 2008 na dvojdňovú návštevu. Najvyšší predstaviteľ Portugalskej republiky sa tiež stretol s predsedom NR SR Pavlom Paškom a premiérom Robertom Ficom.
Osobný život.
Je ženatý s Mariou Alves, profesorkou jazyka a portugalskej kultúry na Katolíckej univerzite v Lisabone. Manželia majú syna a dcéru.
Zaujímavosti.
Je športovo založený, je univerzitným šampiónom v behu na 110 metrov cez prekážky. 

</doc>
<doc id="672617" url="https://sk.wikipedia.org/wiki?curid=672617" title="Filipiky">
Filipiky



</doc>
<doc id="672619" url="https://sk.wikipedia.org/wiki?curid=672619" title="Rybí menuet">
Rybí menuet

Rybí menuet je šiesty album slovenskej folkovej skupiny Jednofázové kvasenie. Skupina ho nahrávala v marci až auguste 2016 v bratislavskom štúdiu Verklík.
Charakteristika.
Skupina ho nahrávala, ako to už u nej býva zvykom, so svojimi stabilnými spoluhráčmi; nováčikmi boli hráč na bicie a hudobný režisér albumu Julián Ratica a hráč na klávesy Alexander Kotrusz. Zaujímavosťou bol post basgitary, o ktorý sa na albume rovnakou mierou podelili Fedor Frešo a Tomáš Kukliš.
Na rozdiel od predchádzajúcich albumov, na ktorých sa staršie piesne striedali s novinkami, bol Rybí menuet tvorený v prevažnej miere novými skladbami.
Recenzent českého hudobného časopisu "Rock’n’all" charakterizoval Rybí menuet takto: „Chytrý folk s přesahy do jazzu i vážné hudby staví na civilní poetice textů, z níž občas mrazí v zádech.“
Album Rybí menuet vyšiel v roku 2016 na značke Indies Happy Trails (Česko) a v roku 2017 nominovaný na cenu Radio_Head Awards.

</doc>
<doc id="672620" url="https://sk.wikipedia.org/wiki?curid=672620" title="Dubica">
Dubica

Dubica () je zalesnený vrch v Súľovských vrchoch. Leží nad obcou Malá Čierna, približne juhozápadne od Žiliny. 
Poloha.
Nachádza sa v juhovýchodnej časti pohoria, v geomorfologickom podcelku Súľovské skaly. Vrch leží v Žilinskom kraji, v okrese Žilina a zasahuje na katastrálne územie obce Malá Čierna. Západná časť hrebeňa však už zasahuje na katastrálne územie obce Súľov-Hradná v okrese Bytča. Najbližšími sídlami sú na južnom úpätí situovaná Malá Čierna a severne ležiaca Hradná. 
Opis.
Dubica je súčasťou hrebeňa, ktorý vedie od vrchu Roháč južným smerom cez Žibrid na Vysoký vrch. Zalesnený masív Dubice má dva, približne rovnako vysoké vrcholy, pričom na severnejšom stojí telekomunikačný stožiar. Juhozápadným smerom je sedlom Marek oddelená Dlhá hora a Vysoký vrch (), juhovýchodne susedí Dubová (), severovýchodne Žibrid () a severozápadne Súľovskou kotlinou oddelená Havrania skala (). Oblasť patrí do povodia Váhu; západné svahy hrebeňa odvodňujú prítoky Bodianky a severné prítoky Hradnianky. Do Rajčanky smeruje voda z východných svahov Jasenovským potokom a z južných potokom Hvojtová. Značený turistický chodník z Malej Čiernej cez sedlo Marek do Vrchteplej vedie len úbočím a na vrchol vedú len neznačené chodníky lesom.
Výhľady.
Súvislý porast na hrebeni a vrchole znemožňuje výhľad. Menšie čistiny na úbočí poskytujú obmedzený rozhľad na okolité vrchy Súľovských vrchov, blízku Rajeckú a Súľovskú kotlinu. Z vhodných lokalít je pri dobrých podmienkach možno zhliadnuť aj Lúčanskú Fatru a časť Strážovských vrchov.
Prístup.
Na vrchol nevedie značený chodník, preto prístup je možný zo sedla Marek alebo z okolitých obcí.

</doc>
<doc id="672626" url="https://sk.wikipedia.org/wiki?curid=672626" title="Ján Čillik">
Ján Čillik

Ján Čillík (* 17. apríl 1888, Staré Hory† 19. apríl 1937, Plavé Vozokany) bol slovenský robotník, kolonista a politik HSĽS v dvadsiatych rokoch 20. storočia.
Podľa údajov z roku 1925 pracoval ako kovorobotník v Podbrezovej. V parlamentných voľbách v roku 1925 bol zvolený za poslanca Národného zhromaždenia za HSĽS. Kandidoval v XVIII. volebnom kraji (Banská Bystrica). V poslaneckej snemovni zasadal v sociálnom, ústavnoprávnom a živnostenskom výbore. Za HSĽS kandidoval aj v parlamentných voľbách v roku 1929. Za poslanca však už nebol zvolený.
Zomrel náhle uprostred práce na následky mŕtvice 19. apríla 1937 v osade Bimbula (dnes Medvecké), ktoré je dnes súčasťou obce Plavé Vozokany.

</doc>
<doc id="672627" url="https://sk.wikipedia.org/wiki?curid=672627" title="Strecha">
Strecha

Strešná konštrukcia alebo skrátene zastrešenie, strecha je konštrukcia alebo časť budovy, ktorá ju ukončuje a chráni pred vonkajšími a vnútornými vplyvmi a zabezpečujú požadovaný vnútorný stav. Medzi vonkajšie vplyvy patrí počasie, slnečné žiarenie, hluk, množstvo spadu a exhalátov alebo vplyvy otrasov. Medzi vnútorné vplyvy patrí vlhkosť prostredia alebo chemický vplyv.
Časti strešnej konštrukcie môžu medzi sebou splývať alebo úplne absentovať. Medzi základné časti strešnej konštrukcie patrí:
Rozdelenie striech podľa tvaru:
Rozdelenie striech podľa sklonu vonkajšieho povrchu krytiny:
Rozdelenie striech podľa využitia:

</doc>
<doc id="672629" url="https://sk.wikipedia.org/wiki?curid=672629" title="Ján Podoba (poľnohospodár)">
Ján Podoba (poľnohospodár)

Ján Podoba (* 21. apríl 1875, Veľké Ostratice† 9. október 1947) bol slovenský roľník, statkár, predprevratový činiteľ a politik HSĽS na komunálnej i celoštátnej úrovni v medzivojnovom Československu.
Životopis.
Od mladosti sa venoval roľníctvu a družstevníctvu. Po absolvovaní ľudovej a hospodárskej školy začal hospodáriť na majetku vo Veľkých Ostraticiach. Verejne činným bol ešte v období Rakúsko-Uhorska. Dvanásť rokov pôsobil ako richtár Veľkých Ostratíc. Pred rokom 1918 bol prívržencom Krajinskej katolíckej ľudovej strany. Po vzniku Česko-Slovenska zakladal pobočku Slovenskej ľudovej strany vo Veľkých i Malých Ostraticiach. Bol stúpencom politiky Andreja Hlinku a v každých parlamentných voľbách bol stabilnou súčasťou kandidátnej listiny HSĽS. V župných voľbách v roku 1923 bol zvolený za poslanca Nitrianskej župy. Po parlamentných voľbách v roku 1925 stranu zastupoval ako senátor v Národnom zhromaždení. V senáte zasadal v inkompatibilnom výbore. Po obecných voľbách v roku 1931 bol zvolený za starostu Veľkých Ostratíc. Bol aktívnym aj vo viacerých stavovských organizáciách, ako napr. Repárska jednota, Kresťanské roľnícke združenie, Družstvo hospodárskych liehovarov, Poľnohospodárska rada a pod.

</doc>
<doc id="672633" url="https://sk.wikipedia.org/wiki?curid=672633" title="Anton Caraffa">
Anton Caraffa

Anton Caraffa (; * 1648† 6. marec 1693) bol habsburský maršal. Pochádzal zo starobylého talianskeho rodu pochádzajúceho z Neapolska.
Za najstaršieho predka sa pokladá Filip Caraffa delle Spina († 1222). Anton (✳ 1630 Benátky† 6.3.1693) bol z mladšej línie rodu s predikátom „di “, ktorá získala grófsky titul v Neapolsku. Vzdelanie získal na florentskom dvore, odkiaľ bol ako dôstojník povolaný do pápežského vojska. Za to ho jezuiti odporučili cisárovi. Do armády bol prijatý patentom v hodnosti generála s povinnosťou postaviť vlastný pluk, v ktorom slúžili Flámi, Valóni, Taliani a Švábi. Bol aj stratégom a teoretikom vojny a reformátorom ťažkej jazdy. Do Uhorska prišiel v roku 1674. Pluk operoval na strednom Slovensku a v roku 1684 na Orave. Velil aj plukom grófa Pálfiho, von Salma a plukovníka von Sporck. Jeho vojenská tvrdosť sa odrazila v brutalite voči rebelom. Jeho rozkazom boli v roku 1687 mučení a popravení šľachtici a prešovskí mešťania v smutne známych „prešovských jatkách“. Cisár ho v roku 1684 vymenoval za správcu Oravskej stolice. V kongregačných protokoloch sú mnohé výhražné listy, ktorými žiadal lojalitu stoličnej šľachty vydržiavanie dislokovaných vojsk. Po potlačení povstania bojoval proti Turkom v Sedmohradsku. V roku 1688 získal Rád Zlatého rúna a pripravoval bitku pri Belehrade. Synovec, cisársky a komorský radca Ferdinand Karol získal od Leopolda I. 22.4. 1704 vo Viedni uhorský indigenát a baronát. Antona Vavrinca 5.4.1712 Karol VI. vymenoval za titulárneho stoličnobelehradského veľprepošta.
Erb rodu.
Erb rodu uverejnilo viacero autorov. V striebornom štíte sú tri červené pruhy. Klenotom sú priamo na strieborno-červených prikrývadlách dve odvrátené strieborné zlato korunované labutie hlavy s vyplazenými jazykmi. Antonova pečať je štítová. V striebornej korunovanej kartuši sú tri červené pruhy a na nich rybia kostra (spina). Korunovaný barónsky erb z roku 1704 je strieborný so štyrmi červenými pruhmi. Klenot a prikrývadlá nie sú v listine uvedené.

</doc>
<doc id="672634" url="https://sk.wikipedia.org/wiki?curid=672634" title="Petrolej (album)">
Petrolej (album)

Petrolej je trinásty štúdiový album slovenského speváka Petra Nagya. V roku 2021 album vydalo hudobné vydavateľstvo ART-ZONA s.r.o.
Výhradným autorom textov a hudby v desiatich skladbách tohto albumu, ktorý vyšiel po dvanástich rokoch od jeho posledného štúdiového projektu, "Labute a havrany" (2009), je Peter Nagy. Podľa spevákových vlastných slov hudobné nahrávky na tomto albume tvoril bez ambícií dodržať nejaký dohodnutý termín, či dosiahnuť úspech s hitparádovým hitom. Hovorí, že tvoril s pocitom, že ho nemusí nahrať a že ten album by sa podľa neho mohol volať aj „"Môžem"“.
Na nahrávaní albumu s Petrom Nagyom okrem súčasnej skupiny Indigo spolupracovali aj hosťujúci hudobníci vážnej hudby, ktorí s ním realizovali dva akustické albumy "Pianko a Pianko 2", ako aj niektorí hosťujúci hráči z pôvodnej zostavy kapely Indigo.
Zoznam skladieb.
Autorom hudby a textov je Peter Nagy.
Výroba albumu.
Album „Petrolej“ nahrala skupina Indigo v zostave:

</doc>
<doc id="672637" url="https://sk.wikipedia.org/wiki?curid=672637" title="Hexavakcína">
Hexavakcína

Hexavakcína alebo vakcína 6 v 1 je kombinovaná vakcína šiestich individuálnych vakcín do jednej a je tak určená pre ochranu pred viacerými chorobami naraz. Označuje zvyčajne detskú vakcínu proti záškrtu, tetanu, čiernemu kašľu, detskej obrne, vírusovej hepatitíde B a hemofilovej nákaze, ktorá sa používa vo viac ako 90 krajínach na svete vrátane Európy, Kanady, Austrálie a Nového Zélandu.
Na Slovensku sa používajú napríklad vakcíny "Infanrix hexa" a "Hexacima". Vďaka tejto vakcíne získavajú dojčatá ochranu voči šiestim nebezpečným ochoreniam naraz a nie je potrebné očkovať po dlhú dobu mnohými samostatnými vpichmi.

</doc>
<doc id="672638" url="https://sk.wikipedia.org/wiki?curid=672638" title="Vírusová hepatitída B">
Vírusová hepatitída B



</doc>
<doc id="672641" url="https://sk.wikipedia.org/wiki?curid=672641" title="Horacio Cartes">
Horacio Cartes

Horacio Manuel Cartes Jara (* 5. júl 1956, Asunción) je paraguajský politik a podnikateľ, v rokoch 2013 až 2018 prezident Paraguaja.
Životopis.
Potom čo dokončil strednú školu sa presťahoval do Spojených štátov amerických, kde absolvoval technické štúdium (letecké motory) a stáž v Kansase v spoločnosti Cessna, ktorej bol jeho otec zástupcom v Paraguaji. V 19-tich rokov sa vrátil do Paraguaja a naplno sa ponoril do sveta biznisu na finančnej úrovni a neskôr do výroby a marketingu tabaku. V súčasnosti sa odhaduje, že má väčšinový podiel v najmenej 25 spoločnostiach vrátane banky, továrne na výrobu nápojov a chovov hospodárskych zvierat, 
V roku 2009 vstúpil do strany Colorado a za tri roky sa mu podarilo prevziať jej vedenie a predsedníctvo. V prezidentských voľbách v apríli 2013 zvíťazil so ziskom 45,9 % hlasov, keď vyhral nad druhým v poradí Efraínom Alegrem. Úrad prevzal 15. augusta od dočasného prezidenta, liberála Federica Franca. V aprílových prezidentských voľbách roku 2018 prehral so svojím straníckym kolegom, konzervatívcom Mariom Abdom Benítezom.
Kontroverzie.
Cartes v minulosti čelil otázkam o pôvode svojho majetku, bol verejne obvinení z prania špinavých peňazí a dokonca z väzieb na obchodovanie s drogami. Žiadne z týchto obvinení však nebolo pred súdom dokázané. V novembri 2019 brazílsky sudca vydal medzinárodný zatykač na Cartesa v súvislosti s vyšetrovaním brazílskeho korupčného škandálu Car Wash (Umývačka). Cartes údajne pomáhal ukrývať sa pred úradmi svojmu priateľovi Dariovi Messerovi, ktorý je do prípadu zapletený.
Osobný život.
S manželkou Maríou Montañovou žijú už roky oddelene. Spolu majú tri deti. Sú mu pripisované romániky s rôznymi modelkami. Žena vždy po jeho boku je jeho sestra Sara, ktorá vyštudovala obchodnú administratívu a má s ním kanceláriu v Cartes Group.
Zaujímavosti.
Futbal je jeho vášňou a od roku 2001 je predsedom klubu Libertad.

</doc>
<doc id="672648" url="https://sk.wikipedia.org/wiki?curid=672648" title="Brada (vrch v Súľovských vrchoch)">
Brada (vrch v Súľovských vrchoch)

Brada () je bralnatý vrch v Súľovských vrchoch. Leží nad obcou Súľov, približne juhovýchodne od Bytče. Lokalitou prechádza Medzinárodná diaľková turistická trasa E3.
Poloha.
Výrazný vrch sa nachádza na severe centrálnej časti pohoria, v geomorfologickom podcelku Súľovské skaly. Vrch leží v Žilinskom kraji, v okrese Bytča a zasahuje na katastrálne územie obcí Hrabové (mestská časť Bytče) a Súľov-Hradná. Je súčasťou národnej prírodnej rezervácie Súľovské skaly v CHKO Strážovské vrchy. Najbližšími sídlami sú južne situovaná obec Súľov-Hradná, západne ležiace Jablonové a východným smerom položená Lietavská Závadka. 
Opis.
Skalnatý masív Brady je súčasťou hrebeňa, ktorý vedie od Súľovského hradu severným smerom na Holý vrch (). V oblasti masívu sa z východného smeru pripája ďalší hrebeň, smerujúci na Žibrid (). Východným susedom je vrch Roháč (), severným Holý vrch, juhozápadne susedí masív s ruinou Súľova () a južne vrch Kečka (). Južné svahy klesajú do Súľovskej kotliny, ktorou do Hradnianky odteká prebytočná voda z tejto časti Brady. Severné časti odvodňuje Hlbocký potok a Hrabovčanka priamo do Váhu. Vrchol traverzuje značený chodník, vedúci zo Súľova cez Sedlo pod Bradou do sedla Pod Roháčom.
Výhľady.
Skalnatá Brada leží v národnej prírodnej rezervácii Súľovské skaly, preto samotný vrchol je neprístupný. Chodník traverzuje vrchol a vedie terénom, umožňujúcim zaujímavé výhľady. Dobre viditeľné sú tak najmä okolité vrchy Súľovských vrchov a blízka Súľovská kotlina. Pri dobrých podmienkach možno z vhodných lokalít zhliadnuť Lúčanskú Fatru, Strážovské vrchy, časť Kysuckej vrchoviny, Krivánskej Fatry a Javorníkov, nezriedka tiež Lysú horu či Veľkú Raču.

</doc>
<doc id="672651" url="https://sk.wikipedia.org/wiki?curid=672651" title="Šopron (mesto)">
Šopron (mesto)

Šopron (, ) je mesto v Maďarsku, ležiace blízko hraníc s Rakúskom, neďaleko Neziderského jazera.
História osídlenia siaha až do rímskych čias, keď sa tu rozkladalo mesto "Scarbantia" a jeho fórum sa nachádzalo približne v miestach dnešného hlavného námestia.

</doc>
<doc id="672652" url="https://sk.wikipedia.org/wiki?curid=672652" title="Štefan Henrich">
Štefan Henrich



</doc>
<doc id="672653" url="https://sk.wikipedia.org/wiki?curid=672653" title="Dalibor Dvorský">
Dalibor Dvorský

Dalibor Dvorský (* 15. jún 2005, Zvolen) je slovenský hokejový útočník, hráč tímu NHL St. Louis Blues. V slovenskej extralige obliekal dres Banskej Bystrice a v sezóne 2020/21 sa vo veku 15 rokov a 232 dní stal najmladším autorom gólu v dejinách ligy. Na vstupnom drafte NHL v roku 2023 si ho zvolilo St. Louis Blues z celkového 10. miesta.
Hokejová kariéra.
Klubový hokej.
Prvé hokejové kroky robil v rodnom Zvolene, ale od deviatich rokov žije so svojou rodinou vo Švédsku. V škandinávskej krajine si prešiel viacerými mládežníckymi klubmi a v ročníku 2020/21 zakotvil v hlavnom meste Švédska. Za AIK nastupoval medzi rokmi 2020-2023 a prešiel si všetkými vekovými kategóriami. V dorasteneckých ligách patril medzi najproduktívnejších hráčov tímu a to aj napriek skutočnosti, že častokrát patril medzi najmladších hráčov na súpiske. Posledné dve sezóny v Štokholme nastupoval v seniorskom tíme, ktorý bol účastníkom druhej švédskej ligy. V Hockeyallsvenskan debutoval koncom októbra 2021. V stretnutí proti IF Troja-Ljungby premenil víťazný nájazd zápasu, a ten sa mu do štatistík pripísal ako gól. Vo veku 16 rokov a 169 dní sa stal piatym najmladším strelcom v dejinách súťaže a úplne najmladším zahraničným. Tento rekord predtým držal Čech David Pastrňák.
Sezónu 2020/21 odohral na Slovensku, kde obliekal dres Banskej Bystrice, ktorá ho nasadila priamo do zápasov mužskej extraligy. V najvyššej hokejovej súťaži v rodnej krajine odohral dvadsať stretnutí, v ktorých stretil dva góly a na ďalšie dva prihrával. Vo februári 2021 v zápase proti HK Nitra vsietil gól a stal sa najmladším strelcom v dejinách extraligy. Tento rekord pred ním držal Marián Gáborík, ktorý patril medzi prvých gratulantov mladého hokejistu.
Ročník 2023/24 začal v najvyššej švédskej súťaži. Obliekal dres tímu IK Oskarshamn, ale pôsobenie v klube mu nevyšlo podľa predstáv. Tréneri ho nasadzovali v nižších formáciách, a častokrát sa na ľad dostal iba na pár striedaní. Preto vo Švédsku odohral iba desať zápasov, bez bodového zisku, než sa presunul do juniorského tímu Sudbury Wolves hrajúcom v kanadskej lige OHL. Zmena pôsobiska mu sadla, v 52 zápasoch nastrieľal až 45 gólov a dokopy zapísal 88 bodov.
Reprezentácia.
Napriek tomu, že od detstva vyrastá vo Švédsku, tak reprezentuje Slovensko. V auguste 2021 sa v drese Slovenska predstavil na turnaji Hlinka Gretzky Cup v Piešťanoch, kde v piatich stretnutiach skóroval osem gólov a dokopy pozbieral dvanásť kanadských bodov a bol tak druhým najproduktívnejším hráčom turnaja. Aj vďaka jeho výkonom napokon slovenská reprezentácia obsadila druhú priečku, keď vo finále podľahla výberu Ruska, no aj napriek tomu je strieborné umiestnenie najväčším úspechom Slovenska v histórii tohto turnaja.
V roku 2022 bol nominovaný na Majstrovstvá sveta hráčov do 20 rokov 2022. Po jeho dobrých výkonoch a výkonoch celého mužstva tesne podľahli vo štvrťfinále favorizovanej domácej 3:4 po predĺžení. Celkovo si v 5 zápasoch zapísal 1 gól a 2 asistencie.
Bol súčasťou mužstva na MS "18" 2023, v zápase základnej skupiny proti Nemecku strelil štyri góly, čím výraznou mierou dopomohol k postupu Slovenska do štvrťfinále.

</doc>
<doc id="672655" url="https://sk.wikipedia.org/wiki?curid=672655" title="Samuel Honzek">
Samuel Honzek

Samuel Honzek (* 12. november 2004, Trenčín) je slovenský hokejový útočník, ktorý hrá za tím NHL Calgary Flames. V roku 2025 štartoval na MS v hokeji.
Hráčska kariéra.
Honzek je odchovancom Dukly Trenčín, za ktorú nastupoval od mládežníckych kategórii až po prvý tím. Medzi seniormi sa prvýkrát predstavil v ročníku 2020/21, v najvyššej extralige odohral päť stretnutí bez bodového zisku, ďalších osem štartov s bilanciou štyroch gólov a jednej asistencie pridal v drese Spartaku Dubnica v druhej hokejovej lige.
V sezóne 2021/22 sa napevno etabloval v slovenskej extralige, v základnej časti odohral 49 zápasov so ziskom 14 bodov za 10 presných zásahov a štyri prihrávky. V play-off nebodoval a Trenčín vypadol už v prvom kole.
Pred štartom ročníka 2022/23 uprednostnil odchod do zámoria, rozšíril rady juniorského tímu Vancouver Giants hrajúceho vo WHL. Prestup do zahraničia mu vyšiel: napriek tomu, že jeho sezónu poznačili zranenia, tak zaznamenal 56 bodov v 43 stretnutiach. Vďaka podarenej sezóne sa dočkal výberu na drafte z celkového 16. miesta, pričom pred začiatkom sezóny sa očakávalo, že naňho príde rad až niekedy okolo piateho kola. Zvolil si ho kanadský klub Calgary Flames, s ktorým podpísal vstupný kontrakt na tri sezóny v júli 2023.
V sezóne 2023/24 sa vrátil do mládežníckej ligy WHL. V tíme Vancouver Giants ho menovali kapitánom a tejto pocty sa mu dostalo ako prvému Európanovi v klubovej histórii. Aj v tomto ročníku ho sužovali zranenia, ktoré ho limitovali na 33 zápasov v základnej časti, v ktorých si pripísal 31 bodov za 10 gólov a 21 asistencií. V play-off nastúpil do ďalších piatich stretnutí, strelil dva góly, ale jeho klub vypadol už v prvom kole. Vzápätí sa pripojil k mužstvu Calgary Wranglers, hrajúcom v AHL, za ktorý stihol odohrať tri zápasy bez bodového zápisu.
V ročníku 2024/25 zaujal v prípravných zápasoch NHL. Vedenie Flames si ho ponechalo v prvom tíme, avšak Honzek sa zranil v štvrtom zápase sezóny a po úspešnej rekonvalescencií bol presunutý do AHL. V nižšej lige mal započať aj ročník 2025/26, ale kvôli zraneniam krajana Martina Pospíšila a spoluhráča Jonathana Huberdeaua sa dočkal pozvánky do tímu Flames. V zápase proti Winnipegu Jets zapísal za asistenciu prvý bod v NHL.
Reprezentačná kariéra.
V auguste 2021 bol členom slovenskej reprezentácie na Hlinka Gretzky Cupe, kde Slováci získali druhé miesto a dosiahli tak svoj najlepší výsledok v histórii turnaja.
Medzi rokmi 2022-24 štartoval trikrát na majstrovstvách sveta hráčov do 20 rokov. Pri svojej poslednej účasti v roku 2024 bol asistentom kapitána tímu.
V seniorskej reprezentácii debutoval v sezóne 2021/22. Naskočil do dvoch prípravných zápasov. V roku 2025 premiérovo štartoval na MS v hokeji. V šiestich zápasoch strelil jeden gól.

</doc>
<doc id="672657" url="https://sk.wikipedia.org/wiki?curid=672657" title="Balada o poľných vtákoch">
Balada o poľných vtákoch

„Balada o poľných vtákoch“ je skladba z albumu Mira Žbirku "Doktor sen". Hudbu napísal Miro Žbirka, textárom bol Kamil Peteraj. Táto hudobná balada je považovaná za jednu zo skladieb, ktorá Miroslava Žbirku preslávila.
Balada vznikla pôvodne na klavíri. Nakoniec je skladba zaranžovaná jediným nástrojom, syntetizátorom, ktorý je podfarbený plejbekom vokálov. K piesni bol skomponovaná najprv hudba. Podľa textára Kamila Peteraja mal Miro Žbirka v pracovnej verzii k melódii anglický text, ktorý nazval „Like a Hero“. Pieseň bola zaradená ako posledná nahrávka B-strany albumu. Peteraj k tomu dodáva, že „Vlastne to bola pieseň, ktorá donútila poslucháča otočiť vinyl a počúvať album od začiatku ešte raz. Možno preto nie je náhoda, že sa stávala hitom postupne. Vyplávala ako veľryba z mora.“Podľa textára Kamila Peteraja: „Balada má v sebe zahrabaný istý protest. Pod poetickosťou je ukryté volanie po slobode, vzdor proti nenávisti, závisti - hovorí sa v nej o Kainovi. Isté veci sa nedali povedať priamo, ani sa to nenosilo.“
Text piesne je tiež vpísaný do obrazu maliara Martina Augustína, ktorý s Peterajom spolupracuje od roku 2008.
Odozva.
Za najbližšiu zo svojich pesničiek ju označil autor hudby Miroslav Žbirka.
Podľa Pravdy je skladba „ [jedna z] najkrajších slovenských piesní“ a „zároveň jedna z piatich najlepších slovenských populárnych piesní našej histórie“. Podľa portálu iDNES jeho hity „22 dní“, „Biely kvet“, „Prvá“, „Balada o poľných vtákoch“ a mnohé ďalšie patrili k tomu najlepšiemu, čo ponúkala „oficiálna“ pop music 80. rokov 20. storočia.
Hity „V slepých uličkách“, „Balada o poľných vtákoch“, „Biely kvet“ alebo „Atlantída“ z prvých dvoch albumov, podľa Aktualit.cz, Žbirkovi v roku 1982 priniesli výhru v ankete Zlatý slávik.
Spor.
Melódia skladby bola v 80. rokoch ukradnutá. Potom, ako Miro Žbirka vydal v roku 1983 v Nemecku album vo vydavateľstve RCA, onedlho spevákov producent zistil, že jeho „Balada o poľných vtákoch“ existuje v nemčine ešte v jednej verzii – pod názvom „Gefühle sind herzlos“, no ako autor nebol uvedený on, ale istý Dieter Bohlen, ktorý pracoval v spomínanom vydavateľstve a zároveň bol aj začínajúci hudobník (neskôr sa preslávil v duu Modern Talking). Pokúšal sa preraziť a vyskúšal to s jeho skladbou, no bolo to viac ako povolených osem taktov. Žbirkov producent to začal riešiť. Stretli sa spolu v Hamburgu a skončilo sa to mimosúdnou dohodou o spoluautorstve a percentách. 

</doc>
<doc id="672666" url="https://sk.wikipedia.org/wiki?curid=672666" title="Drieňov (potok)">
Drieňov (potok)



</doc>
<doc id="672667" url="https://sk.wikipedia.org/wiki?curid=672667" title="Drienovec (potok)">
Drienovec (potok)



</doc>
<doc id="672668" url="https://sk.wikipedia.org/wiki?curid=672668" title="Gersterov dom">
Gersterov dom

Gersterov dom je klasicistická budova v Košiciach stojaca na Hlavnej ulici číslo 9.
Dejiny.
20. októbra 1850 sa tomto dome sa narodil Vojtech Gerster. Vojtech Gerster bol významný staviteľ a autor projektu Korintského prieplavu, ale aj spoluprojektant Panamského prieplavu. Od 21. apríla 1999 je na tomto dome umiestnená jemu venovaná pamätná tabuľa. Text na tabuli je v troch jazykoch a tabuľa obsahuje aj malé mapky Korintského i Panamského prieplavu. Dom dal postaviť jeho starý otec, ktorý si najprv kúpil dom na Zvonárskej ulici a novšiu časť domu dal postaviť na vtedajšej novej predĺženej časti Hlavnej ulice. Dom stojí na mieste najstarších mestských hradieb z rokov 1261 – 1290 z doby Árpádovcov, ktoré v miestach kde dom stojí odstránili v roku 1830. Majiteľom samotného domu, ktorý vznikol koncom 30. rokov 19. storočia bol najprv stolár Jozef Gerster, potom jeho syn Mikuláš, ktorý mal povolanie mydlár.

</doc>
<doc id="672670" url="https://sk.wikipedia.org/wiki?curid=672670" title="Barbarská generácia">
Barbarská generácia

Barbarská generácia je literárna skupina, ktorej tvorba prebiehala v ére 90. rokov 20. storočia a milénia. Jej tvorivú základňu predstavujú autori Ján Litvák, Andrijan Turan, Kamil Zbruž. V roku 1998 k nim pribudol Robert Bielik. Celkom prvým manifestom tejto skupiny bol v roku 1992 parodický text Kamila Zbruža "Manifest Barbarskej generácie" v časopise "Fragment". Jeho zmyslom bolo definovať postoj členov skupiny voči svetu: nikomu nedôverovať a nikam nepatriť. Skupina sa manifestovala tiež v roku 1998 svojim zborníkom "Barbar(u)ská ruleta", v ktorej sa nachádza "Tichý manifest" žiadajúci zbaviť literatúru posolstva. Nakoniec v časopise Dotyky v roku 2004 zverejnili tretí program skupiny. Kamil Zbruž o ňom hovorí ako o súradniciach vzbury proti konzumnej spoločnosti. Tieto "súradnice" boli paródiou na skutočnosť, ktorú podľa autora treba brať vážne.
Diela skupiny, ktoré vydávala v období 90. rokov až milénia postupne odhaľovali literárny vkus jej autorov. Zaujímavým sa javí grungeová "Samoreč" Jána Litváka, dadaistická "Oddychovka" tiež Jána Litváka, "Popolnočný med" od Andrijana Turana, "Sírius" od Kamila Zbruža ovplyvnený východnou filozofiou. Barbarská generácia vplávala do rieky slovenskej postmoderny vo forme ekletickej množiny rôznych prúdov v dielach jej členov.

</doc>
<doc id="672671" url="https://sk.wikipedia.org/wiki?curid=672671" title="Stanislav Biroš">
Stanislav Biroš

Stanislav Biroš alebo Stanislav Bíroš (* 12. november 1901, Bytča – † 17. september 1983, Bytča) bol česko-slovenský akademický maliar, sochár a učiteľ. Ako učiteľ pôsobil v Bytči, v Turčianskych Tepliciach i Žiline. Pochovaný je v Bytči.
Životopis.
Pochádzal z rodiny krajčíra Štefana Biroša (* 1866† 1941) a jeho manželky Jozefíny, rod. Smolkovej (* 1868† 1953) ako jedno zo siedmich detí. Základnú školu absolvoval v Bytči. V roku 1916 pokračoval stredoškolským štúdiom na učiteľskom ústave v Turčianskych Tepliciach. V roku 1918 bol pre proslovenské prejavy a vzdor voči maďarizácii preložený na Dolnú zem do mesta Jászberény a neskôr aj uväznený v Sarvaši, čo už však časovo korelovalo so vzburou 71. trenčianskeho pešieho pluku v Kragujevaci a zánikom Rakúsko-Uhorska s koncom prvej svetovej vojny. V rodiacom sa Česko-Slovensku sa ako dobrovoľník zaradil do Národnej gardy a 5. decembra 1918 sa v rámci maďarsko-česko-slovenskej vojny zúčastnil bitky I. námornej roty s maďarskou posádkou Žiliny pri Zemianskej Kotešovej, ktorá skončila oslobodením Žiliny.
Uväznením a vojnou prerušené učiteľské štúdium si dokončil v rokoch 19191920 v Leviciach. Následne v rokoch 19211927 študoval sochárstvo na Vysokej škole umeleckopriemyselnej v Prahe (UMPRUM). Po skončení štúdia pracoval krátko v reklamnom oddelení firmy Baťa. V roku 1929 sa vrátil do Bytče, kde do roku 1938 pôsobil ako učiteľ meštianskej školy. Neskôr vyučoval v Turčianskych Tepliciach, Kláštore pod Znievom a Žiline. Od roku 1954 pôosbil ako umelec v slobodnom povolaní.
Tvorba a dielo.
Od roku 1945 sa plne venoval sochárstvu. Spoluzakladal Kysuckú galériu v Čadci. Vytvoril busty Jana Amosa Komenského v Uherskom Brode, Martina Kukučína v Jasenovej, Ivana Hálka v Žiline, Janka Kráľa v Šahách a ďalšie.

</doc>
<doc id="672672" url="https://sk.wikipedia.org/wiki?curid=672672" title="Dejiny Bytče">
Dejiny Bytče

Toto je prehľad významných rokov v dejinách Bytče.
Exteré odkazy.
Rovnaký zoznam faktov na anonymnej webstránke mesta Bytča

</doc>
<doc id="672675" url="https://sk.wikipedia.org/wiki?curid=672675" title="Stanislav Bíroš">
Stanislav Bíroš



</doc>
<doc id="672677" url="https://sk.wikipedia.org/wiki?curid=672677" title="Gabčíkova">
Gabčíkova



</doc>
<doc id="672678" url="https://sk.wikipedia.org/wiki?curid=672678" title="Vakcína 6 v 1">
Vakcína 6 v 1



</doc>
<doc id="672679" url="https://sk.wikipedia.org/wiki?curid=672679" title="Anoubión z Egypta">
Anoubión z Egypta

Anoubión () bol staroveký športovec.
Anoubión z Egypta bol víťaz olympiády v neznámej disciplíne. Pripomína to vyrytý fragmetálny starogrécky nápis (graffiti) na stene Memnonionu v Abydose, ktorý tam zanechal pútnik na prelome 3. a 4. storočia: 
 ::- text v starogréčtine Hranaté zátvorky v starogréckom nápise znamenajú doplnenie medzier (lacunae) a označujú písmená, ktoré sú nečitateľné alebo úplne stratené.
Pôvodný zádušný chrám Sethiho I. v Abydose, Grékom známy ako Memnonion, slúžil ako chrám boha Serapida a neskôr ako orákulum boha Besa.
Anoubión, syn Hérakleida, bol zrejme len polovičným Grékom. Jeho meno i mená jeho rodinných príslušníkov sú totiž čiastočne grécke i egyptské. Boh gréckeho orákula, či už sa volal Serapis alebo Bes, zostal až do konca predmetom uctievania iba grécko-rímskeho obyvateľstva alebo tých Egypťanov, ktorí si priali byť považovaní za Grékov. Ľudia, ktorí sa vydali na púť do Abydosu, spali niekde v blízkosti posvätného okrsku, aby tak dostávali sny od boha. Možno tu bolo aj „hovoriace“ orákulum, aké existovalo v iných vešteckých svätyniach v neskoroantickom svete. Kňaz vyslovoval slová boha z nejakého tajného miesta. Miestnosť pre kňaza v skutočnosti existuje aj tu, a to hneď za veľkou stenou s nápismi (s graffiti). Ale ako sa tento hlas a kňazský podnik zapojený do jeho propagácie zmenil v rímskom období zo Sarapisa na Besa, nie je jasné. Samotný Bes je zobrazený na nespočetných terakotách, amuletoch, kamenných stélach a dokonca aj na rituálnych príručkách z rímskeho obdobia, ako ochranca domácnosti, hlavne matiek a detí.
Taliansky historik Luigi Moretti nezaradil Anoubióna do svojho zoznamu olympijských víťazov, pretože sa okrem olympiády v élidskej Pise ("Pisa" alebo "Pisatis" bola oblasť v Elide, kde sa nachádzala Olympia), konali olympiády (na počesť boha Dia) aj na iných miestach starovekého sveta (napr. v Smyrne alebo Aténach).

</doc>
<doc id="672680" url="https://sk.wikipedia.org/wiki?curid=672680" title="Tlstá hora (vrch v Súľovských vrchoch)">
Tlstá hora (vrch v Súľovských vrchoch)

Tlstá hora () je zalesnený vrch v Súľovských vrchoch. Leží nad mestom Rajecké Teplice, približne juhozápadne od Žiliny. 
Poloha.
Vrch sa nachádza na juhovýchodnom okraji centrálnej časti pohoria, v geomorfologickom podcelku Skalky. Leží v Žilinskom kraji, v okrese Žilina a zasahuje na katastrálne územie mesta Rajecké Teplice a obce Lietavská Svinná-Babkov. Najbližšími sídlami sú juhovýchodne ležiace Rajecké Teplice a severne situovaná Lietavská Svinná. 
Opis.
Tlstá hora je súčasťou masívu Skalky, ktorý strmo vystupuje nad mesto Rajecké Teplice a vymedzuje okraj Rajeckej kotliny. Leží na západnom okraji najvyššej časti masívu, ktorú tvorí východne susediaci Grúň a najvyšší vrch Skalky (). Severným smerom sa nachádza vrch Strážna () a západne Kamenný diel (). Južné úpätie kopíruje rieka Rajčanka, do ktorej odteká voda z priľahlej časti, severné svahy Tlstej hory odvodňujú prítoky Svinianky. Celá oblasť tak patrí do povodia Váhu a čiastkového povodia Rajčanky. Značený chodník z kúpeľného mestečka Rajecké Teplice vedie popod vrchol a smeruje na Skalky. 
Výhľady.
Husto porastený vrch poskytuje len veľmi málo miest s výhľadom, tie sú však možné najmä zo severných lúčnatých svahov a z menších lokalít bez vyššej vegetácie. Z vhodných miest tak možno pozorovať okolité vrchy Súľovských vrchov, blízku Rajeckú kotlinu, no tiež Lúčanskú Fatru a Strážovské vrchy. Pri dobrých podmienkach možno zhliadnuť aj časť Kysuckej vrchoviny, Krivánskej Fatry a Javorníkov, nezriedka tiež Lysú horu, Veľkú Raču či Baraniu Góru v Poľsku.
Prístup.
Vrchol je prístupný neznačeným chodníkom, odbočujúcim zo značenej trasy.

</doc>
<doc id="672681" url="https://sk.wikipedia.org/wiki?curid=672681" title="Utajený pasažier">
Utajený pasažier

Utajený pasažier je americký sci-fi film, režírovaný Joe Pennom. Vo filme hrajú Toni Collette, Anna Kendrick, Daniel Dae Kim a Shamier Anderson. Film hovorí o posádke ktorá smeruje na dvojročnú misiu Mars. Krátko po štarte, objaví veliteľka na palube utajeného pasažiera, ktorý uviazol medzi dvomi modulmi, ktoré odstraňujú oxid uhličitý zo vzduchu lode a keď spadne, celý modul sa zničí. Film mal premiéru v apríli 2021. 

</doc>
<doc id="672687" url="https://sk.wikipedia.org/wiki?curid=672687" title="Jakob Fugger">
Jakob Fugger

Jakob Fugger (, taktiež známy aj s predikátom "z Lilie" alebo aj ako Jakob II.; * 6. marec 1459, Augsburg, Nemecko† 30. december 1525, tamže) bol významný nemecký obchodník, banský podnikateľ a bankár. Bol potomkom obchodnej rodiny Fuggerovcov pochádzajúcej zo slobodného ríšskeho mesta Augsburg. V priebehu niekoľkých desaťročí rozšíril rodinnú firmu na podnik pôsobiaci v celej Európe. Svoje vzdelanie začal vo veku 14 rokov v Benátkach, ktoré tiež zostali jeho hlavným sídlom do roku 1487. Fugger je považovaný za jedného z najbohatších jednotlivcov modernej histórie.
Základ bohatstva rodiny vytvoril predovšetkým textilný obchod v Taliansku. Spoločnosť sa rýchlo rozrástla po tom, čo bratia Ulrich, Georg a Jakob začali bankové transakcie s rodom Habsburgovcov a rímskou kúriou a súčasne začali banské operácie v Tirolsku. Od roku 1493 začali s ťažbou striebra a medi v Českom a Uhorskom kráľovstve. V roku 1525 mali tiež právo ťažiť ortuť a cinabarit v Almadéne.
Po roku 1487 bol Jakob Fugger de facto vedúcim fuggerovských obchodných operácií, ktoré čoskoro mali takmer monopolistický vplyv na európskom trhu s meďou. Meď z Uhorska bola prevezená cez Antverpy do Lisabonu a odtiaľ odoslaná do Indie. Jakob Fugger tiež prispel k prvej a jedinej obchodnej expedícii do Indie.
Financoval vzostup Maximiliána I. a významnou mierou prispel k zaisteniu zvolenia španielskeho kráľa Karola V. za cisára Svätej ríše rímskej Karola V. Jakob Fugger tiež financoval manželstvá, ktoré neskôr vyústili do získania kráľovstiev Čiech a Uhorska Habsburgovcami.
Jakob Fugger si zabezpečil svoj odkaz a trvalú slávu prostredníctvom svojich nadácií v Augsburgu. Kaplnka, ktorú financoval a ktorá bola postavená v rokoch 1509 až 1512, je prvou renesančnou budovou v Nemecku a obsahuje hroby bratov Ulricha, Georga a Jakoba. Fuggerei, ktorý založil Jakob v roku 1521, je najstarší stále používaný komplex sociálneho bývania na svete.
Po jeho smrti 30. decembra 1525 odkázal synovcovi Antonovi Fuggerovi majetok spoločnosti v celkovej výške 2 032 652 rýnskych zlatých. Patrí medzi najznámejších Nemcov a pravdepodobne je najslávnejší občan Augsburgu, pričom si vďaka svojmu bohatstvu vyslúžil prezývku „Fugger bohatý“. V roku 1967 bola jeho busta umiestnená do Walhally, „siene slávy“ neďaleko Regensburgu, ktorá vyznamenáva chvályhodných a významných Nemcov.
Život.
Pôvod, vzdelanie a mladosť v Benátkach.
Jakob Fugger sa narodil ako desiate z jedenástich detí Jakobovi Fuggerovi staršiemu (1398–1469) a jeho manželke Barbare Bäsingerovej (1419–1497). Hans Fugger, starý otec Jacoba Fuggera, sa usadil v Augsburgu v roku 1367, stal sa mešťanom vďaka sobášu a značné bohatstvo získal obchodovaním s textilom v Taliansku. Jeho syn Jakob Fugger starší už niekoľko rokov pred smrťou patril k najbohatším občanom Augsburgu.
Jakobovi starší bratia Ulrich (1441–1510) a Georg (1453–1506) vytvorili základ pre vzostup ich podnikania v Európe. Okolo roku 1470 založili manufaktúry v Benátkach a Norimbergu, vtedy dôležitých strediskách obchodu. Bratia Jakoba Fuggera, Andreas a Hans, zomreli v Benátkach. Jeho brat Markus bol klerikom a od roku 1470 spisovateľom v pápežskej kancelárii v Ríme, kde zomrel v roku 1478. Jeho brat Peter zomrel pri epidémii v Norimbergu v roku 1473.
Pôžičky poskytnuté cisárovi Fridrichovi III. a zásoby, ktoré poskytol jeho sprievodu Ulrich Fugger, boli dôvodom, prečo bol rodine v roku 1473 udelený erb ľalie.
Dokument z rakúskeho štátneho archívu teraz ukázal, že Jakob Fugger už v roku 1473 vo veku 14 rokov zastupoval svoju rodinnú firmu v Benátkach. Benátky, ktoré boli v tej dobe jedným z najdôležitejších centier obchodu, sa ukázali ako ideálne prostredie pre vzdelávanie Jakoba Fuggera v bankovníctve a obchode s kovom. Jeho dlhé bydlisko v Taliansku tiež pomohlo priniesť renesančný štýl do nemeckého regiónu, pričom financoval výstavbu prvých budov v tomto štýle, ktoré vznikli v Taliansku.
Začiatky ťažby a obchodu s kovmi.
Jakob Fugger položil základ svojho ťažobného podnikania v Salzburgu. Poskytoval pôžičky nezávislým majiteľom strieborných baní v salzburských bridlicových Alpách, ktoré neustále potrebovali nový kapitál. Namiesto toho, aby dostával obvyklé dokumenty potvrdzujúce dlh, požadoval „Kuxe“, v podstate sa stal akcionárom baní, a prostredníctvom toho nútil čoraz viac prevádzkovateľov baní v oblasti Gastein a Schladming predávať svoje striebro priamo rodine Fuggerovcov.
Jakob Fugger bol zodpovedný za podnik svojej rodiny v Augsburgu, Tirolsku, Benátkach a Ríme. Okolo roku 1485 rodina založila aj manufaktúry v Innsbrucku. Prostredníctvom malej pôžičky sa tam najskôr dostal do kontaktu s arcivojvodom Žigmundom, členom habsburského rodu. Arcivojvoda ako jediný vlastník tirolských vlastníckych práv rozdal povolenia na ťažobnú činnosť súkromným investorom, ktorí na oplátku museli zaplatiť časť svojich ziskov Žigmundovi. Napriek týmto príjmom mu neustále chýbali peniaze v dôsledku bohatého životného štýlu, niekoľkých nelegitímnych detí a rozsiahlych stavebných projektov. Zodpovednosť za zaplatenie sumy 100 000 guldenov vojnových reparácií Benátkam nakoniec financoval Jakob Fugger. V roku 1488 už celkový dlh predstavoval viac ako 150 000 zlatých. Pozoruhodný bol spôsob platby: namiesto toho, aby rodina Fuggerovcov zaplatila priamo Fürstovi, vyplatila peniaze jeho veriteľom a poskytla mzdy kráľovskému dvoru a remeselníkom. V roku 1517 rodina Fuggerovcov financovala viac ako polovicu verejného rozpočtu Tirolska.
Jakob Fugger a Maximilián I..
Presadzoval rozšírenie vysokorizikových, aj keď veľmi lukratívnych obchodných spojení na Maximiliána I. Podľa jeho názoru bol Habsburský rod dominantnou mocou a dynastiou v nemeckom regióne, a ako taký by mal dostať jeho finančnú a politickú podporu. Jakob Fugger sa s mladým rímsko-nemeckým kráľom stretol prvýkrát v roku 1489 na frankfurtskom veľtrhu. V tom čase boli jeho plány na nezávislé tirolské vojvodstvo dohodnuté s kráľovým kancelárom Johann Waldnerom. 16. marca 1490 sa Žigmund a tirolské stavy stretli s prítomným kráľom Maximiliánom. Arcivojvoda musel na nátlak stavov, ktorí ho obvinili zo zlého hospodárenia, odstúpiť a jeho majetok pripadol kráľovi. Maximilián potom sľúbil splatiť všetky pôžičky svojho predchodcu Jakobovi Fuggerovi.
Fuggerov podnik sa tak stal jedným z najdôležitejších finančných podporovateľov Maximiliána, ktorý bol od roku 1486 spoluvládcom Svätej ríše rímskej. Potom, čo v roku 1493 zomrel jeho otec František III., sa stal vládnucim cisárom.
15. júla 1507 Maximilián I. predal župu Kirchberg, ktorá sa nachádza v Ulme, priľahlé panstvo Weißenhorn s pridruženým mestom, ako aj vrchnosti Wullenstetten a Pfaffenhofen (Roth) z habsburského majetku Jakobovi Fuggerovi. Maximilián I., ktorý sa v roku 1508 korunoval za svätého rímskeho cisára, dostal za tieto predaje platbu 50 000 zlatých. Ďalšie predaje nasledovali v roku 1508, kde predal panstvo Schmiechen a v roku 1514, kde predal panstvo Biberbach Fuggerovi. Maximilián I. povýšil Jakoba Fuggera do šľachty v roku 1511 a udelil mu v roku 1514 titul cisárskeho grófa, aby bývalý mešťan mohol prevádzkovať svoje podnikanie bez zásahov miestnej šľachty. V priebehu svojho života sa Jakob Fugger stal tiež pánom viac ako 50 menších dedín.
Kritika reformátora Martina Luthera o fuggerovských obchodných metódach a románové zobrazenie z raného výskumu viedli k názoru, že Jakob Fugger mal značnú moc nad kráľom a cisárom Svätej ríše rímskej Maximiliánom I., zatiaľ čo novší výskum ukazuje, že to bola len čiastočne pravda. Bez ohľadu na to, ako sa blížil koniec jeho života, bol Maximilián tak dlho zadlžený Jakobovi Fuggerovi, že mu neostávalo nič iné, ako pokračovať vo svojej podpore pre cisára, aby bol stále schopný získať späť svoje nevyrovnané dlhy. Keď sa Maximiliánov vnuk Karol V. uchádzal o zvolenie za nového cisára Jakob Fugger, vyzbieral sumu viac ako 500 000 guldenov, značnú časť jeho bohatstva a celkovú sumu vyzbieranú na jeho podporu, aby sa zabezpečilo, že si ho vyberie sedem kniežacích voličov. Pomáhal tým zabrániť zvoleniu Františka I. Francúzskeho, ktoré by vážne ohrozilo jeho nároky a investície.
Oveľa neskôr rodina Fuggerovcov prišla o veľkú časť svojho majetku po troch španielskych štátnych bankrotoch (1557, 1560, 1575) za vlády španielskeho Filipa II.
Obchodovanie s kovmi.
Pravdepodobne na naliehanie Jakoba Fuggera sa spoločnosť stala jednou z prvých otvorených obchodných spoločností (nemecky: „der compagnia palese des welschen Rechts“) v Európe v roku 1494. Zároveň bola premenovaná na „Ulrich Fugger z Augsburgu a bratia“, aby ukázali rovnosť troch bratov zapojených do obchodných záležitostí. Od konca 80. rokov 14. storočia Jakob Fugger stále viac dominoval vedeniu spoločnosti, aj keď spoločnosť stále formálne viedol najstarší brat Ulrich.
Obrovský potenciál rastu v ťažbe a obchode s rudou Jakob Fugger v nasledujúcich rokoch veľmi výnosne využil. Ako zábezpeku za pôžičky, ktoré poskytol Habsburgovcom a uhorskému kráľovi, požadoval banské príjmy Tirolska a prevod banských práv v Hornom Uhorsku na neho. Touto metódou si nakoniec vybudoval dominantný a takmer monopolistický vplyv na obchod s meďou v strednej Európe. So svojim obchodným partnerom Jánom (Hansom) Thurzóom založil spoločný podnik Turzovsko-fuggerovská spoločnosť v roku 1494. Bane financované Fuggerom boli postavené v Banskej Bystrici. Expanzia pokračovala výstavbou taviarní v Neusohli (v Medený hámor v B. Bystrici), Arnoldsteine ​​v Korutánsku, Hohenkirchene v Durínsku a Moschnitzi. Meď sa distribuovala prostredníctvom manufaktúr v Breslau, Lipsku, Krakove a Ofene. Na prepravu do prístavov Gdansk, Štetín a Lübeck na pobreží Baltského mora financoval Fugger výstavbu novej cesty cez Jablunkovský priesmyk. Z týchto prístavov bola meď dodávaná do ruského regiónu a navyše cez Antverpy do Lisabonu, kde išlo o dôležité portugalské obchodné tovary určené na vývoz do Indie.
Obchodné záležitosti s Vatikánom.
Rodina Fuggerovcov bola prvým nemeckým obchodným domom v priamom obchodnom vzťahu s Rímskou kúriou. V roku 1500 Jakob Fugger požičal Vatikánu peniaze potrebné na výstavbu novej Baziliky sv. Petra, Sixtínskej kaplnky, ako aj ďalších budov vo Vatikáne. Aby Jakobovi splatil obrovské množstvo dlžných peňazí, musel pápež Lev X. tvrdo zdaniť nemecký ľud a predávať odpustky, čo bolo veľmi nepopulárne u veľkej skupiny mníchov, vrátane Martina Luthera. Čiastočne kvôli korupcii v cirkvi bol Martin Luther prinútený napísať svoju „95 téz“. 
Po smrti pápeža Alexandra VI. v auguste 1503 Jakob Fugger zintenzívnil svoje kontakty s Vatikánom v Ríme. Pre nového pápeža Júliusa II. Fugger financoval v rokoch 1505/1506 nábor Švajčiarskej gardy, ktorá existuje dodnes.Prvé obchody v Ríme sa pripisujú duchovnému Markusovi Fuggerovi v roku 1473. V roku 1477 bol Fuggerov podnik zodpovedný za prevod cirkevných príjmov zo Švédska do Ríma. V rokoch 1508 až 1524 si spoločnosť prenajala rímsku mincovňu Zecca, ktorá vyrábala 66 druhov mincí pre štyroch rôznych pápežov. Potom bola rodina Fuggerovcov zastúpená iba jednou manufaktúrou v Ríme, najmä vďaka „Sacco di Roma“ a menej nemeckému medicijskému pápežovi Klementovi VII.
Zámorský obchod.
Komoditný obchod zohral relatívne malú úlohu v porovnaní s dvoma hlavnými odvetviami Fuggerovho podnikania, bankovníctvom a baníctvom. Len vďaka súvisiacim exotickým investíciám prvé obchodné výpravy Jakoba Fuggera zaujímajú popredné miesto v histórii Fuggerovho biznisu.
Po objavení námornej cesty do Indie Vascom da Gamom a založení portugalského monopolu na korenie sa Jakob Fugger zúčastnil na obchode s korením a v roku 1503 otvoril manufaktúru v Lisabone. Dostal povolenie obchodovať s korením a luxusným tovarom, ako sú perly a drahokamy, cez Lisabon. Spolu s ďalšími obchodnými domami Nemecka a Talianska prispel k flotile 22 portugalských lodí vedených Franciscom de Almeidom.
Kríza Jakoba Fuggera.
Najmä na banské projekty v hornom Uhorsku potrebovala Fuggerovská spoločnosť obrovský kapitál, ktorý v tom čase nedokázala získať. Kardinál Melchior von Meckau bol teda v roku 1496 hlavným sponzorom fuggerovského biznisu. Knieža-biskup tajne a pomimo cirkevnej evidencie investoval 150 000 zlatých do spoločnosti Fugger výmenou za úrok, čím sa vyhol oficiálnemu cirkevnému zákazu brania úrokov. Keď v roku 1509 zomrel v Ríme, táto investícia bola odhalená. Pápež, biskupstvo Brixen a rodina Meckau, ktorí si nárokovali dedičstvo, teraz požadovali okamžité splatenie tohto majetku, čo by malo za následok platobnú neschopnosť Jakoba Fuggera. Práve táto situácia podnietila cisára Maximiliána I., aby zakročil a pomohol svojmu bankárovi. Pod podmienkou, že bude pomáhať pápežovi Júliovi II. vo vojne proti Benátskej republike, bol habsburský panovník uznaný za právoplatného dediča kardinála Melchiora von Meckau. Dedičstvo by sa teraz mohlo vysporiadať amortizáciou nesplatených dlhov. Fugger musel ako kompenzáciu pápežovi doručiť aj klenoty. Za svoju podporu však Maximilián I. požadoval nepretržitú finančnú podporu svojich prebiehajúcich vojenských a politických kampaní.
Od smrti svojich bratov Georga v roku 1506 a Ulricha v roku 1510 riadil Jakob Fugger podnik Fugger ako jediný tvorca politiky a rozhodovania. Spoločnosť bola premenovaná na „Jakob Fugger und Gebrüder Söhne“ (Jakob Fugger a synovia bratov). V nasledujúcich rokoch až do svojej smrti Jakob Fugger dokázal zveľadiť rodinný majetok, ktorý v roku 1511 predstavoval okolo 200 000 guldenov na viac ako 2 000 000 guldenov, čo predstavuje možno 2 % európskeho HDP.
Voľba Karola V..
Cisár Maximilián zomrel v januári 1519 a odkázal svojmu vnukovi Karlovi I. dedičné pozemky rodu Habsburgovcov s priľahlými burgundskými krajinami, ako aj sporný nárok na trón Svätej ríše rímskej. Aby si Jakob Fugger zabezpečil svoje nevyhnutné investície do rodu Habsburgovcov, rozhodol sa podporiť voľbu 19-ročného kandidáta na trón. Okrem Karola  I. ohlásili svoju kandidatúru anglický kráľ Henrich VIII., francúzsky kráľ František I. a Fridrich III., saský kurfirsta. František I. už získal hlasy Trierskej arcidiecézy a Falckého kurfirstva a ponúkol sumu 300 000 zlatých volebných peňazí. Kniežatá-kurfirsti pozostávali z troch arcibiskupov z Mainzu, Kolína nad Rýnom a Trevíru, okrem českého kráľa, falckého kurfirstva, brandenburského markgrófa a saského vojvodu.
Toto bola ťažká situácia pre Karla I., ktorý sa teraz spoliehal na bohatstvo Jakoba Fuggera, aby zmenil voľby v jeho prospech. Fugger previedol obrovskú sumu viac ako 850 000 guldenov na kniežatských voličov, čo napokon 28. júla 1519 vyústilo do jednomyseľného zvolenia Karola I. za cisára Svätej ríše rímskej. Z týchto 850 000 guldenov sám Fugger financoval okolo 550 000, zatiaľ čo ďalší kupecký dom z Augsburgu, rodina Welser, prispela asi 150 000 a traja talianski bankári poskytli zvyšok. To, čo by sa dnes považovalo za úplatok, bolo bežnou praxou pri voľbe cisára. Výnimočné však boli obrovské sumy, najmä kvôli silnej konkurencii medzi kniežacími kandidátmi.
O niekoľko dní neskôr pápež udelil Karlovi I., teraz Karlovi V., právo menovať sa za zvoleného cisára. Až v roku 1530 bol Karol V. pápežom v Bologni korunovaný za cisára. Bol posledným cisárom, ktorý prijal pápežskú korunováciu.
Karol V. od svojho zvolenia vládol ríši, kde slnko nikdy nezapadalo, bol teraz hlboko zaviazaný Jakobovi Fuggerovi. V roku 1521 dlhy predstavovali viac ako 600 000 zlatých. Cisár amortizoval 415 000 z tejto sumy a na oplátku udelil spoločnosti Fugger ťažbu striebra a medi v Tirolsku. Počas cisárskeho snemu v roku 1523 v Norimbergu sa diskutovalo o tom, či obmedziť obchodný kapitál a počet obchodných prevádzok, ktoré môžu spoločnosti udržiavať. Jakob Fugger zasiahol a pripomenul cisárovi, že „je známe, že vaše cisárske veličenstvo by si bez mojej pomoci nemohlo nárokovať rímsku korunu...“ (nem.: „Es ist auch wissentlich und liegt am Tage, dass Eure Kaiserliche Majestät die römische Krone ohne mein Zutun nicht hätte erlangen können,…“) Dodatočná požiadavka splatenia všetkých dlhov nakoniec viedla k tomu, že všetky diskusie o obchodných obmedzeniach a obmedzeniach monopolov boli zrušené. Okrem toho získal Jakob Fugger koncesiu na ťažbu neriedeného striebra a cinabaritu v Almadéne. Spoločnosť Fugger bola zapojená do španielskeho banského podnikania až do roku 1645.
Manželstvo, dedičstvo a nástupcovia.
V roku 1498 sa takmer 40-ročný Jakob Fugger oženil so Sibyllou Artztovou, 18-ročnou dcérou váženého augsburského občana. V dôsledku tejto svadby získal Jakob Fugger, podobne ako jeho bratia Ulrich a Georg, prístup do elegantnej augsburskej panskej spoločnosti. Niekoľko rokov po svadbe, v rokoch 1502 až 1506, kúpil Jakob Fugger od mesta Bazilej za 40 000 zlatých pre svoju mladú manželku klenoty z burgundského pokladu, ktorý ukoristili švajčiarske spolky v roku 1476 v bitke proti Karolovi Smelému Burgundskému. Jakob Fugger trávil veľa času vo svojej kancelárii a na služobných cestách a málo času s manželkou. Manželstvo oboch zostalo bezdetné. Po smrti Jakoba Fuggera 30. decembra 1525 sa vdova Sybille Fuggerová vydala za Konrada Rehlingera a konvertovala na protestantskú vieru.
Jakob Fugger zomrel 30. decembra 1525 ako pravdepodobne najbohatší podnikateľ v Európe. Súvaha vyhotovená jeho dedičmi v roku 1527 vykazovala majetok 3 000 058 zlatých, pasíva 867 797 zlatých a teda prebytok okolo 2,1 milióna zlatých. Majetok však zahŕňal 1 650 000 guldenov. Prepočet týchto aktív do dnešných hodnotových pomerov je možný prinajlepšom v obmedzenej miere vzhľadom na aktuálne množstvo peňazí v obehu a ďalšie parametre. Odhaduje sa, že bol najbohatšou súkromnou osobou všetkých čias.
Keďže nemal vlastných potomkov, spoločnosť a jej majetok po jeho smrti prešli na jeho synovcov Raymunda a Antona Fuggerovcov, pričom firmu viedol Anton. Jeho smrťou v roku 1560 sa skončil „Fuggerov vek“.

</doc>
<doc id="672688" url="https://sk.wikipedia.org/wiki?curid=672688" title="Hoľazne">
Hoľazne

Hoľazne môže byť:

</doc>
<doc id="672698" url="https://sk.wikipedia.org/wiki?curid=672698" title="Letisko Taipei Sung-šan">
Letisko Taipei Sung-šan

Letisko Tchaj-pej Sung-šan (čín.: 臺北松山機場) (IATA: TCA, ICAO: RCSS) je medzinárodné letisko strednej veľkosti a vojenská letecká základňa, ktoré leží v obvode Sung-šan v Tchaj-peji, hlavnom meste Čínskej republiky (Taiwanu). Letisko pokrýva plochu 182 hektárov.
Dejiny.
Letisko bolo vybudované v roku 1936 počas japonskej vlády na Taiwane, na začiatku bolo japonskou vojenskou leteckou základňou zvanou , známe tiež ako . Po druhej svetovej vojne bolo v roku 1946 prebraté Vzdušnými silami Čínskej republiky. Pred koncom Čínskej občianskej vojny a založením Čínskej ľudovej republiky letisko poskytovalo lety medzi Šanghajom a Tchaj-pejom, občas cez letisko vo Fu-čou. Spoločná vojenská a civilná prevádzka, domáca aj zahraničná, začala 16. apríla 1950.
Medzi domáce destinácie patrili Kao-siungu, Chua-lien, Tchaj-čung, Pcheng-chu a Tchaj-nan. Prvé medzinárodné destinácie boli Seattle-Tacoma, Tokio-Haneda, Kimhe (Pusan), Manila, Bangkok a Kai Tak (Hong Kong). Medzi prvými medzinárodnými leteckými spoločnosťami boli Northwest Airlines, Pan Am a Hong Kong Airways (teraz Cathay Pacific). Neskôr bolo letisko primalé pre vybavovanie zvyšujúceho sa počtu pasažierov, aj po sérii rozšírení. Situácia sa neskôr ešte zhoršila keď sa na letisku stali častými nové lietadlá so širšou konštrukciou. Všetky medzinárodné aktivity tak boli po inaugurácii Medzinárodného letiska Taiwan-Tchao-jüan (vtedy zvané Medzinárodné letisko Čankajšek) 26. februára 1979 prenesené tam. Dôsledkom toho počet pasažierov na letisku klesol z 6,2 milióna v roku 1978 na 2,9 milióna v roku 1979 (pokles o 53%).
V dôsledku otvorenia vysokorýchlostnej železničnej trate 1. marca 2008 Uni Air zrušil svoje lety do Kao-siungu a Far Eastern Air Transport zrušili lety do Tchaj-nanu. TransAsia Airways sa rozhodli zrušiť lety do Tchaj-nanu a do Kao-siungu po 1. auguste 2008.
Pravidelné lety do Čínskej ľudovej republiky začali 4. júla 2008, Songšan získal hlavnú časť letov. Pravidelné lety do Číny boli kontroverzné. Vtedajší primátor Ma Jing-ťiou presadzoval, aby sa Sung-šan stalo hlavným medzinárodným letiskom Tchaj-peju, hlásil, že jeho umiestnenie blízko centra mesta by ho spravili obľúbeným letiskom pre obchodných cestujúcich. Výškové obmedzenia okolo letiska však vzbudili obavy o bezpečnosti letov, blokovaní rádiokomunikácie, hluku a zníženom počte letov.
Kvôli začiatku letov medzi Čínskou republikou (Taiwanom) a Čínskom ľudovou republikou (Čínou) a budúcom potenciáli ďalších medzinárodných letov, letisko prešlo výraznými renováciami. Ich prvá fáza mala byť ukončená v októbri 2010. Druhá a tretia fáza renovácii mala byť ukončená v marci a v októbri 2011. V novembri 2011 však renovácie stále prebiehali. Nový medzinárodný nákladný terminál bol vo výstavbe s predpokladom novej linky medzi Taiwanom a Japonskom. Nepoužívaný Termínal 2 bol zrekonštruovaný pre prichádzajúce lety, hlavný terminál, teraz Terminál 1 bol prestavený na vybavenie zvýšeného objemu pasažierov. Renovovaný Terminál 2 bol znovu otvorený pre domáce lety 29. marca 2011.
Štatistiky.
V roku 2018 letisko odbavilo 6 225 932 cestujúcich a 47 132,9 ton nákladu. Linka medzi Tchaj-pejom a Ťin-menom je najvyťaženejšia na Taiwane s 1 267 630 cestujúcimi v roku 2018.

</doc>
<doc id="672700" url="https://sk.wikipedia.org/wiki?curid=672700" title="Pianko">
Pianko

Pianko je akustický album, ktorý v roku 2018 vydal spevák Peter Nagy. Okrem akustických verzií už vydaných skladieb je na albume bonusová skladba „50 žiráf“ inšpirovaná udalosťami okolo utratenia dvoch stád, spolu 46 žiráf v ZOO Dvůr Králové v apríli v roku 1976, ktoré vykonali potom ako u stáda vzniklo podozrenie na nákazu chorobou slintačka a krívačka.

</doc>
<doc id="672701" url="https://sk.wikipedia.org/wiki?curid=672701" title="Pianko 2">
Pianko 2

Pianko 2 je akustický album, ktorý v roku 2019 ako pokračovanie predošlého projektu "Pianko" vydal spevák Peter Nagy. Okrem akustických verzií už vydaných skladieb je na albume bonusová, nová pôvodná skladba „Láska, smrť a sloboda“.

</doc>
<doc id="672702" url="https://sk.wikipedia.org/wiki?curid=672702" title="Sčítanie bežných druhov vtákov">
Sčítanie bežných druhov vtákov

Sčítanie bežných druhov vtákov je monitorovacia metóda, ktorou sa jednotným spôsobom zisťujú dlhodobé trendy početností u bežných druhov vtáctva takmer v celej Európe. Sčítanie má skratku PECBMS na základe oficiálneho názvu Pan European Common Bird Census Monitoring Scheme. Monitoring organizuje European Bird Census Council (EBCC).
Na našom území je sčítanie bežných druhov vtákov vykonávané už od roku 1982 (pod názvom Jednotný program sčítania vtákov) s prerušením v rokoch 2002 2004 a od roku 2005 sčítanie organizuje Slovenská ornitologická spoločnosť/BirdLife Slovensko spolu s Technickou univerzitou vo Zvolene.
Monitoring je vykonávaný formou bodového transektu. Na transekte je 20 bodov s minimálnou vzdialenosťou 300 m. 
Jednotná klasifikácia trendov: 

</doc>
<doc id="672703" url="https://sk.wikipedia.org/wiki?curid=672703" title="Zoznam častí televíznej relácie Všetko čo mám rád (2017)">
Zoznam častí televíznej relácie Všetko čo mám rád (2017)

Toto je zoznam častí televíznej relácie Všetko čo mám rád, ktorá mala premiéru 23. jún 2017 na JOJke.
Časti.
Špeciál: To najlepšie zo šou Všetko čo mám rád (2017).
31. decembra 2017 televízia JOJ odvysielala zostrihový špeciál zložený z toho najlepšieho zo šou "Všetko čo mám rád".
Špeciál: To najlepšie zo šou Všetko čo mám rád – Part II (2018).
31. decembra 2018 televízia JOJ odvysielala druhý zostrihový špeciál zložený z toho najlepšieho zo šou "Všetko čo mám rád".
Špeciál: Všetko čo mám rád na Liptove (2019).
30. augusta 2019 TV JOJ odvysielala záznam koncertu Ondreja Kandráča a kapely Sokoly na Liptove v kúpeľoch Lúčky.
Špeciál: To najlepšie zo šou Všetko čo mám rád – Part III (2019).
31. decembra 2019 televízia JOJ odvysielala tretí zostrihový špeciál zložený z toho najlepšieho zo šou "Všetko čo mám rád".
Špeciál: Všetko čo má Štefan rád (2020).
11. januára 2020 televízia JOJ odvysielala špeciál "Všetko čo má Štefan rád", v ktorom bol hosťom moderátor relácie Štefan Skrúcaný.
Špeciál: Všetko čo má Ondrej rád (2020).
18. januára 2020 televízia JOJ odvysielala špeciál "Všetko čo má Ondrej rád", v ktorom bol hosťom moderátor relácie a spevák Ondrej Kandráč.
Špeciál: To najlepšie zo šou Všetko čo mám rád – Part IV (2020).
31. decembra 2020 televízia JOJ odvysielala štvrtý zostrihový špeciál zložený z toho najlepšieho zo šou "Všetko čo mám rád".
Silvestrovský špeciál 2019 – Zostrih (2021).
31. decembra 2021 televízia JOJ odvysielala v poradí piaty zostrihový špeciál, tentokrát zo silvestrovského špeciálu, ktorý mal premiéru 1. januára 2020.
Silvestrovský špeciál (2022).
31. decembra 2022 televízia JOJ odvysielala prvý premiérový silvestrovský špeciál, v ktorom zahrá skupina Kandráčovci. Štefana Skrúcaného na moderátorskom poste vystrieda Juraj Bača.

</doc>
<doc id="672705" url="https://sk.wikipedia.org/wiki?curid=672705" title="Stupy (Pezinok)">
Stupy (Pezinok)

Stupy je ulica, lokalita a rekreačná oblasť v katastrálnom území mesta Pezinok. Nachádza sa pri ceste II triedy 503 spájajúcej Pezinok s Malackami v Hrubej doline. V oblasti sa nachádza 85 chát.

</doc>
<doc id="672706" url="https://sk.wikipedia.org/wiki?curid=672706" title="Koncerty mladosti">
Koncerty mladosti



</doc>
<doc id="672707" url="https://sk.wikipedia.org/wiki?curid=672707" title="Hoľazne (vrch v Súľovských vrchoch)">
Hoľazne (vrch v Súľovských vrchoch)

Hoľazne () je vrch v Súľovských vrchoch. Leží nad obcou Kostolec, približne severovýchodne od Považskej Bystrice. 
Poloha.
Nachádza sa v centrálnej časti pohoria, v geomorfologickom podcelku Súľovské skaly. Vrch leží v Trenčianskom kraji, v okrese Považská Bystrica a zasahuje na katastrálne územie Praznova, mestskej časti Považskej Bystrice. Je súčasťou CHKO Strážovské vrchy a najbližšími sídlami sú na severnom úpätí situovaná obec Kostolec, západne ležiaci Praznov a východne položené obce Vrchteplá a Bodiná. 
Opis.
Hoľazne je súčasťou masívu, ktorý na severe nadväzuje na hrebeň Havranej skaly. Západným smerom susedí Veľký Manín () a Drieňovka (), severne Malý Manín (), Skala () a Havrania skala (), východným smerom Ostrenec () a Okrúhle () a južne Ostrý vrch () a Travná (). Západné svahy odvodňuje Praznovský potok, juhovýchodné Bodianka, oba toky smerujúce do Domanižanky a Váhu. Na vrchol nevedie značená trasa. Severne susedí prírodná pamiatka Bosmany.
Výhľady.
Z vrcholu je vďaka výrubu výhľad na časti Súľovských vrchov, hlavne Kečku, Žibrid a Roháč, ďalej je dobre vidieť celý hrebeň Lúčanskej Malej Fatry a za dobrej viditeľnosti aj celej Krivánskej Fatry, v Kysuckej vrchovine je vidieť Ľadonhoru.
Zo západu vidieť Plevník-Drienové a v pozadí masív Javorníkov s Malým a Veľkým Javorníkom. Zo severu vidieť vrcholovú časť Stupovca. Južná strana je bez výhľadov.
Prístup.
Na vrchol nevedie značkovaná trasa, preto prístup je možný chodníkmi (zvážnicami) z obce Vrchteplá a Kostolec. 

</doc>
<doc id="672708" url="https://sk.wikipedia.org/wiki?curid=672708" title="Pulzný oxymeter">
Pulzný oxymeter

Pulzný oxymeter je medicínsky prístroj, ktorý neinvazívne meria saturáciu kapilárnej krvi kyslíkom.
Modernú verziu pulzného oxymetra vyvinul Takuo Aojagi v roku 1974 pre japonskú spoločnosť Nihon Kohden.
Princíp fungovania.
Pulzný oxymeter je pohodlné neinvazívne meracie zariadenie, ktoré ukazuje percento krvi, ktorá obsahuje kyslík. Presnejšie povedané, ukazuje percento arteriálneho hemoglobínu v oxyhemoglobíne (proteín prenášajúci kyslík v krvi). Bežne prijateľné rozsahy pre pacientov bez pľúcneho ochorenia sú 95 až 99 percent.
Typický pulzný oxymeter používa mikroprocesor s párom malých svetelných diód (LED) zameraných na fotodiódu, ktorá vysiela impulzy. Zariadenie sa zvyčajne aplikuje na oblasť s povrchovým krvným obehom, ako je prst alebo ušný lalok. Jedna LED má vlnovú dĺžku 660 nm (červená) a druhá má vlnovú dĺžku 940 nm (infračervená).
Absorpcia svetla pri týchto vlnových dĺžkach je výrazne odlišná pre okysličenú a o kyslík ochudobnenú krv:

</doc>
<doc id="672709" url="https://sk.wikipedia.org/wiki?curid=672709" title="Generácia 56">
Generácia 56

Generácia 56 je skupina autorov, ktorá sa profilovala na platforme časopisu "Mladá tvorba". Protagonistami "Generácie 56" boli autori Ján Johanides, Jozef Kot, Vincent Šikula, Dušan Kužel, Pavel Vilikovský, Peter Jaroš, Ján Lenčo, Ján Beňo, Rudolf Sloboda. Do tejto skupiny kritici zaraďujú aj spisovateľku Jaroslavu Blažkovú. Ďalší autori, ktorí začali tvoriť začiatkom 60. rokov sú Anton Hykisch, Marína Čeretková-Gállová, Peter Balgha. Spisovatelia-prozaici skupiny Generácia 56 sa vo svojej tvorbe vzdialili od kánonu socialistického realizmu a sústredili sa na svoje vnútorné hodnoty, na citové aj etické problémy súdobej mladej generácie, na "poéziu všedného dňa" tvorcovia ktorej sa predstavovali v časopise "Mladá tvorba" od polovice 50. rokov 20. storočia. V dielach týchto prozaikov sa vyskytuje téma základných problémov bytia človeka - smrti, strachu ohrozenia, osamelosti, napríklad v novele Jána Johanidesa "Potápača priťahujú pramene mora" (z knihy "Súkromie"), demaskovania skutočnosti, napríklad vojenského života v debutovej novele "Poslední" Jozefa Kota a jeho novele "Stav ohrozenia". Vincent Šikula si vyberal témy o ľudskom zle, zlyhaní humanistických ideálov v novele "Povetrie", no nielen tie. Generácia 56 je zoskupenie veľmi silných osobností, ktoré ozvláštňovali slovenskú literatúru už v období literárneho schematizmu a niesli štafetový kolík slovenskej kultúry až do polovice 60. rokov, kedy nastalo spoločenské aj literárne uvoľnenie.

</doc>
<doc id="672717" url="https://sk.wikipedia.org/wiki?curid=672717" title="Kino Dukla (Bratislava)">
Kino Dukla (Bratislava)



</doc>
<doc id="672718" url="https://sk.wikipedia.org/wiki?curid=672718" title="Kino YMCA">
Kino YMCA

Kino YMCA, predtým Kino Dukla, bolo prvé panoramatické kino v Česko-Slovensku. Nachádzalo sa na prvom poschodí budovy YMCA (pôvodne budovy "Dukla") na rohu ulíc Karpatská a Malinovského (neskôr Šancová) v Bratislave a ide o prestavbu pôvodnej spoločenskej sály.
História.
Kino Dukla bolo otvorené 27. októbra 1964. Kino malo kapacitu 500 miest a premietali sa v ňom 70 mm filmy so stereofónnym šesťkanálovým zvukom na zakrivenú projekčnú plochu 16 m širokú a 7 m vysokú. V novootvorenom kine sa premietali filmy klasického i širokouhlého formátu.
V roku 1982 sa v tomto kine premietal aj prvý širokouhlý film "E.T. – Mimozemšťan".
Zánik.
Na konci 0. rokov 21. storočia bol priestor prerobený na koncertnú halu Majestic Music Club. 

</doc>
<doc id="672721" url="https://sk.wikipedia.org/wiki?curid=672721" title="Koncern Deutsche Bahn">
Koncern Deutsche Bahn



</doc>
<doc id="672722" url="https://sk.wikipedia.org/wiki?curid=672722" title="DB AG">
DB AG



</doc>
<doc id="672723" url="https://sk.wikipedia.org/wiki?curid=672723" title="DB Arriva">
DB Arriva



</doc>
<doc id="672724" url="https://sk.wikipedia.org/wiki?curid=672724" title="Arriva - a DB Company">
Arriva - a DB Company



</doc>
<doc id="672725" url="https://sk.wikipedia.org/wiki?curid=672725" title="Kvalifikácia na Majstrovstvá sveta vo futbale 2022 – Afrika">
Kvalifikácia na Majstrovstvá sveta vo futbale 2022 – Afrika

Africká časť kvalifikácie na Majstrovstvá sveta vo futbale 2022 bola jednou zo šiestich kontinentálnych častí kvalifikácie o postup na MS vo futbale 2022 v Katare. O 5 miest na svetovom šampionáte sa uchádzali reprezentačné mužstvá 54 členských krajín Konfederácie afrického futbalu (CAF).
Prvé kolo.
V prvom kole hralo 28 najnižšie umiestnených tímov CAF podľa rebríčka FIFA. Hralo sa systémom play-off, doma a vonku. Prvé zápasy sa hrali 4.–7. septembra 2019, odvety 8.–10. septembra 2019. 14 víťazov postúpilo do druhého kola.
Druhé kolo.
26 najlepších tímov CAF v rebríčku FIFA vstupuje do druhého kola a pridáva sa k 14 víťazom prvého kola. Tímy hrali v 10 skupinách po štyroch, víťazi skupín postúpili do tretieho kola. Druhé kolo sa hralo od 1. septembra 2021 do 16. novembra 2021.
Tretie kolo.
V treťom kole hralo 10 víťazov skupín druhého kola v piatich dvojiciach play-off systémom doma a vonku. Víťazi postúpili na Majstrovstvá sveta vo futbale 2022. Tretie kolo sa hralo 25. a 29. marca 2022.
Na Majstrovstvá sveta postúpili: Senegal, Kamerun, Ghana, Maroko, Tunisko.

</doc>
<doc id="672752" url="https://sk.wikipedia.org/wiki?curid=672752" title="Zuzana Tatárová">
Zuzana Tatárová



</doc>
<doc id="672753" url="https://sk.wikipedia.org/wiki?curid=672753" title="Zuzana Gindlová-Tatárová">
Zuzana Gindlová-Tatárová



</doc>
<doc id="672778" url="https://sk.wikipedia.org/wiki?curid=672778" title="Benzínka">
Benzínka

Benzínka alebo benzínová pumpa alebo benzínové čerpadlo môže byť:
Benzínka môže byť aj:

</doc>
<doc id="672779" url="https://sk.wikipedia.org/wiki?curid=672779" title="Benzínová pumpa">
Benzínová pumpa



</doc>
<doc id="672780" url="https://sk.wikipedia.org/wiki?curid=672780" title="Benzínové čerpadlo">
Benzínové čerpadlo



</doc>
<doc id="672781" url="https://sk.wikipedia.org/wiki?curid=672781" title="Čerpačka">
Čerpačka

Čerpačka môže byť:

</doc>
<doc id="672782" url="https://sk.wikipedia.org/wiki?curid=672782" title="Peter Mikuláš">
Peter Mikuláš

Peter Mikuláš môže byť:

</doc>
<doc id="672783" url="https://sk.wikipedia.org/wiki?curid=672783" title="Črchľa (prítok Kučmanovského potoka)">
Črchľa (prítok Kučmanovského potoka)

 Črchľa je potok v západnej časti regiónu Šariš v obci Krásna Lúka v okrese Sabinov. Je to pravostranný prítok Kučmanovského potoka, ktorý ústi do Torysy; má dĺžku 2,6 km. Je vodným tokom VII. rádu. Hydrologické poradie (číslo povodia): 4-32-04-1111. Geomorfologická kategorizácia: geomorfologický celok Spišsko-šarišské medzihorie, geomorfologický podcelok Šarišské podolie a v pramennej oblasti pomedzie s geomorfologickým celkom Levočské vrchy, s geomorfologickým podcelkom Levočská vysočina.
Prameň.
Pramení v nadmorskej výške v lesnom extraviláne v juhozápadnej časti územia obce Krásna Lúka na východnom svahu vrchu Čierna kopa s nadmorskou výškou , ktorej vrchol leží na území obce Tichý Potok v katastrálnom území "Blažov", v geomorfologickom podcelku Šarišské podolie na pomedzí s geomorfologickým podcelkom Levočská vysočina.
Opis toku.
Tečie v krátkom úseku východným smerom lesným extravilánom, vo vzdialenosti 500 m od prameňa sa stáča do smeru severovýchod a tento smer si zachováva až do svojho zaústenia, pravým brehom obmýva pasienok a nižšie aj pole s rovnakým názvom "Godušné vrchy", vychádza z lesa v nadmorskej výške a pokračuje poľnohospodárskym extravilánom, ľavým brehom obmýva pasienok a pole "Štvrtky", vo výške priberá ľavostranný bezmenný prítok z pasienka "Štvrtky", vo výške priberá pravostranný bezmenný prítok, vo výške vchádza do severozápadného okraja intravilánu obce Krásna Lúka a po záverečnom 240 m úseku s malým spádom meandrujúc ústi do Kučmanovského potoka v nadmorskej výške ako jeho pravostranný prítok. Má dva bezmenné prítoky.
Preteká a ústi v geomorfologickom celku Spišsko-šarišské medzihorie, geomorfologickom podcelku Šarišské podolie, s výnimkou pramennej oblasti, ktorá sa nachádza v dosahu aj geomorfologického celku Levočské vrchy, geomorfologického podcelku Levočská vysočina. 
Pôvod názvu.
Vodný tok má pôvod v apelatíve "črchľa", ktoré bolo bez zmeny prenesené na potok, vo význame "časť lesa, v ktorom sa lúpala kôra zo stromov, aby vyschli, vyčrchlené miesto". Motivantom pomenovacieho procesu bol charakteristický výskyt vyčrchleného miesta v priestore potoka v čase pomenovania. Črchlenie bol jeden zo stredovekých spôsobov odlesňovania, transformácie lesných pozemkov na kultúrnu pôdu - poľnohospodárske pozemky. Najskôr sa obsekala, olúpala kôra dookola kmeňa stromu, aby vyschol, neskôr sa očrchlené vyschnuté stromy vytínali a potom sa klčovaním získavala užitočná, kultúrna pôda. 
V roku 2007 bola štandardizovaná podoba hydronyma "Črchľa". Zo slovného základu apelatíva "črchľa" bol v slovenskom stredovekom jazykovom prostredí utvorený jednoslovný nepredponový názov "Črchľa" ako súčasť početnej skupiny názvov v slovenskej toponymii vrátane hydronymie; toto apelatívum je v súčasnej slovenčine vysunuté na okraj slovnej zásoby ; porovnaj aj hydronymá napr. Črchľový potok (prítok Varínky), Črchľový potok (prítok Osturnianskeho potoka), Črchľový potok (prítok Kysuce), Črchľový potok (prítok Polhoranky), Črchlinský potok, Črchľa (prítok Jelenieho potoka). 

</doc>
<doc id="672789" url="https://sk.wikipedia.org/wiki?curid=672789" title="Vysoký vrch (vrch v Súľovských vrchoch)">
Vysoký vrch (vrch v Súľovských vrchoch)

Vysoký vrch () je zalesnený vrch v Súľovských vrchoch. Leží nad obcou Bodiná, približne západne od Rajca. 
Poloha.
Nachádza sa v juhovýchodnej časti pohoria, v geomorfologickom podcelku Súľovské skaly. Vrch leží na hranici Žilinského a Trenčianskeho kraja, okresov Žilina a Považská Bystrica a zasahuje na katastrálne územie obce Veľká Čierna a Bodiná. Najbližšími sídlami sú na východe situovaná Malá a Veľká Čierna a západne ležiaca Bodiná. 
Opis.
Vysoký vrch je súčasťou hrebeňa, ktorý vedie od vrchu Žibrid južným smerom na Tisovú. Zalesnený vrch je v spoločnom masíve s Dlhou horou, ktorá je sedlom Marek oddelená od severovýchodne ležiacej Dubice (). Severne leží Okrúhle (), západne Hoľazne () a Ostrý vrch (), južne Tisová () a východne susedí vrch Dubová (). Oblasť patrí do povodia Váhu; západné svahy hrebeňa odvodňujú prítoky Bodianky smerujúcej do Domanižanky, východne situované svahy odvodňuje Čierňanka do Rajčanky. Na vrchol nevedie žiaden značený turistický chodník.
Výhľady.
Lesný porast na hrebeni znemožňuje výhľad, no menšia vrcholová lúka a niekoľko lokalít obmedzený výhľad poskytuje. Pozorovať tak možno najmä okolité vrchy Súľovských vrchov, z vhodných miest je pri dobrých podmienkach možno zhliadnuť aj Lúčanskú Fatru a časť Strážovských vrchov, Javorníkov a Bielych Karpát.
Prístup.
Na vrchol nevedie značený chodník, preto prístup je možný z okolitých obcí. Značené trasy vedú okrajom masívu, sedlami, cez ktoré je možný prístup aj na Vysoký vrch.

</doc>
<doc id="672815" url="https://sk.wikipedia.org/wiki?curid=672815" title="Skupina Deutsche Bahn">
Skupina Deutsche Bahn



</doc>
<doc id="672822" url="https://sk.wikipedia.org/wiki?curid=672822" title="École normale supérieure">
École normale supérieure

École normale supérieure môže byť jedna z vysokých škôl:

</doc>
<doc id="672832" url="https://sk.wikipedia.org/wiki?curid=672832" title="Cirkev československá husitská na Podkarpatskej Rusi">
Cirkev československá husitská na Podkarpatskej Rusi

Náboženské obce Cirkvi československej husitskej na Podkarpatskej Rusi vznikali od roku 1922. Duchovná správa tu bola zabezpečovaná prostredníctvom biskupa olomouckého. Neskôr Cirkev československá na Podkarpatskej Rusi zanikla a dnes už tu nepôsobí. 
Historický prehľad.
Prvé snahy predstaviteľov Cirkvi československej pre územie Podkarpatskej Rusi sa orientovali na amerických Slovákov, vďaka ním sa chceli dostať svojim vplyvom na územie Slovenska a Podkarpatskej Rusi, čo sa však nepodarilo. Následne v roku 1922 prebehol pokus o založenie obce v Bratislave, avšak aj tomuto kroku boli kladené prekážky. Štátneho uznanie sa tejto cirkvi na Slovensku a Podkarpatskej Rusi dostalo až v roku 1925. 
Na Podkarpatskej Rusi boli v roku 1931 zriadené dve náboženské obce s dvoma duchovnými: Chust (duchovný Josef Souček) a Užhorod (duchovný Pavel Bouda). 
Vývoj prebiehal nasledovne: Užhorod (1927), Chust (1928), Mukačevo (1931) a Slatinské Doly (1931).
V roku 1939 po vzniku Slovenského štátu a okupácie južného Slovenska a Podkarpatskej Rusi Maďarskom, bola tu duchovná moc potlačená a fakticky zanikla. V dobe zániku náboženských obcí po anexii Maďarskom, bolo v náboženskej obci v Užhorode 800 veriacich a v Mukačeve 400 veriacich. 
V roku 1939 bola činnosť Cirkvi československej na území Slovenska celkom zakázaná. Tento zákaz bol zrušený až v roku 1993.

</doc>
<doc id="672834" url="https://sk.wikipedia.org/wiki?curid=672834" title="Playa">
Playa

Playa je periodicky vysychajúca depresia, spravidla občasné jazero. Vzniká vtedy, keď je vyparovanie vody oveľa vyššie ako miera napĺňania jazera vodou.
Terminológia.
Terminológia a rozlišovanie medzi jednotlivými typmi vysychajúcich jazier nie je medzinárodne vyriešená.
Výrazom "hardpan" sa v anglickom jazyku všeobecne označuje odvodnená depresia v suchom podnebí. Príkladom je Veľká panva na západe Spojených štátov amerických.
Španielske slovo "playa" (vyslovuj [plaja]) znamená doslova „pláž“.. Vyschnuté jazerá sú známe pod týmto názvom v niektorých častiach Mexika a na západe Spojených štátov. Tento termín sa používa aj pre Llano Estacado a časti južných planín High Plains.
V Južnej Amerike sa zvyčajne na označenie vysušeného dna jazera používa španielsky výraz pre soľnú pláň "salar" alebo "salina".
V Austrálii poznajú výraz "clay pans" (doslova „hlinené panvy“) a pre miesta s výskytom evaporitov sa používa výraz "salt pans" (doslova „slané panvy“). V arabskom jazyku sa soľná pláň nazýva "sebkha" alebo "shott" (vyslovuj ["šaṭṭ"]). V strednej Ázii je soľná pláň s popraskanou zemou známa ako takyr. V Iráne sú soľné pláne nazývané "kavir".
Vznik.
Vyschnuté jazero vzniká, keď dažďová voda alebo voda z iných zdrojov natečie do suchej depresie a vytvorí kaluž alebo jazero. Ak celkové vyparovanie za rok prevýši celkový ročný prítok, táto depresia znovu vyschne a vytvorí vyschnuté jazero. Soli rozpustené vo vode sa po vyschnutí vyzrážajú na povrchu a časom zrazeniny solí rastú.
Vyschnuté jazero má podobu rovnej hlinenej plochy zvyčajne potiahnutej vrstvou vyzrážaných solí. Tieto minerály - evapority môžu byť zložené z prvkov ako je uhličitan sodný, tetraboritan sodný a iných solí.
Vyschnuté jazerá vznikajú obvykle v polosuchých alebo úplne vyprahnutých častiach sveta. Najväčšia koncentrácia vyschnutých jazier (okolo 22 000) je v južnej časti planín High Plains v Texase a vo východnej časti Nového Mexika. Väčšina jazier playa je malej veľkosti na rozdiel od Salar de Uyuni v Bolívii, neďaleko mesta Potosí. Je to najväčšie soľné jazero na svete s rozlohou 10 582 km2.
V mnohých z vyschnutých jazier je počas daždivých období, najmä rokov s výdatnými zrážkami, plytká voda. Keď vietor presúva túto tenkú vrstvu vody po dne jazera, môže vzniknúť extrémne tvrdý a rovný povrch. Ak je vrstva vody hrubšia, vytvorí sa povrch podobný popraskanej zemi alebo tzv. „típí“ štruktúra s charakteristickými znakmi vyschnutia. Ak je v jazere veľmi málo vody, môžu vzniknúť duny.
Vyschnuté jazero Racetrack Playa, nachádzajúce sa v Údolí smrti v Kalifornii, je známe fenoménom „putujúcich kameňov“. Putujúce kamene veľmi pomaly „putujú“ po rovine bez vplyvu ľudí alebo zvierat a zanechávajú po sebe lineárne odtlačky v podobe pretekárskej stopy.
Aby sa vytvorili putujúce kamene, musí nastať dokonalá zhoda okolností: playa sa musí naplniť vodou dostatočne hlbokou na to, aby v zime vznikol plávajúci ľad, ale stále dosť plytkou na to, aby ostali skaly nad hladinou. V noci keď teplota klesne a voda zamrzne, vytvoria sa vrstvy ľadu hladkého ako sklo, ktorý musí byť dostatočne hrubý na to, aby ostal silný ale aj dosť tenký, aby sa vrstvy dokázali voľne pohybovať. A nakoniec keď vyjde slnko, ľad sa začne topiť a vytvoria sa plávajúce kusy ľadu. Ľahké vetry ich presúvajú cez playu a plávajúci ľad tlačí pred sebou kamene. Kamene sa hýbu len raz za dva či tri roky a veľká časť stôp po putujúcich kameňoch vydrží tri alebo štyri roky.
Ekológia.
Hoci na suchom dne jazier playa nenájdeme žiadnu vegetáciu, na ich brehu často rastú kry rodu "Atriplex" a iné rastliny prispôsobené vysokej koncentrácii soli. Tieto rastliny sú v zime potravou pre dobytok a iné bylinožravce.
V juhozápadnom Idahu a niektorých častiach Nevady a Utahu žijú druhy, ktoré nemožno nájsť nikde inde, len v nehostinnom prostredí sezónne zaplavovaných jazier playa. V roku 2006 bol objavený nový druh obrovskej žiabronôžky "Branchinecta gigas". Je schopná regenerácie vďaka miniatúrnym neodhaliteľným mechúrom a dokáže zostať na dne vyschnutého jazera celé roky, až kým nenastanú vhodné podmienky na vyliahnutie. Hoci je tento predátor na svoj rod veľkých rozmerov, dlho unikal objaveniu v kalných vodách jazier playa, na čom má podiel vietor a veľké množstvo blata.
V juhozápadnom Idahu a niektorých častiach Nevady a Utahu žijú druhy, ktoré nemožno nájsť nikde inde, len v nehostinnom prostredí sezónne zaplavovaných jazier playa. V roku 2006 bol objavený nový druh obrovskej žiabronôžky "Branchinecta gigas". Je schopná regenerácie vďaka miniatúrnym neodhaliteľným mechúrom a dokáže zostať na dne vyschnutého jazera celé roky, až kým nenastanú vhodné podmienky na vyliahnutie. Hoci je tento predátor na svoj rod veľkých rozmerov, dlho unikal objaveniu v kalných vodách jazier playa, na čom má podiel vietor a veľké množstvo blata.
Ďalší vzácny druh, celoročná rastlina "Lepidium davisii" sa vyskytuje len v playach v južnom Idahu a severnej Nevade.
Hrozbu pre playe predstavuje znečistenie z intenzívneho vykrmovania zvierat vo výkrmniach dobytka a mliekárňach. Výsledkom je erózia pôdy, nadmerné spásanie a úniky pesticídov, umelých hnojív a usadenín do prostredia. Na západe Spojených štátov ohrozuje playe a ich vzácne druhy importovaný ker "Kochia prostrata". Prostredníctvom svojich koreňov dokáže vytlačiť miestnu vegetáciu tým, že odčerpá všetku plytkú vodu z jazier playa.
Využitie človekom.
Mimoriadne rovný, hladký a tvrdý povrch dna vyschnutého jazera je ideálnym miestom pre jazdu na rýchlych vozidlách a motocykloch. Vynikajúco sa tu prekonávajú pozemné rýchlostné rekordy, pretože hladký povrch umožňuje vozidlám s nízkym podvozkom jazdiť veľmi rýchlo bez toho, aby boli spomalené nepravidelnosťou povrchu alebo prekážkami, ktorým by sa museli vyhnúť. Na prekonanie pozemného rýchlostného rekordu sa využilo dno vyschnutého jazera Bonneville Salt Flats v Utahu a Black Rock Desert v Nevade. Mnohé pokusy o prekonanie rekordov sa odohrali na jazere Eyre a Gairdner v Južnej Austrálii.
Z rovnakého dôvodu sa dná playí, ktoré sa málokedy plnia vodou, občas využívajú ako vzdušná základňa. Je to prípad jazera Groom, kde sa nachádza známa oblasť Area 51 v Nevade a Edwardsova základňa vzdušných síl v Kalifornii.
Zo slanej vody pod povrchom vyschnutých jazier sa na istých miestach ťažia vzácne minerály. Príkladom sú zdroje lítia získavané z playe Searles.
Každoročný umelecký festival Burning Man (slovensky „Horiaci muž“) sa organizuje na jazere playa, ktoré sa nachádza v Black Rock Desert v západnej Nevade.

</doc>
<doc id="672835" url="https://sk.wikipedia.org/wiki?curid=672835" title="Medzinárodný deň mužov">
Medzinárodný deň mužov

Medzinárodný deň mužov (skrátene MDM) je medzinárodný deň venovaný oslave všetkých mužov a pripadá na 19. november. 
Tento sviatok je založený na Šiestich pilieroch Medzinárodného dňa mužov. 
Je to príležitosť ako osláviť úspechy mužov a chlapcov a obzvlášť ich prínos pre národ, spoločnosť, komunitu, rodinu, manželstvo a otcovstvo. Takisto má za cieľ podporovať základné ľudské hodnoty a povedomie o problémoch, s ktorými sa muži stretávajú.
História.
Projekt MDM sa zrodil 8. februára 1991 a o rok neskôr 7. februára ho Thomas Oaster predstavil verejnosti. V roku 1999 tento projekt znovu získal na popularite v Trinidade a Tobagu. Najdlhšie oslavuje MDM Malta a to od 7. februára 1994. Keďže Malta ako jediná krajina oslavovala mužov a ich prínos spoločnosti vo februári, maltská komisia sa zhodla v roku 2009, že dátum MDM pripadne na 19. november.
Jerome Teelucksingh, ktorý oživil tento sviatok, si vybral dátum 19. november na počesť svojho otca, ktorý má v ten deň narodeniny. Ďalším dôvodom je, že v tento deň v roku 1989 futbalový tím Trinidad a Tobaga zjednotil krajinu pri snahe kvalifikovať sa na Svetový pohár. Teelucksingh povýšil Medzinárodný deň mužov na deň venovaný mužom a všetkým problémom, ktoré muži a chlapci zažívajú. Dr. Teelucksingh uviedol ako odôvodnenie vytvorenia tohto sviatku: "Uvedomil som si, že neexistuje deň venovaný mužom... niektorí povedali, že existuje Deň otcov, ale čo majú malí chlapci, tínedžeri a muži, ktorí nie sú otcami?"
Myšlienka sláviť Medzinárodný deň mužov získala podporu od predstaviteľov UNESCO a tento deň oslavuje nielen Trinidad a Tobago, ale aj iné krajiny. Na rozdiel od Medzinárodného dňa žien 8. marca, Medzinárodný deň mužov nie je oficiálne uznaný Organizáciou Spojených Národov, ktorá 19. novembra oslavuje Svetový deň toaliet.
Šesť pilierov.
Šesť pilierov medzinárovného dňa mužov je:
Zhodou okolností je MDM v termíne, keď sa celosvetovo organizuje "Movember" – charitná akcia, pri ktorej si muži počas mesiaca novembra oholia fúzy, či brady aby získali prostriedky na charitu a upozornili na problémy v oblasti zdravotného stavu mužov.
Každoročné témy.
Okrem Šiestich pilierov svetoví koordinátori Medzinárodného dňa mužov každoročne stanovia aj druhú voliteľnú tému tohto sviatku. 
Oslava MDM vo svete.
Čína.
V roku 2003 istý módny časopis navrhol 3. august ako Medzinárodný deň mužov. Podľa tohto časopisu poslali návrh UNESCU. Odvtedy sa každý august na internete otvára diskusia na tému „Deň mužov“.
3. augusta 2010 vyšiel v "China Daily" článok, kde sa pýtali ľudí, či by mali mať muži v Číne svoj špeciálny deň. Odvolávali sa na fakt, že na Medzinárodný deň žien všetky ženy v Číne, čo predstavuje 45% pracovnej sily, dostanú povinne od zamestnávateľa pol dňa voľna, kým muži nemajú podobnú výhodu. Článok sa odvolával na Shanghai Hotline online prieskum, kde na otázku „Potrebujú muži svoj vlastný sviatok?“ 80,24% respondentov odpovedalo áno a objavili sa komentáre, že šanghajskí muži sú unavení a zaslúžia si voľno. 
Veľká Británia.
Vo Veľkej Británii existuje Koalícia mužov a chlapcov (Men and Boys Coalition), ktorá prevádzkuje internetovú stránku o MDM. Na organizácii tohto sviatku sa v roku 2013 podieľalo 12 organizácii, v súčasnosti je to okolo 200.
V roku 2014 viac ako 25 organizácií pripravilo podujatia po celej Veľkej Británii, vrátane dvoch v Dolnej snemovni. O rok neskôr v deň 19. novembra člen parlamentu Philip Davies začal vo Westminsterskom paláci diskusiu o problémoch, ktoré muži zažívajú. Vtedajšia predsedníčka vlády Theresa May schválila MDM. 
Rumunsko.
Od novembra 2016 Rumunsko oficiálne oslavuje „Národný deň mužov“. 2. februára 2016 rumunský parlament schválil zákon, ktorým bol 19. november vyhlásený za Národný deň mužov. Rumunsko sa tak stalo prvou krajinou, ktorá oficiálne uznala a oslavuje tento deň ako národný sviatok. 8. marca sa v Rumunsku oslavuje Národný deň žien.
Maďarsko.
V novembri 2009 spisovateľka Marie Clarence zorganizovala inauguráciu MDM v Maďarsku. Jej myšlienkou bola propagácia rodovej rovnosti. Oslava sa uskutočnila v Budapešti a otváraciu reč mal Michael Hoppal, predseda kultúrneho výboru UNESCO. Súčasťou tohto podujatia bola oslava miestnej kultúry, vrátane tanca a diskusné fórum, ktoré vyzdvihovalo úspechy mužov a ich prínos svetu.
Dánsko.
Muži v Dánsku vytvorili skupinu, ktorá 19. novembra 2010 zorganizovala vlastnú oslavu MDM. Ich hovorca Martin Pavón povedal, že MDM nie je politický náprotivok Medzinárodného dňa žien, ani to nie je protiklad k ženám. Povedal o MDD: „Chceme využiť túto príležitosť na zviditeľnenie bežných mužov, ktorí žijú pekný a poctivý život a pozitívne prispievajú do spoločnosti. 
Ukrajina.
16. novembra 2012 Ukrajinská tlačová agentúra zorganizovala podujatie s názvom „Medzinárodný deň mužov: Aspekty zdravia a dlhovekosti“. Týmto podujatím Ukrajina uznala medzinárodne slávený sviatok. Medzi rečníkmi bol ocenený ukrajinský vedec S. P. Pasechnikov, vedúci urológ ukrajinského ministerstva zdravotníctva;  mimoriadny profesor O. V. Shvets, predseda ukrajinskej asociácie dietológov a vedúci odborníkov na výživu ukrajinského ministerstva zdravotníctva; majster sveta v plávaní a aktivista Denys Sylantyev a iní. Diskutovali o témach ako zdravý životný štýl, diéta a ako sa zdravo stravovať, fakty o tom ako si udržať zdravý a kvalitný život z urologickej stránky, role životného prostredia a spoločenských iniciatívach a mnohých ďalších.
Francúzsko.
Vo Francúzsku v roku 2010 na oslavu MDM Discovery Channel spustil súťaž v raste fúzov. Víťazov si zvolili diváci hlasovaním a ocenení boli 19. novembra.
Taliansko.
19. novembra sa zhromaždilo niekoľko aktivistov pred Koloseom ako súčasť ich oslavy MDM. Bolo to prvé slávenie tohto sviatku v Taliansku.

</doc>
<doc id="672836" url="https://sk.wikipedia.org/wiki?curid=672836" title="Vyschnuté jazero playa">
Vyschnuté jazero playa



</doc>
<doc id="672839" url="https://sk.wikipedia.org/wiki?curid=672839" title="Tisová (vrch v Súľovských vrchoch)">
Tisová (vrch v Súľovských vrchoch)

Tisová () je zalesnený vrch v Súľovských vrchoch. Leží nad obcou Malé Lednice, približne západne od Rajca. 
Poloha.
Nachádza sa v juhovýchodnej časti pohoria, v geomorfologickom podcelku Súľovské skaly. Vrch leží v Trenčianskom kraji, v okrese Považská Bystrica a zasahuje na katastrálne územie obcí Malé Lednice a Prečín. Najbližšími sídlami sú juhovýchodne ležiace Malé Lednice, severovýchodne situovaná Veľká Čierna a západne ležiaci Prečín. Vrch leží v CHKO Strážovské vrchy. 
Opis.
Tisová je súčasťou hrebeňa, ktorý vedie od vrchu Žibrid juhozápadným smerom cez Vysoký vrch na Stráne. Zalesnený vrch je v spoločnom masíve s Dúpnou (), ktorú juhozápadným smerom oddeľuje sedlo pod Dúpnou, západne susedí vrch Roháč (). Severne leží Hoľazne () a Vysoký vrch () a východne vrch Dubová (). Oblasť patrí do povodia Váhu; pokým však severovýchodné svahy odvodňuje Čierňanka do Rajčanky, Lednický potok z juhovýchodných a Bodianka zo západných svahov, odvádzajú vodu do Domanižanky. Značený turistický chodník traverzuje vrchol západným úpätím.
Výhľady.
Lesný porast na hrebeni znemožňuje súvislejší rozhľad, no niekoľko lokalít s redšou vegetáciou obmedzený výhľad poskytuje. Pozorovať tak možno najmä okolité vrchy Súľovských vrchov, pri dobrých podmienkach vidieť aj Lúčanskú Fatru a časť Strážovských vrchov, Javorníkov a Bielych Karpát.
Prístup.
Na vrchol nevedie značený chodník, pretože značená turistická trasa prechádza západnými svahmi Tisovej. Prístup na vrchol je možný lesnými chodníkmi po hrebeni.

</doc>
<doc id="672844" url="https://sk.wikipedia.org/wiki?curid=672844" title="Bistro.sk a.s.">
Bistro.sk a.s.



</doc>
<doc id="672850" url="https://sk.wikipedia.org/wiki?curid=672850" title="Ilminizmus">
Ilminizmus

Ilminizmus (, hanča: 民主義) bola juhokórejská pravicová politická ideológia, ktorá sa vyznačovala najmä etnickým nacionalizmom a antikomunizmom, pričom niekedy býva vnímaná ako juhokórejská obdoba fašizmu. Jej hlavným predstaviteľom bol prvý prezident Kórejskej republiky I Sung-man, ktorý vládol v rokoch 19481960.
Ideologické vymedzenie.
Ilminizmus sa zakladal na princípe "ilmin" („jeden ľud“), ktorý bol prakticky kórejským ekvivalentom nemeckého nacistického konceptu "Herrenvolk" („panský ľud“). Ten do Kórey priniesol a rozpracoval filozof An Ho-sang, ktorý študoval na Univerzite v Jene počas vzostupu nacizmu (pozri nacistické Nemecko) a v I Sung-manovej vláde pôsobil ako minister školstva. Napriek tomu, že I Sung-man bol prezentovaný ako „oficiálny tvorca“ ilminizmu, pôvodcom ideológie bol práve zmieňovaný An Ho-sang.
Ilminizmus deklaroval úsilie o vykorenenie straníckej politiky z kórejského nacionalizmu a o národnú obrodu, zjednotenie národa pod jediným politickým princípom. Odmietal komunizmus aj liberálnu demokraciu. Možno ho zhrnúť do štyroch programových bodov:
Politická prax.
Ilminizmus sa stal základom kórejského nacionalistického hnutia reprezentovaného Národnou spoločnosťou a neskôr I Sung-manom založenou Liberálnou stranou, ktorá existovala v rokoch 19551970.
Napriek snahám o hlbšie teoretické rozpracovanie ostal "ilmin" nejasným konceptom, ktorý na jednu stranu podsúval víziu beztriednej spoločnosti, no na druhú stranu si zachovával štruktúry fašizoidného patriarchálneho, rodinného štátu, v ktorom prezident I Sung-man nahradil japonského cisára. Namiesto prekonania straníckej politiky ilminizmus len rozširoval, univerzalizoval stranícku politiku pravice na celý národ s cieľom vytvoriť jednotný národný antikomunistický front. Jeho vláda vykazovala čím ďalej, tým viac autoritársky charakter – zastrašovanie a potláčanie opozície (najmä komunistov), cenzúra, úplatky, mocenské manipulácie a dokonca aj atentáty. Po očividnej manipulácii prezidentských volieb v marci 1960 sa voči nemu zdvihla vlna odporu mestskej elity, najmä študentstva (Aprílová revolúcia), ktorá ho prinútila rezignovať.

</doc>
<doc id="672854" url="https://sk.wikipedia.org/wiki?curid=672854" title="Armen Sarkisjan">
Armen Sarkisjan

Armen Vardani Sarkisjan (* 23. jún 1953, Jerevan) je arménsky politik, fyzik, diplomat, podnikateľ, vysokoškolský pedagóg a informatik, v rokoch 1996 až 1997 predseda vlády Arménska a od roku 2018 prezident Arménska.
Životopis.
Začiatky.
Vyštudoval Jerevanskú štátnu univerzitu, fakultu teoretickej fyziky a matematiky. V rokoch 1976 až 1984 bol profesorom fyziky a zakladateľom Katedry počítačového modelovania zložitých systémov na Jerevanskej štátnej univerzite. V rokoch 1984 až 1985 a 1989 až 1991 bol hosťujúcim výskumným pracovníkom a neskôr profesorom na University of Cambridge, Inštitúte matematiky Londýnskej univerzity. V rokoch 1991 až 1995 bol veľvyslancom Arménska v Spojenom kráľovstve. Zároveň bol „hlavným veľvyslancom“ v Európe, veľvyslancom v Európskej únii, Belgicku, Holandsku, Luxembursku a Vatikáne (do roku 1999). V rokoch 1995-1996 pôsobil ako vedúci misie Arménskej republiky pri EÚ. 
Premiérom a ďalšia kariéra.
Dňa 1. novembra 1996 sa Armen Sarkissian stal piatym predsedom vlády Arménska. Keď bol Sarkisjan na čele vlády, snažil sa zriadiť sídla medzinárodných spoločností v Jerevane. Vo volebnom období pôsobil len štyri mesiace a úrad opustil 28. februára 1997. Podľa niektorých správ bola dôvodom údajná zrážka s vtedajším ministrom obrany Vazgenom Sargsjanom. Oficiálne správy naznačovali, že odstúpil z dôvodu naliehavej potreby podstúpiť liečbu vážnej choroby. V roku 1998 bol znovu vymenovaný za veľvyslanca v Spojenom kráľovstve a pôsobil až do roku 20. apríla 2000, kedy ho z funkcie odvolal vtedajší prezident Robert Kočarjan. Je zakladajúcim prezidentom Eurasia House International (od roku 2000). Viac ako tucet rokov pôsobil ako hlavný poradca British Petroleum, Alcatel, Telefónica, Bank of America Merrill Lynch a ďalších nadnárodných korporácií. Začiatkom roku 2000 Sarkisjan vytvoril niekoľko investičných spoločností ako Knightsbridge Group a Highbury Group. V roku 2002 Sarkisjan založil každoročné Euroázijské mediálne fórum v Astane. V roku 2009 založil nadáciu Yerevan My Love. V máji 2013 Sarkisjan sprevádzal princa Charlesa počas jeho cesty do Arménska ako hosť nadácie. V septembri 2013 bol tretíkrát vymenovaný za veľvyslanca Arménska v Spojenom kráľovstve a v tejto funkcii pôsobil až do roku 2018. 
Prezidentský post.
Pred prezidentskými voľbami roku 2018 v súlade s vtedajšími ústavnými reformami týkajúcimi sa prezidentského úradu nebol členom žiadnej politickej strany. V januári 2018 vtedajší prezident Serž Sarkesjan navrhol Armena za svojho nástupcu. 2. marca 2018 arménsky parlament zvolil za nového prezidenta krajiny Armena Sarkisjana v pomere hlasov 90:10. Sarkesjan sa stal prvým prezidentom krajiny zvoleným parlamentom. V apríli prebehla jeho inaugurácia do funkcie prezidenta. 2. mája 2018 vylúčil možnosť svojej kandidatúry za ďalšieho premiéra krajiny a vyvrátil tak správy miestnych médii, že hodlá kandidovať so zámerom vyriešiť krízu v krajine, ktorú od apríla sužujovali rozsiahle protesty opozície. V máji 2018 odvolal na žiadosť novozvoleného premiéra Nikola Pašinjana šéfa tamojšej polície i bezpečnostnej služby. V novembri 2020 v televíznom prejave vyhlásil, že požaduje predčasné parlamentné voľby ako reakciu na politickú krízú, ktorá vypukla 10. novembra ako dôsledok vyhlásenia o ukončení bojov v Náhornom Karabachu, ktoré prostredníctvom videokonferencie podpísali okrem arménskeho premiéra Nikola Pašinjana aj azerbajdžanský prezident Ilham Alijev a ruský prezident Vladimir Putin.
V januári 2021 sa Sarkisjan nakazil koronavírusom. Pozitívny výsledok testu na koronavírus mal po tom, ako na Nový rok absolvoval cestu do Británie, kde údajne oslavoval spolu so svojou rodinou v Londýne. V auguste 2021 vymenoval do funkcie staronového predsedu vlády Pašinjana. Stalo sa tak po predčasných voľbách, ktoré sa uskutočnili 20. júna toho roku.
V januári roku 2022 podal demisiu. Svoje rozhodnutie odôvodnil aj tým, že prezident nemá dostatočné nástroje, aby v ťažkých časom ovplyvňoval dôležité procesy v domácej a zahraničnej politike. Arménsky parlament jeho demisiu potvrdil 1. februára. Sarisjana vo funkcii vystriedal Vahagn Chačaturjan.
Zastupiteľský úrad SR v Arménsku.
Pri príležitosti otvorenia Zastupiteľského úradu SR v Jerevane sa vo februári 2020 Sarkesjan stretol so slovenským ministrom zahraničných veci Miroslavom Lajčákom. Vláda SR schválila vytvorenie zastupiteľského úradu v Jerevane v roku 2019.
Osobný život.
Je ženatý s jednou z najuznávanejších autoriek kníh pre deti Nouneh Sarkisjan, s ktorou má dvoch synov. Ma tri vnúčatá.

</doc>
<doc id="672889" url="https://sk.wikipedia.org/wiki?curid=672889" title="Slavomíra Mašurová">
Slavomíra Mašurová

Slavomíra Mašurová (* 8. október 1970, Levice) je slovenská diplomatka, bývalá veľvyslankyňa Slovenska vo Fínsku a Estónsku.
Životopis.
Po štúdiu na Gymnáziu Levici v rokoch 19891994 študovala na Prírodovedeckej fakulte Univerzity Komenského a v rokoch 19941997 na Ústave medzinárodných vzťahov a aproximácie práva Právnickej fakulty Univerzity Komenského.
V roku 1998 pôsobila ako obchodná riaditeľka spoločnosti EPIGNOST Slovakia s.r.o. Od roku 1999 pracovala v Odbore komunitárneho práva a aproximácie Ministerstva hospodárstva SR, následne od roku 2001 v Odbore legislatívy a aproximácie Ministerstva hospodárstva.
Diplomatické pôsobenie.
Od roku 2003 pôsobila na Ministerstve zahraničných vecí a európskych záležitostí. Najskôr v Odbore hlavného vyjednávača. V roku 2003 pôsobila aj na veĺvyslanectve Slovenska v Ríme. V rokoch 2003 až 2004 v Odbore koordinácie sektorálnych politík. Následne bola v období 2004 až 2008 3. tajomníčka na Stálom zastúpení SR pri EÚ v Bruseli. V rokoch 2008 až 2010 bola 2. tajomníčka Sekcie európskych záležitostí na MZVaEZ. V rokoch 2009 až 2010 bola radkyňou na Zastupiteľskom úrade v Berlíne. V rokoch 2010 až 2014 bola 1. tajomníčka a zástupkyňa veľvyslanca na veľvyslanectve v Londýne. Po návrate na ministerstvo pôsobila v rokoch 2015 až 2017 ako riaditeľka Odboru pre komunikáciu a prezentáciu Sekretariátu predsedníctva SR v Rade EÚ. V roku 2018 bola koordinátorkou Sekcie európskych záležitostí.
Veľvyslankyňa vo Fínsku.
Jej predchodca, Tibor Králik svoju misiu ukončil k 30. novembru 2018. Do funkcie bola vymenovaná 20. septembra 2018 vtedajším prezidentom Andrejom Kiskom.
21. feburára 2019 ju prijal prezident Fínska, Sauli Niinistö. Vo funkcii skončila v auguste 2023, kedy ju vo funkcii nahradil Dušan Krištofík.

</doc>
<doc id="672903" url="https://sk.wikipedia.org/wiki?curid=672903" title="Pumpa (seriál)">
Pumpa (seriál)

Pumpa bol televízny komediálny seriál vysielaný na Jednotke. Vysielal sa od 26. septembra 2020 do 18. decembra 2021. V roku 2021 sa začala vysielať tretia séria.

</doc>
<doc id="672907" url="https://sk.wikipedia.org/wiki?curid=672907" title="Nemocnica (rozlišovacia stránka)">
Nemocnica (rozlišovacia stránka)

Nemocnica môže byť:

</doc>
<doc id="672908" url="https://sk.wikipedia.org/wiki?curid=672908" title="Rozhľadňa Holedná">
Rozhľadňa Holedná

Rozhľadňa Holedná () je oceľová vyhliadková veža, ktorá bola v roku 2020 postavená na bezmennom vrchole na úbočí kopca Holedná, nad brnianskymi štvrťami Jundrov a Komín.
Dejiny.
Výstavba rozhľadne bola iniciovaná v rámci participatívneho rozpočtu. Pôvodný návrh rátal s dvadsaťmetrovou rozhľadňou z dreva, hrozilo však, že by stavbu čoskoro prerástli okolité stromy. Návrh spracovali architekti z ateliéru TJ Architekti. Stavba mala mesto stáť viac než 6,5 milióna korún.
Stavba rozhľadne bolo začatá vo februári 2020. Slávnostne bolo otvorená v decembri 2020. O rozhladňu sa bude starať mestská spoločnosť Lesy města Brna.
V marci 2021 rozhľadňa zvíťazili v ankete Rozhledna roku 2020 portálu kudyznudy.cz.
Konštrukcia.
Na rozhľadňu vedie 208 schodov a jej plošina sa nachádza vo výške 34 metrov nad terénom. Celková výška je 35,5 metra. Je najvyššia v Brne.
Rozhľadňa má pripomínať kmeň dubov rastúcich v okolí. Podľa architekta Tomáša Juráka: „Stejně jako se kmen dubu skládá z několika navzájem propojených vrstev, konstrukce rozhledny je též tvořena několika vrstvami. Tuhé nosné jádro rozhledny parafrázuje nosnou složku kmene stromu, tedy dřeva, a ‚sukénka‘ rozhledny tvořená z ocelových lan odpovídá rozbrázděné kůře kmenu, nazývající se borka.“

</doc>
<doc id="672917" url="https://sk.wikipedia.org/wiki?curid=672917" title="Vražda Gustáva Baláža">
Vražda Gustáva Baláža

Vražda Gustáva Baláža bola vražda slovenského občana rómskeho pôvodu, Gustáva Baláža (* 1953† 22. december 1996, Handlová), ktorú 22. decembra 1996 v Handlovej spáchal neonacista Tomáš Handel. Jej následky boli sledované verejnosťou aj medzinárodnými organizáciami. Vražda podnietila vznik pravdepodobne prvých zdokumentovaných organizovaných rómskych hliadok (v dobovej tlači označované ako "rómska domobrana") v regióne.
Okolnosti útoku.
V noci zo soboty na nedeľu, 22. decembra 1996, pricestoval 43-ročný Gustáv Baláž do Handlovej z Česka, kde pracoval. Keďže niesol viacero vianočných darov pre rodinu, požiadal svojho 21-ročného syna Gustáva Baláža mladšieho, aby mu išiel naproti. V centre mesta, pred obchodným domom Jednota, napadol dvojicu 18-ročný Tomáš Handel. Staršieho muža pobodal nožom trikrát do oblasti hrudníka, na následky čoho zraneniam na mieste podľahol. Baláža mladšieho útočník bodol jedenkrát do brucha a bol neskôr prevezený do nemocnice. Útočník následne z miesta činu utiekol, no po štyroch hodinách bol vypátraný a zadržaný políciou.
Vyšetrovanie a súdny proces.
Zadržaný Tomáš Handel sa k vražde priznal vyšetrovateľovi Krajského úradu vyšetrovania v Banskej Bystrici a uviedol aj, že sa hlási k subkultúre Skinheads, resp. jej rasistickej odnoži. Handel sa podľa portálu Nové slovo zúčastnil tichej spomienky pri hrobe neonacistu Jozefa Bahnu v Prievidzi, kde pred niekoľkými svedkami prisahal, že v Handlovej zabije jedného Róma. V minulosti už trestne stíhaný útočník bol v deň zadržania obvinený vyšetrovateľom z trestného činu vraždy a pokusu o vraždu.
V septembri roku 1997 ho Krajský súd v Banskej Bystrici odsúdil za uvedené trestné činy na jedenásť a pol roka väzenia.
Reakcia rómskej komunity.
Vražda Gustáva Baláža v Handlovej bola podnetom pre vznik rómskych hliadok (v dobovej tlači označovaných "rómska domobrana") v mestách Handlová a Prievidza.
Marek Baláž, predseda Rómskej inteligencie za spolunažívanie a iniciátor založenia domobrany: "V prvom rade treba povedať, že jednotky domobrany nemajú útočný, ale obranný charakter. Bohužiaľ, k tomuto kroku sme boli nútení pristúpiť po opakovaných rasovo motivovaných útokoch na našich obyvateľov. Nemáme totiž záruku ochrany našich životov a rodín ani zo strany polície, ani štátu."

</doc>
<doc id="672921" url="https://sk.wikipedia.org/wiki?curid=672921" title="Vera Wisterová">
Vera Wisterová

Vera Wisterová (* 30. marec 1977, Bratislava) je slovenská moderátorka a režisérka.
Životopis.
Vyštudovala Pedagogickú fakultu UK v Bratislave, odbor anglický jazyk a literatúra. Dva roky študovala filmovú a televíznu vedu v Austrálii.
Kariérne pôsobila v Rádiu FM a Fun rádiu. Pracovala v dnes už neexistujúcej súkromnej televízii VTV, v televízii Markíza uvádzala relácie Deka, Kuul Klub, magazíny televíznych programov "Mojsejovci", "Nevesta pre milionára". Ako režisérka má na konte niekoľko hudobných klipov aj televízny projekt "Karavan šou".
V roku 2015 moderovala vianočný benefičný koncert Úsmev ako dar. Naďalej sa aktívne venuje moderovaniu komerčných aj súkromných akcií.
V roku 2021 tri mesiace moderovala zábavný program "Byť zdravý je výhra" na verejnoprávnej Jednotke.
Moderovala viacero ročníkov odovzávania Cien SOZA.

</doc>
<doc id="672922" url="https://sk.wikipedia.org/wiki?curid=672922" title="Markos Aurélios Pappos">
Markos Aurélios Pappos

Markos Aurélios Pappos () bol starogrécky boxer.
M. Aurélios Pappos, syn Onésima z Myry a "Markos Aurélios Amfión", rodák z Tlósu, boli podľa starogréckeho nápisu na podstavci (tento podstavec bol kedysi základňou ich sôch), objavenom v archeologickej lokalite starovekého lýkijského mesta Tlós, víťazmi na miestnych hrách "Megala Kroneia" v boxerskej súťaži (zúčastňovali sa ich aj renomovaní atléti gréckeho sveta). Nápis sa datuje do obdobia po edikte Constitutio Antoniniana, vydanom v roku 212 rímskym cisárom Caracallom.
Na nápise sa o Pappovi ďalej uvádza, že bol "pleistonikes, pythionikes, paradoxos a olympionikes." Štatút pleistonika mal podľa nemeckého klasického filológa Reinholda Merkelbacha výnimku z občianskych povinností. Dostali ho športovci, ktorí súťažili vo všetkých troch vekových kategóriách a počas svojej kariéry dosiahli aspoň tri víťazstvá na hrách s posvätným vencom (na panhelénskych hrách), vrátane jedného v Ríme (víťazstvo na kapitolských hrách). "Paradoxos alebo paradoxonikés" "„nezvyčajný víťaz“" bol čestný titul športovca za dosiahnuté víťazstvá. Pythionikes bol víťaz pýtických hier a olympionikes víťaz olympijských hier.
Taliansky historik Luigi Moretti nezaradil Pappa do svojho zoznamu olympijských víťazov, pretože s určitosťou nevedel, či tu išlo o olympiádu usporiadanú v nejakom susednom meste alebo o olympiádu v élidskej Pise ("Pisa" alebo "Pisatis" bola oblasť v Elide, kde sa nachádzala Olympia). Niektoré náboženské sviatky toho istého názvu sa totiž oslavovali v rôznych častiach gréckeho sveta, napr. "Thesmoforia" sa usporiadavali prinajmenšom v 30 mestách po celom gréckom svete.

</doc>
<doc id="672923" url="https://sk.wikipedia.org/wiki?curid=672923" title="Cibuľník">
Cibuľník

Cibuľník () je zalesnený vrch v Súľovských vrchoch. Leží nad obcou Lietavská Svinná, približne juhozápadne od Žiliny. 
Poloha.
Vrch sa nachádza na východnom okraji centrálnej časti pohoria, v geomorfologickom podcelku Skalky. Leží v Žilinskom kraji, v okrese Žilina a zasahuje na katastrálne územie obcí Lietava a Lietavská Svinná-Babkov. Najbližšími sídlami sú južne situovaná Lietavská Svinná a severne ležiaca Lietava. Na bralách na východnom okraji hrebeňa stojí rozsiahly Lietavský hrad.
Opis.
Cibuľník je súčasťou horského hrebeňa v severnej polovici Skaliek, ktorý vystupuje nad údolie Lietavského potoka na severe a Svinianky na juhu. Východne je hlbokým sedlom oddelená Drieňovica (), západným susedom v hrebeni je vrch Strážna () a južne sa nachádzajú Skalky (). Severné svahy masívu odvodňuje Lietavský potok, južné potok Svinianka, oba smerujúce do Rajčanky v povodí Váhu. Rovinatý hrebeň, zakončený skalným bralom, oddávna využívalo okolité obyvateľstvo na svoju obranu, čo dokazujú archeologické nálezy z praveku. V 13. storočí tu bol vybudovaný hrad, ktorý bol niekoľkokrát rozšírený a bol sídlom rozsiahleho panstva. Práve vďaka hradu je Cibuľník atraktívnou turistickou lokalitou.
Výhľady.
Lesným porastom pokrytý hrebeň poskytuje len obmedzený rozhľad, jedinečný výhľad však poskytuje samotný hrad. Z neho možno pozorovať najmä okolité Súľovské vrchy a blízku Žilinskú kotlinu. Pri vhodných podmienkach je viditeľná veľká časť Malej Fatry, Kysuckej vrchoviny a Javorníkov, nezriedka tiež Lysá hora, Veľká Rača či Pilsko.

</doc>
<doc id="672928" url="https://sk.wikipedia.org/wiki?curid=672928" title="Črchľový potok (prítok Kysuce)">
Črchľový potok (prítok Kysuce)

 Črchľový potok je potok v centrálnej časti regiónu Kysuce pretekajúci obcou Raková a v malom rozsahu pri ústí i po hranici s mestom Čadca v okrese Čadca. Je to pravostranný prítok Kysuce, ktorá ústi do Váhu; má dĺžku 4,6 km. Je vodným tokom IV. rádu. Hydrologické poradie (číslo povodia): 4-21-06-5757. Geomorfologická kategorizácia: geomorfologický celok Turzovská vrchovina, geomorfologický podcelok Hornokysucké podolie.
Prameň.
Pramení v nadmorskej výške v lesnom extraviláne v južnej časti územia obce Raková 30 m severovýchodoseverne od trojchotárnika, v ktorom sa stretávajú hranice obcí Raková, Zákopčie a Čadca, v lesnom komplexe "Osobité", v geomorfologickom celku Turzovská vrchovina, v geomorfologickom podcelku Hornokysucké podolie.
Opis toku.
Tečie severným smerom lesným extravilánom, v nadmorskej výške pretína lesnú spevnenú cestu, obteká pole "Pod Hájnicou", v nadmorskej výške priberá ľavostranný bezmenný prítok, svojim ľavým brehom obteká východné a severovýchodné úpätie z južnej strany zalesneného a zo severnej strany odlesneného, zatrávneného vrchu "Črchľa" s nadmorskou výškou , vo výške priberá bezmenný pravostranný prítok, vystupuje z lesa a po ľavej strane obmýva pasienky, lúky a riedky lesný porast, v nadmorskej výške priberá ľavostranný bezmenný prítok, stáča sa do východného smeru, ľavým brehom obmýva obecný areál hospodárskeho strediska s vodárňou a vteká do intravilánu Rakovej, po zmene smeru na sever tečie po obecnej hranici medzi Rakovou a mestom Čadca, podteká železničnú trať Čadca – Makov a po krátkom úseku v nadmorskej výške ústi do Kysuce ako jej pravostranný prítok. Má tri bezmenné prítoky.
Pramení, preteká a ústi v geomorfologickom celku Turzovská vrchovina, v geomorfologickom podcelku Hornokysucké podolie.
Pôvod názvu.
Vodný tok má pôvod v názve vrchu "Črchľa" (Turzovská vrchovina) s nadmorskou výškou , na východnom úpätí ktorého potok tečie. Z toponyma "Črchľa" rozšírením o formant "-ový" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložené z prídavného mena a z podstatného mena) "Črchľový potok" ako súčasť veľmi početnej skupiny názvov v slovenskej toponymii, najmä hydronymii.
Názov vrchu "Črchľa", ktorého severná časť je ešte aj v súčasnosti odlesnená, má pôvod vo všeobecnom podstatnom mene "črchľa" vo význame "časť lesa, v ktorom sa lúpala kôra zo stromov, aby vyschli, vyčrchlené miesto". Motivantom pomenovacieho procesu bol charakteristický výskyt vyčrchleného miesta v priestore vrchu v čase pomenovania. Črchlenie bol jeden zo stredovekých spôsobov odlesňovania, transformácie lesných pozemkov na kultúrnu pôdu - poľnohospodárske pozemky. Najskôr sa obsekala, olúpala kôra dookola kmeňa stromu, aby vyschol, neskôr sa očrchlené vyschnuté stromy vytínali a potom sa klčovaním získavala užitočná, kultúrna pôda. Podstatné meno "črchľa" je v súčasnej slovenčine vysunuté na okraj jej slovnej zásoby. V roku 2007 bola štandardizovaná podoba hydronyma "Črchľový potok". Porovnaj aj hydronymá napr. Črchľový potok (prítok Varínky), Črchľový potok (prítok Osturnianskeho potoka), Črchľový potok (prítok Polhoranky), Črchlinský potok, Črchľa (prítok Jelenieho potoka), Črchľa (prítok Kučmanovského potoka).

</doc>
<doc id="672934" url="https://sk.wikipedia.org/wiki?curid=672934" title="Železničná stanica Šahy">
Železničná stanica Šahy

Železničná stanica Šahy je železničná stanica v Šahách. Leží na trati 153 Zvolen – Čata. Nie je elektrifikovaná. Stanica patrí pod sekciu riadenia dopravy Oblastného riaditeľstva Zvolen Železníc Slovenskej republiky..
Doprava.
Na stanici sa nachádza 5 dopravných a 3 manipulačné koľaje. Je zmiešanou a medziľahlou stanicou. Patria k nej nesamostatné stanice Krupina, Hontianske Tesáre, Ipeľský Sokolec a Pastovce. Stanica patrí do Oblastného riaditeľstva Zvolen.
Trať ŠahyČata bola odovzdaná 24. septembra 1886, 15. augusta 1891 trať ŠahyDrégelypalánkBalassagyarmat a 7. apríla 1899 trať ŠahyKrupina. 2. februára 2003 bola prerušená osobná doprava do Krupiny a do Čaty. 15. júna 2003 bola obnovená osobná doprava do Čaty.

</doc>
<doc id="672936" url="https://sk.wikipedia.org/wiki?curid=672936" title="Železničná stanica Krupina">
Železničná stanica Krupina

Železničná stanica Krupina je železničná stanica v Krupine. Leží na trati 153 Zvolen – Čata. Nie je elektrifikovaná.
Doprava.
Na stanici sa nachádza 3 dopravné, 4 manipulačné a 3 ostatné koľaje. Ako nesamostatná stanica je pridelená k žst. Šahy. Stanica patrí do Oblastného riaditeľstva Zvolen.
Trať ŠahyKrupina bola odovzdaná 7. apríla 1899. 2. februára 2003 bola prerušená osobná doprava medzi Šahmi a Krupinou.

</doc>
<doc id="672938" url="https://sk.wikipedia.org/wiki?curid=672938" title="Železničná stanica Hontianske Tesáre">
Železničná stanica Hontianske Tesáre

Železničná stanica Hontianske Tesáre je železničná stanica v Hontiarskych Tesároch. Leží na trati 153 Zvolen – Čata. Nie je elektrifikovaná.
Doprava.
Na stanici sa nachádza 2 dopravné, 2 manipulačné a 1 ostatnú koľaj. Ako nesamostatná stanica je pridelená k žst. Šahy. Stanica patrí do Oblastného riaditeľstva Zvolen.
Trať ŠahyKrupina bola odovzdaná 7. apríla 1899. 2. februára 2003 bola prerušená osobná doprava medzi Šahmi a Krupinou.

</doc>
<doc id="672942" url="https://sk.wikipedia.org/wiki?curid=672942" title="Strážna">
Strážna

Strážna môže byť:

</doc>
<doc id="672951" url="https://sk.wikipedia.org/wiki?curid=672951" title="Formálny náboj">
Formálny náboj

Formálny náboj je náboj na atóme v molekule za predpokladu, že všetky elektróny v chemických väzbách sú zdieľané atómami v rovnakej miere bez ohľadu na relatívnu elektronegativitu. Pri určovaní najlepšej Lewisovej štruktúry (alebo hlavnej rezonančnej štruktúry) danej molekuly sa vyberie tá štruktúra, u ktorej je formálny náboj každého atómu tak blízko nule, ako je možné.
Formálny náboj akéhokoľvek atómu v molekule sa dá vypočítať nasledovne:
 formula_1
kde "V" je počet valenčných elektrónov neutrálneho izolovaného atómu (v základnom stave); "N" je počet neväzbových valenčných elektrónov daného atómu; a B je celkový počet elektrónov zdieľaných vo väzbách s inými atómami.
Dohody v používaní.
Podľa dohody je v organickej chémii formálny náboj nedeliteľnou súčasťou správne nakreslenej Lewisovej-Kekulého štruktúry. Štruktúry, ktoré nenaznačujú nenulový formálny náboj sú považované za nesprávne alebo nekompletné. Anorganická chémia túto dohodu nedodržiava a formálny náboj sa zakresľuje blízko atómu, na ktorom sa tento náboj nachádza. Niekedy sa tento náboj zakresľuje do kruhu pre jeho znázornenie.
V chémii organokovových zlúčenín a koordinačnej chémii sa formálny náboj vynecháva, ak nie je vyžadovaný pre dôraz alebo nejaký iný dôvod. Namiesto toho sa používa znak ⌝ v pravom hornom rohu vedľa kovalentne viazanej molekuly a za ním sa zapisuje "celkový" náboj.
Rozdiel v týchto zápisoch vychádza z relatívne jasného určenia rádu väzby, počtu valenčných elektrónov a teda formálneho náboja len pre zlúčeniny obsahujúce prvky hlavných skupín (aj keď oligomérne zlúčeniny, ako sú organolítne reagenty alebo enoláty, sa typicky ukazujú v zjednodušenej idealizovanej podobe), zatiaľ čo pri molekulách a komplexoch s prechodnými kovmi existujú skutočné nejasnosti a nezhody s týmto určením náboja.
Príklady.
Aj keď všetky tri štruktúry dávajú celkový formálny náboj rovný nule, posledná štruktúra je najvhodnejšia, pretože na žiadnom atóme nie je náboj. 
Obrázková metóda.
Nasledujúci postup je ekvivalentný:
Je dôležité mať na pamäti, že formálny náboj je skutočne len formálny - jedná sa totiž o isté zjednodušenie. Formálny náboj je vhodný na sledovanie valenčných elektrónov, ktoré sa nachádzajú v atómoch a podieľajú sa na tvorbe molekúl.
Formálny náboj v porovnaní s oxidačnými stavmi.
Formálny náboj je nástroj na určenie rozloženia elektrického náboja v molekule. Koncept oxidačných stavov je konkurujúcou metódou na určenie rozloženia elektrónov v molekule. Pri porovnaní formálneho náboja a oxidačných stavov atómov v oxide uhličitom dostaneme tieto hodnoty:
Rozdiel v týchto hodnotách poukazuje na to, že každá táto metóda využíva rôzne spôsoby hodnotenia rozloženia elektrónov medzi atómami v molekule. Pri formálnom náboji sú elektróny v kovalentných väzbách pokladané za rozdelené ekvivalentne medzi atómy danej väzby (preto sa v pri výpočte vyššie delí dvoma). Detail tohto pohľadu je znázornený nižšie:
Dochádza tu však k nadhodnoteniu zdieľania elektrónov medzi atómami, pretože v skutočnosti je elektrónová hustota na kyslíku vyššie kvôli jeho vyššej elektronegativite oproti uhlíkovému atómu. Toto je možné vizualizovať pomocou mapy elektrostatického potenciálu. 
Naproti tomu pri určovaní oxidačného stavu sú elektróny „priradené“ atómu s vyššou elektronegativitou. Detail tohto pohľadu pre CO2 je znázornený nižšie: 
Oxidačné stavy nadhodnocujú iónovú povahu väzby: rozdiel v elektronegativite medzi kyslíkom a uhlíkom je nedostatočný na to, aby sa dala väzba považovať za iónovú. 
V skutočnosti je rozloženie elektrónov v molekule niekde medzi týmito dvoma extrémami. Nedostatočnosť jednoduchého pohľadu, ktorý poskytuje Lewistova štruktúra, viedol k rozvoju viac všeobecnej a presnejšej teórie valenčných väzieb, ktorú rozvinuli Slater, Pauling a ďalší, čo následne viedlo k teórii molekulových orbitálov, ktorú rozvinuli Mulliken a Hund. 

</doc>
<doc id="672952" url="https://sk.wikipedia.org/wiki?curid=672952" title="Andrea Riseboroughová">
Andrea Riseboroughová

Andrea Riseboroughová (; * 20. november, 1981, Newcastle upon Tyne, Anglicko, Spojené kráľovstvo) je anglická divadelná, filmová a televízna herečka, ktorá získala v roku 2023 nomináciu na filmové ocenenie Academy Awards, za jej herecký výkon vo filme "To Leslie" (2022).
Detstvo a mladosť.
Je dcérou sekretárky a otec sa venoval predaju automobilov. Má mladšiu sestru Lauru, ktorá študovala tiež herectvo, na Royal Academy of Dramatic Art. Riseboroughová je tiež členkou National Youth Theatre of Great Britain. 
Kariéra.
Riseboroughová sa venovala od roku 2001 prevažne divadlu. Jej prvý film natočila v roku 2005 a prvú väčšiu úlohu získala v roku 2008, vo filme "Margaret Thatcherová - Dlhá cesta do Finchley", kde stvárnila Margaret Thatcherovú. Po boku Sally Hawkins sa objavila vo filme "Vyrobené v Dagenhame", z roku 2010. V rovnakom roku sa objavila aj vo filme "Brighton Rock", kde za svoj herecký výkon získala dve nominácie na ocenenie British Independent Film Awards. 
V roku 2012, sa pripojila k hereckému obsadeniu ako Jason Bateman, Alexander Skarsgård, Max Thieriot a Hope Davis vo filme "Odpojiť". O rok neskôr hrala po boku Toma Cruisea a Olgy Kurylenko vo filme "Oblivion: Nevedomí". V rovnakom roku bola nominovaná na ocenenie BAFTA, k kategórii Vychádzajúca hviezda. V roku 2014 sa objavila v Oscarovom filme "Birdman". Tiež získala herecké ocenenie SAG, za najlepšie obsadenie filmu. 
V roku 2015 sa objavila v televíznom seriály "National Treasure", kde hrala po boku Julie Walters a Robbieho Coltranea. V roku 2017 sa objavila v jednej epizóde televízneho seriálu "Black Mirror" a v rovnakom roku tiež hrala aj vo filmoch ako "Súboj pohlaví" a "Stratili sme Stalina". O rok neskôr sa objavila v psychologickej dráme "Nancy", kde za svoj herecký výkon, si odniesla cenu pre najlepšiu herečku na Filmovom festivale v Sitges. 
V roku 2020 sa objavila vo filmoch "Possessor", "Nenávisť" a "Luxor" a v televíznom seriály "Nula, Nula, Nula". V roku 2021 mali premiéru filmy ako "Here Before", "The Electrical Life of Louis Wain" a "To Leslie", v ktorých Riseboroughová hrá. Za svoj herecký výkon vo filme "To Leslie", získala nomináciu na Academy Awards. 
Súkromný život.
Počas natáčania filmu "Luxor", sa Riseboroughová zblížila s hercom Karimom Salehom, s ktorým má vzťah. 

</doc>
<doc id="672953" url="https://sk.wikipedia.org/wiki?curid=672953" title="Andrea Riseborough">
Andrea Riseborough



</doc>
<doc id="672959" url="https://sk.wikipedia.org/wiki?curid=672959" title="Lockdown">
Lockdown

Lockdown (doslovne z angličtiny "uzamknutie" alebo "uzavretie") je dočasný stav, pri ktorom musia ľudia zostať tam, kde sú, obvykle kvôli špecifickým rizikám pre nich alebo pre ostatných. Spája sa s obmedzeniami (voľného) pohybu, s cieľom zabrániť epidémii alebo pandémii.
V čase pandémie COVID-19 boli v jednotlivých krajinách vyhlasované rozsiahle lockdowny. Lockdown sa uplatňuje pri povinných celoštátnych karanténach alebo odporúčaniach zostať doma. Platí ale tiež ako príkaz na uzavretie niektorých druhov podnikov či prevádzok, zatvorenie hraníc alebo zákaz zhromaždení či podujatí.
Pôvodný význam slova "lockdown" znamenal uzamknutie väzňov v celách ako dočasné bezpečnostné opatrenie. Termín sa používa vo väzenských pravidlách s účelom zabrániť ľuďom, informáciám alebo predmetom opustiť oblasť (napr. celu). Pravidlá môžu obvykle iniciovať iba ľudia s dostatočnou autoritou.
Lockdown možno tiež použiť na ochranu ľudí vo vnútri zariadenia pred osobou alebo hrozbou zvonka. V budovách sú vchodové dvere zamknuté, aby do nich nemohla vstúpiť ani z nich vyjsť žiadna osoba. Úplný lockdown obvykle znamená, že ľudia musia zostať tam, kde sú a nesmú vstupovať alebo opúšťať budovu alebo miestnosti, alebo musia ísť do najbližšieho miesta (budovy) označeného ako bezpečné. 
História.
Podľa slovníka Merriam-Webster je slovo "lockdown" v angličtine prvýkrát doložené v roku 1973, keď išlo o uzamknutie väzňov.
V nadväznosti na teroristické útoky z 11. septembra 2001 na severovýchode Spojených štátov amerických sa začalo trojdňové blokovanie amerického civilného vzdušného priestoru.
Brusel bol uzamknutý v roku 2015. Mesto bolo uzamknuté na niekoľko dní, zatiaľ čo bezpečnostné služby hľadali podozrivých účastníkov teroristických parížskych útokov v novembri 2015. Neskôr v roku 2015 spôsobila hrozba teroristických útokov v uzavretie školskej štvrte v Los Angeles.
V auguste 2019 indická vláda uvalila lockdown na Džammú a Kašmír po zrušení samostatného štátu (rozsiahlej autonómie) s tým, že uzamknutie malo potlačiť terorizmus.
Prvý lockdown spojený s pandémiou COVID-19, bol zavedený ako preventívne opatrenie v reakcii na COVID-19 v čínskom meste Wu-chan v januári 2020.
Typy.
Rozdiely medzi núdzovým a preventívnym lockdownom umožňujú vytváranie rôznych plánov postupu pri rôznych okolnostiach.
Preventívny lockdown.
Preventívny lockdown je preventívny akčný plán implementovaný na riešenie neobvyklého scenára alebo slabosti určitého systému. Má zabrániť akémukoľvek nebezpečenstvu, zaistiť bezpečnosť ľudí, organizácie a systému. Preventívne opatrenia sa zameriavajú na prevenciu nebezpečenstva a rizík vyplývajúcich z neobvyklých okolností, zvyčajne zahŕňajú aj zlepšenie účinnosti.
Väčšina organizácií plánuje núdzové odstavenie, ale neplánuje zhoršenie situácie na nebezpečnú úroveň. Tieto plány musia byť založené na type ohrozenia a mali by byť jednoduché a krátke, aby sa ich bolo možné ľahko naučiť a zavádzať; súčasne majú byť dostatočne pružné, aby zvládli niekoľko možných scenárov. To umožňuje správcom vybrať si z viacerých možností, ktoré sa ľahšie používajú pri rôznych scenároch. Napríklad keď polícia prenasleduje neozbrojeného zlodeja cez školské ihrisko, pružnejší postup umožňuje správcom školy, aby výučba pokračovala.
Núdzový lockdown.
Núdzový lockdown sa vykonáva vtedy, keď bezprostredne hrozí ohrozenie života alebo riziko úrazu človeka. Postupy núdzového uzavretia školy musia byť stručné a jednoduché, aby ich bolo možné ľahko používať v krízových podmienkach v reálnom živote. Jednoduché postupy sa je možné naučiť ľahko a bez zdĺhavého tréningu.
Počas epidémií.
Lockdown môže obmedziť pohyb alebo aktivity ľudí a zároveň umožňuje väčšine organizácií fungovať normálne alebo obmedziť pohyb alebo aktivity tak, že bežným spôsobom môžu fungovať iba organizácie poskytujúce základné potreby a služby.
Pandémia COVID-19.
Počas pandémie COVID-19 bol termín lockdown používaný pre akcie súvisiace s hromadnými karanténami alebo výzvami, aby ľudia zostávali doma. Napr. začiatkom apríla 2020 bolo 3,9 miliardy ľudí na celom svete pod nejakou formou lockdownu. Do konca apríla bolo v európskych krajinách v lockdowne okolo 300 miliónov osôb, v Latinskej Amerike okolo 200 miliónov, takmer 300 miliónov v Spojených štátoch amerických a 1,3 miliardy v Indii.
Lockdown na Filipínach sa začal 14. marca 2020 a bol jedným z najdlhších a najprísnejších. Podobný lockdown bol aj v Juhoafrickej republike, ktorý sa začal 27. marca 2020. Išlo tiež o najprísnejšie opatrenia na svete, pretože boli zakázané cigarety aj alkohol.
Mäkký, tvrdý a slabý a silný.
Premiér Eduard Heger (OĽaNO) nazval termínom lockdown aj opatrenia, ktoré neočkovaným nedovoľujú navštevovať niektoré prevádzky. Neočkovaní však stále môžu cestovať, chodiť na návštevy, nakupovať v predajniach s oblečením či obuvou a chodiť bez obmedzení do práce. Médiá nazývajú tento lockdown ako slabý alebo mäkký.

</doc>
<doc id="672966" url="https://sk.wikipedia.org/wiki?curid=672966" title="Aziz Sergejevič Šaveršjan">
Aziz Sergejevič Šaveršjan

Aziz Sergejevič Šaveršjan (; * 14. marec 1989, Moskva† 5. august 2011, Bangkok), preslávený pod prezývkou ZYZZ, bol austrálsky kulturista kurdského pôvodu, internetová celebrita, osobný tréner, motivátor a model.
Život.
Narodil sa v Moskve ako najmladší syn kardiologičky Majany Ibojanovej a Sergeja Šaveršijana. Mal staršieho brata Saida Šaveršijana, ktorý je známy pod prezývkou "„Chestbrah“". Začiatkom 90. rokov sa celá jeho rodina presťahovala do Austrálie. Vyrastal v Eastwoode, v Novom Južnom Walese. Navštevoval kresťanskú strednú školu Marist College Eastwood.
Kulturistika.
Predtým ako sa stal kulturistom, bol opisovaný ako kostnaté dieťa. Na konci strednej školy sa inšpiroval svojím bratom, ktorý posilňoval a tak začal chodiť do fitness centra. S jeho narastajúcim záujmom o posilňovanie sa začal zaujímať o výživu a tréning. Každý deň trávil tri až štyri hodiny vo fitness centre. Problémový bol jeho vzťah ku steroidom. Medzi jeho obľúbených profesionálnych kulturistov patril Arnold Schwarzenegger a Frank Zane.
Objavil sa na plagátoch subkultúry amatérskych kulturistov v Austrálii nazývaných „The Aesthetics Crew“, ktorá sa vďaka nemu stala veľmi populárna. V júni 2011 založil vlastnú proteinovú značku „Protein of the Gods“ a ďalej svoju vlastnú odevnú značku. 17. mája 2011 vydal knihu Bodybuilding Bible, v ktorej zhrnul všetky svoje vedomosti o kulturistike. Za svoje preslávenie a značky vďačil hlavne sociálnym sieťam, ako napríklad internetovému fóru 4chan.
Smrť.
5. augusta 2011, počas svojej dovolenky v Bangkoku v Thajsku, utrpel v saune srdcový záchvat. Bol odvezený do nemocnice, v ktorej ho doktori už neboli schopní oživiť. Jeho rodina a priatelia potom túto skutočnosť oznámili pomocou sociálnej siete Facebook. Jeho smrť bola potvrdená austrálskym Ministerstvom zahraničných vecí a obchodu v utorok 9. augusta 2011. Pitva odhalila, že trpel nediagnostikovanou srdcovou vadou. Jeho rodina potom oznámila, že zaznamenali symptómy ako vysoký krvný tlak a skrátený dych niekoľko mesiacov pred smrťou.
Od doby svojej smrti motivoval Šaveršijan milióny ľudí na internete ku zmene životného štýlu. Často je vyjadrovaná myšlienka, že inšpiroval celú jednu generáciu.

</doc>
<doc id="672969" url="https://sk.wikipedia.org/wiki?curid=672969" title="Strážna (vrch v Súľovských vrchoch)">
Strážna (vrch v Súľovských vrchoch)

Strážna () je zalesnený vrch v Súľovských vrchoch. Leží nad obcou Lietavská Svinná, približne juhozápadne od Žiliny. 
Poloha.
Vrch sa nachádza na východnom okraji centrálnej časti pohoria, v geomorfologickom podcelku Skalky. Leží v Žilinskom kraji, v okrese Žilina a zasahuje na katastrálne územie obcí Lietava a Lietavská Svinná-Babkov. Najbližšími sídlami sú južne situovaná Lietavská Svinná, severozápadne ležiaci Babkov a severovýchodne ležiaca Lietava.
Opis.
Strážna je súčasťou horského hrebeňa v severnej polovici Skaliek, ktorý vedie od vrchu Žibrid na Drieňovicu (). Východne susedí výrazným sedlom oddelený Cibuľník (), južne Tlstá hora (), juhozápadne Žibrid () a západne vrch Kečka (). Západný okraj masívu vymedzuje Babkovská tiesňava, ktorou preteká potok Svinianka, odvádzajúci vodu z jeho západnej a južnej časti. Severovýchodnú časť odvodňuje Lietavský potok. Na susednom Cibuľníku stojí Lietavský hrad. 
Výhľady.
Zalesnený hrebeň vrchu poskytuje len obmedzený rozhľad, viac možností na výhľady sú zo skalnatých juhovýchodných svahov. Viditeľné sú tak najmä okolité Súľovské vrchy a blízka Žilinská kotlina, pri vhodných podmienkach je pozorovateľná časť Malej Fatry, Kysuckej vrchoviny a Javorníkov. 
Prístup.
Na Strážnu nevedie značená turistická trasa, modrá značka vedie len južným okrajom cez sedlo na susedný Cibuľník. Na vrchol tak vedú lesné chodníky z blízkej Lietavskej Svinnej a Babkova. 

</doc>
<doc id="672976" url="https://sk.wikipedia.org/wiki?curid=672976" title="Tour Triangle">
Tour Triangle

Tour Triangle, tiež známy ako "Projet Triangle" alebo jednoducho "Triangle", je mrakodrap, ktorý má byť postavený na parížskom výstavisku v Paríži vo Francúzsku. Navrhnutá švajčiarskou agentúrou Herzog &amp; de Meuron bude mať tvar 180 metrov vysokej sklenenej pyramídy s lichobežníkovým telom, ktoré je na jednej strane široké a na druhej úzke. Bude to prvý mrakodrap v centre Paríža od Tour Montparnasse v roku 1973.

</doc>
<doc id="672982" url="https://sk.wikipedia.org/wiki?curid=672982" title="Àstrid Bergès-Frisbey">
Àstrid Bergès-Frisbey

Àstrid Bergès-Frisbey ( * 26. máj, 1986, Barcelona, Španielsko) je španielsko-francúzska herečka a modelka. 
Detstvo a mladosť.
Jej otec je španielskeho pôvodu a matka francúzsko-amerického pôvodu. Je najstaršou z troch dcér. Po rozvode jej rodičov vyrastala v juhozápadnom Francúzsku. V sedemnástich sa presťahovala do Paríža, aby sa mohla venovať štúdiu alternatívnej medicíny, konkr. osteopatii. Krátko po tom, jej otec náhle zomrel a ona sa začala zaujímať o herectvo.
Kariéra.
Herecky debutovala v roku 2007 vo francúzskej televízii. O rok neskôr, si zahrala v celovečernom debute "Un barrage contre le Pacifique", po boku Isabelle Huppert. V roku 2011 stvárnila rolu morskej panny Syreny, vo filme "Piráti z Karibiku: V neznámych vodách". Kvôli natáčaniu sa musela naučiť po anglicky. V roku 2014 si zahrala druhý krát v americkom filme, s názvom "Východiskový bod". Pre rolu Sofi, bola vybraná kvôli sfarbeniu jej dúhoviek, na ktoré sa zameriaval aj celý dej filmu. O rok neskôr hrala v talianskom filme "Alaska", kvôli ktorému sa naučila po taliansky. Porazila tiež herečky ako Alicia Vikander, Elizabeth Olsen či Felicity Jones v konkurze na rolu Guinevere, vo filme "Kráľ Artuš: Legenda o meči" (2017).
V roku 2021 si zahrala jednu z úloh v španielskom filme "Veľká španielska lúpež".

</doc>
<doc id="672984" url="https://sk.wikipedia.org/wiki?curid=672984" title="Čerpacia stanica pohonných hmôt">
Čerpacia stanica pohonných hmôt



</doc>
<doc id="672985" url="https://sk.wikipedia.org/wiki?curid=672985" title="Čerpacia stanica na pohonné látky">
Čerpacia stanica na pohonné látky



</doc>
<doc id="672986" url="https://sk.wikipedia.org/wiki?curid=672986" title="Čerpacia stanica pre pohonné látky">
Čerpacia stanica pre pohonné látky



</doc>
<doc id="672987" url="https://sk.wikipedia.org/wiki?curid=672987" title="Čerpacia stanica na pohonné hmoty">
Čerpacia stanica na pohonné hmoty



</doc>
<doc id="672988" url="https://sk.wikipedia.org/wiki?curid=672988" title="Tankovacia stanica">
Tankovacia stanica



</doc>
<doc id="672989" url="https://sk.wikipedia.org/wiki?curid=672989" title="Čerpacia stanica pre pohonné hmoty">
Čerpacia stanica pre pohonné hmoty



</doc>
<doc id="672990" url="https://sk.wikipedia.org/wiki?curid=672990" title="Stanica na pohonné látky">
Stanica na pohonné látky



</doc>
<doc id="672991" url="https://sk.wikipedia.org/wiki?curid=672991" title="Stanica na pohonné hmoty">
Stanica na pohonné hmoty



</doc>
<doc id="672992" url="https://sk.wikipedia.org/wiki?curid=672992" title="Benzínová čerpacia stanica">
Benzínová čerpacia stanica



</doc>
<doc id="672993" url="https://sk.wikipedia.org/wiki?curid=672993" title="Čerpacia stanica benzínu">
Čerpacia stanica benzínu



</doc>
<doc id="672995" url="https://sk.wikipedia.org/wiki?curid=672995" title="Kostol svätého Mikuláša (Stročín)">
Kostol svätého Mikuláša (Stročín)

Kostol sv. Mikuláša je rímskokatolícky kostol v duplinskej farnosti, nachádza sa v centre obce Stročín. Kostol je stavaný v gotickom štýle. Prvá zmienka o tomto kostole pochádza z roku 1443.Tiež patrí k najvýznamnejším gotickým kostolom na severe Slovenska. Jeho správcom je teraz o. Metod Haľko.
História kostola.
Prvá zmienka sa datuje do roku 1443 kedy bol postavený drevený a bez veže. Od roku 1443 do roku 1496 je písomne doložený vo Vranovsko-stropkovskom dištrikte Jágerského biskupstva, do ktorého patril aj kostol v Stročíne. V roku 1691 bola zmienka o jeho prestavaní do murovanej podoby v gotickom štýle v tom čase bol filiálkou farnosti Mestisko a ako kňaz tu pôsobil Július Szuley. K tomuto kostolu sa viaže aj povesť keď v roku 1775 bol kostol v katastrofálnom stave a nevhodný na slúženie bohoslužieb tak financie sa našli keď istá dievčina z ďalekého kraja doniesla poklad a takto mohol byť kostol zrekonštruovaný. Počas prvej svetovej vojny bol kostol poškodený ruskými a rakúsko-uhorskými vojskami. V roku 1922 prešiel veľkou rekonštrukciou. Posledná rekonštrukcia prebehla v roku 2007.

</doc>
<doc id="673003" url="https://sk.wikipedia.org/wiki?curid=673003" title="Cahnov-Ingoldov-Prelogov R,S-systém">
Cahnov-Ingoldov-Prelogov R,S-systém

Cahnov-Ingoldov-Prelogov "R","S"-systém (iné názvy: Cahnova–Ingoldova–Prelogova nomenklatúra, Cahnovo-Ingoldovo-Prelogovo názvoslovie, pravidlá poradia CIP, Cahnove-Ingoldove-Prelogove pravidlá, CIP pravidlá) pomenovaný podľa organických chemikov Roberta Sidneyho Cahna, Christophera Kelka Ingolda a Vladimira Preloga je štandardný proces kompletného a jednoznačeného pomenovávania stereoizomérov molekúl v organickej chémii. Princípom pravidiel CIP je určiť deskriptor "R" alebo "S" na každom stereocentre a deskriptor "E" alebo "Z" na každej dvojitej väzbe tak, aby v systematickom názve bola špecificky určená konfigurácia celej molekuly i pomocou týchto deskriptorov. Molekula môže obsahovať ľubovoľný počet stereocentier a dvojitých väzieb a každé z nich môže existovať v dvoch izoméroch. Molekula s "n" stereogénnymi centrami má zvyčajne 2"n" stereoizomérov a 2"n"−1 diastereomérov (párov enantiomérov). Pravidlá poradia CIP napomáhajú presnému pomenovaniu všetkých stereomérov všetkých organických a organokovových molekúl, v ktorých majú všetky atómy 4 alebo menej väzieb (prípadne 6, kedy sa jedná o „počet susediacich atómov“ na danom centre).
Kľúčový článok predstavujúci pravidlá CIP bol publikovaný v roku 1966 a potom ho nasledovali ďalšie úpravy, než bol v roku 1974 doplnený do pravidiel Medzinárodnej únie pre čistú a aplikovanú chémiu (IUPAC), ktorá určuje organické názvoslovie. Odvtedy boli pravidlá upravované, naposledy v roku 2013, a sú súčasťou knihy Názvoslovie organických zlúčenín od IUPAC. 
Jeden z novších článkov navrhuje isté zmeny k niektorým pravidlám (konkrétne 1b a 2), u ktorých nie sú jasné správne deskriptory. Ostáva však iný problém: vo vzácnych prípadoch majú dva rôzne stereoizoméry tej istej molekuly zhodné CIP deskriptory, takže CIP pravidlá nemusia byť schopné pomenovať stereomér jednoznačne a môže byť lepšie využiť iné názvoslovie.
Postup v pomenovávaní.
Jednotlivé kroky v pomenovávaní pomocou pravidiel CIP sú:
Určenie priorít.
"R/S" a "E/Z" deskriptory sú priradené podľa pravidiel určovania priorít skupín naviazaných na každé stereocentrum. Tento proces je hlavnou časťou CIP pravidiel. Prehľad pravidiel uvedený v tejto sekcii vynecháva niektoré pravidlá vyžadované len vo vzácnych prípadoch:
Izotopy.
Ak sa dve skupiny líšia len v izotopoch, tak má prioritu vyššia atómová hmotnosť.
Dvojité a trojité väzby.
Ak je atóm A viazaný dvojitou väzbou na atóm B, atóm A je vnímaný ako viazaný obyčajnou väzbou na dva atómy: atóm B a „fantómový atóm“, ktorý je duplikátom B (má zhodné atómové číslo), ale nie je naviazaný na nič iné okrem atómu A. Keď je B nahradené zoznamom naviazaných atómov, vynechá sa atóm A, ale nie jeho „fantómový atóm“; atóm A sa vynechá, aby sa zabránilo návratu po väzbe, po ktorej sa postupovalo k atómu B. Postup pri trojitej väzbe je potom rovnaký, len majú atómy A i B dva fantómové atómy toho druhého.
Geometrické izoméry.
Ak sú dva substituenty na vzájomné atóme geometrické izoméry, má "Z"-izomér prednosť oproti "E"-izoméru.
Cyklické molekuly.
Pre molekuly, ktoré majú jeden alebo viac cyklov, je nutné najprv molekuly zapísať ako strom pomocou prechodu cez všetky možné cesty začínajúce u stereocentra. Ak sa znovu narazí na atóm, ktorý už sa v strome nachádza, vytvorí sa fantómový atóm podobne ako pri násobných väzbách, aby bol strom konečný. Jeden atóm v pôvodnej molekule sa teda môže v strome objaviť na viacerých miestach (niektoré ako fantómové atómy, niektoré ako pôvodné).
Priradenie deskriptorov.
Stereocentrá: "R/S".
Po tom, čo boli určené priority substituentov na stereocentre, molekula sa orientuje v priestore tak, aby skupina s najnižšou prioritou smerovala od pozorovateľa. Ak sú substituenty očíslované od 1 (najvyššia priorita) po 4 (najnižšia priorita), potom smer rotácie krivky prechádzajúcej cez vetvy označené 1, 2 a 3 odlíšiť stereoméry. Stereocentrum s rotáciou v smere hodinových ručičiek sa označuje ako "R (rectus)" a stereocentrum s rotáciou proti smeru hodinových ručičiek sa označuje "S (sinister)". Tieto názvy pochádzajú z latinských výrazov pre "vpravo" a "vľavo".
Praktickou metódou určovania deskriptorov daného enantioméru je použitie pravidla pravej ruky: molekula sa objíme prstami pravej ruky v smere . Ak palec ukazuje smerom k štvrtému substituentu, enantiomér je "R", inak je to "S".
Vo výnimočných prípadoch sa môže stať, že sa substituenty líšia len v ich absolútnej konfigurácii ("R" alebo "S"). Ak je nutné určiť relatívne priority týchto substituentov, "R" má prioritu nad "S". Ak nastane táto situácia, deskriptor stereocentra sa píše malým písmenom ("r" alebo "s") namiesto veľkých písmen, ktoré sa bežne používajú.
Dvojité väzby: "E/Z".
Pre alkény a iné molekuly s dvojitou väzbou sa používa rovnaký proces určovania priorít ich substituentov. V tomto prípade záleží na usporiadaní dvoch substituentov s najvyššou prioritou voči dvojitej väzbe. Ak sú oba substituenty na rovnakej strane väzby, teda v "cis" konfigurácii, tak je stereoméru priradený deskriptor "Z" ("zusammen"). Naopak ak sú v "trans" konfigurácii, tak je stereoméru priradený deskriptor "E" ("entgegen"). Tieto názvy sú odvodené z nemeckých výrazov pre „spolu“ a „oproti“.
Príklady.
V nasledujúcej tabuľke sú uvedené príklady použitia tohto názvoslovia.
Popis viacerých stereocentier.
Ak má zlúčenina viac než jedno stereocentrum, každé centrum má deskriptor buď "R", alebo "S". Napríklad efedrín existuje v stereoizoméroch ("1R,2S") a ("1S,2R"), ktoré sú vzájomnými zrkadlovými obrazmi - sú to teda enantioméry. Táto molekula potom existuje ešte v enantioméroch ("1R,2R") a ("1S,2S"), ktoré sú nazývané pseudoefedrín namiesto efedrínu. Všetky štyri izoméry sa nazývajú 2-metylamíno-1-fenyl-1-propanol v systematickom názvosloví. Efedrín a pseudoefedrín sú diastereoméry, respektíve stereizoméry, ktoré nie sú enantioméry, pretože nie sú vzájomnými zrkadlovými obrazmi. Pseudoefedrín a efedrín majú rôzne názvy, pretože keďže sú to diasetereoméry, majú rôzne chemické vlastnosti, a to i v podobe racemátu.
Všeobecne platí, že pre akýkoľvek pár enantiomérov sú všetky deskriptory opačné: ("R,R") a ("S,S") sú enantioméry, rovnako ako ("R,S") a ("S,R"). Diastereoméry majú aspoň jeden deskriptor spoločný: napríklad ("R,S") a ("R,R") sú diastereoméry, rovnako ako ("S,R") a ("S,S"). Obdobne to platí i pre molekuly s väčším počtom stereocentier: ak majú stereoizoméry aspoň jeden deskriptor zhodný, sú to diastereoméry. Ak majú všetky deskriptory opačné, sú to enantioméry.
Ak numerické označenie stereocentier nie je unikátne kvôli symetrii celej molekuly, jedná sa o mezozlúčeninu, ako je napríklad kyselina mezo-vínna, u ktorej je ("R,S") forma rovnaká ako ("S,R") forma. V mezo zlúčeninách sa "R" a "S" stereocentrá nachádzajú v symetricky umiestnených pároch. 
Relatívna konfigurácia.
Relatívna konfigurácia dvoch stereoizomérov môže byť značená pomocou deskriptorov "R" a "S" s hviezdičkou (*). ("R*,R*") znamená, že dve centrá majú rovnakú konfiguráciu, teda ("R,R") alebo ("S,S"); ("R*,S*") naznačuje dve centrá s opačnou konfiguráciou, teda ("R,S") alebo ("S,R"). Pri tomto použití je stereogénne centrum s najnižším číslom (podľa číslovania podľa IUPAC) označené deskriptorom "R*".
Pri určení dvoch anomérov sa využívajú relatívne stereodeskriptory alfa (α) a beta (β). Pri α anomére májú "anomérny uhlík" a r"eferenčný atóm" opačné konfigurácie ("R,S") alebo ("S,R"), zatiaľ čo pri β anomére sú zhodné, ("R,R") alebo ("S,S").
Strany.
Stereochémia sa objavuje i pri určovaní "strán" u trigonálnych molekúl ako sú ketóny. Nukleofil môže v nukleofilnej adícii pristúpiť ku karbonylovej skupine z dvoch opačných strán. Ak achirálny nukleofil atakuje acetón, obe strany sú identické a vzniká len jeden produkt. Ak nukleofil atakuje butanón, strany sú rôzne ("enantiotopické") a vzniká racemát. Ak je nukleofil chirálny, vznikajú diastereoméry. Ak je jedna strana molekuly zakrytá substituentmi alebo geometrickými obmedzeniami v porovnaní s druhou stranou, nazývajú sa strany "diastereotopické". Na určenie strany sa využívajú rovnaké pravidlá ako pri určovaní stereocentrier. Strany sa potom nazývajú Re"-strana a Si"-strana. V príklade napravo je acetofenón zobrazený z "Re"-strany. Pri adícii hydridu (redukcia) na túto stranu vzniká ("S")-enantiomér a pri adícii na Si-stranu vzniká ("R")-enantiomér. Je však nutné si uvedomiť, že adícia na prochirálne centrum z "Re"-strany nemusí vždy viesť k ("S")-stereocentru, keďže sa musí uvážiť priorita adovanej skupiny. To znamená, že stereochémia produktu musí byť určená samostatne a nedá sa všeobecne určiť podľa toho, na ktorú stranu bola skupina adovaná. V uvedenom príklade by pri ataku chloridu ("Z" = 17) na prochirálne centrum z "Re"-strany vznikol ("R")-enantiomér.

</doc>
<doc id="673004" url="https://sk.wikipedia.org/wiki?curid=673004" title="Rockers (skupina)">
Rockers (skupina)

(The) Rockers bola krátkodobá britsko-írska pub rocková superskupina. Jej členmi boli Chas Hodges, John Coghlan, Phil Lynott a Roy Wood.
We Are the Boys!
Skupina vydala len jednu nahrávku, a to singel „We Are the Boys!“, ktorý v roku 1983 vydalo vydavateľstvo CBS. Skladal sa z dvoch častí: 8 piesní na A-strane pod spoločným názvom „We Are the Boys! (Medley)“ a B-strany „Rockin' on the Stage“.

</doc>
<doc id="673008" url="https://sk.wikipedia.org/wiki?curid=673008" title="Relax, Take It Easy">
Relax, Take It Easy

„Relax, Take It Easy“ je debutový singel libanonsko-britského pesničkára Miku z jeho debutového albumu "Life in Cartoon Motion". V Spojenom kráľovstve sa piesni pri pôvodnom vydaní nepodarilo umiestniť do hitparády, ale po tom, čo sa „Grace Kelly“ v januári 2007 umiestnila na vrchole rebríčka, podarilo sa jej dosiahnuť vrchol na 67. mieste v rebríčku UK Downloads Chart kvôli predajom zo stiahnutí.
Pieseň využíva melódiu zo singlu skupiny Cutting Crew „(I Just) Died in Your Arms“. V Severnej Amerike vyšiel ako tretí singel z albumu. Pieseň bola vydaná ako Mikov šiesty singel v Spojenom kráľovstve, do obchodov sa dostala 31. decembra 2007 a ako digital download bola dostupná 24. decembra 2007 ako dvojitá strana A so skladbou „Lollipop“. Tento singel vyvrcholil na 18. mieste v rebríčku UK Singles Chart. Pieseň bola tiež prominentne obsiahnutá vo filme "Ware the World Mine". Nachádza sa aj vo filme "Monte Carlo" z roku 2011.
Hudobné video.
Existujú dve verzie hudobného videa „Relax, Take It Easy“. Prvé obsahuje modré pozadie s kresbami podľa Mikových piesní, ktoré zahŕňajú postavy ako Lollipop Girl, Big Girl a Billy Brown. Obsahuje tiež farebné kreslené káble pre zosilňovače a v niektorých častiach obsahuje zábery Miku na koncerte v Európe. Táto verzia sa hrala na VH1 po celom svete. Táto verzia bola použitá pre vydanie "Life in Cartoon Motion". Táto verzia sa používa na verejné použitie. Druhá verzia videa je najnovšia. Bola vydaná v Spojenom kráľovstve a niektorých krajinách Európy pre opätovné vydanie singla. Druhá verzia obsahuje videá a obrázky fanúšikov z Mikových početných koncertov. Video bolo oficiálne zverejnené na YouTube. Video získalo vysoké hodnotenie na YouTube, hoci nebolo zverejnené v žiadnom verejnom vydaní od Miku.
Zoznam skladieb.
2006
2007

</doc>
<doc id="673009" url="https://sk.wikipedia.org/wiki?curid=673009" title="Črchľový potok (prítok Varínky)">
Črchľový potok (prítok Varínky)

 Črchľový potok je potok vo východnej časti regiónu Horné Považie pretekajúci obcou Belá v okrese Žilina. Je to pravostranný prítok Varínky, ktorá ústi do Váhu; má dĺžku 4,7 km. Je vodným tokom IV. rádu. Hydrologické poradie (číslo povodia): 4-21-05-6581. Geomorfologická kategorizácia: geomorfologický celok Kysucká vrchovina, geomorfologický podcelok Kysucké bradlá a v oblasti svojho ústia na hranici s geomorfologickým celkom Žilinská kotlina, geomorfologickým podcelkom Varínske podolie.
Prameň.
Pramení v nadmorskej výške v lesnom extraviláne v severnej časti územia obce Belá, v časti obce "Kubíková", južne od lúky "Lutiška" a 120 m západne od troch súkromných rekreačných chát, v geomorfologickom celku Kysucká vrchovina, v geomorfologickom podcelku Kysucké bradlá.
Opis toku.
Tečie západným smerom lesným extravilánom, v nadmorskej výške priberá pravostranný bezmenný prítok a stáča sa do juhozápadného smeru, v nadmorskej výške priberá ďalší pravostranný bezmenný prítok, vteká do osady "Kováčovci", v nadmorskej výške priberá ľavostranný bezmenný prítok. Mení smer na západný, v nadmorskej výške priberá ďalší ľavostranný bezmenný prítok odvodňujúci severné svahy lesa "Črchľa", opúšťa osadu "Kováčovci", v nadmorskej výške priberá pravostranný bezmenný prítok, vteká do intravilánu centrálneho úseku časti obce "Kubíková", stáča sa na juh a v intraviláne priberá v nadmorskej výške pravostranný bezmenný prítok. Opúšťa intravilán osady "Kubíková", v nadmorskej výške priberá ľavostranný bezmenný prítok, tečie okrajom intravilánu osady "Káčerovci", postupne priberá tri pravostranné bezmenné prítoky v nadmorskej výške , v nadmorskej výške pritekajúci z poľa "Pirohové" a v nadmorskej výške odvodňujúci západné svahy vrchu "Okrúhlica" s nadmorskou výškou , vteká do úzkej zalesnenej doliny, ľavým brehom obmýva les "Močiarske", v nadmorskej výške priberá ľavostranný bezmenný prítok, pravým brehom obmýva les "Hrbaté", v nadmorskej výške priberá ľavostranný bezmenný prítok, ľavým brehom obmýva pasienok "Nedelové", vyteká z lesa a pri horskom stredisku zimnej údržby a pri čističke odpadových vôd v centrálnej časti územia obce Belá východne od jej intravilánu v nadmorskej výške ústi do Varínky ako jej pravostranný prítok. Varínka ďalej ústi do Váhu. Má dvanásť bezmenných prítokov.
Pramení a preteká v geomorfologickom celku Kysucká vrchovina, v geomorfologickom podcelku Kysucké bradlá a ústi na hranici s geomorfologickým celkom Žilinská kotlina, geomorfologickým podcelkom Varínske podolie. 
Pôvod názvu.
Vodný tok má pôvod v názve lesa "Črchľa" (Kysucké bradlá), na severnom a západnom úpätí ktorého potok tečie. Z toponyma "Črchľa" rozšírením o formant "-ový" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Črchľový potok" ako súčasť veľmi početnej skupiny názvov v slovenskej toponymii, najmä hydronymii.
Názov lesa "Črchľa", ktorého nižšie položené časti sú aj v súčasnosti odlesnené a transformované na poľnohospodárske pozemky, najmä na lúky a pasienky, má pôvod vo všeobecnom podstatnom mene "črchľa" vo význame "časť lesa, v ktorom sa lúpala kôra zo stromov, aby vyschli, vyčrchlené miesto". Motivantom pomenovacieho procesu bol charakteristický výskyt vyčrchleného miesta v priestore lesa v čase pomenovania. Črchlenie bol jeden zo stredovekých spôsobov odlesňovania, transformácie lesných pozemkov na kultúrnu pôdu - poľnohospodárske pozemky. Najskôr sa obsekala, olúpala kôra dookola kmeňa stromu, aby vyschol, neskôr sa očrchlené vyschnuté stromy vytínali a potom sa klčovaním získavala užitočná, kultúrna pôda. Podstatné meno "črchľa" je v súčasnej slovenčine vysunuté na okraj jej slovnej zásoby. Najstarší doložený písomný doklad na výskyt názvu obce Belá je z roka 1378. V roku 2007 bola štandardizovaná podoba hydronyma "Črchľový potok". Porovnaj aj hydronymá napr. Črchľový potok, Črchľový potok, Črchľový potok, Črchlinský potok, Črchľa, Črchľa.

</doc>
<doc id="673010" url="https://sk.wikipedia.org/wiki?curid=673010" title="Čierny vrch (vrch v Strážovských vrchoch; 997 m n. m.)">
Čierny vrch (vrch v Strážovských vrchoch; 997 m n. m.)

Čierny vrch () je vrch Strážovských vrchov. Leží nad obcou Kšinná, približne severovýchodne od Bánoviec nad Bebravou. 
Poloha.
Nachádza sa v južnej časti pohoria, v geomorfologickom podcelku Nitrické vrchy a časti Suchý. Vrchol leží v Trenčianskom kraji, na pomedzí okresov Bánovce nad Bebravou a Prievidza a zasahuje na katastrálne územia obcí Kšinná a Rudnianska Lehota. Je súčasťou mohutného hrebeňa, vystupujúceho medzi Rudnianskou a Kšinianskou kotlinou a Bánovskou pahorkatinou.
Opis.
Čierny vrch leží v strednej časti hlavného hrebeňa Nitrických vrchov, v spoločnom masíve s nepatrne nižšou Veľkou Homoľou (). Tá je južným susedom, juhozápadne leží Malá Homoľa (), západne sa nachádza Kňaží stôl (), severne je sedlom pod Čiernym vrchom oddelený Suchý vrch () a východným smerom leží Boškovie laz (). Vrch patrí do povodia Nitry; východnú časť hrebeňa odvodňujú prítoky Nitrice, západnú prítoky Radiše, smerujúcej do Bebravy. Najbližšími obcami sú Kšinná a Závada pod Čiernym vrchom na západe a Rudnianska Lehota na východe. V sedle severne od vrcholu sa nachádza veža retranslačnej trasy.
Výhľady.
Suchý vrch s riedkym porastom vo vrcholovej časti umožňuje sčasti obmedzený kruhový výhľad. Pozorovateľné sú okolité vrchy pohoria, časť Hornonitrianskej kotliny a Bánovskej pahorkatiny. Pri vhodných podmienkach je možné vidieť južnú časť Malej Fatry, Kremnické vrchy, Vtáčnik, Tribeč, Považský Inovec či Biele Karpaty.

</doc>
<doc id="673011" url="https://sk.wikipedia.org/wiki?curid=673011" title="Čierny vrch (997 m n. m.)">
Čierny vrch (997 m n. m.)



</doc>
<doc id="673013" url="https://sk.wikipedia.org/wiki?curid=673013" title="Drieňový vrch">
Drieňový vrch

Drieňový vrch môže byť:

</doc>
<doc id="673016" url="https://sk.wikipedia.org/wiki?curid=673016" title="Drieňov">
Drieňov

Drieňov môže byť:

</doc>
<doc id="673017" url="https://sk.wikipedia.org/wiki?curid=673017" title="Tamara Gruzínska">
Tamara Gruzínska



</doc>
<doc id="673018" url="https://sk.wikipedia.org/wiki?curid=673018" title="Maják Copinsay">
Maják Copinsay

Maják Copinsay stojí na východnej strane malého ostrova Copinsay na Orknejských ostrovoch v severnej časti Škótskej vysočiny. Je zapísaný v zozname škótskych pamiatok pod číslom LB18574.
História.
Maják spravuje Severná rada majákov (Northern Lighthouse Board, NLB) v Edinburghu, škótska organizácia pre námornú pobrežnú pomoc.
Maják Copinsay navrhol a postavil inžinier David Alan Stevenson a do prevádzky bol uvedený 8. novembra 1915.
Ostrov bol obývaný do roku 1958. Na farme bola škola s učiteľom (trieda), cintorín a na začiatku 20. storočia tu fungovala týždenná poštová služba, ktorá zabezpečovala kontakt s pevninou a v prípade priaznivého počasia aj dvojtýždňové nákupné výlety do Deerness. Na farme sa chovali kone, dobytok a ovce, ktoré sa na okolité ostrovy prepravovali na špeciálnych lodiach nazývaných "coo" alebo "cow". Stravu dopĺňali vtáčie vajcia, ktoré muži spúšťali po lane z útesov alebo zbierali na ostrove Horse.
Ostrov je rezerváciou Kráľovskej spoločnosti na ochranu vtáctva, ktorá ho kúpila v roku 1972. Hoci je ostrov neobývaný, niektoré polia sa stále obrábajú, aby sa zabezpečili vhodné podmienky pre chrapkáča poľného. 
Popis.
Maják je 16 m vysoká valcovitá tehlová veža s kordónovou rímsou, okrovým ochozom s liatinovým zábradlím a laternou zakončenou čiernou kupolou. Maják je natretý na bielo. K dvojpodlažným strážnym domčekom s plochou strechou prilieha ďalšia veža s nautofónom (hmlovým hlásičom). Maják sa nachádza na najvyššom bode ostrova a každých 30 sekúnd vydáva päť bielych zábleskov v trvaní 2,5 sekundy. Maják bol automatizovaný v roku 1991 a je diaľkovo ovládaný prevádzkovateľom, spoločnosťou Northern Lighthouse Boards z Edinburghu.
Údaje
Identifikátor:

</doc>
<doc id="673022" url="https://sk.wikipedia.org/wiki?curid=673022" title="Závod na výrobu polovodičov">
Závod na výrobu polovodičov

Závod na výrobu polovodičov alebo továreň na výrobu polovodičov anglicky fab alebo foundry je v mikroelektronickom priemysle továreň, kde sa vyrábajú polovodičové súčiastky, napr. integrované obvody.
Terminológia.
Továreň, ktorá vyrába návrhy iných spoločností, ako sú napríklad "fabless semiconductor companies" (angl., doslovný preklad: polovodičové spoločnosti bez výroby), sa po anglicky volá "semiconductor fabrication plant" alebo "semiconductor fab" alebo "semiconductor foundry". Ak továreň nevyrába aj svoje vlastné návrhy, po anglicky sa nazýva "pure-play semiconductor foundry". Ak továreň vyrába aj svoje vlastné návrhy, po anglicky sa nazýva "integrated device manufacturer" – IDM).
Cena.
Výroba polovodičov si vyžaduje veľa drahých zariadení. Odhaduje sa, že náklady na výstavbu novej továrne presahujú jednu miliardu amerických dolárov, pričom hodnoty 3 až 4 miliardy dolárov nie sú nezvyčajné. TSMC investovala 9,3 miliardy dolárov do svojho "Fab15" závodu na spracovanie 300 mm plátkov (angl. "wafer" – substrátový disk) na Taiwane. Odhad tejto spoločnosti je, že ich budúca továreň môže stáť 20 miliárd dolárov.
Zloženie.
Centrálnou časťou továrne je čistá miestnosť (iný názov: čisté priestory, angl. "cleanroom"), kde je prostredie kontrolované tak, aby sa eliminoval všetok prach, pretože aj jedno zrnko prachu môže zničiť mikroobvod, ktorý má nanorozmery oveľa menšie ako majú prachové častice. Čistá miestnosť musí byť chránená aj proti vibráciám, aby sa umožnilo nastavenie strojov v nanometrovej mierke, a musí sa udržiavať v úzkych pásmach kolísania teploty a vlhkosti. Tlmenie vibrácií sa dá dosiahnuť použitím hlbokých pilótami v základoch čistej miestnosti, ktoré ju ukotvia k skalnému podložiu, starostlivým výberom miesta stavby a / alebo použitím tlmičov vibrácií. Kontrola teploty a vlhkosti je rozhodujúca pre minimalizáciu vzniku statickej elektriny. Na zníženie statickej elektriny možno použiť aj zdroje korónového výboja. Továreň je často postavená nasledujúcim spôsobom (zhora nadol): strecha, ktorá môže obsahovať vzduchotechnické zariadenie, ktoré nasáva, čistí a ochladzuje vonkajší vzduch, vzduchovú tlakovú komoru na distribúciu vzduchu do niekoľkých ventilátorových filtračných jednotiek namontovaných na podlahe, ktoré sú ale tiež súčasťou stropu aj samotného čistého priestoru, ktorý môže, ale nemusí mať viac ako jedno poschodie, pretlaková komora vratného vzduchu, "clean subfab" (doslova: čistá podvýroba), ktorá môže obsahovať podporné zariadenia pre stroje v čistej miestnosti, napr. ako systémy na dodávku, čistenie, recykláciu chemikálií a prízemie, ktoré zvyčajne môže obsahovať elektrické zariadenia. Továrne na výrobu polovodičov majú často aj nejaké kancelárske priestory.
Čistá miestnosť je miesto, kde prebieha všetka výroba a obsahuje strojové zariadenie na výrobu integrovaných obvodov, ako sú „steppery“ a/alebo skenery na fotolitografiu, stroje na leptanie, čistenie, dotovanie a „dicing“ (rozdeľovanie na čipy). Všetky tieto zariadenia sú extrémne presné, a tým aj extrémne drahé. Ceny najbežnejších zariadení na spracovanie 300 mm polovodičových plátkov sa pohybujú od 700 tisíc USD do viac ako 4 milióny USD za kus, pričom niektoré zariadenia môžu stáť až 130 miliónov USD (napr. EUV skenery). Typická továreň na výrobu polovodičov má niekoľko stoviek takýchto zariadení.
História.
Pokrok v technológii výroby čipov si zvyčajne vyžaduje vybudovanie úplne novej továrne. V minulosti vybavenie na vybavenie továrne na výrobu polovodičov nebolo až tak drahé a existovalo obrovské množstvo menších tovární vyrábajúcich čipy v malých množstvách. Náklady na najaktuálnejšie vybavenie však odvtedy narástli natoľko, že nová továreň môže stáť niekoľko miliárd dolárov.
Ďalším vedľajším efektom nákladov bola výzva využiť staršie továrne. Pre mnohé spoločnosti sú tieto staršie továrne užitočné na výrobu návrhov pre špeciálne trhy, ako sú napríklad vstavané procesory, flash pamäte alebo mikrokontroléry. Pre podniky s obmedzenejším produktovým radom je však často najlepšie buď prenajať továreň, alebo ju úplne zatvoriť, pretože náklady na modernizáciu existujúcej továrne na výrobu zariadení s novšou technológiou, prevyšujú náklady na úplne novú továreň.
Výrobcovia svoje továrne číslujú alebo podobne rozlišujú. V Japonsku Rohm (Lapis Semiconductor) čísluje továrne ako Building No.1 až Building No.4 v USA napr. Texas Instruments má továrne D1 až DMOS6. Najčastejšie je číslovanie priamo s prídavkom slova fab (továreň/výroba). Napríklad Micron (predtým Rexchip) má továrne až po Fab 16, TSMC až po Fab 21 a Intel otvoril v roku 2017 Fab 8 v Číne.
Existuje trend vyrábať stále väčšie polovodičové plátky, takže každý procesný krok sa vykonáva na stále viac čipoch naraz. Cieľom je rozložiť výrobné náklady (chemikálie, čas) na väčší počet predajných čipov. Je nemožné (alebo prinajmenšom neuskutočniteľné) dodatočne vybaviť strojové zariadenie na manipuláciu s väčšími polovodičovými plátkami. To neznamená, že zlievarne používajúce menšie plátky sú nevyhnutne zastarané; staršie továrne na výrobu polovodičov môžu mať lacnejšie prevádzku a majú vyššiu výťažnosť plátkov. Priemysel sa snažil posunúť súčasnú veľkosť plátkov 300 mm (12 palcov) na 450 mm do roku 2018, no v roku 2016 sa príslušné výskumné úsilie zastavilo. Okrem toho existuje veľký tlak na úplnú automatizáciu výroby polovodičových čipov od začiatku až do konca. Toto sa často označuje ako koncept „light-out fab“ (výroba bez svetla). Ďalším dôležitým cieľom je skrátiť čakaciu dobu medzi krokmi spracovania.
Slovensko.
Tesla Piešťany bola súčasťou česko-slovenského koncernového podniku Tesla. Bola určená hlavne na výrobu logických integrovaných obvodov, prevláda unipolárna technológia výroby. Tesla Piešťany bola odkúpená v roku 1998 koncernom Motorola, z ktorého sa v roku 1999 oddelila časť polovodičovej divízie a vznikla spoločnosť ON Semiconductor, ktorá v Piešťanoch naďalej pôsobí dodnes ako firma Onsemi, ktorá zamestnáva 300 zamestnancov. Vývojové centrum Onsemi v Bratislave navrhuje čipy pre svetové automobilky a je jedinečné na Slovensku.

</doc>
<doc id="673023" url="https://sk.wikipedia.org/wiki?curid=673023" title="Adenylosukcinát">
Adenylosukcinát

Adenylosukcinát je medziprodukt konverzie purínového nukleotidu inozínmonofosfátu (IMP) na adenozínmonofosfát (AMP). Túto reakciu katalyzuje adenylosukcinátsyntáza pomocou adície aspartátu na IMP a vyžaduje energiu z fosfoanhydridovej väzby v podobe guanozíntrifosfátu (GTP). GTP sa využíva namiesto adenozíntrifosfátu (ATP), aby reakcia nezávisela na jednom z jej produktov.

</doc>
<doc id="673024" url="https://sk.wikipedia.org/wiki?curid=673024" title="Trenčanov mlyn">
Trenčanov mlyn

Trenčanov mlyn (v minulosti "Požonský mlyn", "Senný mlyn", "Miestny mlyn", nem. "Heumühle", "Gemein"("d")"e Mühl") je bývalý vodný mlyn v záhradkárskej osade Trenčianka v katastrálnom území mesta Svätý Jur.
História.
Prvá písomná zmienka o mlyne pochádza z roku 1769. Pri mlyne tečie Limbašský potok, v minulosti nazývaný aj Myslenický.
Súčasný stav.
Z budovy mlyna sa stala ruina bez strechy a zarastená stromami. Tretina z nej bola zrekonštruovaná na obydlie.
Kúpalisko Trenčianka.
Kúpalisko Trenčianka (predtým "Kúpeľ Extravillán") bolo letné kúpalisko, ktoré pri vtedajšom "Požonskom mlyne" v roku 1931 zriadila vtedajšia majiteľka mlyna Terézia Trenčanová. Nachádzal sa tu otvorený bazén a kabínkové šatne. Voda, ktorá sa nachádzala v bazéne, pochádzala z potoka, ktorý poháňal aj mlyn.
Kúpalisko úplne zaniklo na prelome 20. a 21. storočia.

</doc>
<doc id="673026" url="https://sk.wikipedia.org/wiki?curid=673026" title="Trenčianka (rozlišovacia stránka)">
Trenčianka (rozlišovacia stránka)

Trenčianka môže byť:

</doc>
<doc id="673030" url="https://sk.wikipedia.org/wiki?curid=673030" title="Žihľavník">
Žihľavník

Žihľavník môže byť:

</doc>
<doc id="673031" url="https://sk.wikipedia.org/wiki?curid=673031" title="Dušan Kužel">
Dušan Kužel

Dušan Kužel (* 7. september 1940, Martin - † 18. december 1985, Bratislava) bol slovenský spisovateľ, učiteľ, novinár, dramatik a prekladateľ.
Život a tvorba.
Detstvo a mladosť prežil v Kláštore pod Znievom. Pochádzal z rodiny prenasledovanej systémom 50. rokov kvôli účasti jeho otca na príprave SNP. Po ukončení štúdia na Filozofickej fakulte Univerzity Komenského v Bratislave, odbor literatúra a dejepis, bol dva roky učiteľom v Trebišovskom okrese a potom pracoval v Bratislave v nakladateľstve Smena a neskôr ako redaktor v časopise Kultúrny život. Debutoval poviedkami v časopise Mladá tvorba, ktorý bol platformou skupiny autorov Generácia 56. Tým bol prijatý kritikou ako jej účastník. Jeho debut "Vráti sa niekto iný" v roku 1964 dostal kladné kritiky a nadobudol väčší význam v rámci slovenskej literatúry. Táto zbierka obsahuje desať poviedok, z ktorých posledná "Tichý chlapec odchádza" sa stala v slovenskej literatúre príslovečná. Dušan Kužel použil starú tému v modernom šate - tému slovenskej dediny, o ktorej písal jednoduchou modernou slovenčinou realistickým štýlom. Popritom sa mu podarilo vyhnúť moralizovaniu a sentimentalite. V roku 1967 vydal zbierku próz "Mimobežky", ktoré vyznievajú rezignovanejšie a smutnejšie. V zbierke sú tri poviedky s témou medziľudských vzťahov, zblíženia, hľadania a nenachádzania. V roku 1970 ho vylúčili z predsedníctva Zväzu slovenských spisovateľov zrejme kvôli básni o Danke Košanovej, ktorú uverejnil sedem dní po okupácii vojskami Varšavskej zmluvy. 
V normalizačnom období napísal román "Lampa", ktorý publikovali až v roku 1992 kvôli kriticky vyznievajúcemu príbehu učiteľa, ktorý ušiel pred systémom. Medzi rokmi 1972 - 1976 učil na gymnáziu. Ďalších deväť rokov bol na voľnej nohe a pracoval pre rozhlas ako dramatik. Zomrel v roku 1985.

</doc>
<doc id="673035" url="https://sk.wikipedia.org/wiki?curid=673035" title="Difosforečnan">
Difosforečnan

Difosforečnan (alebo difosfát, pyrofosfát) je fosforečnanový oxoanión, odvodený od kyseliny difosforečnej, ktorý obsahuje dva atómy fosforu spojené P–O–P väzbou. Existuje niekoľko solí, napríklad difosforečnan tetrasodný (Na4P2O7). P-O-P sa niekedy nazýva fosfoanhydridrová väzba, čo poukazuje na stratu molekuly vody pri jej vzniku, obdobne ako pri vzniku anhydridov karboxylových kyselín.
Pomenovanie pyrofosfát pochádza (zo starogréckeho πῦρ, πυρός, "pyr, pyros", „oheň“), pretože sa dajú pripraviť zahrievaním fosforečnanov. Presnejšie vznikajú pri zahrievaní kyselín fosforečných do bodu, kedy prebehne kondenzačná reakcia.
Difosforečnany sú typicky biele alebo bezfarebné. Ich soli s alkalickými kovmi sú rozpustné vo vode. Takisto sú to dobré komplexačné činidlá pre kovové ióny (napríklad vápnik a mnoho prechodných kovov) a majú mnoho využití v priemyselnej chémii.
V organickej chémii.
Pyrofosfáty sa nachádzajú v ATP a iných trifosfátoch nukleotidov, ktoré sú veľmi významné v biochémii. Názov „pyrofosfát“ sa takisto používa ako meno pre estery tvorené kondenzáciou fosforylovaných biologických zlúčenín s anorganickým fosfátom, ako napríklad dimetylallylpyrofosfát. Táto väzba sa potom nazýva vysokoenergetickou fosfátovou väzbou.
V biochémii.
Anión sa skracuje ako PPi, čo je skratka z anglického "inorganic pyrophosphate" (anorganický pyrofosfát). Vzniká hydrolýzou ATP na AMP v bunkách:
 ATP → AMP + PPi
Pyrofosfát sa štiepi napríklad pri zabudovávaní nukleotidov do rastúceho vlákna DNA alebo RNA pomocou polymerázy. Pyrofosforolýza je opak polymerizačnej reakcie, pri ktorej pyrofosfát reaguje s 3′-nukleozidmonofosfátom (NMP alebo dNMP), ktorý sa štiepi z oligonukleotidu za vzniku korešpondujúceho trifosfátu (dNTP z DNA, NTP z RNA). 
Pyrofosfátový anión so štruktúrou je anhydridom kyseliny fosforečnej. Vo vodných roztokoch je nestabilný a hydrolyzuje na anorganický fosfát:
 + H2O → 2 
alebo v zápise používanom v biochémii:
 PPi + H2O → 2 Pi + 2 H+
V neprítomnosti enzýmovej katalýzy prebieha hydrolýza jednoduchých polyfosfátov (ako napríklad pyrofosfátu, lineárneho trifosfátu, ADP alebo ATP) extrémne pomaly vo všetkých prostrediach okrem veľmi kyslých prostredí. (Opakom tejto reakcie je metóda prípravy pyrofosfátov pomocou zahrievania fosfátov,)
Táto hydrolýza na anorganický fosfát robí rozklad ATP na AMP a PPi prakticky nevratný a biochemické reakcie spojené s touto hydrolýzou sú takisto nevratné.
PPi sa nachádza v kĺbovej tekutine, krvnej plazme a moči v dostatočnej koncentrácii, aby zabránil kalcifikácii, a môže pôsobiť ako prirodzený inhibítor tvorby hydroxyapatitu v extracelulárnej tekutine (ECT). Bunky môžu vylučovať PPi do ECT. ANK je neenzymatický plazma-membránový kanál na PPi, ktorý zvyšuje koncentráciu extracelulárneho PPi. Ak ANK nefunguje správne, vzniká nízka extracelulárna koncentrácia PPi a zvýšená intracelulárna koncentrácia PPi. 
Koncentrácia anorganického pyrofosfátu v plazme sa pohybuje okolo 0,58 – 3,78 µM (95 % predikčný interval).
Terpény.
Izopentenylpyrofosfát sa premieňa na geranylpyrofosfát, ktorý je prekurzorom tisícov terpénov a terpenoidov.
Ako prídavná látka v potravinách.
Rôzne difosforečnany sa používajú ako emulgátory, stabilizátory, regulátory kyslosti, kypriace činidlá, komplexotvorné látky a zvlhčovadlá. Ako E číslo je im priradené číslo E450:
 E450(a): difosforečnan disodný; difosforečnan trisodný; difosforečnan tetrasodný (TSPP); difosforečnan tetradraselný
 E450(b): trifosforečnan pentasodný a pentadraselný
 E450(c): sodné a draselné polyfosforečnany
Rôzne podoby difosforečnanov sa používajú hlavne na stabilizáciu šľahačky.

</doc>
<doc id="673036" url="https://sk.wikipedia.org/wiki?curid=673036" title="Veľká cena Mexika 2021">
Veľká cena Mexika 2021

Veľká cena Mexika 2021 (špa. Formula 1 Gran Premio de la Ciudad de México 2021), boli preteky Formule 1, ktoré sa konali dňa 7. novembra 2021 na okruhu Autódromo Hermanos Rodríguez v Mexiko City, hlavnom meste Mexika. Bola to 18. Veľká cena sezóny 2021.
Max Verstappen vyhral preteky pred svojím hlavným súperom v súboji o titul Lewisom Hamiltonom a pred svojím tímovým kolegom z Red Bullu Sergiom Pérezom. Pérez sa vďaka tretiemu miestu stal prvým mexickým jazdcom, ktorý dokončil Veľkú cenu na domácej pôde na pódiu, čo viedlo k veľkým oslavám priamo na pretekárskom okruhu. Valtteri Bottas, ktorý docielil Pole Position v sobotňajšej kvalifikácii, skončil v pretekoch po kolízii s Danielom Ricciardom v prvom kole na 15. mieste.
Výsledky.
Kvalifikácia.
Poznámky:

</doc>
<doc id="673037" url="https://sk.wikipedia.org/wiki?curid=673037" title="Arthur">
Arthur

Arthur (* cca. 2007, Ekvádor - † 8. december 2020, Örnsköldsvik, Švédsko) bol túlavý pes pôvodom z Ekvádoru, ktorý sa v roku 2014 dostal do pozornosti celosvetových médií, keď sa pripojil k štvorčlennému tímu zo Švédska na pretekoch naprieč Amazonským pralesom. 
Švédsky tím naberal sily pred 32 kilometrov dlhým úsekom pretekov, keď si Mikael Lindnord všimol vychudnutého a zraneného psa, ktorý sa prechádzal popri kontrolnom stanovišti. Zvieraťa mu prišlo ľúto, a tak otvoril konzervu a psovi hodil kúsok mäsa. Keď sa švédsky tím rozhodol pokračovať v púti, Lindnord si všimol, že ich pes nasleduje a síce si držal spočiatku od štyroch cudzincov odstup, ten sa postupne skracoval.
Pes putoval s tímom skrze džungľu, brodil sa hlbokým bahnom, no bol odhodlaný Lindnorda, ktorý ho nakŕmil, nasledovať. Prvé vážnejšie problémy sa vyskytli pred ďalšou časťou trasy, ktorú bolo potrebné zdolať na kajakoch. Lindnord pomenoval psa Arthur podľa Kráľa Arthura. Rozhodcovia nariadili nechať Arthura na brehu, no ten skočil do vody a s celých síl sa snažil udržať tempo so svojimi záchrancami. Lindnord neskôr vytiahol Arthura do kajaku, za čo si vyslúžil potlesk od divákov stojacich neďaleko od rieky. Pes sprevádzal tím až do cieľovej rovinky.
Príbeh zatúlaného psa už v priebehu pretekov vzbudil pozornosť celosvetových médií a najmä vďaka internetovej podpore sa neskôr podarilo Mikaelovi Lindnordovi dosiahnuť, aby bol Arthur transportovaný do Švédska. V novej krajine musel podstúpiť 120-dňovú karanténu, počas ktorej absolvoval operáciu, pre viaceré hlboké rany na tele. V marci 2015 sa natrvalo presťahoval do Lindnordovho domu v Örnsköldsviku, kde žil až do svojho skonu v decembri 2020. Zomrel na zhubný nádor.
Na motívy tohto nezvyčajného príbehu priateľstva by mal vzniknúť film. Mark Wahlberg mal hrať postavu Mikaela Lindnorda, ktorý mal byť prítomný priamo na natáčaní.

</doc>
<doc id="673040" url="https://sk.wikipedia.org/wiki?curid=673040" title="Difosfát">
Difosfát



</doc>
<doc id="673044" url="https://sk.wikipedia.org/wiki?curid=673044" title="Plátok">
Plátok

Plátok môže byť:

</doc>
<doc id="673045" url="https://sk.wikipedia.org/wiki?curid=673045" title="Wafer">
Wafer



</doc>
<doc id="673047" url="https://sk.wikipedia.org/wiki?curid=673047" title="Polovodičový plátok">
Polovodičový plátok



</doc>
<doc id="673048" url="https://sk.wikipedia.org/wiki?curid=673048" title="Polovodičový rez">
Polovodičový rez



</doc>
<doc id="673049" url="https://sk.wikipedia.org/wiki?curid=673049" title="Substrátový disk">
Substrátový disk



</doc>
<doc id="673050" url="https://sk.wikipedia.org/wiki?curid=673050" title="Mikročip">
Mikročip



</doc>
<doc id="673051" url="https://sk.wikipedia.org/wiki?curid=673051" title="Mikroelektronický obvod">
Mikroelektronický obvod



</doc>
<doc id="673052" url="https://sk.wikipedia.org/wiki?curid=673052" title="Mikroobvod">
Mikroobvod



</doc>
<doc id="673055" url="https://sk.wikipedia.org/wiki?curid=673055" title="Zoznam častí seriálu Susedia (10. séria)">
Zoznam častí seriálu Susedia (10. séria)

Nasledujúci zoznam je zoznam častí 10. série seriálu Susedia.

</doc>
<doc id="673058" url="https://sk.wikipedia.org/wiki?curid=673058" title="Markos Popillis Sótys">
Markos Popillis Sótys

Markos Popillis Sótys () bol starogrécky športovec.
Markos Popillis Sótys z pamfýlskeho mesta Pergé (čestný občan frýgskej Kibyry) bol víťaz na tlóskych hrách "Megala Kroneia" v bežeckej súťaži diaulos. Pripomína to nápis "TAM II 585", objavený v archeologickej lokalite starovekého lýkijského mesta Tlós, datovaný do prelomu 2. a 3. storočia. 
Nápis ďalej uvádza, že agonista (gr. agónistés, agonistika: pretekárske umenie, amatérske pretekanie na olympijských hrách a iných súťažiach v starom Grécku) M. Popillis Sótys bol počas športovej kariéry, t. j. zrejme zväčša po miestnych súťažiach (agonoch), vyznamenaný titulmi: „"πυθιονίκης, ολυμπιονίκης, πλειστονίκης, παράδοξος“" - pythionikes, olympionikes, pleistonikes a paradoxos.
Taliansky historik Luigi Moretti nezaradil Sótysa do svojho zoznamu olympijských víťazov, pretože nevedel, či tu išlo o olympijské víťazstvo v élidskej Pise, alebo len o víťazstvo na olympiáde v nejakom neďalekom maloázijskom meste. V mnohých nápisoch, v ktorých sa pri olympijskom víťazstve (pri zmienke "Ὀλύμπια" - Olympia) nenachádza dodatok " ἐν Πείςῃ" (v Pise) je spravidla viac než pravdepodobné, že „"olympionikes"“ dosiahol svoje víťazstvo na niektorej inej olympiáde.

</doc>
<doc id="673063" url="https://sk.wikipedia.org/wiki?curid=673063" title="Žihľavník (vrch v Strážovských vrchoch)">
Žihľavník (vrch v Strážovských vrchoch)

Žihľavník () je vrch Strážovských vrchov. Leží nad obcou Omšenie, približne východne od Trenčína. 
Poloha.
Nachádza sa v strednej časti pohoria, v geomorfologickom podcelku Zliechovská hornatina a časti Basky. Vrchol leží v Trenčianskom kraji, na území okresu Trenčín a v katastrálnom území obce Omšenie. Je súčasťou mohutného masívu Basky a časť vrchu patrí do prírodnej rezervácie Žihľavník.
Opis.
Žihľavník leží v tesnom susedstve vrchu Baské (), ktorý je najvyšším vrcholom tejto oblasti. Túto dvojicu najvyšších vrchov oddeľuje nevýrazné sedlo. Svahy vrchu klesajú sprvu pozvoľne, následne sú však na severe, západe i juhu strmé zrázy s mnohými bralami. Východným susedom je vrch Baské, južne leží vrch Svitana (), západne Viliamová () a severne Omšenská Baba (). Severné a západné svahy odvodňuje riečka Teplička do Váhu, juhozápadné potok Machnáč do Bebravy v povodí rieky Nitra. Najbližšími obcami sú Omšenie na západe, Dolná Poruba na severe a Slatinka nad Bebravou na juhu. 
Výhľady.
Nesúvislý porast vrcholovej časti Žihľavníka, jeho poloha a nadmorská výška umožňuje zaujímavý kruhový výhľad. Pozorovateľné sú mnohé vrchy pohoria, no pri vhodných podmienkach aj pohorie Vtáčnik, Tribeč, Považský Inovec, Biele Karpaty, Malá a Veľká Fatra.
Prístup.
Na Žihľavník nevedie značený chodník, modrá značka však prechádza blízkym sedlom, odkiaľ sa dá dostať na vrchol.

</doc>
<doc id="673065" url="https://sk.wikipedia.org/wiki?curid=673065" title="Črchľový potok (prítok Osturnianskeho potoka)">
Črchľový potok (prítok Osturnianskeho potoka)

Črchľový potok je potok v regióne Zamagurie pretekajúci západnou časťou územia obce Osturňa v okrese Kežmarok. Je to pravostranný prítok Osturnianskeho potoka, ktorý ústi do Dunajca; má dĺžku 2,8 km. Je vodným tokom IV. rádu. Hydrologické poradie (číslo povodia): 3-01-01-2291. Geomorfologická kategorizácia: geomorfologický celok Spišská Magura, geomorfologický podcelok Repisko.
Prameň.
Pramení v nadmorskej výške v lesnom extraviláne preriedenom lúkami a pasienkami na juhovýchodnom úbočí vrchu "Črchľa" s nadmorskou výškou necelých 300 m od obecnej hranice s obcou Tatranská Javorina, v západnej časti územia obce Osturňa, v geomorfologickom celku Spišská Magura, v geomorfologickom podcelku Repisko.
Opis toku.
Tečie severovýchodným smerom lesným extravilánom, svojim ľavým brehom na juhovýchodnom svahu vrchu "Brija" s nadmorskou výškou obmýva úpätie lesa "Pálenica", v nadmorskej výške vyteká z lesa a cez pole "Pod Západom" tečie bez zmeny smeru, miestami je lemovaný pásom príbrežnej vegetácie; v nadmorskej výške priberá krátky bezmenný ľavostranný prítok, sleduje poľnú cestu, ktorú viackrát križuje brodom, na hornom konci intravilánu obce Osturňa vteká do intravilánu a po záverečných 200 m toku ústi do Osturnianskeho potoka ako jeho pravostranný prítok. Osturniansky potok ďalej ústi do Dunajca. Má jeden bezmenný prítok.
Pramení, preteká a ústi v geomorfologickom celku Spišská Magura, v geomorfologickom podcelku Repisko.
Pôvod názvu.
Vodný tok má pôvod v názve vrchu "Črchľa" (Repisko) s nadmorskou výškou na juhovýchodnom úbočí ktorého potok tečie. Z toponyma "Črchľa" rozšírením o formant "-ový" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Črchľový potok" ako súčasť veľmi početnej skupiny názvov v slovenskej toponymii, najmä hydronymii.
Názov zalesneného vrchu "Črchľa", ktorého lesný pokryv je aj v súčasnosti čiastočne odlesnený a transformovaný na poľnohospodárske pozemky, najmä na lúky a pasienky, má pôvod vo všeobecnom podstatnom mene "črchľa" vo význame "časť lesa, v ktorom sa lúpala kôra zo stromov, aby vyschli, vyčrchlené miesto". Motivantom pomenovacieho procesu bol charakteristický výskyt vyčrchleného miesta v priestore vrchu v čase pomenovania. Črchlenie bol jeden zo stredovekých spôsobov odlesňovania, transformácie lesných pozemkov na kultúrnu pôdu - poľnohospodárske pozemky. Najskôr sa obsekala, olúpala kôra dookola kmeňa stromu, aby vyschol, neskôr sa očrchlené vyschnuté stromy vytínali a potom sa klčovaním získavala užitočná, kultúrna pôda. Podstatné meno "črchľa" je v súčasnej slovenčine vysunuté na okraj jej slovnej zásoby.
Najstarší doložený písomný doklad na výskyt názvu obce Osturňa je z roka 1593. V roku 2007 bola štandardizovaná podoba hydronyma "Črchľový potok". Porovnaj aj hydronymá napr. Črchľový potok (prítok Kysuce), Črchľový potok (prítok Varínky), Črchľový potok (prítok Polhoranky), Črchlinský potok, Črchľa (prítok Jelenieho potoka), Črchľa (prítok Kučmanovského potoka).

</doc>
<doc id="673066" url="https://sk.wikipedia.org/wiki?curid=673066" title="Zhanna Friske">
Zhanna Friske



</doc>
<doc id="673067" url="https://sk.wikipedia.org/wiki?curid=673067" title="Baske">
Baske



</doc>
<doc id="673070" url="https://sk.wikipedia.org/wiki?curid=673070" title="Kesa (rúcho)">
Kesa (rúcho)

Kesa ( ; ; ;;) je rúcho ordinovaného budhistického mnícha, alebo mníšky, prehodená cez ľavé rameno, chrbát a zviazaná pod pravým podpazuším. Slovo kesa je odvodené zo sanskrteského kasája (zvírenie, podľa procesu farbenia). V sanskrte a páli majú takéto rúcha aj všeobecný výraz , ktorý odkazuje na rúcha bez ohľadu na farbu. 
Pôvod.
Toto rúcho pochádza zo starovekej indie, kde ho nosili nasledovníci Buddhu. Kesa je symbolom jednoduchého Buddhovho odevu a pozostáva zo zošitých kúskov tej istej látky (hovorí sa, že si Buddha po osvietení ušil svoje prvé rúcho z kúskov látky ktoré zostali po spaľovaní mŕtvol). 
Vývoj.
Pôvodne sa kesa šila z vyradených látok ktoré už nemali hodnotu a vyhadzovali sa (nasledovníci Buddhu nesmeli vlastniť nič cenné, čo sa týkalo aj kňazov). Aby sa vedeli rozlíšiť laici od nelaikov, začali sa látky farbiť. Ako sa kessa dostávala do chladnejších oblastí Číny, pridávali sa spodné vrstvy oblečení. Kesa sa tak stala dekoratívnym prvkom poukazujúcim na jej nositeľa ako kňaza. 

</doc>
<doc id="673073" url="https://sk.wikipedia.org/wiki?curid=673073" title="Vlčací mak">
Vlčací mak



</doc>
<doc id="673074" url="https://sk.wikipedia.org/wiki?curid=673074" title="Divý mak">
Divý mak



</doc>
<doc id="673075" url="https://sk.wikipedia.org/wiki?curid=673075" title="Planý mak">
Planý mak



</doc>
<doc id="673076" url="https://sk.wikipedia.org/wiki?curid=673076" title="Rodová ideológia">
Rodová ideológia

Rodová ideológia (iné názvy: gender, džender ideológia) je naratív o údajnom sprisahaní alebo koordinovanom útoku najmä zo Západu s cieľom zničiť „tradičné hodnoty“ a „tradičnú rodinu“. Niektorí autori ju označujú aj ako morálnu paniku alebo konšpiračnú teóriu.
Tento termín nemá vedecké pozadie ani použitie. Pojem rodová ideológia sa často nesprávne zamieňa s pojmom rodová rovnosť.
Podľa rôznych predstaviteľov rodová ideológia zahŕňa rôzne druhy hrozieb a nebezpečenstiev. Nemecká aktivistka a prekladateľka Gabriele Kuby tvrdí, že rodová ideológia vychováva deti k rodovo neutrálnym ľuďom, ktorí môžu slobodne meniť pohlavie a rod, kedykoľvek sa im zachce. proti Gender ideológii je aj Konferencia biskupov Slovenska, že "„biologicky určené pohlavie sa má údajne prekonať možnosťou slobodne si ho vybrať, čo vraj zabezpečí rovnosť medzi ľuďmi“".
Takéto chápanie je založené na nesprávnej interpretácii pojmov pohlavie a rod. Pohlavie ako biologický atribút ľudských bytostí je vrodené a nemenné. Jedinou výnimkou sú intersexuálni a transrodoví ľudia, u ktorých je podmienené biologickými faktormi. Ide však o relatívne malú skupinu ľudí, ktorá tvorí menej než jedno percento populácie. Okrem toho zmena pohlavia je veľmi komplikovaný dlhodobý proces zložený z množstva lekárskych zákrokov.
Rodová rovnosť.
Na rozdiel od pohlavia, ktoré je biologické, rod „sa vzťahuje na sociálne atribúty a možnosti spojené s tým, že sme ženy a muži (na základe pohlavia), a na vzťahy medzi ženami a mužmi a dievčatami a chlapcami, ako aj na vzťahy medzi ženami a vzťahy medzi mužmi. Tieto vlastnosti, spoločenské možnosti a vzťahy sú sociálne konštruované a učíme sa ich prostredníctvom socializačných procesov. Menia sa v závislosti od kontextu, aj času. Rod určuje, čo sa v danom kontexte od ženy alebo muža očakáva, čo je dovolené a oceňované. Vo väčšine spoločností existujú rozdiely a nerovnosti medzi ženami a mužmi v pridelených povinnostiach, vykonávaných činnostiach, prístupe k zdrojom a kontrole nad nimi, ako aj v možnostiach rozhodovania."
Rodová rola je spoločenské očakávanie, akí majú ľudia byť na základe svojho rodu – napríklad, že „všetky ženy sú prirodzene starostlivé“ alebo „všetci muži agresívni“.
Rodová rovnosť je princíp ľudských práv, ktorý zavádza spravodlivé zaobchádzanie s ľuďmi bez ohľadu na pohlavie alebo rod. V praxi to znamená rovnaké práva, povinnosti a možnosti pre mužov a ženy, chlapcov a dievčatá. „Rovnosť neznamená, že muži a ženy budú rovnakí, ale že práva žien a mužov, ich povinnosti a životné možnosti nebudú závisieť od toho, či sa narodili ako muž alebo žena. Rodová rovnosť znamená, že záujmy, potreby a priority oboch, žien aj mužov, sú brané do úvahy, uznávajúc rozdiely medzi rôznymi skupinami žien a mužov. Nejedná sa ani o ženskú záležitosť, týka sa rovnako aj mužov.“
Každý človek môže byť definovaný viacerými znakmi (vek, etnický pôvod, zdravotné postihnutie atď.) a o každom z nich existujú spoločenské stereotypy. Keďže žiaden z týchto znakov by nemal ovplyvňovať individuálnu slobodu človeka realizovať sa podľa svojho talentu a túžob, nemal by ho ovplyvňovať alebo znevýhodňovať ani rod/pohlavie. Rodová rovnosť je vo výsledku osobná sloboda realizovať svoj potenciál. Ako ľudskoprávny princíp a zároveň ako verejná politika sa usiluje o spoločnosť, v ktorej rodové predsudky nepoškodzujú ľudí a nebránia im v tom, aby sa uplatnili podľa svojich schopností alebo talentu - pre príklad, ak chce žena pracovať v stavebníctve alebo muž v materskej škole, spoločenské predsudky alebo očakávania a bariéry na tom postavené by im v tom nemali brániť.
V minulosti viedol boj za rodovú rovnosť k rovnakým majetkovým právam žien a mužov, k zavedeniu volebného práva pre ženy v Česko-Slovensku ako jednej z prvých krajín na svete, k priznaniu rodičovských práv matkám, nielen otcom, k rovnosti pred zákonom alebo k rovnakému odmeňovaniu za rovnakú prácu.
Teórie vzniku.
Väčšina vedcov a vedkýň sa zhoduje, že hnutie odporu voči rodovej rovnosti má počiatky v interných diskusiách katolíckej cirkvi v 90.-tych rokoch, kde sa snažili zaujať stanovisko a bojovať proti výsledkom Medzinárodnej konferencie o populácii a rozvoji organizovanej UNFPA/OSN z roku 1994 a neskôr Svetovej konferencie žien v Pekingu z roku 1995. Po týchto konferenciách OSN začala uznávať a ochraňovať sexuálne a reprodukčné práva.
Svätá stolica sa obávala, že tento vývoj bude viesť k uznaniu interrupcie ako ľudského práva (ktoré je súčasťou reprodukčných práv a práva žien zaobchádzať so svojim telom) a normalizáciu homosexuality. Termín rod „chápala Svätá stolica ako strategický nástroj na útok a destabilizáciu prirodzenej rodiny.“
Podľa pápeža Františka „rodová ideológia“ podkope názor cirkvi o vzájomnom dopĺňaní sa žien a mužov“ a prirovnal ju k jadrovým zbraniam, má to byť jeden z „Herodov, ktoré ničia, ... a ktoré znetvoria tváre mužov a žien, zničia stvorenie.“
V roku 2019 katolícka cirkev vydala prvý veľký dokument zaoberajúci sa špecificky „rodovou ideológiou“, kde tvrdí, že existujú iba dve biologicky určené pohlavia alebo rody.
Koordinované šírenie konšpirácie po Európe.
Aj keď názory hnutia proti rodovej rovnosti boli plne sformulované už okolo roku 2003, prvé protesty a veľké verejné aktivity sa v Európe rozmohli okolo rokov 2012 – 2013. Okrem katolíckej cirkvi a katolíckych organizácií v širšom slova zmysle si boj proti rodovej rovnosti zobrali za svoj aj krajne-pravicové politické strany.
Približne od roku 2011 – 2013 sa pojem „džender ideológia“ a všeobecne boj proti reprodukčným právam žien rozmáha v Európe. Podľa uniknutých emailov a dokumentov, ktoré sprostredkovala WikiLeaks viaceré organizácie koordinujú svoje aktivity pod platformou Citizen Go, celoeurópskou iniciatívou, ktorá sa zameriava na kampane a online petície adresované politikom, v ktorých žiada pozastavenie zákonov, správ alebo iniciatív, ktoré z ich hľadiska smerujú k ohrozeniu „tradičnej rodiny“.
Za desať rokov existencie platforma pracovala s rozpočtom viac ako 30 miliónov eur. Organizácii prispel ruský oligarcha blízky ruskej ortodoxnej cirkvi Konstantin Malofejew či americké konzervatívne skupiny blízke Donaldovi Trumpovi.
V Madride v roku 2012 organizovali Svetový kongres rodín, ktorý americké ľudskoprávne organizácie označujú za jednu z najvplyvnejších platforiem na šírenie nenávisti. Za Slovensko sa zúčastnila vtedajšia europoslankyňa za Kresťanskodemokratické hnutie Anna Záborská (v súčasnosti OĽANO). Zahraničné, predovšetkým poľské a maďarské, ultrakonzervatívne hnutia aktívne propagujú „rodovú ideológiu“ aj na Slovensku.
Šírenie „rodovej ideológie“ na Slovensku.
V médiách na Slovensku sa pojem „rodová ideológia“ objavil v roku 2011. Používal sa v prekladových textoch zahraničných ultrakonzeratívnych organizácií a v prostredí katolíckej cirkvi v rámci kritiky Dohovoru Rady Európy o predchádzaní násiliu na ženách a domácemu násiliu a o boji proti nemu, známemu ako Istanbulský dohovor. K známym konzervatívnym politickým stranám, politikom a političkám sa pridali novovznikajúce mimovládne organizácie, ktoré vystupovali ako občianski aktéri ochraňujúci „tradičnú rodinu“, cirkevné charity a cirkvou zriaďované alebo podporované organizácie poskytujúce služby, ale aj tzv. alternatívne médiá či krajne pravicové a explicitne fašistické politické subjekty. Na verejnosti sa s pojmom „rodovej alebo džender ideológie“ na Slovensku stretávame od roku 2013. V tom roku Konferencia biskupov Slovenska vydáva pastiersky list, kde varuje pred nebezpečenstvom "rodovej ideológie": „Aktéri kultúry smrti používajú na jej presadenie značne prešpekulované metódy,“ ... „Stúpenci kultúry smrti prichádzajú s novou ‚gender ideológiou‘.“ „Kultúrou smrti“ ďalej označujú aj aktivity smerom k zrovnoprávneniu párov rovnakého pohlavia, pre ktorý sa zneužíva pojem „homoloby“.
Neskôr aktivity katolíckych organizácií a cirkvi vyústili v referendum proti právam LGBT ľudí, proti sexuálnej výchove a eutanázii.
Hlavní predstavitelia a predstaviteľky.
Na Slovensku aktívne rozširuje teóriu o „rodovej ideológii“ viacero subjektov, politikov a političiek. Okrem spomínanej katolíckej cirkvi a katolíckych organizácií ako Aliancia za rodinu sú to napríklad poslanci Anna Záborská, pôvodným povolaním učiteľ náboženstva Richard Vašečka, bývalí poslanci Anna Verešová, Štefan Kuffa, ktorý v tejto téme navrhoval topenie gejov: „lepšie by im bolo, keby im uviazali mlynský kameň na krk a hodili ich do vody.“
„Rodovej ideológii“ sa venuje aj politik Štefan Harabin, ktorý spopularizoval termín „džendžer ideológia“ a strana Kotlebovci – Ľudová strana Naše Slovensko.
Zo zahraničných možno spomenúť Gabriele Kuby, ktorá vydala vplyvnú knihu s názvom „Globálna sexuálna revolúcia – strata slobody v mene slobody“. V nej uvádza viacero problematických, ale vplyvných pasáží, ktoré mali vplyv na chápanie „rodovej ideológie, tieto boli podrobne vyvrátené.
Opozícia voči šíreniu "rodovej ideológie".
Na Slovensku sú aktívne viaceré organizácie v oblasti rodovej rovnosti, ktoré organizujú alebo podporujú aktivity smerujúce k posilneniu rodovej rovnosti a k vysvetleniu jej významu. Na Ministerstve práce, sociálnych vecí a rodiny Slovenskej republiky bol zriadený Odbor rodovej rovnosti, neskôr počas obdobia ministra Milana Krajniaka premenovaný na Odbor rovnosti mužov a žien a rovnosti príležitostí. Vláda SR zriadila Radu vlády pre ľudské práva, národnostné menšiny a rodovú rovnosť.
Téme sa venujú viaceré organizácie, aktivistky a aktivisti ako napríklad Aspekt, Aktívne ženy, Aliancia žien Slovenska, Centrum rodových štúdií, EsFem, Fenestra, Inštitút ľudských práv, Klub feministických filozofiek, Možnosť voľby, MyMamy, Národné centrum pre rovnosť príležitostí, Občan, demokracia a zodpovednosť, Združenie žien v podnikaní, Združenie žien Slovenska, Ženská loby Slovenska, Živena (spolok) a zriadené viaceré informačné webstránky.
Viac ako 50 slovenských osobností sa postavilo na podporu Dohovoru Rady Európy o predchádzaní násiliu na ženách a domácemu násiliu a o boji proti nemu. Zo strany Slovenskej republiky neprišlo kvôli nátlaku kresťanských organizácií a niektorých politických aktérov, ktorí nesprávne obviňovali dohovor zo šírenia „rodovej ideológie“. V rokoch 2019 – 2021 silnejú protesty proti pokusom o sprísňovanie potratovej legislatívy.

</doc>
<doc id="673077" url="https://sk.wikipedia.org/wiki?curid=673077" title="Poľný mak">
Poľný mak

Poľný mak môže byť:

</doc>
<doc id="673078" url="https://sk.wikipedia.org/wiki?curid=673078" title="Mak divý">
Mak divý



</doc>
<doc id="673079" url="https://sk.wikipedia.org/wiki?curid=673079" title="Slepý mak">
Slepý mak



</doc>
<doc id="673080" url="https://sk.wikipedia.org/wiki?curid=673080" title="Psí mak">
Psí mak



</doc>
<doc id="673081" url="https://sk.wikipedia.org/wiki?curid=673081" title="Karafiát">
Karafiát

Karafiát môže byť:

</doc>
<doc id="673082" url="https://sk.wikipedia.org/wiki?curid=673082" title="Iveta Karafiátová">
Iveta Karafiátová

Iveta Karafiátová môže byť:

</doc>
<doc id="673084" url="https://sk.wikipedia.org/wiki?curid=673084" title="Hrebíček">
Hrebíček



</doc>
<doc id="673086" url="https://sk.wikipedia.org/wiki?curid=673086" title="Ohníček">
Ohníček

Ohníček môže byť:

</doc>
<doc id="673087" url="https://sk.wikipedia.org/wiki?curid=673087" title="Vlčí kvet">
Vlčí kvet



</doc>
<doc id="673088" url="https://sk.wikipedia.org/wiki?curid=673088" title="Kokrheľ">
Kokrheľ

Kokrheľ alebo kokrhel môže byť:

</doc>
<doc id="673089" url="https://sk.wikipedia.org/wiki?curid=673089" title="Kokrhel">
Kokrhel



</doc>
<doc id="673091" url="https://sk.wikipedia.org/wiki?curid=673091" title="Mačinec">
Mačinec



</doc>
<doc id="673092" url="https://sk.wikipedia.org/wiki?curid=673092" title="Bubovec">
Bubovec



</doc>
<doc id="673093" url="https://sk.wikipedia.org/wiki?curid=673093" title="Červánky">
Červánky

Červánky môže byť:

</doc>
<doc id="673094" url="https://sk.wikipedia.org/wiki?curid=673094" title="Pleskanec">
Pleskanec

Pleskanec môže byť:

</doc>
<doc id="673095" url="https://sk.wikipedia.org/wiki?curid=673095" title="Prchlík">
Prchlík

Prchlík môže byť:

</doc>
<doc id="673096" url="https://sk.wikipedia.org/wiki?curid=673096" title="Pukovec">
Pukovec



</doc>
<doc id="673097" url="https://sk.wikipedia.org/wiki?curid=673097" title="Tulipánky">
Tulipánky



</doc>
<doc id="673104" url="https://sk.wikipedia.org/wiki?curid=673104" title="Karol Fako">
Karol Fako

 
 
Karol Fako (* 24. november 1931 – † 21. február 2020) bol slovenský hokejový reprezentant. 
Bol klubovou legendou Slovana Bratislava, za ktorý odohral 14 sezón. Hrával na pozícií útočníka a preslávil sa svojou technikou. V Slovane sa preslávil najmä v útoku s Jánom Starším a Júliusom Černickým. 
Za Česko-slovenskú reprezentáciu odohral v období 1949 až 1960 29 zápasov, v ktorých strelil 9 gólov. Bol držiteľom bronzovej medaily z majstrovstiev sveta 1959. Po skončení aktívnej kariéry pôsobil ako tréner mládežníckych mužstiev, v Rakúsku, Taliansku a vo Švajčiarsku. V decembri 2004 ho uviedli do Siene slávy slovenského hokeja.

</doc>
<doc id="673105" url="https://sk.wikipedia.org/wiki?curid=673105" title="Sádocký vrch">
Sádocký vrch

Sádocký vrch () je vrch Strážovských vrchov. Leží nad obcou Sádočné, približne juhozápadne od Rajca.
Poloha.
Nachádza sa v severnej polovici pohoria, v geomorfologickom podcelku Zliechovská hornatina a časti Strážov. Vrchol leží na rozhraní Žilinského a Trenčianskeho kraja, na hranici okresov Žilina a Považská Bystrica a hrebeňom vedie aj hranica katastrálnych území obcí Fačkov a Sádočné. Sádocký vrch je súčasťou hrebeňa, vedúceho z Hrubej Kečky severným smerom na Srniak.
Opis.
Sádocký vrch je súčasťou hrebeňa, lemujúceho tok Rajčanky a jeho vrcholová časť má pretiahnutý tvar západo-východného smeru. Hrebeň vedie z dominantného Strážova severovýchodným smerom cez Čierny vrch a Sádocký vrch až na Srniak. Západným susedom je Ostrá Kečka (), severne ležia Stráne (), východne susedí Bartošová () a južne leží Úplaz () a Kozol (). Južne orientované svahy hrebeňa odvodňujú prítoky Rajčanky, zo severných voda odteká riekou Domanižanka do Váhu. Najbližšími sídlami sú severne ležiace Sádočné a Čelkova Lehota, východne situovaný Fačkov a juhozápadne ležiace Čičmany. 
Výhľady.
Súvislý lesný porast hrebeňa neponúka veľa možností na rozhľad, no malé odlesnené lokality umožňujú obmedzený výhľad. Horizontu dominujú najmä okolité vrchy pohoria a neďaleký majestátny Kľak a Reváň. Viditeľná je tak najmä Lúčanská Fatra a Súľovské vrchy, z vhodných miest je na horizonte vidieť Veľkú Raču, Pilsko či Lysú horu.
Geológia.
Masív Sádockého vrchu tvoria vápencovo-dolomitové súvrstvia triasového veku, zaraďované do príkrovu Ostrej Malenice tektonickej jednotky hronika. Samotný vrchol kóty tvoria tzv. strážovské vápence (anis). Tieto sú pozdĺž prešmykového zlomu presunuté do nadložia mladších wettersteinských vápencov (ladin - karn).
Prístup.
Na vrchol nevedie značená trasa, preto najľahší prístup je hrebeňom, zo severu odbočením zo chodníka z Briestenného na Hrubú Kečku. Od juhu je prístup lesom z obce Fačkov.

</doc>
<doc id="673106" url="https://sk.wikipedia.org/wiki?curid=673106" title="Črchlinský potok">
Črchlinský potok

 Črchlinský potok je potok v regióne Horný Zemplín pretekajúci severozápadnou a centrálnou časťou územia obce Banské v okrese Vranov nad Topľou v Prešovskom kraji. Je to ľavostranný prítok Olšavy, ktorá ústi do Tople; má dĺžku 3,1 km. Je vodným tokom VII. rádu. Hydrologické poradie (číslo povodia): 4-30-09-742. Geomorfologická kategorizácia: geomorfologický celok Slanské vrchy, geomorfologický podcelok Makovica.
Prameň.
Pramení v nadmorskej výške v lesnom extraviláne na juhovýchodnom úbočí vrchu Črchlina s nadmorskou výškou vo vzdialenosti 1 km juhozápadne od najvyššieho bodu vrchu, 600 m juhovýchodne od trojchotárnika obcí Banské, Rankovce a Juskova Voľa, v severozápadnej časti územia obce Banské, v geomorfologickom celku Slanské vrchy, v geomorfologickom podcelku Makovica.
Opis toku.
Tečie východným smerom a tento smer si s drobnými odchýlkami zachováva až do svojho zaústenia, preteká lesným extravilánom, v nadmorskej výške priberá pravostranný bezmenný prítok a vo výške ľavostranný bezmenný prítok, oba vodné toky v suchšom období roka bez vody, ľavým brehom obmýva lesným náletom kontaminované pole "Za Michničkami", les sa občas strieda s trvalým trávnym porastom, v nadmorskej výške vyteká z lesa a vteká do intravilánu obce Banské, po 80 m toku priberá v nadmorskej výške ľavostranný bezmenný prítok odvodňujúci "Jurčovu dolinu", sleduje hlavnú ulicu obce Banské ako centrálnu os jej intravilánu a v nadmorskej výške ústi do Olšavy ako jej ľavostranný prítok.
Pramení, preteká a ústi v geomorfologickom celku Slanské vrchy, v južnej časti geomorfologického podcelku Makovica. 
Pôvod názvu.
Vodný tok má pôvod v názve vrchu Črchlina s nadmorskou výškou na juhovýchodnom úbočí ktorého potok tečie. Z toponyma "Črchlina" rozšírením o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Črchlinský potok" ako súčasť veľmi početnej skupiny názvov v slovenskej toponymii, najmä hydronymii.
Názov zalesneného vrchu Črchlina, ktorého lesný pokryv je aj v súčasnosti čiastočne pretkaný pozemkami trvalých trávnych porastov (lúkami a pasienkami), má pôvod vo všeobecnom podstatnom mene "črchľa" vo význame "časť lesa, v ktorom sa lúpala kôra zo stromov, aby vyschli, vyčrchlené miesto", ktoré bolo rozšírené toponymickým formantom miesta "-ina". Motivantom pomenovacieho procesu bol charakteristický výskyt vyčrchleného miesta v priestore vrchu v čase pomenovania. Črchlenie bol jeden zo stredovekých spôsobov odlesňovania, transformácie lesných pozemkov na kultúrnu pôdu - poľnohospodárske pozemky. Najskôr sa obsekala, olúpala kôra dookola kmeňa stromu, aby vyschol, neskôr sa očrchlené vyschnuté stromy vytínali a potom sa klčovaním získavala užitočná, kultúrna pôda. Podstatné meno "črchľa" je v súčasnej slovenčine vysunuté na okraj jej slovnej zásoby. Najstarší doložený písomný doklad na výskyt názvu obce Banské je z roka 1397. V roku 1990 bola štandardizovaná podoba hydronyma "Črchlinský potok". Porovnaj aj hydronymá napr. Črchľový potok, Črchľový potok, Črchľový potok, Črchľový potok, Črchľa, Črchľa.

</doc>
<doc id="673111" url="https://sk.wikipedia.org/wiki?curid=673111" title="Seriál Pumpa">
Seriál Pumpa



</doc>
<doc id="673115" url="https://sk.wikipedia.org/wiki?curid=673115" title="Melanie Lynskeyová">
Melanie Lynskeyová

Melanie Jayne Lynskeyová (neprechýlene Melanie Jayne Lynskey; * 16. máj 1977, New Plymouth, Nový Zéland) je novozélandská herečka.
Detstvo a mladosť.
Lynskeyová sa narodila ako najstaršia z piatich detí, Kay a Timovi Lynskeyovým. Jej priezvisko má írsky pôvod.
Kariéra.
Jej prvou veľkou rolou, bola postava Pauline Parker, v dramatickom filme "Nebeská stvorenia" z roku 1994, ktorý bol natočený na základe skutočnej udalosti. Vo filme stvárnila hlavnú postavu po boku herečky Kate Winslet. Herecký výkon oboch herečiek bol veľmi pozitívne prijatý. V roku 1998 sa pripojila k hereckému obsadeniu, ako Anjelica Houston, Drew Barrymore, Megan Dodds či Jeanne Moreau vo filme "Večný príbeh". Film bol pozitívne prijatý. O rok neskôr sa objavila vo filme "Ale ja som roztlieskavačka", ktorý je považovaný za jeden z najlepších LGBT filmov. Vo filme sa objavila po boku Natashy Lyonne, Clei DuVall, Kipa Pardueho, Cathy Moriarty, Michelle Williams či Julie Delpy. 
V roku 2000 sa objavila vo filme "Divoké kočky". V roku 2003 získala rolu Rose, v televíznom seriáli "Dva a pol chlapa". Počas prvých dvoch sérii patrila k hlavnému televíznemu obsadeniu, no pred treťou sériou oznámila, že by sa rada venovala skôr na filmovú kariéru a v televíznom seriály sa objavovala sporadicky. V roku 2006 stvárnila jednu z vedľajších úloh vo filme "Zástavy našich otcov", ktorý režíroval Clint Eastwood.
V roku 2009 hrala vo filme Informátor, po boku Matta Damona. Po boku Simona Helberga si zahrala v komédii "Za láskou do Paríža", z roku 2014. O rok neskôr sa objavila v dvoch sériách televízneho seriálu "Po štyroch". Spoločne s Cleou DuVall a Natashou Lyonne si zahrali vo filme "Zásah do vzťahu", ktorý režírovala Clea DuVall v roku 2016.
V roku 2018 sa objavila v televíznom seriály "Castle Rock". Tiež sa objavila v roku 2020 v televíznom seriály Mrs. America a v novembri 2021 mal premiéru televízny seriál "Yellowjackets". Po boku Ryana Phillippeho, Judy Greer a Justina Longa si zahrala v komédii "Lady of the Manor".
Súkromný život.
Od desiatich rokov je Lynskeyová vegetariánkou a trpí misofóniou. Jej blízkou priateľkou je herečka Clea DuVall, s ktorou sa spoznala v roku 2001.
V rokoch 2007 až 2014 bol jej manželom herec Jimmi Simpson. Ich manželstvo bolo bezdetné. V roku 2020 sa vydala za herca Jasona Rittera, ktorému v roku 2018 porodila dcéru.

</doc>
<doc id="673116" url="https://sk.wikipedia.org/wiki?curid=673116" title="Prague Pride">
Prague Pride

Prague Pride je festival LGBTQ hrdosti, poriadaný v Prahe od roku 2011; každoročne vždy v polovici augusta, po dobu asi jedného týždňa. Okrem tradičného sobotného sprievodu Prahou, ktorý je vrcholom celého festivalu pravidelne predstavuje množstvo verejných diskusií, debát, workshopov, špotových a kultúrnych akcií a duchovných stretnutí.
Program a organizace.
V rámci festivalu sa konajú desiatky kultúrnych, športových a spoločenských akcií; tak ako v symbolickej Pride Village na Střeleckom ostrove, tak na viacerých iných miestach po Prahe.
Vyvrcholením celého festivalu je „průvod hrdosti“, ktorého tradícia sa datuje až do roku 1970 kedy prvý takýto sprievod prešiel ulicami New Yorku ako priama reakcia na homofóbnu a transfóbnu šikanu zo strany polície, snahu o všeobecnú gay liberalizáciu a vznik hnutí za práva sexuálnych menšín. Sprievodu sa tradične zúčastňujú desiatky tisíc ľudí, často nesúcich dúhové vlajky a transparenty oslavujúce queer kultúru, a okolo desiatky alegorických vozov vypravovaných najrôznejšími LGBTQ organizáciami, korporáciami, politickými stranami alebo gay klubmi. Od roku 2018 tiež v čele sprievodu stoja takzvaní „maršalovia“, teda osobnosti, ktoré sa výrazným spôsobom zaslúžili o rozvoj LGBTQ práv v Česku a vo svete.

</doc>
<doc id="673121" url="https://sk.wikipedia.org/wiki?curid=673121" title="Veľká cena Kataru 2021">
Veľká cena Kataru 2021

Veľká cena Kataru 2021 (angl. Formula 1 Ooredoo Qatar Grand Prix 2021), boli preteky Formule 1, ktoré sa konali dňa 21. novembra 2021 na okruhu Losail International Circuit v Lusiale, neďaleko od Dohy, hlavného mesta Kataru. Bola to 20. Veľká cena sezóny 2021 a premierová Veľká cena Kataru.
Lewis Hamilton vyhral preteky pred Maxom Verstappenom a Fernandom Alonsom. Pre Fernanda Alonsa to bolo prvé umiestnenie na stupňoch víťazov za 104 pretekov; posledný krát bol na Veľkej cene Maďarska 2014 na pódiu. Počas Veľkej ceny utrpeli viacerí pretekári, okrem iného aj Valtteri Bottas, defekt ľavej prednej pneumatiky, potom ako agresívne prešli cez obrubníky.
Výsledky.
Kvalifikácia.
Poznámky:
Preteky.
Poznámky:

</doc>
<doc id="673125" url="https://sk.wikipedia.org/wiki?curid=673125" title="FC Džiugas Telšiai">
FC Džiugas Telšiai



</doc>
<doc id="673126" url="https://sk.wikipedia.org/wiki?curid=673126" title="FK Banga Gargždai">
FK Banga Gargždai



</doc>
<doc id="673127" url="https://sk.wikipedia.org/wiki?curid=673127" title="65803 Didymos">
65803 Didymos

65803 Didymos (predbežné označenie 1996 GT) je binárna planétka radená do kategórie blízkozemských a potenciálne nebezpečných. Planétka bola objavená v roku 1996 91 cm ďalekohľadom na americkom Národnom observatóriu Kitt Peak v rámci rozbiehajúceho sa projektu hľadania planétok a komét Spacewatch. Pomenovaná je podľa gréckeho slova "δίδυμος" – „dvojča“.
Planétka je predmetom návštev dvoch kozmických sond. 27. septembra 2022 o 01:14 SELČ americká sonda DART úspešne kolidovala s jej mesiačikom Dimorfos. V roku 2026 by k nej potom mala doraziť európska sonda Hera, ktorá by ju mala po impakte DARTu detailne študovať.
Popis.
Didymos patrí do skupín Apollo a Amor – obieha až za dráhou Zeme, nekríži sa s ňou, môže sa k nej však priblížiť na vzdialenosť len 6,1 milióna km. K Slnku sa môže priblížiť na 1,013 AU (151 mil. km), najďalej od neho môže byť 2,276 AU (340 mil. km), pretína teda dráhu Marsu.
K Zemi sa priblížil v novembri 2003 na 7,16 mil. km. Ďalšie podobne blízke stretnutie je vypočítané na november 2123.
Priemer planétky bol radarovými meraniami upresnený na 0,78 ± 0,08 km. Planétka obehne Slnko za 2,11 roka (770 dní). Okolo svojej osi sa otočí za 2,26 hod.
Mesiac Dimorfos.
Český astronóm Petr Pravec z hvezdárne Ondřejov objavil 20. novembra 2003 pri planétke mesiačik, nazvaný Dimorfos (jeho predbežné označenie bolo "S/2003 (65803) 1"). Má priemer približne 160 m a obežnú dobu 11,92 h.
Misie k planétke.
Mesiac Dimorfos bol cieľom americkej sondy DART ("Double Asteroid Redirection Test") agentúry NASA. 27. septembra 2022 o 01:14 SELČ sonda do mesiaca narazila s cieľom overiť, či je táto metóda vhodná na odkláňanie potenciálne nebezpečných planétok, pri ktorých existuje riziko kolízie so Zemou.
Následne v roku 2027 by mala k planétke doraziť európska sonda Hera, ktorá by ju mala po impakte detailne študovať. Raketa Falcon 9 s európskou sondou Hera a dvoma cubesatmi odštartovala 7. októbra 2024. Cieľom Hery aj cubesatov je prieskum dvojplanétky, na ktorej povrchu by mali pristáť, Hera na väčšom Dydime, cubesaty na menšom Dimorphe.

</doc>
<doc id="673128" url="https://sk.wikipedia.org/wiki?curid=673128" title="(65803) Didymos">
(65803) Didymos



</doc>
<doc id="673129" url="https://sk.wikipedia.org/wiki?curid=673129" title="1996 GT">
1996 GT



</doc>
<doc id="673130" url="https://sk.wikipedia.org/wiki?curid=673130" title="Kafisias">
Kafisias

Kafisias () môže byť:

</doc>
<doc id="673133" url="https://sk.wikipedia.org/wiki?curid=673133" title="Srniak">
Srniak

Srniak () je vrch Strážovských vrchov. Leží nad obcou Rajecká Lesná, približne juhozápadne od Rajca.
Poloha.
Nachádza sa na severnom okraji pohoria, v geomorfologickom podcelku Zliechovská hornatina a časti Strážov. Vrchol leží na rozhraní Žilinského a Trenčianskeho kraja, na hranici okresov Žilina a Považská Bystrica a hrebeňom vedie aj hranica katastrálnych území obcí Rajecká Lesná a Malé Lednice. Srniak je súčasťou hrebeňa, vedúceho zo Strážova severným smerom cez Hrubú Kečku.
Opis.
Srniak leží v hrebeni, tvoriacom najsevernejší výbežok Strážovských vrchov, ktorý lemuje tok Rajčanky. Hrebeň vedie zo Strážova severovýchodným smerom cez Čierny a Sádocký vrch až na susednú Babu (), kde končí. Zo severného smeru je vrch identifikovateľný kvôli rozsiahlemu kameňolomu, no i jedinečnej symetrickej siluete. Z významných vrchov je na severe Dubová (), západne ležia Stráne (), južne Šibeničná () a východne Baba (). Východné svahy hrebeňa odvodňujú prítoky Rajčanky, zo severných voda odteká do Čierňanky a malú časť na juhozápade odvodňujú prítoky riečky Domanižanka do Váhu. Najbližšími sídlami sú východne ležiaca Rajecká Lesná, severovýchodne situovaná Šuja, severozápadne ležiace Malé Lednice a juhozápadne položená Kardošova Vieska.
Výhľady.
Nesúvislý lesný porast vrcholu i hrebeňa ponúka niekoľko možností na obmedzený rozhľad. Horizontu dominujú najmä okolité vrchy Strážovských a Súľovských vrchov, neďaleký majestátny Kľak a Žilinská kotlina. Z vhodných lokalít bez vegetácie možno pozorovať najmä Lúčanskú Fatru, čiastočne i Biele Karpaty a Javorníky, nezriedka je na horizonte vidieť aj Veľkú Raču, Pilsko, Babiu horu či Lysú horu.
Prístup.
Na vrchol nevedie značená trasa a severozápadná časť masívu je verejnosti neprístupná kvôli rozsiahlemu kameňolomu. Prístup je tak možný z okolitých obcí neznačenými lesnými chodníkmi.

</doc>
<doc id="673135" url="https://sk.wikipedia.org/wiki?curid=673135" title="Rezolúcia o Formóze">
Rezolúcia o Formóze

Rezolúcia o Formóze (, ; oficiálne ) bolo spoločné uznesenie prijaté Senátom a Snemovňou reprezentantov Spojených štátov 28. a 25. januára 1955 a schválené prezidentom Spojených štátov Dwightom D. Eisenhowerom 29. januára 1955 v reakcii na eskaláciu napätia medzi komunistickou Činskou ľudovou republikou a kapitalistickou Čínskou republikou (Taiwanom) a zhruba mesiac po uzavretí zmluvy o vzájomnej obrane medzi Spojenými štátmi a Čínskou republikou. Kongres tým oprávnil prezidenta nasadiť Ozbrojené sily Spojených štátov na obranu územia Čínskej republiky (Formosa, Peskadory, súostrovia Ťin-men a Ma-cu) proti hroziacemu útoku Čínskej ľudovej republiky.
Návrh uznesenia bol predložený Snemovni reprezentantov 24. januára (ako H. J. Res. 159) a Senátu (ako S. J. Res. 28). Snemovňa uznesenie schválila 25. januára pomerom hlasov 410–3 a Senát tak učinil 28. januára pomerom hlasov 85–3.
Kongres určil platnosť rezolúcie dovtedy, „kým prezident nerozhodne o tom, že mier a bezpečnosť predmetného územia primerane garantujú medzinárodné pomery vytvorené krokmi Organizácie Spojených národov alebo iným spôsobom“. No po zlepšení vzťahov medzi Spojenými štátmi a Čínskou ľudovou republikou Kongres v roku 1974 rozhodol o zrušení rezolúcie.

</doc>
<doc id="673136" url="https://sk.wikipedia.org/wiki?curid=673136" title="Zmluva o vzájomnej obrane medzi Spojenými štátmi americkými a Čínskou republikou">
Zmluva o vzájomnej obrane medzi Spojenými štátmi americkými a Čínskou republikou

Zmluva o vzájomnej obrane medzi Spojenými štátmi americkými a Čínskou republikou (, ), neoficiálne čínsko-americká zmluva o vzájomnej obrane (), bola bilaterálna medzinárodná zmluva uzavretá vládou Spojených štátov a vládou Čínskej republiky (Taiwanu) 2. decembra 1954, ktorou sa vzájomne zaručili poskytnúť si vojenskú pomoc v prípade vypuknutia vojny alebo hrozby jej vypuknutia. Tento akt bol reakciou na útok komunistickej Čínskej ľudovej oslobodeneckej armády na Kuomintangom kontrolované súostrovie Ťin-men v septembri 1954.
Záväzok obsiahnutý v zmluve sa týkal len ostrova Taiwan a súostrovia Peskadory, no rezolúcia o Formóze z januára nasledujúceho roku ho rozšírila aj na súostrovia Ťin-men a Ma-cu. V súvislosti so zlepšením vzťahov Spojených štátov a Čínskej ľudovej republiky v decembri 1978 prezident Spojených štátov Jimmy Carter upovedomil vládu Čínskej republiky o americkom zámere zrušiť platnosť zmluvy, k čomu napokon došlo k 1. januára 1980, hoci podľa niektorých názorov zmluvu čiastočne (z hľadiska bezpečnostných záruk) nahradil zákon o vzťahoch s Taiwanom prijatý v marci 1979.

</doc>
<doc id="673140" url="https://sk.wikipedia.org/wiki?curid=673140" title="Pyrofosfát">
Pyrofosfát



</doc>
<doc id="673144" url="https://sk.wikipedia.org/wiki?curid=673144" title="Formózsky prieliv">
Formózsky prieliv



</doc>
<doc id="673146" url="https://sk.wikipedia.org/wiki?curid=673146" title="Formoská rezolúcia">
Formoská rezolúcia



</doc>
<doc id="673147" url="https://sk.wikipedia.org/wiki?curid=673147" title="Cesta III. triedy 2177 (Slovensko)">
Cesta III. triedy 2177 (Slovensko)

Cesta III. triedy číslo 2177 ("III/2177", staré číslo "III/065039") je cesta III. triedy na Slovensku v okrese Turčianske Teplice. Jej celková dĺžka je 1,338 km. 
Priebeh.
Cesta začína v meste Turčianske Teplice, časti Diviaky križovatkou s cestou I/65. Pokračuje do Diviak ako ulica 1. mája západným smerom, neskôr sa stáča smerom na sever ku železničnej stanici. Pokračuje severným smerom ako ulica Staničná, neskôr Matičná a napokon sa napája na cestu III/2183, ulicu Prievidzskú 
Stav.
Podľa údajov z roku 2008 bola cesta na úseku dlhom 0,774 km (57,8 % priebehu) vo veľmi dobrom stave a na úseku dlhom 0,564 km (42,2 % priebehu) v stave nevyhovujúcom. V roku 2015 prebehla na ceste rekonštrukcia s cieľom opravy vodovodnej prípojky v miestnej časti v úseku dlhom 242 m na polovici vozovky. V roku 2019 bola pri stanici posilnená vozovka v 500 m dlhom úseku cesty.

</doc>
<doc id="673149" url="https://sk.wikipedia.org/wiki?curid=673149" title="Kafisias (sochár)">
Kafisias (sochár)

Kafisias () bol starogrécky sochár.
Sochár Kafisias, možno vnuk Kafisia, archonta v boiótskej Tanagre, bol činný pravdepodobne na konci 3. storočia pred Kr. (uvádza sa aj začiatok 2. stor. pred Kr.). Známe sú jeho dva autorské podpisy (signatúry pod nápismi) na podstavcoch zo sôch objavených Boiótii:
- text v starogréčtine
Podľa prvého nápisu bol autorom sochy Forystasa, syna Triaxa, víťaza súťaže hlásateľov na hrách zasvätených Diovi (na olympiáde). Socha z podstavca sa už dávno stratila, ale jeho nápis, objavený anglickým archeológom W. M. Leakeom v januári 1806, ktorý je zabudovaný v stene kostola "Ayios Thomas" juhovýchodne od Tanagry, je ešte stále viditeľný.
Druhý nápis s jeho signatúrou na podstavci, ktorý bol kedysi zrejme základňou sochy mýtického hudobníka a básnika Thamyrida, nájdený v archeologickej lokalite starovekého mesta Thespiai, pripomína "ex voto" (obetný dar), ktorý bol Filetairom, synom Eumena, venovaný Múzam. Tento Filetairos bol zrejme synovec Filetaira (nebolo to s istotou preukázané), prvého vládcu Pergamonu, ktorý poskytol veľké pozemkové granty helikónskym Múzam. Thespijčania potom na oplátku založili na jeho počesť významné kultové združenie. Na podstavci v Thespiách sa našiel aj epigram od gréckeho básnika Onesta, ktorý rozpráva o nešťastí Thamyrida, ktorý sa odvážil konkurovať Múzam. Grécky cestovateľ Pausanias navštívil v Boiótii "helikónsky háj" (na úpätí vrchu Helikón), zasvätený Múzam a videl sochu Thamyrida: „"Do týchto miest umiestnili aj podoby všetkých tých básnikov, ktorí sa nejako preslávili v hudbe. Tak je tu Thamyris, už slepý a naťahuje sa po spadnutej lýre. "“ Nie je však známe, či bola práve táto socha Kafisiasovým dielom.“

</doc>
<doc id="673150" url="https://sk.wikipedia.org/wiki?curid=673150" title="IPhone 13">
IPhone 13

 iPhone 13 a 13 Mini sú smartfóny, ktoré boli navrhnuté, vyvinuté a sú predávané spoločnosťou Apple. V súčasnosti sú jednými z modelov pätnástej generácie telefónov iPhone. Ide o nástupcov modelov iPhone 12 a 12 mini. Modely boli oznámené spolu s drahšími modelmi iPhone 13 Pro a Pro Max 14. septembra 2021 v Divadle Steva Jobsa v Apple Parku, výkonným riaditeľom spoločnosti Apple, Timom Cookom. Predobjednávky na iPhone 13 sa začali 17. septembra 2021 a telefón bol vo väčšine krajín k dispozícii 24. septembra 2021. Predobjednávky na iPhone 12 Mini sa začali 6. novembra 2020 a telefón bol k dispozícii od 13. novembra 2020.
Charakteristika.
iPhone 13 má ploché šasi podobné s predchádzajúcimi modelmi Apple iPhone. Telefóny však disponujú niektorými rozdielmi, akými sú napríklad zadné kamery, ktoré sú väčšie a usporiadané diagonálne. Snímač Face ID v hornej časti obrazovky je teraz o 20 % menší v porovnaní s predchádzajúcimi modelmi iPhone 12. Kryty z iPhone 12 taktiež nie sú kompatibilné s krytmi na iPhone 13.
iPhone 13 a 13 Mini sú dostupné v piatich farbách: Midnight (tmavosivá), Starlight (biela), Product Red (červená), zelená, modrá a ružová.
iPhone 13 a iPhone 13 Mini využívajú čip A15 Bionic navrhnutý spoločnosťou Apple. Sú vybavené 6-jadrovým CPU, 4-jadrovým GPU a 16-jadrovým systémom Neural Engine, zatiaľ čo iPhone 13 Pro a 13 Pro Max majú až 5-jadrový GPU. 
Displeje.
iPhone 13 má 6,1-palcový (15 cm) displej s technológiou Super Retina XDR OLED s rozlíšením 2532 × 1170 pixelov a hustotou pixelov približne 460 PPI s obnovovacou frekvenciou 60 Hz. iPhone 13 Mini má 5,4-palcový (14 cm) displej s rovnakou technológiou s rozlíšením 2340 × 1080 pixelov a hustotou pixelov približne 476 PPI.
Kamery.
iPhone 13 a 13 Mini sú vybavené rovnakým kamerovým systémom s tromi kamerami: jedna predná kamera a dve zadné kamery: širokouhlá a ultraširoká. Zadné fotoaparáty obsahujú väčšie snímače pre väčší zber svetla s optickou stabilizáciou obrazu (). Modul fotoaparátu na zadnej strane je usporiadaný diagonálne, aby sa do šasi zmestili väčšie snímače.

</doc>
<doc id="673159" url="https://sk.wikipedia.org/wiki?curid=673159" title="Anson Thornton">
Anson Thornton

Anson Thornton (* 28. jún 2003, Oshawa, Ontário, Kanada) je jamajský hokejový brankár pôvodom z Kanady, ktorý hrá v tíme Tucson Roadrunners v American Hockey League. V NHL má zmluvu s klubom Utah Hockey Club. Jamajku reprezentoval na turnaji Latam Cup v sezóne 2019-20, na ktorom obsadila prvé miesto.
Narodil sa v Oshawe kanadskej matke a jamajskému otcovi, ale vyrastal v Toronte. Do roku 2020 chytával za rôzne mužstvá z tohto mesta, až v sezóne 2019-20 sa mal presunúť do tímu Sarnia Sting hrajúcom v OHL. Z dôvodu pandémie však v danom ročníku neodchytal jediný súťažný zápas. Anson Thornton nikdy neprešiel draftom.
Napriek tomu si ho v lete 2021 pozvala Arizona Coyotes do kempu pre nováčikov na skúšku. Na vedenie klubu zapôsobil, na turnaji nováčikov sa postavil do bránky v zápasoch proti Vegas Golden Knights a Anaheim Ducks. Thornton podpísal s mužstvom vstupný kontrakt na tri sezóny a v septembri 2021 sa pripojil aj do predsezónneho kempu tímu.
V prípravnom zápase proti Los Angeles Kings už čelil hráčom so skúsenosťami z NHL. Príležitosť dostal v tretej tretine, keď v bránkovisku vystriedal Josefa Kořenářa. Pochytal všetkých 17 striel a pomohol tímu udržať vedenie 2-1.

</doc>
<doc id="673160" url="https://sk.wikipedia.org/wiki?curid=673160" title="Píšták">
Píšták



</doc>
<doc id="673161" url="https://sk.wikipedia.org/wiki?curid=673161" title="Pišták">
Pišták



</doc>
<doc id="673162" url="https://sk.wikipedia.org/wiki?curid=673162" title="Pešták">
Pešták



</doc>
<doc id="673164" url="https://sk.wikipedia.org/wiki?curid=673164" title="Felicità (skladba)">
Felicità (skladba)

Felicità (výslovnosť: [felitʃiˈta]; ) je hitová pieseň taliansko-amerického dua Al Bano &amp; Romina Power, vydaná v roku 1982. Pieseň zožala medzinárodný komerčný úspech a zostáva pravdepodobne ich najznámejšou piesňou.
Informácie.
Duo sa so skladbou zúčastnilo na hudobnom festivale v Sanreme v roku 1982 a skončilo ako druhé. Pieseň sa objavila v albume "Felicità" z roku 1982. Záverečná skladba z albumu "Arrivederci a Bahia" bola vydaná ako strana B. Pre vydanie v Španielsku boli obidve piesne znova nahraté v španielčine a singel dostal iný titulný obrázok.
Felicità sa stretla s veľkým komerčným úspechom, keď sa počas marca až júna 1982 dostala na prvé miesto talianskeho singlového rebríčka a nakoniec sa na medzinárodnej úrovni predalo milión kópií.
Pieseň bola zahraná dvojicou "Laislavo „Lado“ Kravanja a Léa Seydoux" na konci filmu "Lourdes" z roku 2009.
Hudobné video.
Videoklip k piesni bol natočený v Petrohrade na brehu rieky Neva. Vyobrazuje duo Albana Carrisiho a Rominu Power, ako spievajú pieseň, zatiaľ čo riadia motorový čln. Romina Power a väčšina komparzistov nosí historické kostýmy.
A. „Felicità“ - 03:13
B. „Arrivederci a Bahia“ - 03:02
A. „Felicidad“ - 03:13
B. „Arrivederci en Bahia“ - 03:02
Kuriozita.
Inštrumentálna verzia piesne "Felicità" v swingovej verzii znie v pozadí v kriminálnom seriáli Derrick v 150. epizóde (Nočný telefonát, 1987) v 39. minúte.
Pieseň "Felicità" bola prespievaná aj Mariánom Mitašom a Dominikou Kavaschovou v seriáli Oteckovia v 213. epizóde (2019) v 12. minúte.

</doc>
<doc id="673165" url="https://sk.wikipedia.org/wiki?curid=673165" title="Felicità">
Felicità

Felicità môže byť:

</doc>
<doc id="673170" url="https://sk.wikipedia.org/wiki?curid=673170" title="Čierťaž (prítok Zázrivky)">
Čierťaž (prítok Zázrivky)

 Čierťaž je potok v juhozápadnej časti regiónu Orava v obci Zázrivá v okrese Dolný Kubín. Je to pravostranný prítok Zázrivky, ktorá ústi do Oravy; má dĺžku 1,5 km. Je vodným tokom V. rádu. Hydrologické poradie (číslo povodia): 4-21-04-070. Geomorfologická kategorizácia: geomorfologický celok Kysucká vrchovina, geomorfologický podcelok Kysucké bradlá, geomorfologická časť Zázrivská brázda.
Prameň.
Pramení v nadmorskej výške v pasienkovo-lesnom extraviláne v centrálnej časti územia obce Zázrivá v okrese Dolný Kubín v lokalite "Zázrivské lazy", juhozápadne od vrchu "Jedľovinka" s nadmorskou výškou , severovýchodne od vrchu "Pálenica" s nadmorskou výškou a západne od pasienka "Čierťaž", v geomorfologickom podcelku Kysucké bradlá.
Opis toku.
Tečie v krátkom úseku južným smerom lesným a lúčno-pasienkovým extravilánom, neskôr juhovýchodným smerom, obmýva severozápadné a juhozápadné svahy pasienka "Čierťaž", v nadmorskej výške vteká do intravilánu obce Zázrivá, oboma brehmi obmýva cintorín, v nadmorskej výške ústi do Zázrivky ako jej pravostranný prítok. Nemá prítoky.
Pramení, preteká a ústi v geomorfologickom celku Kysucká vrchovina, v geomorfologickom podcelku Kysucké bradlá, v geomorfologickej časti Zázrivská brázda. 
Pôvod názvu.
Názov vodného toku má pôvod v názve pasienka "Čierťaž", situovaného nad ľavým brehom potoka. Názov pasienka bol bez zmeny prenesený na potok. Názov pasienka "Čierťaž" má pôvod v pôvodnom význame apelatíva "čierťaž" v stredovekej slovenčine "pôda získaná vyklčovaním lesa", čo bol v stredoveku veľmi častý identifikačný prvok pri opise pozemkov, resp. pri opise priebehu ich hraníc v lesnom priestore. Apelatívum "čierťaž" získalo pozdejšie i posunutý význam a to "hraničná čiara, hranica". Motivantom pomenovacieho procesu v čase pomenovania pasienka "Čierťaž" bol charakteristický výskyt čierťaží v priestore pomenúvaného geografického objektu. Klčovanie lesa bol jeden zo stredovekých spôsobov odlesňovania, transformácie lesných pozemkov na kultúrnu pôdu - poľnohospodárske pozemky. Zo slovného základu apelatíva "čierťaž" bol v slovenskom stredovekom jazykovom prostredí utvorený jednoslovný nepredponový názov pasienka "Čierťaž" ako súčasť početnej skupiny názvov v slovenskej toponymii; toto apelatívum je v súčasnej slovenčine vysunuté na okraj slovnej zásoby; porovnaj aj hydronymá napr. Čierťaž, Čierťažský potok, Čierťažský potok, Čertižnianka. 
Hydronymum "Čierťaž" bolo štandardizované v roku 1994. 

</doc>
<doc id="673172" url="https://sk.wikipedia.org/wiki?curid=673172" title="Dimorfos">
Dimorfos



</doc>
<doc id="673173" url="https://sk.wikipedia.org/wiki?curid=673173" title="S/2003 (65803) 1">
S/2003 (65803) 1



</doc>
<doc id="673174" url="https://sk.wikipedia.org/wiki?curid=673174" title="Dimorphos">
Dimorphos



</doc>
<doc id="673175" url="https://sk.wikipedia.org/wiki?curid=673175" title="Forystas z Tanagry">
Forystas z Tanagry

Forystas () bol starogrécky víťaz súťaže hlásateľov. 
Forystas, syn Triaxa z Tanagry, zvíťazil v súťaži hlásateľov na neidentifikovanej „dobrej Diovej súťaži“ ("καλὸν ἀγῶνα Διός"). Pripomína to nápis (epigram) na podstavci (pôvodne na ňom stála jeho socha, zhotovená sochárom Kafisiasom), ktorý v roku 1806 objavil anglický archeológ W. M. Leake v stene kostola "Ayios Thomas" juhovýchodne od Tanagry. Forystas možno dosiahol víťazstvo na olympiáde v élidskej Pise ("Pisa" alebo "Pisatis" bola oblasť v Elide, kde sa nachádzala posvätná pôda Olympie), ale nedá sa vylúčiť, že zvíťazil na hrách v Eleutherii alebo na hrách "Basileia" v Lebadeii (panboiótske hry, na pamiatku víťazstva Téb nad Spartou v bitke pri Leuktre ). Nápis datujú do polovice 3. stor. pred Kr.
Kanadský profesor klasickej filológie "Nigel Crowther" poznamenal, že Forystas, víťaz súťaže hlásateľov, mohol byť tiež športovcom, dokazuje to tým, že ho v epigrame chvália aj za víťazstvá na hrách (ἀγῶνας, na agónoch) dosiahnuté „okrídlenými nohami“ (πτανοῖς ποσὶν - "ptanois posin").

</doc>
<doc id="673177" url="https://sk.wikipedia.org/wiki?curid=673177" title="Sokolie (vrch v Strážovských vrchoch)">
Sokolie (vrch v Strážovských vrchoch)

Sokolie () je vrch Strážovských vrchov. Leží nad obcou Pružina, približne južne od Považskej Bystrice.
Poloha.
Nachádza sa v severnej polovici pohoria, v geomorfologickom podcelku Zliechovská hornatina a časti Strážov. Vrchol leží na území Trenčianskeho kraja, v okrese Považská Bystrica a v katastrálnom území obce Pružina. Sokolie je súčasťou CHKO Strážovské vrchy.
Opis.
Sokolie je mohutný bralnatý vrch, nachádzajúci sa v najvyššej časti Strážovských vrchov, severne od dominantného Strážova. Najvyšší vrch Strážov leží južne od Sokolia, západne susedí Javorina () a Svrčinovec (), severným smerom Stráne (), východným smerom Hrubá Kečka () a Čierny vrch () a južne susedí vrch Strážov (). Východnú a severnú časť masívu odvodňuje Strážovský potok, západnú Biely potok, oba smerujúce do riečky Pružinka v povodí Váhu. Najbližšími sídlami sú severne situovaná osada Predhorie, patriaca do Pružiny, západne ležiaci Mojtín a juhozápadne položený Zliechov. Vo východnej časti sú Sokolie jaskyne a práve východným úpätím prechádza značený chodník z Pružiny na Strážov.
Výhľady.
Lesný porast pokrýva takmer celý masív, v blízkosti vrcholu sa však nachádza horská lúka a skalné bralá. Tie ponúkajú obmedzený výhľad na okolité vrchy pohoria, najmä Strážov, Čierny vrch a Hrubú Kečku. Východným smerom dominuje majestátny Kľak a Lúčanská Fatra, severným smerom vidieť Rajeckú kotlinu a Súľovské vrchy, západne Javorníky a Biele Karpaty a juhovýchodne možno vidieť časť Kremnických vrchov. Nezriedka je na horizonte vidieť Veľkú Raču, Babiu horu či Lysú horu.
Prístup.
Na vrchol nevedie značený chodník, preto prístup je možný lesnými chodníkmi z okolitých obcí. Prístup sťažujú mnohé bralá, ktoré pokrývajú veľkú časť Sokolia.

</doc>
<doc id="673178" url="https://sk.wikipedia.org/wiki?curid=673178" title="Žuej I-fu">
Žuej I-fu

Žuej I-fu (, pchin-jin: "Rui Yi-fu", iné prepisy: "Ruey Yih-Fu", "Ruey Yih-fu", "Rui Yifu", "Fou Joue Yi", "Jui I-fu"; * 18. máj 1898 – † 7. júl 1991, Tchaj-pej) bol taiwanský etnológ. Významne prispel k rozvoju čínskej a taiwanskej antropológie.
V závere čínskej občianskej vojny emigroval z pevninskej Číny na Taiwan, kde začal pôsobiť na Národnej taiwanskej univerzite. Vo svojej vedecko-výskumnej činnosti sa zameriaval na klasifikáciu etnických skupín osídľujúcich Čínu, na etnografiu menšín a na dejiny nečínskych (nechanských) etník v juhozápadnej Číne.

</doc>
<doc id="673179" url="https://sk.wikipedia.org/wiki?curid=673179" title="Jü Kuang-čung">
Jü Kuang-čung

Jü Kuang-čung (iný zápis: Yu Guangzhong, ; * 21. október 1928, Nanking† 14. december 2017, Kao-siung) bol taiwanský básnik, prozaik, esejista, literárny kritik, umelecký prekladateľ a univerzitný pedagóg, ktorý na Taiwane pôsobil od roku 1950. Bol vedúcou osobnosťou Básnického spolku modrej hviezdy (19541964), jedného zo štyroch hlavných básnických zoskupení moderného taiwanského básnického hnutia, pričom si získal uznanie ako na Taiwane a v Hongkongu, tak aj v pevninskej Číne, ako aj v čínskej diaspóre po celom svete.
Štúdium a akademická kariéra.
Narodil sa v Nankingu v rodine Jü Čchao-jinga, učiteľa a neskôr úradníka v Čankajšekovej vláde Čínskej republiky a jeho manželky, učiteľky Sun Siou-ťün, rodáčky zo Sia-menu. Jeho brat Jü Kuang-ja zomrel ešte ako dieťa. Po vypuknutí druhej čínsko-japonskej vojny a japonskom vpáde do Nankingu sa dal spolu so svojimi rodičmi na útek vojnou zmietanou krajinou.
Stredoškolské štúdium absolvoval v provincii S’-čchuan a následne v roku 1947 nastúpil na štúdium cudzích jazykov na Nankingskej univerzite, no v roku 1949 prestúpil na Siamenskú univerzitu. Pre prebiehajúcu občiansku vojnu ešte v tom roku so svojou rodinou emigroval do Hongkongu a následne v roku 1950 na Taiwan, kde pokračoval v štúdiu na katedre cudzích jazkov Národnej taiwanskej univerzite (19501952). Ďalej sa vzdelával v USA, kde v roku 1959 získa magisterský titul z výtvarného umenia na Iowskej štátnej univerzite. Následne sa vrátil na Taiwan a vyučoval na Národnej taiwanskej univerzite. V rámci Fulbrightovho programu absolvoval dva pobyty, hosťujúc na vysokých školách v USA (1964, 1969).
V roku 1972 sa stal predsedom katedry anglického jazyka na Národnej univerzite verejnej správy v Tchaj-peji. V rokoch 19741985 vyučoval literatúru na katedre čínskeho jazyka a literatúry Čínskej univerzity v Hongkongu, no v roku 1985 sa vrátil na Taiwan, kde nastúpil do funkcie dekana fakulty liberálnych štúdií Sunjatsenovej univerzity. Na tejto škole vyučoval západnú literatúru až do svojej smrti.
Spisovateľská činnosť.
Básnicky začal tvoriť počas svojho štúdia na Siamenskej univerzite. V priebehu svojej básnickej kariéry osciloval medzi modernizmom a tradicionalizmom. Koncom 50. rokov, počas štúdia na Iowskej štátnej univerzite, experimentoval s modernizmom, vytvoriac niekoľko abstraktných básní, zatiaľ čo v 60. rokoch sa uňho prejavil silný cit po spojení s jeho kultúrnymi koreňmi (napr. v básni "Čchiao-ta jüe" „Perkúzia“, 1966), ktorú ďalej rozvíjal v 70. rokoch, zahŕňajúc do svojej tvorby elementy z ľudových piesní.
V tomto období sa zaplietol do politicko-literárneho sporu, v ktorom stál na strane prevažne prozápadných a modernistických spisovateľov (Pcheng Ke, Ču Si-ning) polemizujúcich s nativistickými literármi (Jie Š'-tchao, Čchen Jing-čen, Wang Tchuo), od ktorých ich delili odlišné estetické aj politické názory. V článku „Vlci prichádzajú“ ("Lang laj le", 1977) Jü odsúdil nativistov (hlavne Čchena) za vyznávanie hodnôt proletárskej literatúry propagovanej v komunistickej Číne, čo predstavovalo závažné obvinenie vzhľadom na pre prebiehajúce perzekúcie politických odporcov Čankajšekovho režimu (biely teror).
Neskôr, v roku 2004 svoje vyjadrenia oľutoval, tvrdiac že boli spôsobené jeho precitlivenosťou na akékoľvek ľavicové tendencie po šoku z kultúrnej revolúcie, pričom zároveň poprel, že jeho útok na nativistov bol výsledkom kolaborácie s kuomintanským režimom.
V roku 1992 sa naplnili Jüove priania znovu navštíviť svoju domovinu, čomu dovtedy bránila politická situácia. Po tom, čo tam v 80. rokoch vyšli jeho básne, získal pozvanie hosťovať niekoľko prednášok a recitačne vystúpiť v Čínskej ústrednej televízii. Vďaka melanchickým a nostalgickým veršom prekypujúcimi láskou k domovine si jeho tvorba získala uznanie aj v komunistickej Číne, dokonca aj v radoch funkcionárov Komunistickej strany Číny. Napr. čínsky premiér Wen Ťia-pao si počas svojho stretnutia s prezidentom USA Georgeom W. Bushom v decembri 2003 vypomohol citátom z Jüovej básne „Nostalgia“ pri diskusii o komunistickom zámere pripojiť Taiwan k pevninskej Číne. Napriek tomu, že sa Jü netajil svojimi antikomunistickými postojmi, spolitizovanie jeho diela čínskymi komunistami ho príliš neznepokojovalo.
Jü publikoval celkom 50 kníh, pričom 18 z toho predstavujú básnické zbierky, zatiaľ čo ostatné obsahujú lyrické eseje, literárnu kritiku a umelecké preklady.
Prekladal najmä z anglickej literatúry, napr. v roku 1957 vydal čínsky preklad novely Ernesta Hemingwaya "Starec a more" a románu Irvinga Stonea "Smäd po živote". Okrem toho prekladal diela Oscara Wildea, iných anglických a amerických autorov, tureckých básnikov a i.
Rodina a súkromie.
V roku 1956 sa zosobášil s Fan Wo-tsun. Spolu mali štyri dcéry: Šan-šan, Jou-šan, Pchej-šan a Ťi-šan.
Jü bol vášnivým cestovateľom – okrem Hongkongu a USA istý čas pôsobil a tvoril aj v Európe. V rokoch 19922010 absolvoval odhadom 50 až 60 ciest do pevninskej Číny.
Jü zomrel 14. decembra 2017 v univerzitnej nemocnici v Kao-siungu na následky pľúcnej infekcie, resp. pneumónie po týždeň trvajúcej hospitalizácií v dôsledku miernej cievnej mozgovej príhody.

</doc>
<doc id="673180" url="https://sk.wikipedia.org/wiki?curid=673180" title="Básnický spolok modrej hviezdy">
Básnický spolok modrej hviezdy

Básnický spolok modrej hviezdy () bol pomerne voľný básnický spolok na Taiwane, ktorý sa utvoril okolo Tchan C'-chaoa a Jü Kuang-čunga v reakcii na modernistický prúd združený okolo Ťi Siena. Toto zoskupenie bolo aktívne v rokoch 19541964 a v rámci svojej činnosti vydalo niekoľko tuctov básnických zbierok. Išlo o jedno zo štyroch hlavných zoskupení moderného taiwanského básnického hnutia aktívneho v období od polovice 50. do polovice 60. rokov.
Členov Modrej hviezdy charakterizovala menšia miera radikalizmu ako u modernistov. Hoci čerpali zo západných modernistických tendencií a nepokladali sa za udržiavateľov tradičnej čínskej poézie, odmietali „slepé“ preberanie západných tradícií a namiesto kládli dôraz na tvorbu „čistej poézie“, založenej na osobných životných postrehoch, pričom toto sebavyjadrenie autora v súzvuku s národným duchom a kultúrnym dedičstvom. Napr. Čchin C'-chao vo svojej úvahe „Kam smeruje nová poézia?“ (, 1957) zdôrazňoval, že básnická tvorba má byť výsledkom autorovho rozjímania nad životom, jeho myšlienkového a citového prežívania. Prizvukoval, že básnický štýl nemožno zakladať na imitácií niekoho iného (napr. západnej literatúry), ale že musí ísť o jedinečný, osobný výtvor autora. Zároveň dával do popredia potrebu pri písaní poézie myslieť na čitateľa, umožniť mu nahliadnuť do autorovho duševného sveta, čo sa vylučovalo s používaním nezrozumiteľného alebo chaotického vyjadrovania. Básnik by sa podľa neho tiež mal vychádzať z filozofických zásad, snažiť sa svojou tvorbou nepriamo hľadať všeobecne platnú pravdu.

</doc>
<doc id="673182" url="https://sk.wikipedia.org/wiki?curid=673182" title="Yih-Fu Ruey">
Yih-Fu Ruey



</doc>
<doc id="673184" url="https://sk.wikipedia.org/wiki?curid=673184" title="Variant omikron vírusu SARS-CoV-2">
Variant omikron vírusu SARS-CoV-2

Variant omikron vírusu SARS-CoV-2 (iné názvy: vývojová vetva/línia B.1.1.529, klád GR/484A, klád 21K) je variant vírusu (presnejšie: vírusového kmeňa) SARS-CoV-2, ktorý spôsobuje ochorenie COVID-19. 
Prvý prípad bol Svetovej zdravotníckej organizácii (WHO) nahlásený z Južnej Afriky 24. novembra 2021. 26. novembra 2021 ho WHO označila za variant vyvolávajúci znepokojenie a pomenovala ho podľa gréckeho písmena omikron.
Variant má nezvyčajne veľký počet mutácií, až 50. Niekoľko mutácii je nových a až 32 sa ich nachádza na spike proteíne. Vysoký počet mutácii viedol k obavám týkajúcim sa odolnosti voči vakcínam proti ochoreniu COVID-19 a rýchlemu šíreniu. Výsledkom bolo, že tento variant bol rýchlo označený za veľmi rizikový a viaceré krajiny zaviedli cestovné obmedzenia na lety z Južnej Afriky a ďalších krajín, aby obmedzili alebo spomalili jeho medzinárodné šírenie. K 8. decembru 2021 bol variant rozšírený v minimálne 57 krajinách sveta. Na Slovensku bol variant potvrdený 11. decembra 2021, keď boli identifikované prvé tri prípady.
Označenie.
Technická poradná skupina WHO pre vývoj vírusu SARS-CoV-2 26. novembra označila B.1.1.529 za znepokojujúci variant a pridelila mu označenie omikron.
História.
Dňa 24. novembra 2021 bol tento variant prvýkrát nahlásený WHO z Južnej Afriky. Prvý známy exemplár bol identifikovaný 9. novembra 2021 v Botswane. Dosiaľ zistili sekvenovaním (genetickou analýzou) 77 prípadov v Južnej Afrike, štyri prípady v Botswane, dva v Hongkongu a jeden v Izraeli. V posledných dvoch prípadoch išlo o ľudí prichádzajúcich z Juhoafrickej republiky, respektíve Malawi. 
Obavy z potenciálneho ekonomického dopadu variantu omikron viedli 26. novembra k poklesu globálnych trhov, vrátane najhoršieho poklesu indexu Dow Jones Industrial Average v roku 2021. Cena ropy Brent Crude a West Texas Intermediate klesla o 10 % a 11,7 %. Rovnako poklesol aj trh s kryptomenami.

</doc>
<doc id="673185" url="https://sk.wikipedia.org/wiki?curid=673185" title="Spolok modernej poézie">
Spolok modernej poézie

Spolok modernej poézie () bol básnický spolok na Taiwane, ktorý vo februári 1956 založil Ťi Sien, čím nadviazal na založenie časopisu „Štvrťročník modernej poézie“ () v roku 1953. V Spolku modernej poézie sa združovalo vyše 100 básnikov.
Stúpenci tohto prúdu presadzovali radikálny odklon od čínskej básnickej tradície, hľadajúc inšpiráciu v západnej poézii nasledujúcej od francúzskeho modernistického básnika Charlesa Baudelairea. Tento prístup označovali za „horizontálnu transplantáciu“ západnej moderny. Práve v tomto spočíval ich spor s Básnickým spolkom modrej hviezdy (Tchan C'-chao, Jü Kuang-čung a ď.).
V roku 1959 Ťi Sien opustil spolok a v roku 1964 svoju činnosť ukončil „Štvrťročník modernej poézie“, čím sa skončil obdobie vplyvu modernistov v modernom taiwanskom básnickom hnutí.

</doc>
<doc id="673186" url="https://sk.wikipedia.org/wiki?curid=673186" title="Modré hviezdy">
Modré hviezdy



</doc>
<doc id="673187" url="https://sk.wikipedia.org/wiki?curid=673187" title="Spolok modrých hviezd">
Spolok modrých hviezd



</doc>
<doc id="673188" url="https://sk.wikipedia.org/wiki?curid=673188" title="Spoločnosť modrých hviezd">
Spoločnosť modrých hviezd



</doc>
<doc id="673192" url="https://sk.wikipedia.org/wiki?curid=673192" title="Modernista">
Modernista

Modernista (plurál modernisti) môže byť:

</doc>
<doc id="673193" url="https://sk.wikipedia.org/wiki?curid=673193" title="Modernisti">
Modernisti



</doc>
<doc id="673200" url="https://sk.wikipedia.org/wiki?curid=673200" title="Fort Zeelandia (Taiwan)">
Fort Zeelandia (Taiwan)

Pevnosť Zeelandia bola obchodným a vojenským opevneným postom nizozemskej Východoindickej spoločnosti (Vereenigde Oost Indische Compagnie) na juhozápadnom pobreží ostrova Taiwan. Pevnosť bola viackrát premenovaná – niesla aj názov Taiwan (臺灣城), Orange (奧倫治城) a An-pching (安平城). Súčasné čínske meno lokality s pevnosťou je An-pchingská Stará pevnosť (). Leží v dnešnom mestskom dištrikte An-pching, ktorý je súčasťou mesta Tchaj-nan.
Dejiny.
Pevnosť bola založená v roku 1624 po tom, ako boli Nizozemci vytlačení z Peskadorských ostrovov (ležia západne od ostrova Taiwan), z ktorých sa pokúšali nadviazať obchodné vzťahy s Čínou (neúspešne). Nové miesto pre ich pôsobenie vybral Martinus Sonck (cca 1590 – 1625; stal sa aj prvým nizozemským guvernérom na Taiwane) na neďalekom ostrove Taiwan. Lokalita, ktorú vybral, sa tiež nazývala „Taiwan“ alebo „Taoyuan“. Niekedy bola ako „Taoyuan“ či „Taiovan“ nazývaná aj samotná pevnosť. Pevnosť však Nizozemci nazvali podľa mena lode, na ktorej sa Sonck z Peskadorských ostrovov priplavil. Prvá podoba pevnosti vznikla asi po 10-toch rokoch. Neskôr bola v blízkej vzdialenosti od nej postavená ďalšia pevnosť s názvom Provintia. Obe dostávali dodávky potravín a tiež vojakov z hlavnej bázy Východoindickej spoločnosti – z Batavie.
V apríli 1661 vypuklo v okolí pevnosti povstanie čínskych osadníkov, ktoré viedol Čeng Čcheng-kung (romanizovaná podoba jeho mena bola Koxinga, ktorú používali Nizozemci). 30. apríla 1661 začal so svojimi mužmi (mohlo ich byť až 25 000) obliehať pevnosť Zeelandiu, ktorú bránilo približne 2 200 nizozemských vojakov. Po deviatich mesiacoch obliehania, ktoré si vyžiadalo na strane obliehaných 1 600 životov, sa pevnosť 1. februára 1662 vzdala. Na základe kapitulácie mohol guvernér Frederick Coyett so svojimi dôstojníkmi a vojakmi, ale aj civilistami, pevnosť opustiť a vrátiť sa do Batavie. Tovar patriaci nizozemskej Východoindickej spoločnosti ale prepadol obliehateľom. Opustením pevnosti sa skončilo 38-ročné pôsobenie Nizozemcov na ostrove Taiwan (dobovo Formóza).
Pevnosť sa postupne stávala nefunkčnou pre postupné zanášanie zálivu, vstup do ktorého strážila. V poslednej tretine 19. storočia bol stavebný materiál z pevnosti do veľkej miery rozobraný a použitý na stavbu modernej pevnosti s názvom „Večný zlatý hrad“.
V súčasnosti sa z pôvodnej pevnosti Zeelandia zachovali len zvyšky južných tehlových terás. V jednej z budov v centre je umiestnené múzeum histórie lokality An-pching.

</doc>
<doc id="673203" url="https://sk.wikipedia.org/wiki?curid=673203" title="Fort Zeelandia">
Fort Zeelandia

Fort Zeelandia ( doslova „Pevnosť Zeelandia“) môže byť:

</doc>
<doc id="673204" url="https://sk.wikipedia.org/wiki?curid=673204" title="Kultúra Taiwanu">
Kultúra Taiwanu

Kultúra Taiwanu je zmesou konfuciánskej čínskej a domorodej taiwanskej kultúry. Okrem obrovského tradičného čínskeho vplyvu, výrazne ovplyvnila Taiwan aj japonská kultúra. Postupne sa spoločná spoločensko-politická skúsenosť s oboma kultúrami (čínskou a japonskou) na Taiwane rozvinula do samostatnej taiwanskej kultúrnej identity a taiwanského kultúrneho povedomia.
Odrážajúc pokračujúcu kontroverziu okolo politického postavenia Taiwanu, politika naďalej zohráva úlohu pri koncepcii a rozvoji taiwanskej kultúrnej identity. Najmä v predchádzajúcom dominantnom rámci taiwanského a čínskeho dualizmu. V posledných rokoch bol koncept taiwanského multikulturalizmu navrhnutý ako relatívne apolitický, alternatívny pohľad. Tento pohľad umožnil začlenenie obyvateľom pevniny a iným menšinovým skupinám do pokračujúcej redefinície taiwanskej kultúry ako kolektívne držaných systémov významov a zaužívaných vzorcov, myslenia a správania sa ľudí na Taiwane.
Prehľad štátnej kultúrnej politiky.
Historický kontext.
Taiwanskú kultúru a kultúrne dedičstvo do značnej miery formovali procesy imperializmu a kolonizácie. Štrukturálne a psychologické dopady, po sebe nasledujúcich koloniálnych projektov, boli neoddeliteľnou súčasťou rozvoja sebaobrazu Taiwanu a vývoja oficiálnej aj neoficiálnej taiwanskej kultúry. Taiwan zostal väčšinu svojej kolonizovanej existencie na kultúrnom okraji. Ďaleko od centier občianskeho a kultúrneho života. Napriek tomu s každou zmenou režimu sa kultúrne centrum Taiwanu posúvalo. Inšpiráciou pre kultúru Taiwanu boli v rôznych obdobiach rôzne krajiny. Okrem iného aj domorodý Taiwan, Amsterdam, Sia-men (Amoy), Peking z éry Čching, cisárske Japonsko, povojnová Čína ale aj Spojené štáty.
Predtým, ako ríša Čching postúpila Taiwan Japonsku v roku 1895, bola pre taiwanskú kultúru charakteristická predovšetkým roľnícka spoločnosť. Išlo predovšetkým o roľníkov z kmeňa Chan a domorodých obyvateľov z horských oblastí. Vďaka strategickej polohe Taiwanu pozdĺž východoázijských obchodných ciest boli Taiwanci vystavení aj kozmopolitným vplyvom a vplyvom európskeho obchodu. V polovici japonskej éry (18951945) sa Taiwan začal presúvať z miestnej na súčasnú globálnu kultúru pod vedením „westernizácie“ v japonskom štýle. Počnúc obdobím prípravy Japonska na vojnu Japonsko posilnilo svoju politiku „japanizácie“ Taiwanu za účelom mobilizácie proti spojencom. Japonské úsilie naučilo taiwanskú elitu, japonskú kultúru a jazyk, ale vo veľkej miere nezasahovalo do náboženskej organizácie. Keď boli po druhej svetovej vojne zrušené represívne vojnové politiky Japonska, Taiwanci sa rozhodli pokračovať vo svojich predvojnových kozmopolitných aktivitách. Japonské koloniálne dedičstvo formovalo mnohé zvyky a spôsoby Taiwancov. Je stále viditeľné vďaka obrovskému úsiliu Japonska pri budovaní taiwanskej ekonomickej infraštruktúry a priemyselnej základne, ktorá sa často uvádza ako hlavný faktor rýchleho hospodárskeho rozvoja Taiwanu.
Kultúrny vplyv vlády Čínskej nacionalistickej strany.
Počas raného povojnového obdobia Čínska nacionalistická strana (ďalej len ČNS) potláčala taiwanské kultúrne prejavy a bránila Taiwancom v kozmopolitnom živote s výnimkou v oblasti vedy a techniky. Autoritárska politika ČNS dominovala vo verejnom a kultúrnom priestore. Čínske nacionalistické siete sa stali súčasťou kultúrnych inštitúcií, čo ponechávalo len málo zdrojov na rast kultúrnej autonómie Taiwanu.
Na začiatku vlády ČNS bol Taiwan pod vplyvom Čínskej nacionalistickej strany, ale rovnako sa stal stredobodom amerických geopolitických záujmov preskupených z japonského imperiálneho centra na čínske nacionalistické centrum. Hoci americké kultúrne aktivity boli skromné, zohrali významnú úlohu v rozvíjajúcej sa kultúrnej scéne Taiwanu. ČNS tvrdila, že strata morálky viedla k „strate Číny“. Preto štát vydal sériu ideologických reforiem zameraných na „opätovné ovládnutie“, ktoré sa stali hlavným štátnym kultúrnym programom tej doby. Bezprostredné znepokojenie nad stratou Taiwanu odklonilo dlhodobé investície do humanitných a spoločenských vied. Na inej úrovni bolo hlavným cieľom štátu „očisťovať“ Taiwancov vyučovaním mandarínskej čínštiny a nacionalistickej ideológie prostredníctvom povinného základného vzdelávania.
Koncom štyridsiatych rokov 20. storočia ČNS odstránila nesúhlas so svojou kultúrnou politikou. Keď Taiwanci obnovili kultúrne aktivity, ktoré Japonci v roku 1937 zakázali, nacionalistický postoj spočíval v názore, že Taiwanci boli japonskými „otrokmi“, mali by absolvovať obdobie morálneho a ideologického opatrovníctva, než budú môcť využívať svoje plné práva občanov Čínskej republiky. Incident z 28. februára zničil taiwanskú mestskú elitu a príchod pevninskej elity zabezpečil nacionalistickú nadvládu mestských kultúrnych centier.
V roku 1953 generalissimo Čankajšek vydal svoje prvé veľké stanovisko ku kultúre, aby dokončil Sunjatsenove tri princípy ľudu. Tie zahŕňali predpisovanie nacionalistických učebných osnov pre vzdelávanie, budovanie zariadení pre intelektuálnu a fyzickú rekreáciu a hlavný štátny kultúrny program – propagácie protikomunistickej propagandy. Čo sa týka taiwanského kultúrneho života, hlavným ťahúňom bola „univerzalizácia“ vzdelávania v mandarínčine, ktorá bola vynútená zákonom. Napriek tvrdej čínskej kontrole kultúry viedol sovietsky pokrok v technológii k novému nacionalistickému zameraniu na budovanie užšej spolupráce s americkými univerzitami a rozvoj inžinierskych programov. Americká prítomnosť na Taiwane tiež povzbudila Taiwančanov k obnoveniu niektorých politicky, etnicky neutrálnych kultúrnych aktivít, čo sa prejavilo na prekvitajúcom mediálnom trhu v taiwanskom jazyku.
V období 60. a 80. rokov 20. storočia bola taiwanská kultúra opisovaná médiami ako kontrast medzi Taiwanom (slobodná Čína) a Čínou (komunistická Čína). Popri tom často čerpala z oficiálnych trópov Taiwanu ako bašty tradičnej čínskej kultúry, ktorá si zachovala „skutočné“ čínske hodnoty proti „falošným“ čínskym hodnotám postkomunistickej Číny. V tom istom čase boli taiwanské kultúrne prejavy brutálne potlačené generalissimom Čankajšekom a ČNS. V reakcii na kultúrnu revolúciu v Číne začala vláda Taiwanu podporovať čínsku kultúrnu renesanciu s nespočetným množstvom programov určených na podporu tradičnej čínskej kultúry v boji proti komunistickému hnutiu na pevnine, ktorého cieľom bolo vykorenenie „Štyroch starcov“. Tieto programy zahŕňali dotované vydávanie čínskej klasiky, symbolické funkcie Národného palácového múzea, povýšenie slávnych predvojnových učencov na popredné pozície vo vládnych a akademických inštitúciách, tvorbu učebníc a učebných osnov so zameraním na oficiálny pohľad na „tradičnú“ čínsku kultúru a angažovanosť v spoločenských a komunitných udalostiach.
Taiwanizácia.
Po roku 1975.
Pen-tchu-chua (ang. "Bentuhua") alebo Taiwanizácia/taiwanská lokalizácia sa stala, pravdepodobne najdôležitejším symbolom kultúrnej zmeny v priebehu posledných dvadsiatich rokov. Bentuhua sa opisuje ako sociálne a kultúrne hnutie obyvateľov Taiwanu. Cieľom je stotožnenie sa s jedinečným historickým a kultúrnym dedičstvom Taiwanu. Pen-tchu-chua bola často spájaná s kampaňou za nápravu mena Taiwanu, nezávislosťou Taiwanu a taiwanským nacionalizmom.
Prevládajúca forma náboženskej viery na Taiwane je zmesou budhizmu, taoizmu a čínskeho ľudového náboženstva, vrátane čínskeho uctievania predkov, uctievania Ma-cu, uctievania Wang Jie a tradícií Čaj-ťiao.
Humanistický budhizmus je popri synkretickej forme tradičného čínskeho ľudového náboženstva hlavnou charakteristickou črtou moderného taiwanského budhizmu. Humanistický budhizmus má svoje korene od čínskeho mnícha ctihodného Tchaj-sü (18901947), ktorý presadzoval priamejšie príspevky do spoločnosti prostredníctvom budhistickej komunity a mal významný vplyv na ctihodného Jin šuna, ktorý je všeobecne považovaný za kľúčovú osobnosť, ktorá priniesla humanistický budhizmus na Taiwan.
Kresťanské cirkvi sú na Taiwane aktívne už mnoho rokov, väčšina z nich sú protestantské (2,6 % populácie sa identifikujú ako protestanti) pričom presbyteriáni zohrávajú obzvlášť významnú úlohu. Presbyteriánska cirkev na Taiwane bola aktívna pri presadzovaní ľudských práv a používaní hovoreného a písaného taiwanského jazyka, a to počas japonskej nadvlády, ako aj počas obdobia stanného práva v Čínskej republike, počas ktorého bolo právne nariadené výlučné používanie mandarínskej čínštiny.
Budhisticko-taoistické náboženské presvedčenie tvorí 93%, kresťanské 4,5% a iné 2,5%.
Umenie.
Umelecké dedičstvo Taiwanu je mimoriadne rozmanité. Kamenári kultúry Čchang-pin začali robiť umenie na Taiwane najmenej pred 30 000 rokmi. Asi pred 5000 rokmi sa začali objavovať diela z nefritového a hlineného tovaru. Umenie bolo prvýkrát inštitucionalizované na Taiwane počas japonského koloniálneho obdobia a založenia verejných škôl venovaných výtvarnému umeniu. Japonci predstavili na Taiwane olejomaľby a akvarelové maľby a taiwanských umelcov výrazne ovplyvnili ich japonskí kolegovia. Japonci nezriadili na Taiwane terciárne inštitúcie pre umelecké vzdelávanie. Všetci študenti, ktorí si želali získať pokročilý titul v umení, museli cestovať do Japonska, aby tak urobili. Keď nacionalisti v roku 1949 utiekli na Taiwan, priviezli so sebou mnohých najprestížnejších čínskych umelcov. Nacionalisti tiež založili prvé umelecké vysoké školy a univerzity na Taiwane. Spolu s čínskymi vplyvmi nacionalisti tiež umožnili Spojeným štátom zriadiť na Taiwane sériu vojenských základní, Američania na Taiwan zaviedli americkú popkultúru a umelecké myšlienky ako abstraktný expresionizmus. Demokratizácia na konci 80. rokov a zrušenie stanného práva poskytli taiwanským umelcom po prvý raz v histórii slobodu prejavu. Ekonomický rozmach v 80. a 90. rokoch výrazne zvýšil aj finančné zdroje taiwanských múzeí a patrónov. V roku 1990 bol Taiwan najväčším ázijským umeleckým trhom. Ako taiwanská umelecká scéna dozrela, začala sa väčšia špecializácia na výstavné priestory s múzeami venovanými veciam, ako je otváranie fotografií a keramiky. V 21. storočí taiwanská umelecká komunita prijala nové technológie a nové médiá. Aj keď už nie je najväčším trhom s umením v Ázii, vkus taiwanských zberateľov dozrel a Taiwan zostáva najmodernejším umeleckým trhom v Ázii.
Čaj a populárna kultúra.
Taiwanská čajová kultúra zahŕňa čajové umenie, čajový obrad a veľmi spoločenský spôsob vychutnávania čaju. Zatiaľ čo najbežnejšie čaje sú oolongy, najmä taiwanské oolongy ako Iron Goddess a Alpine Oolong. Obľúbené sú však aj čierne čaje a zelené čaje. Mnohé z klasických umení možno vidieť v čajovej kultúre, príklady: kaligrafia, kvetinové umenie, umenie kadidla a podobne.
Karaoke je neuveriteľne populárne na Taiwane, kde sa nazýva KTV (karaoke televízia). Toto je príklad niečoho, čo Taiwanci vo veľkom rozsahu čerpali zo súčasnej japonskej kultúry. Ďalším príkladom je Pachinko. Počas tajfúnov veľa mladých Taiwancov strávi deň spievaním karaoke alebo hraním madžongu. Mnohí radi sledujú minisériu pod spoločným názvom Taiwanská dráma.
Od roku 1999 sa horúce pramene, známe ako "wēnquán" v čínštine a "onsen" v japončine, vracajú vďaka úsiliu vlády. Odkedy Japonci zaviedli na Taiwane svoju bohatú kultúru onsen bolo objavených viac ako 100 horúcich prameňov, pričom najväčšia koncentrácia je v najsevernejšej časti ostrova Taiwan.
Anime a manga sú na Taiwane veľmi populárne. Komiksy, vrátane mangy, sa na Taiwane nazývajú "manhua". Vo väčších mestách je na každých pár uliciach bežné vidieť manga požičovňu alebo manga obchod.

</doc>
<doc id="673205" url="https://sk.wikipedia.org/wiki?curid=673205" title="Vláda Čínskej republiky">
Vláda Čínskej republiky

Vláda Čínskej republiky () je súhrnné označenie pre ústrednú štátnu správu Čínskej republiky (Taiwanu). Na podobe vlády sa odráža jednak unitárny charakter štátu, jednak povaha politického systému štátu, ktorý je založený na kombinácií princípov západnej politickej filozofie s „časom preverenými“ štruktúrami tradičnej čínskej štátnej správy tak, ako ich vyjadril hlavný ideológ Čínskej republiky Sunjatsen.
Vláda sa delí do úsekov nazývaných dvory (singulár ). Okrem Legislatívneho, Výkonného a Súdneho dvora, ktoré sú vrcholnými orgánmi zákonodardnej, výkonnej a súdnej moci (podobne ako je tomu v západných liberálnodemokratických politických systémoch), vládu tvorí aj Skúšobný a Kontrolný dvor. Tie sú špecificky čínskymi inštitúciami. Skúšobný dvor má v kompetencii vykonávanie prijímacích skúšok potrebných na prijatie do civilnej štátnej služby a zabezpečovanie personálnych záležitostí civilných štátnych zamestnancov, zatiaľ čo Kontrolný dvor vykonáva dohľad nad výkonom štátnej správy, pričom jeho právomoc kontrolovať činnosť a v prípade potreby podávať žalobu sa vzťahuje na všetkých členov vlády vrátane hlavy štátu.
Historický vývoj.
Politický systém súčasného Taiwanu sa zakladá na Ústave Čínskej republiky, ktorá bola prijatá 25. decembra 1947. Ústava upevňovala republikánsku formu štátu, ktorou sa Čínska republika (vznik 1. januára 1912) rozišla s päťtisícročnou čínskou tradíciou absolutistickej monarchie. Napriek tomu, že ústava deklarovala demokratickú formu vlády a občianske slobody porovnateľné so západnými liberálnymi demokraciami, v praxi ostala v platnosti len šesť mesiacov. Totiž od roku 1948, no najmä po porážke vojsk Čínskej republiky v občianskej vojne a stiahnutí jej síl na Taiwan a priľahlé ostrovy, mala vláda prezidenta republiky Čankajška (vládol do roku 1975) diktátorský charakter. Pomocou núdzových dekrétov a stanného práva upevnil moc úradu prezidenta a zároveň zabezpečil faktickú vládu jednej strany, Kuomintangu (Čínskej národnej strany), nad krajinou. Protežovanie prišelcov nad domácim obyvateľstvom prirodzene spôsobovalo napätie na Taiwane.
Až v roku 1986 Kuomintang pristúpil na liberalizáciu režimu. Zrušil stanné právo, zlegalizoval zakladanie politických strán a odstránil obmedzenia občianskych práv. Vo svojom inauguračnom prejave 20. mája 1990 oznámil prezident republiky Lee Teng-hui svoj zámer v priebehu dvoch rokov zrealizovať ústavnú reformu.
Deľba moci.
Skúšobný dvor.
Skúšobný dvor pripravuje a administruje prijímacie skúšky do civilnej štátnej služby. Zároveň spravuje personálne záležitosti civilných štátnych zamestnancov vrátane ich povyšovania a odmeňovania. Oddelením tejto skúšobnej právomoci od výkonnej moci sa ústavodarcovia snažili znemožniť protekcionárstvo. Dôležité postavenie tohto dvora súvisí s dôrazom, ktorý čínska politicko-kultúrna tradícia kladie na preskúšavanie a prijímanie štátnych úradníkov.
Prezidenta Skúšobného dvora a jeho 19 členov menuje prezident republiky so súhlasom Legislatívneho dvora na obdobie šiestich rokov.
Kontrolný dvor.
Kontrolný dvor je svojou funkciou podobný Súdnemu dvoru. Nadväzuje na cenzorát, čínsky kontrolný úrad zriadený ešte počas vlády dynastie Čchin koncom 2. storočia pred Kr. na bránenie korupcii a zneužívaniu úradníckych funkcií. Rozsah kompetencií Kontrolného dvora sa v priebehu jeho existencie dynamicky menil. Pôvodne boli jeho členovia volení nepriamo na obdobie šiestich rokov provinčnými a osobitnými mestskými zastupiteľstvami, ako aj zástupcami mongolskej a tibetskej menšiny a čínskej diaspóry. Od konca 60. rokov naberala činnosť dvora kontroverzný charakter – jeho členovia začali neprimerane obviňovať z korupcie. V dôsledku toho začali ozývať hlasy (najmä od Wisdom Coalition) volajúce po presune kontrolných kompetencií na Legislatívny dvor, ktorý mal demokratickejší charakter. V dôsledku ústavnej reformy v rokoch 19911993 sa Kontrolný dvor pretransformoval zo zastupiteľského voleného orgánu do podoby kvázisúdneho orgánu, ktorého členov menuje prezident so súhlasom National Assembly. Stratil právomoc schvaľovať nominácie prezident a viceprezidenta Súdneho dvora a Skúšobného dvora. Dvor mal pôvodne 223 členov, čo sa do roku 1991 zredukovalo na 51 a do roku 1993 len na 29.

</doc>
<doc id="673206" url="https://sk.wikipedia.org/wiki?curid=673206" title="Tchaj-nan">
Tchaj-nan

Tchaj-nan (, ) je mesto v Taiwane.
Nachádza sa v juhozápadnej časti ostrova. Podľa Murray A. Rubinsteina je Tchaj-nan „historické srdce taiwanského Taiwanu“ a je známy dochovaním histórie ostrova.
Obyvateľstvo.
V roku 2010 mesto malo 1 840 257 obyvateľov, čo bol pokles voči 1 846 379 obyvateľov v roku 2000. Mesto je centrom budhizmu a ľudového náboženstva.
Dejiny.
Oblasť An-pching bola hlavnou základňou Nizozemskej východoindickej spoločnosti. Nizozemci tu postavili pevnosť Fort Zeelandia a mestečko, z ktorých sa neskôr presunuli po brehu na sever ostrova. V roku 1662 sino-japonský pirát Čeng Čcheng-kung s tisíckami vojakov mesto vyňal z nizozemského vplyvu a spravil z neho svoju základňu. Mesto vyhlásil za hlavné mesto Taiwanu. Počas rokov 1680 až 1770 dynastia Čching v tomto prefektúrnom meste založila svoje administratívne orgány. Koncom 19. storočia sa Tchaj-nan stal prístavom podľa obchodnej zmluvy. S počtom obyvateľom 47 283 bol stále najväčším mestom ostrova.
V rokoch 1971 až 1996 mesto rástlo. V 90. rokoch 20. storočia mesto, podobne ako iné mestá na ostrove, pribralo okolité dediny. 
Mesto v súčasnej forme „špeciálnej obce“ vzniklo v roku 2010, keď boli k starému mestu pripojené periférne mestečká a dediny.
Budovy.
Nizozemci v meste vybudovali Fort Zeelandia a neskôr k nej pridali druhú pevnosť, Fort Provintia. V meste sa nachádza Univerzita Čcheng-kchun, ako aj Tchajnanský presbyteriánsky seminár. Seminár zahŕňa budovy zo 60. rokov 19. storočia.
Kultúra.
Tchaj-nan sa zvykne porovnávať s Kjótom, bývalým hlavným mestom Japonska. Medzi Taiwancami je známy svojimi pochúťkami, ako aj tradičnou kultúrou.
V meste sa od 40. rokov 18. storočia koná festival plnoletosti. Taiwanskí občania môžu voliť ako 20-roční, šoférovať ako 18-roční. Vo veku 16 rokov však v Tchaj-nane môžu absolvovať festival plnoletosti. Prístavní pracovníci, ktorí dosiahli tento vek museli tradične dostávať plnohodnotnú mzdu miesto polovičnej výplaty mladších ako tento vek. Festival sa v mandarínčine nazýva „čchi-si“.
Partnerské mestá.
V októbri 2018 Tchaj-nan uzavrel zmluvu s atolom Wotje na Marshallových ostrovoch.
Tchaj-nan má tieto sesterské mestá:

</doc>
<doc id="673210" url="https://sk.wikipedia.org/wiki?curid=673210" title="Čeng Čcheng-kung">
Čeng Čcheng-kung

Čeng Čcheng-kung (čínsky 鄭成功, v zjednodušenej podobe 郑成功) (august 1624 – 23. jún 1662, Tchaj-nan, Taiwan), známy aj pod romanizovaným titulom Koxinga (čínsky 國姓爺) bol vojenský veliteľ štátneho útvaru Južný Ming. Od roku 1646 bojoval v armáde proti mandžuským Čchingom. V rokoch 1661 – 1662 dobyl od Nizozemcov na ostrove Taiwan pevnosť Zeelandia, čím ich po 38-ich rokoch vypudil z tejto oblasti.
Biografia.
Narodil sa v roku 1624 v Japonsku pod menom Čeng Sen. Bol synom čínskeho obchodníka a piráta Čeng Č'-lunga, ktorý sa neskôr stal admirálom, a Japonky Macu Tagawa. V Japonsku strávil prvých sedem rokov života. Následne žil s otcom, ktorý stál na čele čínskej flotily. V Číne dostal konfuciánske vzdelanie, od roku 1644 študoval v akadémii v Nankingu (vtedajšie hlavné mesto).
Keď v roku 1644 mandžuské vojsko obsadilo sever Číny a na trón sa dostala nová dynastia Čching, jeho otec sa postavil na stranu bývalého režimu, teda dynastie Ming, ktorá si udržala moc na juhu Číny (štátny útvar, ktorému vládli, sa zvykne označovať ako Južný Ming). Cisár Lung-wu udelil Čeng Senovi nové meno Čcheng-kung (v preklade „Úspech“) a čestný titul Kuo-sing-jie (ktoré bolo neskôr Nizozemcami romanizované do podoby „Koxinga“).
V roku 1646 viedol prvýkrát čínske vojsko proti mandžuským vojskám. Jeho vlastný otec Čeng Č'-lung však v novembri 1646 prešiel na stranu Mandžuov, ktorí ho menovali za guvernéra provincií Fu-ťien a Kuang-tung. Čeng Čcheng-kung so svojimi strýkami ostal verný Mingskej dynastii a v boji pri Mandžuom pokračoval. Spolu s inými generálmi v 50-tych rokoch udržal pre dynastiu Ming juhovýchodné pobrežie Číny.
V apríli roku 1661 zaútočil aj na obchodnú kolóniu Nizozemcov v pevnosti Zeelandia na Taiwane a po deviatich mesiacoch ju dobyl. Tým sa skončila 38 rokov trvajúca koloniálna aktivita Nizozemcov na západe Taiwanu. V júni 1662 Čeng Čcheng-kung náhle zomrel na maláriu v meste Tchaj-nan. Velenie nad jednotkami armády a de facto nezávislú vládu na území západného Taiwanu prevzal jeho starší syn Čeng Ťing. Západný Taiwan ostal v rukách rodu Čeng do roku 1683, keď bol taktiež dobytý mandžuským vojskom dynastie Čching.

</doc>
<doc id="673212" url="https://sk.wikipedia.org/wiki?curid=673212" title="Bočkaiovci">
Bočkaiovci

Bočkaiovci alebo Bočkajovci (staršie: "Bocskayovci"; základný tvar: Bočkai, Bočkaj, staršie: "Bocskay"; po maďarsky "Bocskai", staršie "Bocskay") boli významný uhorský šľachtický rod slovenského pôvodu, pochádzajúci zo zemplínskej obce Bačkov na východe dnešného Slovenska.
Dejiny.
Zakladatelia tohto panského rodu pochádzali z dedinky Bačkov na východnom Slovensku, od ktorej si vzali aj svoj prídomok. Medzi príslušníkov rodu patrili rytieri v službách uhorského kráľa Žigmunda Luxemburského. Tí pochádzali z rodu Andreja z Čopu, jedného z blízkych a oddaných rytierov kráľa Žigmunda, a boli Andrejovými príbuznými. Spolu s ním sprevádzali uhorského kráľa Žigmunda v roku 1418 na koncil v kostnici. Andrej z Čopu bol šľachticom z východného Slovenska, ktorí bojoval na strane uhorského kráľa proti moravskému vojvodovi Prokopovi a pri obliehaní tábora Ostrov bol zasiahnutý šípom do tváre, pričom prišiel o pravé oko, bol ťažko zranený a zajatý. Po vypuknutí nepokojov v Uhorsku, vedúcich proti Žigmundovi, Andrej z Čopu spolu s vojskom potláčal nepokoje, pričom bol opäť ťažko zranený. Po zlepšení situácie v Uhorsku sprevádzali rytieri, medzi ktorými bol aj Andrej a jeho príbuzní, kráľa Žigmunda do Kostnice na koncil, ktorý mal vyriešiť kresťanskú schizmu. Práve počas tohto koncilu obdaril Žigmund Andreja a jeho príbuzných erbovou listinou, ktorou im potvrdil šľachtické postavenie a udelil im erb. Listina sa vzťahovala na všetkých jeho príbuzných a potomkov po mužskej línii, medzi ktorými boli páni z Bačkova, Čopu, Sečoviec, Stredy nad Bodrogom a Stretavy, z ktorých vznikli samostatné rody, všetky majúce jeden a ten istý erb.
Na už spomínanom erbe bol vyobrazený zlatý lev s očami prebodnutými strieborným šípom symbolizujúc zranenie oka, ktoré obdržal Andrej z Čopu pri bojoch proti Prokopovi. Zároveň, ako členovia rytierskeho Dračieho rádu, získali páni z Bačkova, Čopu, Sečoviec, Stredy nad Bodrogom a Stretavy do svojho erbu aj insígniu rádu - okolo erbu do kruhu stočeného zeleného draka, s chvostom obtočeným okolo krku a rozťatým chrbtom do tvaru kríža. Drak bol odpradávna symbolom zla a nepriateľa kresťanstva a v tomto prípade symbolizoval podľa zakladacej listiny rádu "pohanských vojakov a iných odpadlíkov akéhokoľvek pôvodu od pravej viery a Kristovho kríža". 
Potomkovia rodu následne získavali rôzne majetky na území dnešného východného Slovenska, Zemplína, Biharska a Sedmohradska. Neskôr sa stali Bočkaiovci vplyvnou a bohatou magnátskou rodinou. Zrejme najvýznamnejším príslušníkom rodu bol Štefan Bočkai, uhorský protikráľ a sedmohradské knieža, ktorý začal protihabsburské povstanie v Uhorsku.
Erb.
Na erbe bol v modrom štíte vyobrazený zlatý lev v skoku s prepichnutými očami strieborným šípom. Štít je obtočený zeleným drakom s chvostom omotaným okolo krku s rozseknutým chrbtom do tvaru kríža od vrcholu hlavy a nosa až po chvost, s bielym vnútrom rany a červeným krížom po dĺžke. Klenotom je lev ako v štíte stojaci na uzavretej turnajovej prilbe spod ktorého vedú zvnútra zlaté a z vonku modré prikrývadlá.

</doc>
<doc id="673213" url="https://sk.wikipedia.org/wiki?curid=673213" title="Majstrovstvá sveta vo florbale žien 2021">
Majstrovstvá sveta vo florbale žien 2021

Majstrovstvá sveta vo florbale žien 2021 boli v poradí 13. majstrovstvá sveta vo florbale žien, ktoré organizovala Medzinárodná florbalová federácia (IFF). Konali sa v dňoch od 27. novembra do 5. decembra 2021 v Uppsale, vo Švaédsku, za účasti 16 tímov. Titul obhájilo domáce .
Kvalifikácia.
Záverečného turnaja sa zúčastnilo 16 národných tímov, Švédsko ako usporiadateľ mlo účasť istú. O zvyšných 15. miestenkách sa malo rozhodnúť v regionálnych kvalifikáciách v Kanade, Japonsku, Lotyšsku, Taliansku a na Slovensku. Kvôli pandémii covidu-19 bola kvalifikácia zrušená a na základe rozhodnutia IFF na majstrovstvá postúpili tímy podľa postavenia vo svetovom rebríčku so zohľadnením regionálnych kvót. Kvalifikovalo sa tak 11 najvyššie postavených európskych reprezentácií, tri ázijsko-oceánske a najvyššie postavená americká reprezentácia. 
V septembri 2021 svoju účasť kvôli pokračujúcej pandémii covidu-19 zrušili reprezentácie Austrálie a Japonska, ktoré nahradili Talianky a Thajčanky.

</doc>
<doc id="673214" url="https://sk.wikipedia.org/wiki?curid=673214" title="Android Studio">
Android Studio

Android Studio je oficiálne integrované vývojové prostredie (IDE) pre operačný systém Android od spoločnosti Google, postavené na softvéri IntelliJ IDEA od spoločnosti JetBrains navrhnuté špeciálne na vývoj softvéru pre platformu Android. Je k dispozícii na stiahnutie pre operačné systémy Windows, MacOS a Linux. Android Studio nahrádza Eclipse Android Development Tools (E-ADT) ako primárne IDE pre natívny vývoj aplikácií pre platformu Android.
Program Android Studio bol predstavený 16. mája 2013 na vývojárskej konferencii Google I/O. V máji 2013 bol program verzie 0.1 dostupný v predbežnom prístupe, od verzie 0.8 vstúpil do beta fázy, ktorá bola vydaná v júni 2014. Prvá stabilná zostava bola vydaná v decembri 2014, počnúc verziou 1.0.
Dňa 7. mája 2019 programovací jazyk Kotlin nahradil programovací jazyk Java ako jazyk odporúčaný spoločnosťou Google pre vývoj aplikácií pre platformu Android. Programovací jazyk Java je stále podporovaný, rovnako ako C++.
Funkcie.
Špecifickou funkciou programu Android Studio je absencia možnosti vypnúť funkciu automatického ukladania.
V aktuálnej stabilnej verzii programu Android Studio sú k dispozícii nasledujúce funkcie:
Android Studio podporuje všetky programovacie jazyky ako program IntelliJ IDEA (a taktiež CLion), napríklad programovacie jazyky Java, C++. Podpora ďalších jazykov, ako je napríklad programovací jazyk Go, je dostupná cez rozšírenia programu. Program Android Studio verzie 3.0 alebo novšej podporuje programovací jazyk Kotlin a „všetky funkcie jazyka Java 7 a podmnožinu funkcií jazyka Java 8, ktoré sa líšia podľa verzie platformy“. Externé projekty backportujú niektoré funkcie jazyka Java 9. Zatiaľ čo spoločnosť IntelliJ uvádza, že Android Studio podporuje všetky vydané verzie jazyka Java a jazyka Java 12, nie je jasné, do akej úrovne Android Studio podporuje verzie jazyka Java až po verziu Java 12 (dokumentácia uvádza čiastočnú podporu jazyka Java 8). V systéme Android sú použiteľné aspoň niektoré nové jazykové funkcie až po jazyk Java 12.
Akonáhle je aplikácia skompilovaná pomocou programu Android Studio, môže byť zverejnená v aplikačnom obchode Google Play. Vytvorená aplikácia musí byť v súlade s pravidlami pre vývojárov. aplikačného obchodu Google Play.
História verzií.
Zoznam hlavných verzií programu Android Studio:
Požiadavky na systém.
Android Emulator má ďalšie systémové požiadavky nad rámec základných systémových požiadaviek pre program Android Studio. Tieto požiadavky sú popísané nižšie:
Použitie technológie hardvérovej akcelerácie má v operačných systémoch Windows a Linux ďalšie systémové požiadavky:
Na prácu so systémami Android 8.1 (úroveň API 27) a vyššími, je nutná pripojená webová kamera s podporou rozlíšenia minimálne 720p.

</doc>
<doc id="673215" url="https://sk.wikipedia.org/wiki?curid=673215" title="Modrá hviezda">
Modrá hviezda



</doc>
<doc id="673216" url="https://sk.wikipedia.org/wiki?curid=673216" title="Tainan">
Tainan



</doc>
<doc id="673218" url="https://sk.wikipedia.org/wiki?curid=673218" title="Gabriel Betlén">
Gabriel Betlén



</doc>
<doc id="673219" url="https://sk.wikipedia.org/wiki?curid=673219" title="Bethlenovo povstanie">
Bethlenovo povstanie



</doc>
<doc id="673226" url="https://sk.wikipedia.org/wiki?curid=673226" title="Belehrad (rozlišovacia stránka)">
Belehrad (rozlišovacia stránka)

Belehrad (staršie aj: Belohrad) môže byť:

</doc>
<doc id="673227" url="https://sk.wikipedia.org/wiki?curid=673227" title="Belohrad">
Belohrad



</doc>
<doc id="673228" url="https://sk.wikipedia.org/wiki?curid=673228" title="Karlov Belehrad">
Karlov Belehrad



</doc>
<doc id="673229" url="https://sk.wikipedia.org/wiki?curid=673229" title="Karlov Belohrad">
Karlov Belohrad



</doc>
<doc id="673230" url="https://sk.wikipedia.org/wiki?curid=673230" title="Karlovský Belehrad">
Karlovský Belehrad



</doc>
<doc id="673231" url="https://sk.wikipedia.org/wiki?curid=673231" title="Juliánsky Belehrad">
Juliánsky Belehrad



</doc>
<doc id="673232" url="https://sk.wikipedia.org/wiki?curid=673232" title="Julský Belehrad">
Julský Belehrad



</doc>
<doc id="673233" url="https://sk.wikipedia.org/wiki?curid=673233" title="Kniežací Belehrad">
Kniežací Belehrad



</doc>
<doc id="673235" url="https://sk.wikipedia.org/wiki?curid=673235" title="Sharazan">
Sharazan

Sharazan je pieseň taliansko-amerického dua Al Bano &amp; Romina Power, vydaná v roku 1981. Zožala medzinárodný komerčný úspech a zostáva jedným z ich najznámejších hitov.
Informácie.
Hovorí sa, že Sharazan znamená akúsi krajinu snov.
Existuje aj nemecká cover verzia od Marca Bakkera, ktorá sa volá Scharazan, a v ktorej slovo Scharazan znamená meno dievčaťa v ďalekej, pravdepodobne arabskej krajine (na jednom mieste textu je charakterizovaná ako „ruža v púštnom piesku“).
Ďalšia cover verzia je od satirickej českej hudobnej skupiny Triky a pověry (názov, ktorý znie podobne ako Ricchi e Poveri) a má názov „Parmazán“.
A. „Sharazan“ - 04:45
B. „Prima notte d'amore“ - 02:55
A. „Sharazan“ - 03:54
B. „Na, na, na“ - 03:30

</doc>
<doc id="673236" url="https://sk.wikipedia.org/wiki?curid=673236" title="Balleroy">
Balleroy

Balleroy môže byť:

</doc>
<doc id="673237" url="https://sk.wikipedia.org/wiki?curid=673237" title="Čierťaž (prítok Lehotského potoka)">
Čierťaž (prítok Lehotského potoka)

 Čierťaž je potok v regióne Gemer v západnej časti územia obce Muránska Lehota v okrese Revúca v Banskobystrickom kraji. Je to pravostranný prítok Lehotského potoka, ktorý ústi do Červeného potoka v povodí Slanej; má dĺžku 2,1 km. Je vodným tokom VII. rádu. Hydrologické poradie (číslo povodia): 4-31-02-012. Geomorfologická kategorizácia: geomorfologický celok Stolické vrchy, geomorfologický podcelok Tŕstie.
Prameň.
Pramení v nadmorskej výške v lesnom extraviláne v západnej časti územia obce Muránska Lehota v okrese Revúca, 600 m východne od vrchu a lesa "Pod Čierťažou" s nadmorskou výškou , cez ktorý prebieha obecná hranica medzi obcami Muráň a Muránska Lehota, v geomorfologickom podcelku Tŕstie.
Opis toku.
Tečie v 250 m úseku severným smerom lesným extravilánom, v nadmorskej výške priberá krátky ľavostranný bezmenný prítok, mení smer na severozápad, v nadmorskej výške priberá ďalší krátky ľavostranný bezmenný prítok a mení smer na sever, tento smer si zachováva až do svojho zaústenia, vo výške priberá pravostranný bezmenný prítok, pravým behom obmýva severozápadné svahy lesa a pasienka "Holá hora", vystupuje z lesa do trvalého trávneho porastu (pasienky a lúky) a v nadmorskej výške ústi do Lehotského potoka ako jeho pravostranný prítok. V pramennej oblasti má tri krátke bezmenné prítoky.
Pramení, preteká a ústi v geomorfologickom celku Stolické vrchy, v geomorfologickom podcelku Tŕstie. 
Pôvod názvu.
Názov vodného toku má pôvod v názve vrchu "Pod Čierťažou" s nadmorskou výškou , ktorého najvyšší bod je vzdialený 600 m od prameňa potoka a cez ktorý smerom severo-južným prebieha obecná hranica medzi obcami Muráň a Muránska Lehota a tiež v názve lesa rovnakej podoby, na ktorého severovýchodnom a východnom svahu sa nachádza pramenná oblasť potoka. Názov vrchu a lesa "Pod Čierťažou" po redukcii o predložku "pod" bol prenesený na potok.
Názov vrchu a lesa "Pod Čierťažou" má pôvod v pôvodnom význame apelatíva "čierťaž" v stredovekej slovenčine, čiže "pôda získaná vyklčovaním lesa", čo bol v stredoveku veľmi častý identifikačný prvok pri opise pozemkov, resp. pri opise priebehu ich hraníc v lesnom priestore. Apelatívum "čierťaž" získalo pozdejšie i posunutý význam a to "hraničná čiara, hranica". Motivantom pomenovacieho procesu v čase pomenovania vrchu a lesa "Pod Čierťažou" bol charakteristický výskyt čierťaží v priestore pomenúvaného vrchu a lesa. Klčovanie lesa bol jeden zo stredovekých spôsobov odlesňovania, transformácie lesných pozemkov na kultúrnu pôdu - poľnohospodárske pozemky. Apelatívum "čierťaž" je v súčasnej slovenčine vysunuté na okraj slovnej zásoby; porovnaj aj hydronymá napr. Čierťaž, Čierťažský potok, Čierťažský potok, Čertižnianka. 
Hydronymum "Čierťaž" bolo štandardizované v roku 2007.

</doc>
<doc id="673238" url="https://sk.wikipedia.org/wiki?curid=673238" title="Suchá hora (vrch v Strážovských vrchoch)">
Suchá hora (vrch v Strážovských vrchoch)

Suchá hora () je vrch Strážovských vrchov. Leží nad obcou Valaská Belá, približne juhovýchodne od Ilavy. 
Poloha.
Nachádza sa v strednej časti pohoria, v geomorfologickom podcelku Zliechovská hornatina a časti Strážov. Vrchol leží v Trenčianskom kraji, na území okresov Ilava a Prievidza a zasahuje na katastrálne územia obcí Košecké Podhradie a Valaská Belá. Severné svahy zasahujú do CHKO Strážovské vrchy.
Opis.
Mohutná Suchá hora je súčasťou hrebeňa, ktorý vedie od vrchu Vápeč na Hrubú Zliezajňu a prechádza ním južná hranica CHKO Strážovské vrchy. Plochý hrebeň vrcholovej časti spôsobuje, že zo severu a juhu pôsobí dojmom stolovej hory. Juhozápadne susedí Homôľka (), západne leží Hoľazne (), severozápadne Vápeč (), severovýchodne Hrubá Zliezajňa () a juhovýchodne Končiná (). Severnú časť hrebeňa odvodňuje Kopčiansky do Podhradského potoka a Váhu, južné svahy sú pramennou oblasťou Nitrice, smerujúcej do rieky Nitra. Najbližšími sídlami sú osady Valaskej Belej na južnom úpätí a osada Kopec, patriaca k obci Košecké Podhradie na severnom úpätí. Západne sa nachádza Horná a Dolná Poruba, východne Zliechov. 
Výhľady.
Súvislý porast hrebeňa poskytuje minimum výhľadov, no najvyššia, východná časť Suchej hory má porast riedky a nesúvislý. Práve odtiaľ je možné pozorovať široké okolie, predovšetkým však okolité vrchy pohoria. Poloha v samom centre pohoria a vysoké vrchy v širšom okolí obmedzujú dohľadnosť na vzdialenejšie pohoria, napriek tomu je na horizonte možné vidieť Súľovské vrchy, Javorníky, Biele Karpaty, Považský Inovec, Tribeč, Vtáčnik, Kremnické vrchy a Malú a Veľkú Fatru.
Prístup.
Hrebeňom Suchej hory nevedie značený chodník, južným úpätím však prechádza Cesta hrdinov SNP. Na samotný vrchol je prístup lesnými chodníkmi z okolitých sídiel.

</doc>
<doc id="673239" url="https://sk.wikipedia.org/wiki?curid=673239" title="Ci sarà">
Ci sarà

Ci sarà () je pieseň taliansko-amerického dua Al Bano &amp; Romina Power, vydaná v roku 1984. Stretla sa s medzinárodným komerčným úspechom a zostáva jedným z ich najznámejších hitov.
Duo predviedlo pieseň na hudobnom festivale v Sanreme v roku 1984 a získalo viac ako 2 milióny hlasov. Bol to ich druhý vrchol rebríčka v Taliansku a ďalší medzinárodný hit. Duo nahralo aj španielsku verziu skladby s názvom "Pasará".
Hudobné video.
Videoklip k piesni bol natočený ako súčasť filmu Champagne in paradiso z roku 1984, ktorý režíroval Aldo Grimaldi. Zobrazuje Albana Carrisiho a Rominu Power, ako spievajú pieseň pri mori a v lese.
A. „Ci sarà“ - 03:30
B. „Quando un amore se ne va“ - 03:22
A. „Pasará“ - 03:23
B. „Ángeles“ - 03:29

</doc>
<doc id="673244" url="https://sk.wikipedia.org/wiki?curid=673244" title="Andrej Činčala">
Andrej Činčala

Andrej Činčala (* 7. október 1876, Kysucké Nové Mesto15. máj 1941, Žilina) bol slovenský politik Hlinkovej slovenskej ľudovej strany v dvadsiatych rokoch 20. storočia.
Životopis.
Povolaním bol robotník. V roku 1924 sa spomína ako člen vedenia okresnej organizácie strany v Žiline. Vo voľbách do Národného zhromaždenia v roku 1925 bol zvolený za senátora Národného zhromaždenia. V senáte pôsobil v kultúrnom výbore. Do senátu kandidoval aj vo voľbách v roku 1929, avšak už nebol zvolený. V 20. rokoch 20. storočia pôsobil vo vedení Združenia slovenských odborových organizácií, ktoré mali blízko k HSĽS. V tomto období sa uvádza, že pôsobil ako strojník v Žiline. Ďalej už politicky nepôsobil. Po vzniku Slovenského štátu v júni 1939 sa spomína istý Andrej Činčala zo Žiliny, ktorý finančne prispel do Fondu na vybudovanie nového Slovenska, založeného z podnetu predsedu vlády Jozefa Tisa.

</doc>
<doc id="673245" url="https://sk.wikipedia.org/wiki?curid=673245" title="Jukawov potenciál">
Jukawov potenciál

Jukawov potenciál alebo Yukawov potenciál je potenciál opisujúci zvyškovú silnú interakciu (staršie: silné jadrové sily krátkeho dosahu) v atómovom jadre. Tento potenciál je pomenovaný podľa japonského fyzika Hidekiho Jukawu, nositeľa Nobelovej ceny za fyziku.
Jukawov potenciál V(r) je definovaný ako
formula_1
kde m je hmotnosť sprostredkujúcej častice 
kde g je mierková konštanta 
kde formula_2 je tiež mierková konštanta 
kde r je vzdialenosť od stredu sústavy.
V systéme SI je hodnota Jukawovho potenciálu v jednotkách (1/meter).
Jadrové sily sú vysoko príťažlivé na vzdialenosti okolo 1 fm. Pod 0,5 fm sa prejavuje odpudivá zložka Jukawovho potenciálu, čo v súlade s Pauliho vylučovacím princípom zabraňuje kolapsu jadra.
Vzťah k Coulombovmu potenciálu.
Ak častica nemá žiadnu hmotnosť (tj m = 0 ), potom sa Jukawov potenciál zníži na Coulombov potenciál a rozsah sa považuje za nekonečný. Potom máme:
formula_3
V dôsledku toho rovnica
formula_4
sa zjednodušuje do podoby Coulombovho potenciálu
formula_5
kde nastavíme konštantu mierky na: 
formula_6
Coulombov potenciál pôsobí na väčšiu vzdialenosť, zatiaľ čo Jukawov potenciál sa pomerne rýchlo blíži k nule. Akýkoľvek Jukawov potenciál alebo Coulombov potenciál je však nenulový pre akékoľvek veľké r.

</doc>
<doc id="673249" url="https://sk.wikipedia.org/wiki?curid=673249" title="Peter Časár">
Peter Časár

Peter Časár (staršie: Peter Császár; maď. "Császár Péter"; * okolo 1600, Bükkaranyos – † 4. marec 1632, Košice) bol vodca Časárovho povstania (1631 - 1632).
Život.
Peter Časár bol roľník, slobodník (libertín). V rokoch 1625 až 1627 bol vojakom Betlenovej armády a v roku 1629 sa stal dedinským richtárom. V lete 1631 sa stal jedným z vodcov Časárovho povstania (1631 - 1632) na území dnešného juhovýchodného Slovenska a dnešného severovýchodného Maďarska. Išlo o povstanie vyvolané útlakom poddaných a plienením cisárskych vojsk po potlačení Betlenovho povstania. Hlavná požiadavka povstalcov spočiatku bolo zabránenie drancovaniu cisárskymi vojskami. Povstanie viedli kapitáni sedliackych stolíc, čo boli svojpomocné obranné organizácie sedliakov a drobného zemianstva. P. Časár bol jedným z týchto kapitánov. Proti povstaniu stála najmä časť (vyššej) šľachty verná Habsburgovcom, na čele s palatínom Mikulášom Esterházim. Vo februári roku 1632 bol Časár pozvaný do Košíc, kde mal predložiť hornouhorskému hlavnému kapitánovi Mikulášovi Forgáčovi z Gymeša písomnú petíciu povstalcov zo zhromaždenia, ktoré sa uskutočnilo skôr v meste Gönc. Generál Forgáč dal Časára zajať a postavil ho pred súd. Po dvoch dňoch vypočúvania a mučenia ho na výstrahu ostatným povstalcom rozštvrtili.
Následky jeho smrti.
Po jeho poprave sa na čelo hnutia postavili radikálni ľudoví vodcovia. Vyše 10 000 povstalcov žiadalo najmä zlepšenie hospodárskeho a sociálneho postavenia poddaných, najmä zníženie robôt. Šľachta, hlavne zásluhou Juraja I. Rákociho, povstanie potlačila a väčšina jeho účastníkov padla v boji alebo boli popravení.

</doc>
<doc id="673250" url="https://sk.wikipedia.org/wiki?curid=673250" title="Majstrovstvá sveta vo florbale mužov do 19 rokov 2021">
Majstrovstvá sveta vo florbale mužov do 19 rokov 2021

Majstrovstvá sveta vo florbale mužov do 19 rokov 2021 boli v poradí 11. Majstrovstvá sveta vo florbale mužov do 19 rokov, ktoré organizuje Medzinárodná florbalová federácia (IFF). Konali sa od 25. – 29. augusta 2021 v meste Brno, v Česku, za účasti 15 tímov. 
Švédsko dokázalo úspešne vyhrať bronzovú medailu nad Švajčiarskom. Česko vo finále porazilo družstvo zo Fínska a dokázal obhájiť titul.

</doc>
<doc id="673251" url="https://sk.wikipedia.org/wiki?curid=673251" title="Adam Driver">
Adam Driver

Adam Driver (; * 19. november, 1983, San Diego, Kalifornia, USA) je americký herec.
Detstvo a mladosť.
Jeho matkou je koncipientka Nancy Wright a otec Joe Douglas Driver. Vyrastal s otčimom, ktorý bol kazateľom v baptistickom kostole. Má staršiu sestru. Keď mal sedem rokov, sa s mamou a staršou sestrou presťahovali do mesta Mishwaka, v štáte Indiana, kde aj absolvoval strednú školu. Driver bol vychovávaný ako baptista a tiež spieval v zbore v kostole. 
Krátko po útokoch z 11. septembra 2001, Driver narukoval do námornej pechoty Spojených štátov. Slúžil dva roky a osem mesiacov, kým si nezlomil hrudnú kosť pri jazde na bicykli. 
Neskôr študoval na vysokej škole v Indianapolise a potom na Juilliard School.
Kariéra.
Svoju kariéru zahájil po absolvovaní Juilliard School a účinkoval v divadlách Broadway či mimo Broadway. V roku 2011 ho obsadil režisér Clint Eastwood, do filmu "Najmocnejší muž FBI", kde si zahral po boku Leonarda DiCapria či Naomi Watts. Tiež bol obsadený do komediálneho televízneho seriálu HBO, "Girls", kde za svoj herecký výkon, získal tri nominácie na ocenenie Emmy Award. 
V roku 2014 hral v dráme "Hungry Hearts", kde za svoj herecký výkon získal talianske filmové ocenenie Coppa Volpi. O rok neskôr, stvárnil zápornú postavu Kylea Ryna vo filme "". Postavu si zopakoval aj v ďalších dvoch pokračovaniach v rokoch a .
Po boku Liama Neesona a Andrewa Garfielda si zahral vo filme "Mlčanie", z roku 2016. Po boku hercov ako Jonathan Pryce, Olga Kurylenko a Stellan Skarsgård, si zahral v dobrodružnom filme "Muž, ktorý zabil Dona Quijota" z roku 2018. V rovnakom roku si zahral aj vo filme "BlacKkKlansman", kde za svoj herecký výkon získal svoju prvú nomináciu na Academy Awards. O rok neskôr, sa objavil vo filmoch "Mŕtvi neumierajú" a "Manželská história". Za svoj herecký výkon vo filme "Manželská história", bol nominovaný druhý krát na ocenenie Academy Awards. V roku 2021 sa objavil vo filme "Posledný boj", ktorý získal veľmi pozitívne ohlasy a tiež vo filme natočenom na základe skutočných udalostí, "Klan Gucci", ktorý mal premiéru v novembri 2021. 
Súkromný život.
V júni 2013 sa oženil so svojou dlhoročnou priateľkou Joanne Tucker, s ktorou má jedno dieťa. Driver je tiež zakladateľom Arts in the Armed Forces, neziskovej organizácie, ktorá hrá divadlo pre všetky zložky armády v Spojených štátoch a v zahraničí. 

</doc>
<doc id="673255" url="https://sk.wikipedia.org/wiki?curid=673255" title="Šport (STVR)">
Šport (STVR)

Šport (:ŠPORT) je štvrtý televízny okruh (program) Slovenskej televízie a rozhlasu. Táto športová televízia vysiela 24 hodín denne, programy ako priame prenosy, športové spravodajstvo, magazíny o zdravom životnom štýle aj archívne materiály.
História.
Vznikol 20. decembra 2021. Príchodom štvrtého vysielacieho okruhu dostal väčší priestor regionálny šport, pričom jednou z priorít nového kanála je aj podpora vzdelávania a motivácie všetkých vekových kategórií k zdravému životnému štýlu.
Stanicu je možné naladiť od 16. decembra, pričom samotné vysielanie sa spustilo 20. decembra o 17:00 hod. Prvým programom bola otváracia beseda, po ktorej o 17:30 hod. nasledoval dokument z príprav športovej televízie pod názvom "Ako sa stavia sen".

</doc>
<doc id="673256" url="https://sk.wikipedia.org/wiki?curid=673256" title="Eduard Bobula">
Eduard Bobula

Eduard Bobula (* 9. apríl 1873, Dovalovo† 4. jún 1931, Spišská Nová Ves) bol slovenský železničiar, odborár a politik HSĽS na komunálnej a celoštátnej úrovni v medzivojnovom Československu.
Životopis.
Pochádzal z deviatich súrodencov. Pôvodným povolaním bol železničiar. Neskôr pôsobil ako železničný úradník. V parlamentných voľbách v roku 1925 bol zvolený do hornej komory Národného zhromaždenia za HSĽS. V senáte zasadal v sociálnom výbore. Okrem toho bol v roku 1926 zvolený do mestského zastupiteľstva Spišskej Novej Vsi. Do senátu kandidoval aj v roku 1929, avšak už nebol zvolený. V Hlinkovej slovenskej ľudovej strane pôsobil na začiatku tridsiatych rokoch vo výkonnom výbore. Okrem toho pôsobil vo výbore spišskonovoveskej okresnej nemocenskej pokladnice, funkcionárom stavovskej organizácie Slovenský zväz železničiarov a v rôznych humanitárnych spolkoch.
Eduard Bobula bol ženatý. Spolu s manželkou mal osem detí. Zomrel po dlhej a bolestivej chorobe 4. júna 1931. Pochovaný bol v Spišskej Novej Vsi.

</doc>
<doc id="673257" url="https://sk.wikipedia.org/wiki?curid=673257" title="Sufragánna diecéza">
Sufragánna diecéza

Sufragánna diecéza alebo sufragánne biskupstvo je v katolíckom a anglikánskom prostredí diecéza, resp. biskupstvo, ktoré sa nachádza v cirkevnej provincii, no nie je sídelnou diecézou hlavy cirkevnej provincie (metropolitu). Hlavou sufragánnej diecézy je sufragánny biskup (sufragán). Výnimočne môže byť sufragánnou aj arcidiecéza so sídelným arcibiskupom, čoho príkladom je napr. Trnavská arcidiecéza. Od sufragánnej diecézy je odlišná exemptná diecéza, ktorá je podriadená Apoštolskej stolici.
Termín sa vyskytuje od 8. storočia. Vo svojej diecéze môže katolícky sufragánny biskup ako diecézny biskup užívať biskupské insígnie a uplatňovať autoritu a práva vyplývajúce zo svojho úradu v plnej miere. Ak chcú iní biskupi sláviť pontifikálnu omšu, musia si od miestneho biskupa vyžiadať povolenie. Podľa súčasného práva Katolíckej cirkvi metropolitom nepatrí v sufragánnych diecézach žiadna riadiaca moc. Vykonávajú ale dozor nad riadnym zachovávaním viery a cirkevnej disciplíny. Sami o sebe ale v sufragánnej diecéze nemôžu vykonávať vizitácie. Môžu však vo všetkých kostoloch, a ak ide o katedrálny kostol, po predbežnom oznámení sufragánnemu biskupovi, vykonávať posvätné obrady vo vlastnej diecéze. Metropolita môže aj v sufragánnych diecézach jeho provincie pri slávení svätej omše používať katedru, berlu a pálium, a to aj bez nutnosti požiadať o povolenie od biskupa sufragánnej diecézy.
Proti rozsudku (sufragánneho) biskupa sa možno odvolať k metropolitovi alebo na Rímsku Rotu. Ak rozsudok vyniesol metropolita, odvolanie sa podáva k najstaršiemu sufragánovi.

</doc>
<doc id="673258" url="https://sk.wikipedia.org/wiki?curid=673258" title="Biskupský prsteň">
Biskupský prsteň

Biskupský prsteň je prsteň, ktorý nosia biskupi ako znak moci a autority ich úradu. Mimo iného obsahuje relikviu. Ak veriaci stretne biskupa, je zvykom pobozkať tento prsteň na znak úcty voči biskupovi a jeho úradu, ako aj voči svätcovi, ktorého relikviu obsahuje. V minulosti slúžil aj ako pečatidlo biskupa.

</doc>
<doc id="673259" url="https://sk.wikipedia.org/wiki?curid=673259" title="Biskupské insígnie">
Biskupské insígnie

Pontifikálie alebo biskupské insígnie sú bohoslužobné rúcha alebo predmety, ktoré v kresťanských cirkvách západných i východných obradov používajú pri bohoslužbách biskupi, resp. iní vyšší cirkevní hodnostári.
Použitie v rímskokatolíckej cirkvi.
Súčasný Biskupský ceremoniál vymenúva tieto insígnie: mitra, biskupský prsteň, biskupská berla, pektorál (náprsný kríž) a, pre metropolitov, pálium. Používa sa aj solideo príslušnej farby podľa hodnosti. Okrem toho sa pri bohoslužbách používajú tie rúcha, ktoré si oblieka kňaz, t.j. humerál, alba, cingulum, štóla a ornát, resp. pluviál – tieto nie sú pontifikáliami. Pri slávnostných omšiach sa pod ornát oblečie aj pontifikálna dalmatika.
Právo používať pontifikálie majú všetci biskupi, ako aj pápežskí legáti, opáti a preláti s územnou jurisdikciou, stáli apoštolskí administrátori a regulárni opáti (teda tí, ktorí sú autoritou rovní diecéznemu biskupovi). Toto právo užívajú aj apoštolskí administrátori "sede vacante", apoštolskí vikári a apoštolskí prefekti, ale, ak nie sú biskupmi, nemôžu používať katedru a berlu. Pre kardinálov (aj keď nie sú biskupmi) platí ohľadom pontifikálií to isté ako pre biskupov.
Pred vydaním nového Biskupského ceremoniála v roku 1984 (a aj v súčasnosti v rámci mimoriadnej formy Rímskeho obradu) sa medzi pontifikálie zaraďovali aj biskupské rukavice, liturgické ponožky, biskupské sandále a pontifikálna tunika (zrušená spolu so subdiakonátom už v roku 1972).

</doc>
<doc id="673262" url="https://sk.wikipedia.org/wiki?curid=673262" title="Michal Tomík">
Michal Tomík

Michal Tomík (* 9. apríl 1869, Skalica† 19. október 1953) bol slovenský roľník, osvetový pracovník a politik HSĽS v období medzivojnového Československa.
Životopis.
Povolaním bol roľník a pôsobil v Skalici. Nielen v nej, ale na celom Záhorí sa aktivizoval v kultúrnom, spoločenskom a hospodárskom živote. Pôsobil v spoločenstve Katolícky kruh, vo výbore Gazdovsko-potravného spolku, Pomocnej pokladnice, Mliekarenského družstva a niekoľko desiatok rokov bol činným v Spolku sv. Vojtecha. Do roku 1918 bol častým spolupracovníkom s Pavlom Blahom. Avšak neskôr sa ich cesty a názory rozišli. Stal sa stúpencom politiky Andreja Hlinku.
V parlamentných voľbách v roku 1920 bol zvolený za poslanca Národného zhromaždenia za Slovenskú ľudovú stranu v trnavskom volebnom kraji. V snemovni zasadal v poľnohospodárskom a vyšetrovacom výbore. Po parlamentných voľbách v roku 1925 prestúpil do hornej komory parlamentu a pôsobil v národohospodárskom výbore. Do senátu ho HSĽS kandidovala aj v parlamentných voľbách v roku 1929, avšak už nebol zvolený. V roku 1936 bol aj s ďalšími miestnymi straníkmi v Skalici z HSĽS vylúčený pre prílišnú orientáciu na česko-slovenskú vzájomnosť.

</doc>
<doc id="673263" url="https://sk.wikipedia.org/wiki?curid=673263" title="Čhang Čche">
Čhang Čche

Čhang Čche (, pchin-jin: "Zhāng Chè", iné prepisy: "Chang Che", "Chang Cheh"), vlastným menom Čchang I-Jang (iné prepisy: "Chang Yi-Yang", "Zhang Yiyang"; * 28. január 1923, Chang-čou† 22. jún 2002, Hongkong) bol taiwanský filmový režisér a scenárista, významný predstaviteľ filmu o bojových umeniach.
Život.
Narodil sa v „bojovníckej“ rodine v meste Chang-čou v provincii Če-ťiang na východe Číny a vyrastal v Šanghaji. Po absolvovaní nižšieho sekundárneho vzdelania odišiel do Čunkingu, vtedajšieho sídla kuomintanskej vlády Čínskej republiky, kde sa podieľal na vedení vojny proti Japonsku. Nastúpil na štúdium na katedre politológie Národnej centrálnej univerzity v Čunkingu, no nedokončil ho. Pred koncom druhej svetovej vojny sa zapojil do „Výboru kultúrneho hnutia“ () spadajúceho pod ústrednú vládu Čínskej republiky. Stal sa komisárom tohto výboru a po vojne zaujal miesto tajomníka šanghajskej organizácie výboru, ktorá mala v kompetencii aj správu „Kultúrnej sály“. Sála patrila Kuomintangu a v čase, kedy sa v nej nekonali zasadnutia slúžila ako kino, vďaka čomu Čhang Čche prenikol do šanghajskej filmovej scény.
Svoju filmársku kariéru začal ako scenárista pre šanghajské filmové štúdiá Guotai a Datong v roku 1947. Po vypuknutí občianskej vojny ho štúdio Guotai poverilo presunom filmárskeho zariadenia, štábu a časti kapitálu spoločnosti na Taiwan, jednak kvôli produkcii filmu „Búrka nad pohorím Ali šan“ (, , 1950) – pre ktorý napísal scenár a zložil zvučku –, jednak na prípravu prípadného presunu sídla tejto produkčnej spoločnosti. Čhang Čche odišiel na Taiwan spolu s riaditeľom štábu štúdia Čchang Jingom v januári 1949 a spoločne film zrežírovali. Produkciu im sťažila politická situácia súvisiaca s porážkou Čínskej republiky v občianskej vojne a následným stiahnutím jej štruktúr na Taiwan, v dôsledku čoho sa štáb po skončení filmovania nemohol vrátiť na pevninu. Čhang Čche prenechal zariadenie Sü Sin-fuovi, bývalému riaditeľovi štúdia Guotai, ktorý taktiež opustil pevninu a na Taiwane narýchlo založil štúdio Wanxiang, pričom pomohol dotiahnuť produkciu „Búrky nad pohorím Ali šan“.
Od polovice 50. rokov Čhang Čche pôsobil v Hongkongu, kde sa vypracoval na najznámejšieho režiséra filmov o bojových umeniach. Jeho film „Jednoruký šermiar“ (, , 1967) sa stal prvým hongkonským snímkom, ktorý utržil vyše milión hongkonských dolárov. Vďaka filmu „Pomsta“ (, ) získal cenu Ázijsko-tichomorského filmového festivalu za najlepšiu réžiu. Celkovo režisérsky vytvoril zhruba stovku filmov.

</doc>
<doc id="673264" url="https://sk.wikipedia.org/wiki?curid=673264" title="Čchang I-Jang">
Čchang I-Jang



</doc>
<doc id="673266" url="https://sk.wikipedia.org/wiki?curid=673266" title="Letník">
Letník



</doc>
<doc id="673269" url="https://sk.wikipedia.org/wiki?curid=673269" title="Čelo (vrch v Strážovských vrchoch)">
Čelo (vrch v Strážovských vrchoch)

Čelo () je vrch Strážovských vrchov. Leží neďaleko Fačkovského sedla, približne južne od Rajca.
Poloha.
Nachádza sa na východnom okraji pohoria, v geomorfologickom podcelku Zliechovská hornatina a časti Javorinka. Vrchol leží na rozhraní Trenčianskeho a Žilinského kraja a okresov Prievidza a Žilina. Hrebeňom prechádza tiež hranica katastrálnych území obcí Tužina a Fačkov. 
Opis.
Čelo je súčasťou hrebeňa, ktorý vedie z Fačkovského sedla na Strážov a prechádza ním Cesta hrdinov SNP. Južným susedom v hlavnom hrebeni je Homôľka (), západne susedí Úplaz (), severozápadne Sádocký vrch () a východným smerom Košiarka () a Kľak (). Východnú časť masívu odvodňuje potok Ráztoka, severnú časť malé prítoky Rajčanky, juhozápadnú prítoky Tužiny do rieky Nitry. Najbližšími sídlami sú na západe situovaná obec Čičmany, severne ležiaci Fačkov a južne situované Kľačno. Červeno značená magistrála vedie juhozápadným úpätím a samotný vrchol obchádza. 
Výhľady.
Husto porastený vrchol Čela neumožňuje rozhľad, no lúka na juhozápadnom úpätí a menšie odlesnené lokality obmedzený výhľad ponúkajú. Viditeľné sú najmä okolité vrchy pohoria a susedný Kľak, Košiarka a Reváň. Pri vhodných podmienkach je možné zhliadnuť Súľovské vrchy a Vtáčnik.

</doc>
<doc id="673272" url="https://sk.wikipedia.org/wiki?curid=673272" title="Čierťažský potok (prítok Zbojského potoka)">
Čierťažský potok (prítok Zbojského potoka)

 Čierťažský potok je potok v severovýchodnej časti regiónu Zemplín v severozápadnej časti obce Nová Sedlica v okrese Snina v Prešovskom kraji. Je ľavostranný prítok Zbojského potoka, ktorý ústi do Uličky v povodí Uhu; má dĺžku 3,4 km. Je vodným tokom IX. rádu. Hydrologické poradie (číslo povodia): 4-30-05-012. Geomorfologická kategorizácia: geomorfologický celok Bukovské vrchy, geomorfologický podcelok Bukovce.
Prameň.
Pramení v nadmorskej výške v lesnom extraviláne, 50 m južne od slovensko - poľskej štátnej hranice, ktorá prebieha po hlavnom hrebeni Bukovských vrchov a zároveň aj po rozvodnici medzi úmorím Čierneho mora a úmorím Baltského mora, na úbočí vrchu Čierťaž 670 m juhozápadozápadne od jeho najvyššieho bodu s nadmorskou výškou , v obci Nová Sedlica v okrese Snina, v geomorfologickom podcelku Bukovce.
Opis toku.
Tečie južným smerom lesným extravilánom v juhozápadnom úbočí vrchu Čierťaž, ľavým brehom obmýva les "Pod Čierťažou", pravým brehom obmýva les "Vasilcova lúka", v nadmorskej výške priberá bezmenný ľavostranný prítok, mení smer na juhozápad, preteká lesom "Karboníková", obteká úpätie vrchu "Kýčera" s nadmorskou výškou , a v lesnom extraviláne v nadmorskej výške ústi do Zbojského potoka, ako jeho ľavostranný prítok. Zbojský potok ďalej ústi do Uličky v povodí Uhu. "Čierťažský potok" má iba jeden bezmenný prítok.
Pramení, preteká a ústi v lesnom extraviláne obce Nová Sedlica v okrese Snina, v geomorfologickom celku Bukovské vrchy, v geomorfologickom podcelku Bukovce. 
Pôvod názvu.
Názov vodného toku má pôvod v názve vrchu Čierťaž, na juhozápadnom úbočí ktorého je jeho prameň. Z toponyma Čierťaž rozšírením o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Čierťažský potok" ako súčasť veľmi početnej skupiny názvov v slovenskej toponymii, najmä hydronymii. Názov vrchu Čierťaž má pôvod v pôvodnom význame apelatíva "čierťaž" v stredovekej slovenčine "pôda získaná vyklčovaním lesa", čo bol v stredoveku veľmi častý identifikačný prvok pri opise pozemkov, resp. pri opise priebehu ich hraníc v lesnom priestore. Apelatívum "čierťaž" získalo pozdejšie i posunutý význam a to "hraničná čiara, hranica". Motivantom pomenovacieho procesu v čase pomenovania vrchu Čierťaž bol charakteristický výskyt čierťaží v priestore pomenúvaného geografického objektu. Klčovanie lesa bol jeden zo stredovekých spôsobov odlesňovania, transformácie lesných pozemkov na kultúrnu pôdu - poľnohospodárske pozemky. Zo slovného základu apelatíva "čierťaž" bol v slovenskom stredovekom jazykovom prostredí utvorený jednoslovný nepredponový názov vrchu Čierťaž ako súčasť početnej skupiny názvov v slovenskej toponymii; toto apelatívum je v súčasnej slovenčine vysunuté na okraj slovnej zásoby; porovnaj aj hydronymá napr. Čierťaž, Čierťaž, Čierťažský potok, Čertižnianka. 
Hydronymum Čierťažský potok bolo štandardizované v roku 1990. Najstarší doložený písomný záznam názvu obce Nová Sedlica je z roka 1630.

</doc>
<doc id="673273" url="https://sk.wikipedia.org/wiki?curid=673273" title="Bočkajovci">
Bočkajovci



</doc>
<doc id="673274" url="https://sk.wikipedia.org/wiki?curid=673274" title="Bocskayovci">
Bocskayovci



</doc>
<doc id="673275" url="https://sk.wikipedia.org/wiki?curid=673275" title="Yukawov potenciál">
Yukawov potenciál



</doc>
<doc id="673277" url="https://sk.wikipedia.org/wiki?curid=673277" title="Out in the Fields">
Out in the Fields

„Out in the Fields“ je skladba írskych hudobníkov Garyho Moora a Phila Lynotta, bývalých členov skupiny Thin Lizzy. Bola zložená Moorom a vydaná ako singel v roku 1985. Nachádza sa tiež na Moorovom albume "Run for Cover" z rovnakého roka. Pieseň je o nepokojoch v Severnom Írsku. Piesni sa komerčne darilo a dostala sa na 3. miesto rebríčka Irish Singles Chart a na 5. miesto v UK Singles Chart, čo z neho robí najvyššie umiestnený singel oboch interpretov. „Out in the Fields“ bola tiež jednou z posledných nahrávok Phila Lynotta pred jeho smrťou 4. januára 1986.
Cover verzie.
Pieseň bola prespievaná rôznymi interpretmi, vrátane skupín Riot (na albume "The Brethren of the Long House", 1996), Dark at Dawn (na albume "Crimson Frost", 2001), Michael Schenker Group (na albume "Heavy Hitters", 2005), Supreme Majesty (na albume "Elements of Creation", 2005), Primal Fear (na albume "Metal Is Forever – The Very Best of Primal Fear", 2006), Sonata Arctica (ako B-strana singla „Paid in Full“, 2007), Tima Kotipelta a Janiho Liimatainena (na albume "Blackoustic", 2012), Iron Mask (na albume "V/A - Give Us Moore!: A Tribute to Gary Moore", 2004), Powerwolf (na albume "Metallum Nostrum", bonusovom disku k "Blessed &amp; Possessed", 2015), Black Majesty (na albume "Cross of Thorns", 2015) a Mono Inc. (na albume "Together Till the End", 2017).

</doc>
<doc id="673279" url="https://sk.wikipedia.org/wiki?curid=673279" title="Povstanie Štefana Bočkaja">
Povstanie Štefana Bočkaja



</doc>
<doc id="673280" url="https://sk.wikipedia.org/wiki?curid=673280" title="Bočkaiovo povstanie">
Bočkaiovo povstanie



</doc>
<doc id="673281" url="https://sk.wikipedia.org/wiki?curid=673281" title="Štefan Bočkaj">
Štefan Bočkaj



</doc>
<doc id="673282" url="https://sk.wikipedia.org/wiki?curid=673282" title="Suffraganeus">
Suffraganeus



</doc>
<doc id="673283" url="https://sk.wikipedia.org/wiki?curid=673283" title="Sufragánny biskup">
Sufragánny biskup



</doc>
<doc id="673284" url="https://sk.wikipedia.org/wiki?curid=673284" title="Bujanovská kúria">
Bujanovská kúria

Bujanovská kúria alebo Kúria Bujanovských (v minulosti "Szegedyovská kúria", "Kúria Škaricerovcov") je kúria v historickom centre mesta Pezinok na Kollárovej ulici číslo 20. Stavba vznikla spojením dvoch budov a neskorším rozšírením ich dvoch dvorových krídel. Na nároží smerom ku Radničnému námestiu sa dodnes nachádza hranolový arkier. V súčasnosti slúži ako obchodný dom.

</doc>
<doc id="673286" url="https://sk.wikipedia.org/wiki?curid=673286" title="Sufragánne biskupstvo">
Sufragánne biskupstvo



</doc>
<doc id="673287" url="https://sk.wikipedia.org/wiki?curid=673287" title="Markos Aurélios Silvanos">
Markos Aurélios Silvanos

Markos Aurélios Silvanos () bol starogrécky trubač. 
M. Aurélius Silvanos, trubač (σαλπικτής - salpiktés) z egyptského Hermopolisu, bol mnohonásobným víťazom súťaže trubačov (bola to dlhá, rovná bronzová trúba "salpinx"). Pripomína to Oxyrhynský papyrus "BGU IV 1074", objavený v archeologickej lokalite staroegyptského mesta Oxyrhynchos. Tento dokument, datovaný do roku 275, je inak žiadosťou istého "Apollodidymosa" na oxyrhynské orgány o registráciu výsad, na ktoré má nárok, pretože bol prijatý do ekumenickej synody (cechu?) dionýzskych umelcov. Priložené sú i kópie úryvkov z cisárskych listov a ediktov týkajúcich sa privilégií synody umelcov, ako aj list zo samotnej synody. Boli to privilégiá udeľované vynikajúcim umelcom (technitským spolkom, hercom alebo športovcom účinkujúcim na hrách) už rímskym cisárom Augustom a opakovane potvrdené aj neskoršími cisármi (i v období Severovcov).
Na tomto papyrusovom svitku je uvedené (v 22. a 23. riadku), že Silvanos v súťaži trubačov zvíťazil na kapitolských hrách, 3-krát na "pýthijských hrách", 10-krát na "olympijských hrách" (možno na olympijských hrách v Alexandrii), bol tiež 12-násobný víťaz hier "Aktia", 3-násobný víťaz hier "Asklépieia" a víťaz "nemejských" hier. Taliansky historik Luigi Moretti nezaradil Silvana do svojho zoznamu olympijských víťazov, pretože si nebol istý, či tu išlo o olympijské hry z Pisy ("Pisa" alebo "Pisatis" bola oblasť v Elide, kde sa nachádzala Olympia), alebo o menej významné egyptské olympiády.
Za vlády cisárov Galliena a Aureliana (t. j. v rokoch 235 až 275) mali právo usporadúvať "posvätné hry" aj egyptské mestá, a to napr. Alexandria "olympijské hry", Antinoupolis "Antinoeie", Panopolis "Paneie", Antinoupolis a Oxyrhynchos "Kapitolie".

</doc>
<doc id="673288" url="https://sk.wikipedia.org/wiki?curid=673288" title="Adam Douglas Driver">
Adam Douglas Driver



</doc>
<doc id="673289" url="https://sk.wikipedia.org/wiki?curid=673289" title="Zmluva o vzájomnej obrane medzi Spojenými štátmi a Čínskou republikou">
Zmluva o vzájomnej obrane medzi Spojenými štátmi a Čínskou republikou



</doc>
<doc id="673293" url="https://sk.wikipedia.org/wiki?curid=673293" title="Ruey Yih-Fu">
Ruey Yih-Fu



</doc>
<doc id="673302" url="https://sk.wikipedia.org/wiki?curid=673302" title="Elektrostatická sila">
Elektrostatická sila



</doc>
<doc id="673304" url="https://sk.wikipedia.org/wiki?curid=673304" title="Filmové dielo">
Filmové dielo

Filmové dielo alebo film je výsledok filmovej tvorivej činnosti, ktorý vzniká pomocou filmového materiálu (pozri filmový pás) a filmových vyjadrovacích prostriedkov ako vyjadrenie zámeru režiséra, ktorý vedie tvorivý štáb. Filmové dielo vzniká v tvorivom procese, na ktorom sa podieľa tvorivý štáb spolu s technickým štábom (tie spolu tvoria výrobný štáb) a ktorý sa rozdeľuje na literárno-dramatickú a realizačno-dramatickú fázu. Realizácia filmového diela získava konkrétnu a definitívnu podobu premietaním v kine, na obrazovke televízora ap.
Typológia.
Podľa vzťahu k zobrazovanej realite a s tým spojených tvorivých postupov sa filmové diela členia na rody, ktoré sa ďalej delia na superžánre, žánre, subžánre, žánrové formy a žánrové typy (pozri filmový žáner).
Podľa dĺžky sa tradične rozoznávajú dlhometrážne (nad 180 min.), strednometrážne (60180 min.) a krátkometrážne (do 60 min.) filmové diela.

</doc>
<doc id="673307" url="https://sk.wikipedia.org/wiki?curid=673307" title="Kate Bosworthová">
Kate Bosworthová

Kate Bosworthová (; * 2. január, 1983, Los Angeles, Kalifornia, USA) je americká herečka a modelka. Je známa z filmov ako "Zaklínač koní" (1998), "Osudové leto" (2002), "Superman sa vracia" (2006), "21: Oko berie" (2008), "Still Alice" (2014), "Zlo nikdy nespí" (2016) a "Miliónový hurikán" (2020).
Detstvo a mladosť.
Bosworthová sa narodila v Los Angeles, v Kalifornii a vyrastala v San Franciscu. Je jediným dieťaťom Patricie a a Harolda Bosworthovích. Narodila sa s heterochrómiou. S rodičmi sa kvôli práci jej otca často sťahovali, žila napríklad v Massachusetts či v Connecticute. 
Vo voľnom čase sa venovala jazdectvu, v štrnástich rokoch sa dokonca stala šampiónkou v tomto športe. 
Kariéra.
Svoju kariéru zahájila v roku 1997, keď sa v New Yorku zúčastnila konkurzu, pre vedľajšiu úlohu vo filme "Zaklínač koní". Rolu napokon získala kvôli svojim jazdeckým schopnostiam. Neskôr začala navštevovať rôzne herecké kurzy. V roku 2002 sa objavila vo filme "Pravidlá vášne", kde si zahrala po boku hercov ako James Van Der Beek či Jessica Biel. V rovnakom roku tiež stvárnila hlavnú rolu vo filme "Osudové leto". Po boku hereckých hviezd ako Val Kilmer, Lisa Kudrow, Christina Applegate a Dylan McDermott si zahrala vo filme "Wonderland Masaker", ktorý bol natočený na základe skutočnej udalosti, ktorá sa odohrala v roku 1981. 
V roku 2004 si zahrala po boku Josha Duhamela vo romantickej komédii "Rande s celebritou". O rok neskôr bola zvažovaná do role Sue Storm, vo filme "Fantastická štvorka". Rolu neskôr získala herečka Jessica Alba. V júni 2006 mal premiéru film "Superman sa vracia", kde stvárnila rolu Lois Lane. Za svoj herecký výkon získala nomináciu na filmové ocenenie Saturn Award. 
V roku 2008 stvárnila jednu z úloh vo filme "21: Oko berie". O rok neskôr, bola zvažovaná do role Veroniky Deklava, vo dramatickom filme "Veronika sa rozhodla zomrieť". Túto rolu neskôr získala Sarah Michelle Gellar. V roku 2014 sa objavila v oscarovom filme, "Still Alice". V rokoch 2015 a 2016, stvárnila jednu z hlavných úloh v televíznom seriály "Nebezpečné umenie". 
V roku 2016 sa objavila vo filmoch ako "Zlo nikdy nespí" a "The Domestics", ktorý mal premiéru v roku 2018. V rovnakom roku tiež získala herecké ocenenie na filmovom festivale Richmond International, za svoj herecký výkon vo filme "Nona", ktorý mal premiéru v roku 2017.
V roku 2019 mal premiéru televízny seriál "The I-Land". V septembri 2021 mal premiéru film "Wild Indian". V roku 2022 mali premiéru filmy "Along for the Ride" a "The Enforcer". 
Súkromný život.
Štyri roky bol jej partnerom herec Orlando Bloom. Od roku 2011 chodila s Michaelom Polishom, za ktorého sa vydala v roku 2013. Pár nemal žiadne spoločné deti, zato bola Bosworthová nevlastnou matkou Polishovej dcéry. Rozviedli sa v septembri 2021. Od januára 2022 tvorí pár s hercom Justinom Longom, za ktorého sa v roku 2023 vydala. 
Bosworthová rada behá, cvičí pilates a praktizuje meditáciu. Je členkou Soka Gakkai International. V roku 2018 ju časopis People zaradil do zoznamu 25 žien, ktoré svojou prácou menia svet. Úzko spolupracuje s CAST, koalíciou na zrušenie otroctva a obchodovania s ľuďmi. Spolu s jej bývalým manželom, otvorili v Montane letnú školu pre začínajúcich hercov. Bosworthová hovorí plynule španielsky. 

</doc>
<doc id="673308" url="https://sk.wikipedia.org/wiki?curid=673308" title="Kate Bosworth">
Kate Bosworth



</doc>
<doc id="673312" url="https://sk.wikipedia.org/wiki?curid=673312" title="Mestská hromadná doprava v Martine">
Mestská hromadná doprava v Martine

Autobusová doprava v Martine je sieť liniek mestskej hromadnej dopravy v Martine, ktorú od 1. januára 2022 prevádzkuje spoločnosť DPMM. Služby MHD sú poskytované na 23 autobusových linkách s číslovaním 1, 2, 3, 4, 9, 10, 11, 20, 21, 22, 23, 24, 25, 30, 31, 32, 33, 40, 41, 42, 50, 51 a 52. DPMM prevádzkuje v Martine 1 typ vozidiel.

</doc>
<doc id="673316" url="https://sk.wikipedia.org/wiki?curid=673316" title="Coulombova sila">
Coulombova sila



</doc>
<doc id="673319" url="https://sk.wikipedia.org/wiki?curid=673319" title="Coulombova konštanta">
Coulombova konštanta



</doc>
<doc id="673321" url="https://sk.wikipedia.org/wiki?curid=673321" title="Orlando">
Orlando

Orlando môže byť:

</doc>
<doc id="673322" url="https://sk.wikipedia.org/wiki?curid=673322" title="Úplaz (vrch v Strážovských vrchoch)">
Úplaz (vrch v Strážovských vrchoch)

Úplaz () je vrch Strážovských vrchov. Leží neďaleko Fačkovského sedla, približne južne od Rajca.
Poloha.
Nachádza sa na východnom okraji pohoria, v geomorfologickom podcelku Zliechovská hornatina a časti Javorinka. Vrchol leží na rozhraní Trenčianskeho a Žilinského kraja, okresov Prievidza a Žilina a vrcholovým hrebeňom prechádza tiež hranica katastrálnych území obcí Tužina, Čičmany a Fačkov.
Opis.
Úplaz je súčasťou hrebeňa, ktorý vedie z Fačkovského sedla západným smerom k vrchu Strážov. Južným úpätím vedie Cesta hrdinov SNP, preto samotný vrchol je prístupný lesom. Východným susedom v hlavnom hrebeni je Čelo (), juhovýchodne leží Homôľka (), juhozápadne Priečna (), západne Kozol () a severne Sádocký vrch (). Severnú časť masívu odvodňuje Rajčanka, juhozápadnú potok Žilinská a juhovýchodnú prítoky Tužiny do rieky Nitry. Najbližšími sídlami sú na západe ležiace Čičmany, severovýchodne ležiaci Fačkov a južne situované Kľačno s Tužinou. 
Výhľady.
Úplaz s lesným porastom na vrchole neumožňuje rozhľad, preto ten je možný z holín na jeho svahoch a menších lokalít bez vyššej vegetácie. Okolité vysoké vrchy tiež obmedzujú dohľad, preto sú viditeľné najmä okolité vrchy pohoria a susedný dominantný Kľak, Reváň či Strážov. Severozápadným smerom možno vidieť Rajeckú kotlinu a Súľovské vrchy, južným smerom Vtáčnik.
Prístup.
Značená turistická magistrála vedie úpätím Úplazu a na vrchol vedú len neznačené trasy.

</doc>
<doc id="673324" url="https://sk.wikipedia.org/wiki?curid=673324" title="Adolf Melíšek">
Adolf Melíšek

Adolf Melíšek (* 6. február 1876, Radava† 7. november 1943, Radava) bol slovenský roľník, verejný činiteľ a politik HSĽS v medzivojnovom Česko-Slovensku.
Životopis.
Pochádzal z roľníckej rodiny v Radave pri Nových Zámkoch. V rodnej obci prežil celý život a pracoval ako roľník. Verejne sa začal angažovať ešte pred prvou svetovou vojnou. V roku 1906 sa stal členom školskej stolice Tekovskej župy. Od roku 1911 pôsobil ako správca radavského potravného družstva a od roku 1912 zasadal v obecnom zastupiteľstve. Rovnako aktívnym zostal aj po vzniku Česko-Slovenska v roku 1918. V rokoch 1919 - 1920 pôsobil ako richtár v rodnej obci. Okrem toho pôsobil aj v župnom administratívnom výbore vtedajšej Tekovskej župy a v Poľnohospodárskej rade pre Slovensko.
Stal sa stúpencom politiky Andreja Hlinku. V rokoch 1922 - 1928 bol okresným predsedom HSĽS vo Vrábľoch. V prvých parlamentných voľbách v roku 1920 za Slovenskú ľudovú stranu kandidoval do senátu, no nebol zvolený. V nasledujúcich parlamentných voľbách v roku 1925 ho HSĽS opäť kandidovala a bol zvolený za senátora. Kandidoval v VIII. volebnom kraji. V senáte pôsobil v brannom výbore. Do senátu kandidoval do tretice aj v roku 1929, avšak už nebol zvolený.
V rodnej obci bol naďalej veľmi činný. Od roku 1931 pôsobil na pozícii predsedu urbariátu občanov Radavy a popri tom v rokoch 1933 - 1938 bol obecným kronikárom.
Po Viedenskej arbitráži v roku 1938 sa aj Radava stala súčasťou Maďarského kráľovstva. Jeho majetok v Radave bol rozpredaný na dražbe. V roku 1940 spolu s ďalším bývalým politikom HSĽS Michalom Kalčokom a ďalšími osobnosťami v Budapešti založil Krajinskú slovenskú kresťanskú ľudovú stranu. Mala zastupovať Slovákov, ktorí sa po pričlenení južných území ocitli Maďarsku. Avšak prílišnou servilnosťou k maďarskej vláde veľký ohlas nezaznamenala.

</doc>
<doc id="673325" url="https://sk.wikipedia.org/wiki?curid=673325" title="Top of the Pops">
Top of the Pops

Top of the Pops (TOTP) je britská televízna relácia o hudobnej hitparáde vytvorená spoločnosťou BBC a pôvodne vysielaná týždenne medzi 1. januárom 1964 a 30. júlom 2006. "Top of the Pops" bola najdlhšie trvajúcou týždennou hudobnou reláciou na svete. Väčšinu svojej histórie sa vysielala vo štvrtok večer BBC One. Každá epizóda pozostávala z vystúpení niektorých z najpredávanejších nahrávok populárnej hudby daného týždňa, zvyčajne akýchkoľvek skladieb, ktoré sa pohybovali v hitparáde, vrátane zhrnutia rebríčka singlov za daný týždeň. Pôvodne išlo o Top 20, aj keď sa to v histórii relácie líšilo. Official Charts Company uvádza, že „vystúpenie v šou bolo považované za česť a pritiahlo takmer každého veľkého hráča.“ 
„I Only Want to Be with You“ od Dusty Springfieldovej bola prvou piesňou odvysielanou na "TOTP", zatiaľ čo The Rolling Stones boli prvou kapelou, ktorá vystúpila so skladbou „I Wanna Be Your Man“ Snow Patrol boli posledným počinom, ktorý hral naživo v týždennej relácii, keď vystupovali so svojim singlom „Chasing Cars“. Okrem týždennej relácie sa na Štedrý deň konalo špeciálne vydanie "TOTP" (a zvyčajne až do roku 1984 druhé vydanie niekoľko dní po Vianociach), ktoré obsahovalo niektoré z najpredávanejších singlov roka a vianočné 1. miesta. Hoci týždenná relácia bola v roku 2006 zrušená, vianočný špeciál pokračuje. Koncoročné súhrnné vydania sa tiež vysielali na BBC1 na Silvestra alebo okolo neho, aj keď vo veľkej miere obsahovali rovnaké činy a skladby ako relácie na Štedrý deň. Prežíva aj ako "Top of the Pops 2", ktorá začala v roku 1994 a obsahuje vintage vystúpenia "Top of the Pops". Hoci relácia "TOTP2" od roku 2017 prestala produkovať nové epizódy, stále opakujú staršie epizódy.
Relácia zaznamenala počas svojej histórie zásadné vystúpenia. Vystúpenie frontmana skupiny T. Rex Marca Bolana v "TOTP" v marci 1971, ktorý odohral skladbu „Hot Love“ v trblietavom a saténovom oblečení, je často považované za počiatok glam rocku. V 90. rokoch formát relácie predali niekoľkým zahraničným vysielateľom vo forme franšízového balíka a v jednom okamihu sa rôzne verzie relácie uvádzali vo viac ako 120 krajinách. Edície programu od roku 1976 sa v roku 2011 začali reprízovať na BBC Four a vysielajú sa počas väčšiny piatkových večerov – od mája 2021 sa reprízy dostali k číslu 1991. Epizódy so znechutenými moderátormi a umelcami ako napr. Jimmy Savile (ktorý reláciu otváral s jej známym sloganom, „It's Number One, it's Top of the Pops“), Dave Lee Travis a Gary Glitter sa už neopakujú.

</doc>
<doc id="673327" url="https://sk.wikipedia.org/wiki?curid=673327" title="Moss Side (Manchester)">
Moss Side (Manchester)

Moss Side je štvrť mesta Manchester v Anglicku, vzdialená 3,1 km južne od centra mesta. V roku 2011 tu žilo 18 902 obyvateľov.

</doc>
<doc id="673328" url="https://sk.wikipedia.org/wiki?curid=673328" title="Čertižnianka">
Čertižnianka

Čertižnianka je potok v severnej časti regiónu Zemplín, v severnej a centrálnej časti obce Čertižné v okrese Medzilaborce v Prešovskom kraji. Je ľavostranným prítokom Laborca, ktorý v súčasnosti po vodohospodárskych úpravách začiatkom 20. storočia ústi do Latorice; má dĺžku 5,2 km. Je vodným tokom VI. rádu. Hydrologické poradie (číslo povodia): 4-30-03-2908. Geomorfologická kategorizácia: geomorfologický celok Laborecká vrchovina a v dolnej časti toku v oblasti zaústenia geomorfologický podcelok Medzilaborecká brázda.
Prameň.
Pramení v nadmorskej výške v lesnom extraviláne, v severnej časti obce Čertižné, 340 m juhovýchodne od slovensko-poľskej štátnej hranice, v okrese Medzilaborce, v geomorfologickom celku Laborecká vrchovina.
Opis toku.
Tečie juhovýchodojužným smerom lesným extravilánom, v nadmorskej výške priberá bezmenný pravostranný prítok, tečie po východnom úpätí vrchu a lesa "Fujov" s nadmorskou výškou , v nadmorskej výške priberá bezmenný ľavostranný prítok, mení smer na juh, preteká lesom a pasienkom "Hlboká dolina", preteká lesným priestorom, ktorý sa mení na kombináciu lesa a trvalého trávneho porastu, v nadmorskej výške priberá ľavostranný bezmenný prítok a tesne poniže vo výške pravostranný bezmenný prítok, mení smer na juhozápadojuh, s poklesom spádu meandruje, ľavým brehom obmýva úpätie pasienka "Pod horou", v nadmorskej výške pri hospodárskom stredisku farmy vteká do intravilánu obce Čertižné, mení smer na juh a v nadmorskej výške ústi do Laborca, ako jeho ľavostranný prítok. "Čertižnianka" má štyri bezmenné prítoky.
Pramení a preteká hornou a strednou časťou toku v lesnom extraviláne obce Čertižné a dolnou časťou toku vrátane ústia v intraviláne obce Čertižné v okrese Medzilaborce, v geomorfologickom celku Laborecká vrchovina a v dolnej časti toku v oblasti zaústenia v geomorfologickom podcelku Medzilaborecká brázda.
Pôvod názvu.
Hydronymum Čertižnianka, má pôvod v názve obce Čertižné, ktorý reflektuje miestnu nárečovú podobu výslovnosti názvu obce (1773 "Czertissne", štandardizované od 1927 "Čertižné"). Z toponyma Čertižné rozšírením o formant "-ianka" bolo utvorené jednoslovné hydronymum ako súčasť veľmi početnej skupiny názvov v slovenskej toponymii, najmä hydronymii. V štandardizačnom procese hydronyma v zmysle regulatívu hierarchickej postupnosti názvu bola uprednostnená podoba "Čertižnianka" pred očakávanou systémovou podobou "Čierťažnianka". Hydronymum Čertižnianka bolo štandardizované v roku 1975.
Názov obce Čertižné má pôvod v pôvodnom význame apelatíva "čierťaž" v stredovekej slovenčine "pôda získaná vyklčovaním lesa", čo bol v stredoveku veľmi častý identifikačný prvok pri opise pozemkov, resp. pri opise priebehu ich hraníc v lesnom priestore. Apelatívum "čierťaž" získalo pozdejšie i posunutý význam a to "hraničná čiara, hranica". Motivantom pomenovacieho procesu v čase pomenovania obce bol charakteristický výskyt čierťaží v severnom priestore pomenúvanej obce – historickej stredovekej uhorsko-poľskej štátnej hranice. Zo slovného základu apelatíva "čierťaž" bol v slovenskom stredovekom jazykovom prostredí utvorený jednoslovný nepredponový názov obce ako súčasť početnej skupiny názvov v slovenskej toponymii; toto apelatívum je v súčasnej slovenčine vysunuté na okraj slovnej zásoby; porovnaj aj hydronymá napr. Čierťaž (prítok Lehotského potoka), Čierťaž (prítok Zázrivky), Čierťažský potok (prítok Kruhovského potoka), Čierťažský potok (prítok Zbojského potoka).
Najstarší doložený písomný záznam názvu obce Čertižné je z roka 1431.

</doc>
<doc id="673330" url="https://sk.wikipedia.org/wiki?curid=673330" title="Exteriér (kinematografia)">
Exteriér (kinematografia)

Exteriér je pojem, ktorý sa v kinematografii uplatňuje vo viacerých príbuzných významoch, a to ako pomenovanie pre:
Miesto označované ako exteriér zahŕňa všetok priestor mimo vnútrajšku budovy a mimo dekorácií predstavujúcich vnútrajšok nejakej miestnosti, teda o priestor mimo ateliéru, hoci môže byť na pozemku ateliéru. Na nakrúcanie filmu sa používa vo svojej pôvodnej alebo v upravenej podobe, pričom môžu byť postavené aj dekorácie (predmety označované tiež ako exteriér). K natáčaniu v exteriéri filmári pristupujú vtedy, keď ateliér nestačí vzhľadom na požiadavky scenára, ich predstavy a zámery. Exteriér využívaný na nakrúcanie sa prirodzene nemusí zhodovať s miestom, do ktorého je dej filmu zasadený.
Výhodou exteriéru je jedinečný charakter prostredia, no jeho nevýhoda spočíva v nemožnosti ovládať svetelné podmienky a tiež v náročnosti záznamu zvuku. Na mitigáciu týchto problémov filmári používajú osvetľovacie telesá a odrazové dosky (blendy), pričom obraz môžu snímať nemo i zvukovo. Väčšina scén nakrútených v exteriéri je dodatočne ozvučená pomocou postsynchrónu.
Opakom exteriéru ako miesta a ako výsledku činnosti je interiéru.

</doc>
<doc id="673331" url="https://sk.wikipedia.org/wiki?curid=673331" title="2022 na Slovensku">
2022 na Slovensku

Tento článok obsahuje výpis významných udalostí v roku 2022 na Slovensku.

</doc>
<doc id="673332" url="https://sk.wikipedia.org/wiki?curid=673332" title="Exteriér (rozlišovacia stránka)">
Exteriér (rozlišovacia stránka)

Exteriér môže byť:

</doc>
<doc id="673335" url="https://sk.wikipedia.org/wiki?curid=673335" title="Piotr Stolypin">
Piotr Stolypin



</doc>
<doc id="673336" url="https://sk.wikipedia.org/wiki?curid=673336" title="Dopravný podnik mesta Martin">
Dopravný podnik mesta Martin

Dopravný podnik mesta Martin, s.r.o. (skrátene DPMM) je od 1. januára 2022 jediným poskytovateľom MHD v meste Martin.
Autobusová doprava.
Autobusová doprava sa v Martine prevádzkuje od 1. januára 2022. V roku 2021 bolo nakúpených 35 autobusov Iveco Urbanway 12M CNG.
Vozovne.
Autobusy sa dočasne nachádzajú v Martine v provizórnej vozovni na rohu ulíc Gorkého, Čsl. armády a Hrdinov SNP.
Predajne.
DPMM prevádzkuje 2 predajne cestovných lístkov. Nachádzajú sa v Klientskom centre Mestského úradu Martin a v OC Galéria v Martine.

</doc>
<doc id="673338" url="https://sk.wikipedia.org/wiki?curid=673338" title="Chinatown">
Chinatown

Chinatown (v  doslova „čínske mesto“, voľne prekladané aj ako „čínska štvrť“; , pchin-jin: "Tángrénjiē") je časť mesta nachádzajúceho sa mimo čínskeho územia (pevninskej Číny, Hongkongu, Macaa, Taiwanu), ktorá je osídlená populáciou prevažne čínskeho pôvodu. Najznámejšie sú čínske štvrte v severoamerických a európskych mestách, no tento jav sa vyskytuje v mestách po celom svete, prevažne v juhovýchodnej Ázii, Austrálii a Južnej Amerike.

</doc>
<doc id="673342" url="https://sk.wikipedia.org/wiki?curid=673342" title="Tunel Tunsberg">
Tunel Tunsberg

Tunel Tunsberg () je cestný tunel v obci Voss v nórskom kraji Vestland. Tunel dlhý 4 080 metrov bol postavený v rokoch 2009 – 2011 s cieľom nahradiť úsek nórskej štátnej cesty 13 západne od mesta Seim. Tento úsek cesty bol plný úzkych a tesných zákrut.
Popis.
Diaľnica Rv 13 medzi Vossom a Granvinom je dôležitou spojnicou medzi diaľnicou E16 a štátnou cestou Rv 7 (E134) vo vnútornej časti Hordalandu. Pôvodne boli úseky cesty medzi Vossom a Granvinom strmo stúpajúce, úzke a v tesných zákrutách, čo viedlo k vyššej nehodovosti a nepriaznivým dopadom na životné prostredie.
Pôvodne sa plánovali dva kratšie tunely, medzi ktorými malo byť približne 1500 metrov cesty. Plány sa zmenili, pretože tunel Tunsberg podľa prvého plánu by bol príliš strmý (6,3 %) a nachádzal by sa v zákrute, ktorá by znemožnila predbiehanie. Riešenie s dlhým priamym tunelom bolo o 125 miliónov NOK lacnejšie a skrátilo trasu o 500 metrov. Vjazd do tunela bol v súlade s pôvodným plánom a zmena vo vnútri hory si nevyžiadala žiadne zmeny týkajúce sa vlastníkov pozemkov.
Tunel nemá žiadne oblúky a má maximálny sklon 5,07 % a bol razený v profile T8,5 (výška tunela 8,5 m). Dňa 20. decembra 2011 ho slávnostne otvorila vtedajšia ministerka dopravy a komunikácií Magnhild Meltveit Kleppa.

</doc>
<doc id="673343" url="https://sk.wikipedia.org/wiki?curid=673343" title="Zuzana Javorová">
Zuzana Javorová

Mgr. Zuzana Javorová, PhD. (rodená Tiňová; * 1987, Bratislava) je slovenská novinárka, redaktorka a moderátorka. V súčasnosti je redaktorkou spravodajstva TV Markíza.
Životopis.
V rokoch 1998 – 2006 navštevovala Gymnázium Federica Garcíu Lorcu v Bratislave. Rok pred začiatkom štúdia na Katedre žurnalistiky Filozofickej fakulty Univerzity Komenského v Bratislave sa stala redaktorkou mesačníka "Kamarát", kde pôsobila až do roku 2008.
Popri bakalárskom štúdiu pracovala aj ako marketingový asistent v spoločnosti Studio Moderna, medzi ktorej značky patrí aj Top Shop. Od roku 2008 do roku 2011 bola redaktorkou a moderátorkou spravodajstva TV Ružinov.
V roku 2011 dokončila magisterské štúdium žurnalistiky na Filozofickej fakulte Univerzity Komenského v Bratislave. V TV Markíza začínala ako redaktorka relácie "Lampáreň" a v roku 2011 prešla do "Televíznych novín". Rok po dokončení štúdia sa tiež stala moderátorkou "Ranných Televíznych novín" TV Markíza, ktorou bola až do roku 2019.
V roku 2015 sa Zuzana vydala za kameramana Petra Javora.
Od roku 2020 aj externou doktorandkou na Katedre žurnalistiky Filozofickej fakulty Univerzity Komenského v Bratislave. V roku 2024 tu absolvovala doktorandské štúdium v odbore mediálne komunikačné štúdiá.

</doc>
<doc id="673344" url="https://sk.wikipedia.org/wiki?curid=673344" title="Fa-ťia">
Fa-ťia



</doc>
<doc id="673345" url="https://sk.wikipedia.org/wiki?curid=673345" title="Chinatown (rozlišovacia stránka)">
Chinatown (rozlišovacia stránka)

Chinatown (v  „Čínske mesto“, „Čínska štvrť“) môže byť:

</doc>
<doc id="673346" url="https://sk.wikipedia.org/wiki?curid=673346" title="Zoltán Bátovský">
Zoltán Bátovský

Zoltán Bátovský (* 27. marec 1979, Krupina, Slovensko – † 8. august 2001, Hainburg, Rakúsko) bol slovenský hokejový útočník, ktorý v roku 2001 zahynul pri autonehode. V čase smrti bol Bátovský pod zmluvou s klubom San Jose Sharks hrajúcom v NHL.
Kariéra.
Medzi rokmi 19951997 hrával v slovenskej juniorskej extralige za Banskú Bystricu. V obidvoch ročníkoch patril medzi najproduktívnejších hráčov tímu, dokopy za toto obdobie odohral 93 stretnutí, v ktorých zaknihoval rovných sto bodov.
V sezóne 1997/1998 sa presunul do zámoria. V importnom drafte CHL bol zvolený v prvom kole z 22. miesta juniorským tímom Drummondville Voltigeurs pôsobiacom v lige QMJHL. V klube strávil nasledujúce tri ročníky a podobne ako v Banskej Bystrici, aj tentoraz patril medzi bodovo najúspešnejších hráčov mužstva, v prvej sezóne ovládol tímovú produktivitu, v dvoch nasledujúcich ročníkoch mu patrila druhá priečka.
Za Drumondville odohral dovedna 194 zápasov, v ktorých pozbieral 223 bodov, no výraznejšieho tímového úspechu sa nedočkal, za klub nenastúpil k jedinému zápasu v play-off. Zároveň si Bátovský vybudoval povesť tvrdého hráča; v každom z troch ročníkov odsedel na trestnej lavici cez sto trestných minút.
Vydarená anabáza v Kanade mu vyniesla miestenku v zostave slovenskej reprezentácie na juniorských majstrovstvách sveta na prelome rokov 1998 a 1999 vo Winnipegu. Aj na tomto turnaji patril Zoltán Bátovský medzi najproduktívnejších hráčov tímu, v šiestich stretnutiach zapísal päť bodov a výraznou mierou sa podieľal na zisku bronzových medailí. Umiestnenie na pódiových priečkach na tomto šampionáte bolo prvým výraznejším úspechom slovenského hokeja v ére samostatnosti.
Napriek tomu, že Bátovský bol schopným zakončovateľom, draftom NHL nikdy neprešiel. Navzdory tomu sa v roku 2000 dohodol na kontrakte s klubom San Jose Sharks. V sezóne 2000/01 začal nastupovať za Kentucky Thoroughblades, rezervný tím Sharks, ktorý hrával v lige AHL. V drese Kentucky odohral 79 zápasov, v ktorých strelil deväť gólov a na ďalších devätnásť prihrával. Vo vyraďovacej časti naskočil do ďalších troch stretnutí, v ktorých bodoval dvakrát.
Zoltán Bátovský zahynul pri autonehode v Rakúsku pár týždňov pred štartom sezóny 2001/02. Cestou z letiska Schwechat narazil na svojom automobile do stromu a zraneniam na mieste podľahol.

</doc>
<doc id="673348" url="https://sk.wikipedia.org/wiki?curid=673348" title="Slow fashion">
Slow fashion

Slow fashion (v  doslova „pomalá móda“) je spôsob prístupu k výrobe a predaju oblečenia a pridružených produktov, ktorý si získava čoraz väčšiu popularitu najmä v Európe a všeobecne aj v západnom svete. Niekedy sa označuje aj pojmom udržateľná móda.
Dôraz sa kladie na to, aby produkty boli nadčasové a na zákazníkov nebol vyvíjaný nátlak na ich častú obmenu, ako je to pri tzv. fast fashion produktoch, kde sa každých niekoľko mesiacov predstavuje nová časovo obmedzená kolekcia. Niektoré krajiny vyzývajú k tomu, aby k takýmto krokom nedochádzalo.
Problémom typických fast fashion značiek je, že pri nahradení kolekcie novou sú produkty z predošlej kolekcie zničené, čo predstavuje veľkú záťaž pre životné prostredie a tiež to zvyšuje náklady danej značke (čo zvyšuje aj koncovú cenu produktov pre zákazníkov).
Pri slowfashion produktoch tento tlak nevzniká, keďže napríklad jednoduché dámske alebo pánske tričká budú vyzerať rovnako dobre aj o rok aj o dva roky. Vďaka tomu, že sa kolekcie často neobmieňajú nenastáva ani tlak na likvidáciu produktov z minulých kolekcií a preto je takmer isté, že raz vyrobené produkty nakoniec skončia u koncového zákazníka. Vďaka tomu je táto produkcia prijateľnejšia aj pre životné prostredie. Oblečenie bez nápisov a potlače sa dá veľmi jednoducho skombinovať s kúskami, ktoré už doma zákazníci majú a nepotrebujú tak stále nakupovať množstvo nového oblečenia.

</doc>
<doc id="673349" url="https://sk.wikipedia.org/wiki?curid=673349" title="Agfacolor">
Agfacolor

Agfacolor bol výrobný postup spoločnosti Aktiengesellschaft für Anilinfabrikation (dnes Agfa-Gevaert), pri ktorom sa na výrobu farebného filmu používali tri farebné vrstvy citlivé na modrú, zelenú a červenú farbu a žltá medzivrstva s funkciou filtra, pričom na negatíve vznikali doplnkové farby.

</doc>
<doc id="673351" url="https://sk.wikipedia.org/wiki?curid=673351" title="Aktualita">
Aktualita

Aktualita môže byť:

</doc>
<doc id="673353" url="https://sk.wikipedia.org/wiki?curid=673353" title="Aktovka">
Aktovka

Aktovka môže byť:

</doc>
<doc id="673354" url="https://sk.wikipedia.org/wiki?curid=673354" title="Aktovka (taška)">
Aktovka (taška)

Aktovka je taška s držadlom určená na spisy (teda na akty), knihy ap., obyčajne, resp. tradične vyhotovená z kože. Ľahšia aktovka bez držadla, obvykle so zipsovým uzáverom, sa (hovorovo) nazýva diplomatka.

</doc>
<doc id="673360" url="https://sk.wikipedia.org/wiki?curid=673360" title="Inozínmonofosfát">
Inozínmonofosfát

Inozínmonofosfát alebo IMP je nukleotid (teda fosforečnan nukleozidu). Má dôležitú úlohu v metabolizme. Je to ribonukleotid hypoxantínu a vzniká ako prvý nukleotid pri syntéze purínových nukleotidov. Takisto vzniká deamináciou adenozínmonofosfátu enzýmom AMP deaminázou. Konjugovanou zásadou IMP je inozinát. Pri hydrolýze z neho vzniká inozín.
Enzým pyrofosfohydroláza deoxyribonukleozidových trifosfátov, kódovany génom YJR069C v "Saccharomyces cerevisiae" a vykazujúci (d)ITPázovú a (d)XTPázovú aktivitu, hydrolyzuje inozíntrifosfát (ITP) za vzniku pyrofosfátu a IMP.
Dôležitými derivátmi inozinátu sú purínové nukleotidy, ktoré sa nachádzajú v nukleových kyselinách, a adenozíntrifosfát, ktorý funguje ako zásobáreň chemickej energie v svaloch a iných tkanivách.
V potravinárskom priemysle sa soli inozinátu, ako je inozinát sodný, využívajú ako zvýrazňovače chuti. Inozinátu je priradené E číslo E630.
Syntéza inozinátu.
Syntéza IMP je zložitá a začína u 5-fosforibozyl-1-pyrofosfátu (PRPP). Enzýmy, ktoré sa účastnia syntézy IMP, tvoria v bunke multienzýmový komplex. Výsledky naznačujú, že existujú multifunkčné enzýmy a niektoré z nich katalyzujú nesekvenčné kroky v tejto metabolickej dráhe.
Syntéza ostatných purínových nukleotidov.
Stačí pár krokov na tvorbu adenylátu (AMP) a guanylátu (GMP) z inozinátu. AMP i GMP sú RNA nukleotidy. AMP sa od inozinátu líši v polohe C6, kde je karbonylová skupina nahradená amínoskupinou. Vzájomná premena AMP a IMP je súčasťou cyklu purínových nukleotidov. GMP vzniká oxidáciou inozinátu na xantylát (XMP) a pridaním amínovej skupiny na C2. Oxidácie sa účastní NAD+ ako príjemca vodíku a následne dodáva energiu molekula ATP (v procese sa rozloží na AMP + 2 Pi). Syntéza AMP vyžaduje GTP a syntéza GMP vyžaduje ATP. Tento rozdiel umožňuje dôležitú reguláciu tejto dráhy. 
Regulácia biosyntézy purínových nukleotidov.
Inozinát a mnoho iných molekúl inhibujú syntézu 5-fosforibozylamínu (5-PRA) z 5-fosforibozyl-1-pyrofosfátu (PRPP) blokovaním enzýmu katalyzujúceho túto reakciu: glutamín-PRPP-amidotransferázy. To znamená, že pri vysokej koncentrácii IMP sa inhibuje tento enzým, čo má za následok zníženie koncentrácie IMP. Na základe toho nevzniká ani AMP a GMP, čo znamená, že nemôže prebiehať ani syntéza RNA, keďže chýbajú tieto dva dôležité ribonukleotidy. 
Použitie.
Z inozinátu je možné vytvoriť rôzne soli, napríklad inozinát sodný (E631), inozinát draselný (E632) alebo inozinát vápenatý (E633). Tieto tri látky sa využívajú ako zvýrazňovače chuti, konkrétne chute umami, s celkom vysokou účinnosťou. Zvyčajne sa používajú v polievkach, omáčkach a koreniach na zintenzívnenie chuti mäsa. Inozinát sodný a guanylát sodný sa často používajú spolu a označujú sa ako disodné ribonukleotidy (E635).

</doc>
<doc id="673361" url="https://sk.wikipedia.org/wiki?curid=673361" title="Inozinát">
Inozinát



</doc>
<doc id="673362" url="https://sk.wikipedia.org/wiki?curid=673362" title="Adenylát">
Adenylát



</doc>
<doc id="673363" url="https://sk.wikipedia.org/wiki?curid=673363" title="Guanylát">
Guanylát



</doc>
<doc id="673366" url="https://sk.wikipedia.org/wiki?curid=673366" title="Guanozínmonofosfát">
Guanozínmonofosfát

Guanozínmonofosfát alebo GMP je nukleotid, z ktorého sa v podobe monoméru tvorí RNA. Je to ester kyseliny fosforečnej s nukleozidom guanozínom. GMP pozostáva z fosfátovej skupiny, pentózy ribózy a nukleobázy guanínu; je to teda monofosfát ribonukleozidu. Jeho konjugovanou bázou je guanylát. GMP sa komerčne produkuje mikrobiálnou fermentáciou.
Ako prídavná látka v potravinách má priradené číslo E626. 
Syntéza "de novo".
Syntéza GMP začína -ribóza-5′-fosfátom, ktorý vzniká ako produkt pentózafosfátovej dráhy. Syntéza pokračuje postupnou tvorbou purínového kruhu na C1 uhlíku ribózy. Výsledkom syntézy je inozínmonofosfát (IMP), ktorý sa následne konvertuje na xantozínmonofosfát (XMP) a potom na GMP.
Ako inhibítor syntézy GMP je pri experimentálnych modeloch možné použiť 6-diazo-5-oxo--norleucín (DON), analóg glutamínu.
cGMP.
GMP takisto existuje v cyklickej štruktúre, známej ako cyklický GMP. V niektorých bunkách vzniká cGMP z GTP pomocou enzýmu guanylylcyklázy. cGMP hrá dôležitú úlohu ako mediátor pri signalizácii hormónov.
Použitie v potravinách.
GMP sa v podobe solí, ako napríklad guanylát sodný (E627), guanylát draselný (E628) alebo guanylát vápenatý (E629), používa ako zvýrazňovač chuti, čím sa jedlu dodá príchuť umami. Často sa používa spolu s inozinátom sodným - táto kombinácia je známa ako sodné 5'-ribonukleotidy. Guanylát sodný sa často nachádza v instantných rezancoch, čipsoch, ryžových pokrmoch, konzervovanej zelenine alebo instantných polievkach.
Keďže ide o pomerne drahú potravinu, zvyčajne sa používa spolu s kyselinou glutámovou alebo glutamátom sodným (MSG), ktoré takisto podporujú príchuť umami. Ak sú ako ingrediencie prítomné inozinát a guanylát sodný, ale glutamát sodný nie, tak je kyselina glutámová bežne prítomná ako súčasť inej ingrediencie, napríklad v podobe spracovaného komplexu sójových proteínov (hydrolyzovaný sójový proteín), autolyzovaných kvasiniek alebo sójovej omáčky.

</doc>
<doc id="673367" url="https://sk.wikipedia.org/wiki?curid=673367" title="Guanozíntrifosfát">
Guanozíntrifosfát

Guanozíntrifosfát alebo GTP je trifosfát purínového nukleozidu. Je to jeden zo stavebných kameňov potrebných pre syntézu RNA pri transkipcii. Štruktúrne je podobný nukleozidu guanozínu, ale na rozdiel od neho má GTP na ribóze tri fosfátové skupiny. GTP má nukleobázu guanín na 1' uhlíku ribózy a trifosfátovú skupinu na 5' uhlíku ribózy.
GTP takisto slúži ako zásobáreň energie alebo aktivátor substrátov v metabolických reakciách, podobne ako ATP, ale špecifickejších. Takisto funguje ako zdroj energie pre proteosyntézu a glukoneogenézu.
GTP je esenciálny pre prenos signálu, hlavne s G-proteínmi v rámci systému druhých poslov, kde sa konvertuje na guanozíndifosfát (GDP) pomocou enzýmov GTPáz.
Využitie.
Prenos energie.
GTP sa účastní prenosu energie v bunke. GTP je tvorený napríklad jedným enzýmom citrátového cyklu. Toto odpovedá jednej molekule ATP, keďže GTP sa ľahko konvertuje na ATP účinkom nukleoziddifosfátkináz (NDK).
Genetická translácia.
Počas elongačného kroku translácie sa využíva energia z GTP na viazanie novej tRNA s aminokyselinou na A-pozíciu v ribozóme. GTP sa takisto používa ako zdroj energie u translokácie ribozómu smerom k 3' koncu mRNA. Počas biosyntézy proteínov pochádza väčšina energie z GTP.
Dynamická nestabilita mikrotubulov.
Počas polymerizácie mikrotubulov nesie každý heterodimér (tvorený alfa a beta tubulínom) dve molekuly GTP, ktoré sa hydrolyzujú na GDP, keď sa tubulínové diméry pridajú na plus koniec rastúceho mikrotubulu. Hydrolýza GTP nie je nutná pre tvorbu mikrotubulu, ale podľa všetkého sú schopné depolymerizácie len molekuly tubulínu s naviazaným GDP. Tubulín s naviazaným GTP teda funguje ako čiapočka na konci mikrotubulu a chráni ho pred depolymerizáciou; keď sa GTP hydrolyzuje, mikrotubulus začne depolymerizovať a rýchlo sa zmenší.
Funkcia mitochondrií.
Translokácia proteínov do matrixu mitochondrií zahŕňa interakcie ako GTP, tak i ATP. Presun týchto proteínov do mitochondrie hrá dôležitú úlohu v niekoľkých dráhach regulovaných v rámci mitochondrií, ako napríklad premenu oxalacetátu na fosfoenolpyruvát v glukoneogenéze.
Prekurzor pre syntézu riboflavínu.
V kombinácii s ribulóza-5-fosfátom je GTP prekurzorom na syntézu riboflavínu (vitamínu B2).
Biosyntéza.
V bunke existuje mnoho procesov, ktorými sa syntetizuje GTP, ako napríklad:

</doc>
<doc id="673368" url="https://sk.wikipedia.org/wiki?curid=673368" title="Cyklus purínových nukleotidov">
Cyklus purínových nukleotidov

Cyklus purínových nukleotidov je metabolická dráha, v ktorej sa tvorí amoniak a fumarát (z aspartátu) a inozínmonofosfát (IMP) za účelom regulácie koncentrácie adenínových nukleotidov a sprostredkovania uvoľnenia amoniaku z aminokyselín. Ako prvý popísal túto dráhu Lowenstein a zároveň ukázal jej dôležitosť v procesoch ako sú katabolizmus aminokyselín a regulácia toku v glykolýze a citrátovom cykle.
Reakcie.
Cyklus je zložený z troch reakcií katalyzovaných enzýmami. V prvom kroku sa deaminuje purínový nukleotid adenozínmonofosfát (AMP) za vzniku inozínmonofosfátu (IMP), čo katalyzuje enzým AMP deamináza:
 AMP + H2O → IMP + NH4+
V druhom kroku vzniká adenylosukcinát z IMP a aminokyseliny aspartátu, čo je spojené s energeticky výhodnou hydrolýzou GTP. Túto reakciu katalyzuje enzým adenylosukcinátsyntáza:
 aspartát + IMP + GTP → adenylosukcinát + GDP + Pi
Nakoniec sa adenylosukcinát štiepi na fumarát za obnovenia AMP. Reakciu katalyzuje adenylosukcinátlyáza:
 adenylosukcinát → AMP + fumarát
Nedávna štúdia ukázala, že aktivácia HIF-1α umožňuje kardiomyocytom udržať mitochondriálny membránový potenciál počas anoxického stresu využitím fumarátu tvoreného adenylosukcinátlyázou ako alternatívneho akceptoru elektrónov namiesto kyslíku. Tento mechanizmus by mohol poskytnúť ochranu pred ischemickou srdcovou chorobou.
Cyklus v rámci svalov.
Tento cyklus prebieha v cytozolickej časti myocytov kostrových svalov. Táto reakcia pomáha zbaviť sa AMP produkovaného nasledujúcimi reakciami:
 ATP → ADP + Pi (využitie ATP na sťah svalu)
 2 ADP → ATP + AMP (katalyzované adenylátkinázou)
Cyklus purínových nukleotidov prebieha pri namáhavom cvičení, postení alebo hladovaní, keď sa znižujú zásoby ATP.
Následky cyklu.
Syntéza fumarátu.
Fumarát je intermediát citrátového cyklu a vstupuje do mitochondrie po konverzii na malát a využití malátového člnku. V mitochondrii sa premieňa na oxalacetát, ktorý potom vstupuje do citrátového cyklu alebo sa premieňa na aspartát priamo v mitochondrii. Aspartát môže znovu vstúpiť do cyklu purínových nukleotidov.
 oxalacetát + glutamát ↔ α-ketoglutarát + aspartát (katalyzované aspartátaminotransferázou)
Syntéza amoniaku.
Glutamát reaguje s amoniakom, vďaka čomu sa z neho stáva glutamín. Ten vstupuje do krvného riečišťa a dostáva sa do obličiek. V obličkách sa glutamín dvakrát deaminuje za vzniku glutamátu a potom α-ketoglutarátu. Tieto molekuly amoniaku neutralizujú organické kyseliny (kyselinu mliečnu a ketolátky) produkované v svaloch.

</doc>
<doc id="673370" url="https://sk.wikipedia.org/wiki?curid=673370" title="Virusoidy">
Virusoidy



</doc>
<doc id="673371" url="https://sk.wikipedia.org/wiki?curid=673371" title="Virusoid">
Virusoid



</doc>
<doc id="673372" url="https://sk.wikipedia.org/wiki?curid=673372" title="Prionóza">
Prionóza



</doc>
<doc id="673373" url="https://sk.wikipedia.org/wiki?curid=673373" title="Priónová choroba">
Priónová choroba



</doc>
<doc id="673374" url="https://sk.wikipedia.org/wiki?curid=673374" title="Priónové ochorenie">
Priónové ochorenie



</doc>
<doc id="673375" url="https://sk.wikipedia.org/wiki?curid=673375" title="Infekčný proteín">
Infekčný proteín



</doc>
<doc id="673376" url="https://sk.wikipedia.org/wiki?curid=673376" title="Infekčná bielkovina">
Infekčná bielkovina



</doc>
<doc id="673377" url="https://sk.wikipedia.org/wiki?curid=673377" title="Proteínová infekčná častica">
Proteínová infekčná častica



</doc>
<doc id="673378" url="https://sk.wikipedia.org/wiki?curid=673378" title="Nekonvenčný vírus">
Nekonvenčný vírus

Nekonvenčný vírus (iné názvy: nekonvenčný agens, nekonvenčný činiteľ) môže byť:

</doc>
<doc id="673381" url="https://sk.wikipedia.org/wiki?curid=673381" title="Veľká Homoľa (vrch v Strážovských vrchoch)">
Veľká Homoľa (vrch v Strážovských vrchoch)

Veľká Homoľa () je vrch Strážovských vrchov. Leží nad obcou Rudnianska Lehota, približne severovýchodne od Bánoviec nad Bebravou. 
Poloha.
Nachádza sa v južnej časti pohoria, v geomorfologickom podcelku Nitrické vrchy a časti Suchý. Vrchol leží v Trenčianskom kraji, na pomedzí okresov Bánovce nad Bebravou a Prievidza a zasahuje na katastrálne územia obcí Kšinná, Omastiná a Rudnianska Lehota. Je súčasťou mohutného hrebeňa, vystupujúceho medzi Rudnianskou a Kšinianskou kotlinou a Bánovskou pahorkatinou.
Opis.
Veľká Homoľa leží v strednej časti hlavného hrebeňa Nitrických vrchov, v spoločnom masíve s Čiernym vrchom (). Ten je severným susedom, západne leží Malá Homoľa (), južne sa nachádza Rokoš () a východne leží Hradiský vrch (). Vrch i celý hrebeň patrí do povodia Nitry; východnú časť hrebeňa odvodňujú prítoky Nitrice, západnú prítoky Radiše, smerujúcej do Bebravy. Najbližšími obcami sú Kšinná a Omastiná na západe a Rudnianska Lehota na východe. 
Výhľady.
Hrebeň vo vrcholovej časti Veľkej Homole pokrýva riedky porast, umožňujúci sčasti obmedzený kruhový výhľad. Pozorovateľné sú najmä okolité vrchy pohoria a časť Hornonitrianskej kotliny. Pri vhodných podmienkach je možné vidieť južnú časť Veľkej Fatry, Kremnické vrchy, Vtáčnik, Tribeč, Považský Inovec či Biele Karpaty.

</doc>
<doc id="673389" url="https://sk.wikipedia.org/wiki?curid=673389" title="Paragraf (rozlišovacia stránka)">
Paragraf (rozlišovacia stránka)

Paragraf môže byť:

</doc>
<doc id="673392" url="https://sk.wikipedia.org/wiki?curid=673392" title="Aspartátaminotransferáza">
Aspartátaminotransferáza

Aspartátaminotransferáza je transaminačný enzým využívajúci pyridoxalfosfát (PLP), ktorý bol prvýkrát popísaný Arthurom Karmenom a jeho kolegami v roku 1954. AST katalyzuje reverzibilný prenos α-amínoskupiny medzi aspartátom a glutamátom, čo z neho robí významný enzým v metabolizme aminokyselín. AST sa nachádza v pečeni, srdci, kostrových svaloch, obličkách, mozgu a červených krvinkách. Hladina AST v krvi, hladina ALT (alanínaminotransferáza) v krvi a ich pomer (pomer AST/ALT) sú bežne merané klinické biomarkery pre poruchy pečene. Tieto skúšky sú bežne súčasťou krvných testov. 
Polčas celkového AST v obehu je asi 17 hodín a asi 87 hodín (v priemere) pre mitochondriálnu AST.
Názvy.
Aspartátaminotransferáza sa označuje i ako aspartáttransamináza, AST/AspAT/AAT alebo (sérová) glutamátoxalacetáttransamináza (GOT, SGOT). Jej systémový názov je -aspartát:2-oxoglutarátaminotransferáza.
Funkcia.
Aspartátaminotransferáza katalyzuje konverziu aspartátu a α-ketoglutarátu na oxalacetát a glutamát:
-aspartát (Asp) + α-ketoglutarát ↔ oxalacetát + -glutamát (Glu)
Ako typická transamináza využíva PLP (vitamín B6) ako kofaktor na prenos amínovej skupiny z aspartátu alebo glutamátu na príslušnú ketokyselinu. Počas tejto reakcie sa kofaktor mení z PLP na pyridoxamínfosfát (PMP) a naspäť. Prenos amínoskupiny katalyzovaný týmto enzýmom je rozhodujúci pre degradáciu aminokyselín aj ich biosyntézu. Pri degradácii po premene z α-ketoglutarátu na glutamát prebieha oxidatívna deaminácia glutamátu, čím vznikajú amónne ióny, ktoré sa následne vylučujú v podobe močoviny. V opačnej reakcii sa syntetizuje aspartát z oxalacetátu, čo je kľúčový intermediát citrátového cyklu.
Izoenzýmy.
V mnohých eukaryotoch sú prítomné dva izoenzýmy. U ľudí su to konkrétne:
Tieto izoenzýmy sa pravdepodobne vyvinuli zo spoločného predka AST cez duplikáciu génov a ich sekvenčná homológia je asi 45%.
AST sa takisto našla u mnohých mikroorganizmov, napríklad "E. coli", "H. mediterranei", a "T. thermophilus". U "E. coli" je AST kódovaná génom "aspC" a bolo preukázané, že takisto vykazuje aktivitu transaminácie aromatických aminokyselín.
Štruktúra.
Štruktúra AST z rôznych zdrojov (napríklad kuracie mitochondrie, cytozol srdca z prasaťa, "E. coli") bola určená v rôznych výskumoch pomocou röntgenovej kryštalografie. Celkovo je trojdimenzionálna štruktúra polypeptidu pre všetky organizmy veľmi podobná. AST existuje v podobe diméru, zloženého z dvoch identických podjednotiek, z ktorých každá má 400 aminokyselín a molekulovú hmotnosť asi 45 kDa. Obe podjednotky sa skladajú z veľkej a malej domény a k tomu ešte z tretej domény pozostávajúcej z N-terminálnych reziduí 3-14; týchto pár reziduí tvorí vlákno, ktoré spája a stabilizuje podjednotky diméru. Veľká doména, ktorá sa skladá z reziduí 48-325, viaže kofaktor PLP cez aldimínovú väzbu na ε-amínovej skupine Lys258. Ďalšie reziduá tejto domény - Asp222 a Tyr225 - takisto interagujú s PLP pomocou vodíkových väzieb. Malá doména pozostáva z reziduí 15-47 a 326-410 a reprezentuje flexibilný región, ktorý mení enzým z "otvorenej" do "zatvorenej" konformácie po naviazaní substrátu.
Dve nezávislé aktívne miesta sa nachádzajú poblíž rozhrania medzi doménami. V každom aktívnom mieste je dvojica arginínových reziduí, ktoré sú zodpovedné za špecificitu pre dikarboxylové kyseliny: Arg386 interaguje s proximálnou (α-)karboxylovou skupinou substrátu, zatiaľ čo Arg292 interaguje s distálnou karboxylovou skupinou (vo vedľajšom reťazci).
Čo sa týka sekundárnej štruktúry, AST obsahuje α i β prvky. Každá doména má centrálny list tvorený β-vláknami, ktorý je obklopený α-helixmi na oboch stranách.
Mechanizmus.
Aspartátaminotrasferáza, tak ako všetky transaminázy, využíva rozpoznanie dvoch rôznych substrátov - rozpoznáva a selektívne viaže dve aminokyseliny (Asp a Glu) s rôznymi postrannými reťazcami. V oboch prípadoch pozostáva transaminačná reakcia z dvoch podobných polreakcií, čo sa zvyčajne označuje ako ping-pongový mechanizmus. V prvej polreakcii sa viaže aminokyselina 1 (napr. -Asp), ktorá reaguje s komplexom enzým-PLP za vzniku ketokyseliny 1 (oxalacetátu) a modifikovaného komplexu enzým-PMP. V druhej polreakcii sa viaže ketokyselina 2 (α-ketoglutarát) a reaguje s komplexom enzým-PMP za vzniku aminokyseliny 2 (-Glu), čím sa regeneruje pôvodný komplex enzým-PLP. Tvorba racemického produktu (-Glu) je veľmi vzácna.
Špecifické kroky polreakcie enzým-PLP + aspartát ⇌ enzým-PMP + oxalacetát sú v obrázku nižšie; druhá polreakcia (nie je na obrázku) prebieha v opačnom poradí a jej substrátom je α-ketoglutarát.
Predpokladá sa, že tento mechanizmus má niekoľko čiastočne rýchlosť určujúcich krokov. Bolo však preukázané, že väzba substrátu (transaldiminácia) posúva katalytickú reakciu smerom dopredu.
Klinický význam.
AST je podobná alanínaminotransferáze (ALT) v tom, že oba enzýmy sú asociované s parenchymatickými bunkami. Rozdiel je v tom, že ALT sa nachádza hlavne v pečeni a jeho koncentrácia v obličkách, srdci a kostrových svaloch je klinicky zanedbateľná. Naproti tomu sa AST nachádza v pečeni, srdci (srdcovom svale), kostrových svaloch, obličkách, mozgu a červených krvinkách. ALT je teda špecifickejším ukazateľom zápalu pečene oproti AST, keďže AST môže byť zvýšená i pri poruchách ostatných orgánov, ako sú infarkt myokardu, akútna pankreatitída, akútna hemolytická anémia, vážne popáleniny, akútna renálna choroba, choroby kostrových svalov, alebo trauma.
AST bola definovaná ako biochemický marker pre diagnózu akútneho infarktu myokardu v roku 1954. Stanovenie AST pre túto diagnózu je však aktuálne už redundantné a bolo nahradené srdcovými troponínmi.
Laboratórne testy by vždy mali byť interpretované s využitím referenčného rozpätia od laboratória, ktoré vykonalo meranie. Príklad je uvedený nižšie: 

</doc>
<doc id="673395" url="https://sk.wikipedia.org/wiki?curid=673395" title="Aspartáttransamináza">
Aspartáttransamináza



</doc>
<doc id="673396" url="https://sk.wikipedia.org/wiki?curid=673396" title="Miroslav Koóš">
Miroslav Koóš

Ing. Miroslav Koóš, DrSc. (* 21. október 1952, Banský Studenec† 29. november 2021, Bratislava) bol slovenský chemik, vysokoškolský pedagóg a vedecko-výskumný funkcionár, ktorý od roku 2011 pôsobil ako riaditeľ Chemického ústavu Slovenskej akadémie vied (SAV).
Vysokoškolské štúdium absolvoval na Chemicko-technologickej fakulte Slovenskej vysokej školy technickej v Bratislave (dnes Fakulta chemickej a potravinárskej technológie Slovenskej technickej univerzity v Bratislave), kde v roku 1976 získal titul inžiniera, pričom hneď na to nastúpil na študijný pobyt na Chemický ústave SAV, kde neskôr vykonával vedeckú ašpirantúru a v roku tu dosiahol titul kandidáta vied (CSc.). V roku 1984 absolvoval ročný postdoktorandský študijný pobyt na Katedre chémie Stanfordovej univerzity v Stanforde v Kalifornii, kde v roku 1992 absolvoval ďalší, polročný pobyt v pozícii "senior visiting researcher" („starší hosťujúci výskumník“). Na Chemickom ústave SAV vykonával funkcie vedúceho oddelenia, vedeckého tajomníka až sa napokon stal zástupcom riaditeľa (19932011) a v roku 2011 riaditeľom. V roku 2004 mu bola udelená vedecká hodnosť doktor vied (DrSc.).
Vo svojej vedecko-výskumnej činnosti sa zaoberal syntézou biologicky významných sacharidov a heterocyklických zlúčenín, ako aj ich štruktúrnou charakterizáciou. Jeho najväčším prínos spočíva vo vývoji nových postupov syntézy širokého spektra sacharidov, izolácii a štrukturálnej charakterizácii nových biologicky významných iminosacharidových derivátov, syntéze, izolácii a charakterizácii nových biologicky aktívnych derivátov oxazolidínu, pyrazolu a imidazolu. Za svoju činnosť získal viacero ocenení (Medaila SAV za podporu vedy, Čestná plaketa Dionýza Štúra za zásluhy v prírodných vedách, Medaila Slovenskej chemickej spoločnosti).
Zomrel, po krátkom pobyte v nemocnici, na ochorenie COVID-19.

</doc>
<doc id="673397" url="https://sk.wikipedia.org/wiki?curid=673397" title="Virino">
Virino



</doc>
<doc id="673398" url="https://sk.wikipedia.org/wiki?curid=673398" title="Nemavírus">
Nemavírus



</doc>
<doc id="673399" url="https://sk.wikipedia.org/wiki?curid=673399" title="Proin">
Proin



</doc>
<doc id="673401" url="https://sk.wikipedia.org/wiki?curid=673401" title="Vysokoenergetický fosfát">
Vysokoenergetický fosfát

Vysokoenergetický fosfát (alebo fosforečnan) môže byť jedna z dvoch vecí: 
Vysokoenergetické väzby sa často zaznačujú vlnovkou, „~“. Pomocou tejto vlnovky je ATP možné zapísať ako A-P~P~P. Tento zápis navrhol Fritz Albert Lipmann, ktorý ako prvý povedal, že ATP je hlavný spôsob presunu energie v bunke, a to v roku 1941. Tento zápis zdôrazňuje bioenergetický potenciál týchto väzieb vzhľadom na veľké množstvo uvoľnenej energie pri ich hydrolýze.
Pojem „vysokoenergetický“ môže spôsobiť zmätok, pretože záporná voľná energia nepramení priamo z rozkladu týchto väzieb. Rozklad týchto väzieb, tak ako väčšiny väzieb, je v skutočnosti endergonický a energiu spotrebúva. Záporná voľná energia pozostáva z toho, že väzby vznikajúce po hydrolýze (alebo fosforylácii pomocou ATP) majú nižšiu energiu než väzby prítomné pred hydrolýzou. Toto zahŕňa "všetky" väzby prítomné v reakcii, nielen tieto fosfátové väzby. Uvoľnenie energie je výsledkom mnohých faktorov, ktoré zahŕňajú rezonančnú stabilitu a solvatáciu produktov relatívne voči reaktantom.
Reakcie vysokoenergetických fosfátov.
Vysokoenergetické fosfáty majú zvyčajne pyrofosfátové (difosfátové) väzby, teda anhydridové väzby vznikajúce dehydratáciou derivátov kyseliny fosforečnej. Hydrolýza tejto väzby je za fyziologických podmienok exergonická, takže sa uvoľňuje energia.
Okrem poslednej uvedenej reakcie, PPi → 2 Pi, tieto reakcie väčšinou neprebiehajú v bunkách samovoľne, ale sú spriahnuté s inými procesmi, ktoré vyžadujú energiu. Reakcie vysokoenergetických fosfátov teda môžu:
Reakcia ATP + H2O → AMP + PPi je schopná dodať vyššiu energiu než pri štiepení jedného fosfátu. AMP sa potom fosforyluje na ATP v dvoch krokoch, najprv pomocou reakcie ATP + AMP ↔ 2 ADP (katalyzovaná adenylátkinázou) a potom bežnými spôsobmi regenerácie ATP, teda napríklad oxidatívnou fosforyláciou alebo dráhami ako je glykolýza alebo citrátový cyklus, kde prebieha substrátová fosforylácia, resp. fotofosforyláciou v chloroplastoch. 

</doc>
<doc id="673402" url="https://sk.wikipedia.org/wiki?curid=673402" title="Carlo Biotti">
Carlo Biotti

Carlo Biotti (* 5. júna 1901, Miláno, Taliansko - † 9. septembra 1977, Alassio) bol talianskym športovým sudcom a manažérom, riaditeľom a generálnym poradcom Milána. Biotti bol jedným z protagonistov talianskej justície v 70. rokoch.
Carlo Biotti sa časom stal celosvetovým symbolom obrany nezávislosti súdnictva a ochrany najslabších.
Životopis.
Biotti bol sudca, vo svojej kariére to dotiahol až do funkcie predsedu prvého trestného úseku milánskeho súdu a sudcu Najvyššieho súdu. S vášňou pre šport bol Biotti od roku 1964 člen predstavenstva Milan Soccer Association.

</doc>
<doc id="673403" url="https://sk.wikipedia.org/wiki?curid=673403" title="Nekonvenčný činiteľ">
Nekonvenčný činiteľ



</doc>
<doc id="673406" url="https://sk.wikipedia.org/wiki?curid=673406" title="Nekonvenčný agens">
Nekonvenčný agens



</doc>
<doc id="673407" url="https://sk.wikipedia.org/wiki?curid=673407" title="Prionobiota">
Prionobiota



</doc>
<doc id="673408" url="https://sk.wikipedia.org/wiki?curid=673408" title="Aminoacuea">
Aminoacuea



</doc>
<doc id="673409" url="https://sk.wikipedia.org/wiki?curid=673409" title="Priones">
Priones



</doc>
<doc id="673412" url="https://sk.wikipedia.org/wiki?curid=673412" title="Tabríz">
Tabríz

Tabríz (iné mená pozri nižšie) je štvrté najväčšie mesto v Iráne, hlavné mesto provincie Východný Azerbajdžan. Mesto s bohatou históriou sa nachádza v severozápadnej časti krajiny. Leží na úpätí sopky Sahend, z troch strán je obklopené horami. Asi 50 kilometrov juhozápadne od neho sa nachádza Urmijské jazero.
Tabríz je významným komerčným centom. V minulosti ležal na Hodvábnej ceste a slúžil ako hlavné mesto Ílchanátu, zväzu Kara Kojunlu a safíjovskej Perzie. V modernom období bol hlavným strediskom obchodu Perzie s Európou. Začiatkom 20. storočia v meste vzniklo konštitucionálne hnutie, ktoré vyústilo do perzskej revolúcie. Medzi dnešné hlavné priemyselné produkty patria koberce, textílie, cement, poľnohospodárske stroje, motocykle a domáce spotrebiče. Mesto je železnicou spojené s iránskym hlavným mestom Teheránom. Nachádza sa v ňom medzinárodné letisko. V roku 2006 malo 1 398 060 obyvateľov. Väčšina z nich je turkického (azerbajdžanského) pôvodu. Tabrízsky bazár je súčasťou zoznamu kultúrnych pamiatok UNESCO. 
Tabríz má kontinentálne podnebie, letá v ňom sú teplé a suché, zimy sú studené s hustým snežením. V dôsledku podzemnej činnosti sopky Sahend sú v Tabríze veľmi časté zemetrasenia. Najsilnejšie zasiahli mesto v rokoch 858, 1042, 1641, 1727 a 1780.
Mená.
Názov Tabríz je zrejme odvodený od "tap-ríz" ("„spôsobujúci prúdenie tepla“" alebo "„ten čo spôsobuje, že teplo mizne“"), čo je podľa hypotéz odvodené od prítomnosti sopky Sahend, resp. mnohých termálnych prameňov v oblasti.
História.
Identifikácia Tabrízu s niektorým zo starovekých miest Médie je sporná. Podľa arménskeho historika Vardana (14. storočie) založil Tabríz arménsky Arsakovec Husrav (217233), ako akt pomsty proti prvému sásánovskému vládcovi Ardašírovi. Tento príbeh sa však nenachádza v žiadnom starovekom prameni."" 
Antickú históriu mesta zrejme ukončilo spustošenie, ktoré spomína Faustos z Byzancie (4. storočie). Keďže pramene hovoriace o arabskom obsadení Perzie mesto nespomínajú, Tabríz musel v tomto období zostať iba obyčajnou dedinou. Všetky arabské ťaženia boli totiž namierené proti väčšiemu Ardabílu.
V rokoch 791 Tabríz zničilo zemetrasenie. Podľa legendy bol znovu vybudovaný Zubajdou, manželkou Harúna ar-Rašída. Kalifova žena mala na území historického Azerbajdžanu naozaj isté pozemky, Tabríz však zrejme nanovo nanovo vystaval rod ar-Rawwád al-Azdí. Historik Al-Tabarí spomína vo svojom diele istého Muhammada ibn Ba’ítha, ktorý mal začiatkom 9. storočia vlastniť akýsi hrad Tabríz. Ibn Churradádhbih (840) zase spomína, že Tabríz patril Muhammadovi ibn Rawwádovi a že ho v 9. storočí postihlo ďalšie zemetrasenie. Podľa al-Istachrího (951) územie patrilo kmeňu Banú Rudajní, ktorý sa však v prameňoch z neskoršieho obdobia už neobjavuje. Spojenie Tabrízu s azerbajdžanskými Sádžiovcami sa v prameňoch výslovne nespomína.
Po páde moci Sadžiovcov sa územie Azerbajdžanu dostalo do chaosu a moci sa v roku 938 ujali Zijárovci. Tí boli vytlačení kurdským vodcom Dajsamom a ten Musáfirovcami. Pád novej dynastie je nejasný. V roku 1054 sa ako vládcovia v meste spomínajú Rawwádovci, ktorí ale ale v tomto roku iba uznali nadvládu nového hegemóna, Seldžuckej ríše. V zmienkach islamských historikov 9. a 10. storočia možno badať trend postupne sa zvyšujúcej prosperity Tabrízu. Zmienky z 11. storočia sú strohé, nad mestom panovali príslušníci seldžuckej dynastie. Jeho význam postupne rástol a do 12. storočia sa stal najdôležitejším mestom azerbajdžanského regiónu. V mene Seldžukov mu vládli príslušníci rôznych turkických rodov. Z nich najvýznamnejším boli Ildegízovci, ktorí vládli celej azerbajdžanskej provincii v rokoch 1140 až 1225. Za ich vlády v Tabríze pôsobili viacerí básnici, medzi najvýznamnejšími Nizámi a Chákáni. Hoci boli Ildegízovci veľkí mecenáši kultúry, z ich staviteľskej činnosti sa v meste nezachovala žiadna pamiatka. Ich mocenskými protivníkmi boli emírovia z Marághy, ktorí mesto ovládli v roku 1174. Okolo roku 1210 sa do okolia mesta dostali počas bojovej výpravy Gruzínci, ktorí zažívali mocenskú expanziu za vlády kráľovnej Tamary. V roku 1225 sa stal Tabríz hlavným sídlom Džalála ad-Dína, posledného vládcu Chórezmskej ríše, ktorý sa doň utiahol na úteku pred Mongolmi. Už o šesť rokov neskôr však Mongoli dobyli aj Tabríz.
V 13. storočí sa mesto stalo hlavným sídlom ílchána Abaku. V roku 1294 bolo dejiskom povstania v dôsledku zavedenia papierovej meny čao."" Najväčší rozmach mesto zažilo za vlády Maḥmúda Gházána (12951304), ktorý nechal vystavať rozsiahlu sieť historických budov vrátane vlastného mauzólea, mešity, dvoch madras pre šáfíovský a hanafský smer islamskej právnej tradície, ako aj observatórium, nemocnicu či kúpele. Miestne budovy boli najväčšie v moslimskom svete. Mesto tiež ílchán nechal nanovo opevniť. Rozvoju mesta významne prispel vezír Tádž ad-Dín ’Alí Šáh Džílání Tabrízí, ktorý nechal v meste vybudovať nový mešitový komplex. Tabríz sa sta centrom umenia, vzdelanosti a islamskej spirituality. Po Gházánovej smrti však jeho význam mierne poklesol po tom, čo sa nový chán Öldžejtü rozhodol ako nové hlavné sídlo vybudovať Sultánijju. I napriek tomu však Tabríz zostal vyhľadávaný veľvyslancami a tešil sa priazni elitných vrstiev perzsko-mongolskej spoločnosti. 
Po rozpade Ílchanátu sa moci v Tabríze chopili Čúpánovci a po nich Džalájirovci. V roku 1389 ho získali Turkméni z kmeňového zväzu Kara Kojunlu na čele s Kara Júsufom, ktorí z neho urobili svoje hlavné mesto. V roku 1392 ho ale dobyl Tímúr, ktorý ho spolu s okolitými krajinami ako léno ("tacht-e Húlágú") udelil svojmu synovi Míránšáhovi. Tímúrovská ríša sa však v západnej Perzii dlho neudržala. Kara Júsuf mesto znovu obsadil a v bitke pri Tabríze (1410) porazil aj svojho bývalého spojenca, Džalájírovca Ahmeda, ktorý chcel mesto dobyť. Za vlády Kara Kojunlu bola v Tabríze vystavaná tzv. Modrá mešita, ktorá v meste stojí dodnes. Neskôr mesto získali kmene Ak Kojunlu. V tomto období ho navštívilo niekoľko cestovateľov z Európy.
Významné postavenie si mesto udržalo aj za vlády raných Safíjovcov, ktorí sa v ňom usadili v roku 1501. V tomto období sa pod nátlakom novej dynastie zmenilo náboženské vyznanie väčšiny obyvateľstva, ktoré bolo prinútené prijať šiitizmus. V roku 1514 vtrhli do mesta osmanské vojská a odviezli z neho šáhov poklad i stovky miestnych umelcov. Nepríjemná skúsenosť presvedčila perzských vládcov o potrebe presunúť svoje sídlo do bezpečnejšieho Kazvínu. Počas nasledujúcich dvesto rokov Tabríz počas perzsko-osmanských vojen mnohokrát dočasne zmenil majiteľa. Vojenské besnenie spôsobilo, že mesto bolo opakovane vyplienené. Pravdepodobne najťažšie škody spôsobila kampaň Murada IV., ktorý ho nechal v roku 1635 úplne zdemolovať. Historické zmienky však spomínajú rýchlu obnovu mesta, ktoré malo už v roku 1673 vyše pol milióna obyvateľov.
Afganská invázia vniesla do Perzie nepokoj. Tahmásp II. utiekol z Isfahánu do Tabrízu, kde bol prehlásený za panovníka. Svoje požiadavky voči krajine prejavili Rusi i Osmani, pričom Afgánec Ašráf profitujúci zo situácie Osmanom postúpil územie západnej Perzie vrátane Tabrízu. V roku 1727 sa k Ṭahmáspovi pripojil Nádir Šáh, vodca kmeňa Afšárovcov, ktorý krajine priniesol pokoj a z veľkej časti obnovil pôvodné sáfijovské hranice. Dejiny územia v polovici 18. storočia sú stále málo známe. V 90. rokoch 18. storočia sa moci v Perzii zmocnili Kádžárovci, proti ktorým však v Afganistane povstal Sádik Šáh, vodca kmeňa Šikákí. Centrálna vláda povstanie potlačila a do Tabrízu dosadila Dža’fara Kulí Chána. Dža’far však Kádžárovcov zradil a spolu so Sádikšáhom povstal. Odpor bol kruto potlačený.
Začiatkom 19. storočia význam mesta vzrástol. V meste pravidelne sídlili nástupcovia perzských šáhov a živý záujem o mesto prejavovali európske krajiny. Postupne boli všetky osmanské, ruské, britské a francúzske konzuláty presunuté z hlavného mesta do Tabrízu, kde sa nachádzali v bohatej arménskej štvrti. Prepojenie na Európu mestu prospelo aj po ekonomickej stránke. Rozvíjala sa v ňom priemyselná výroba, ktorá využívala moderné európske technológie. Briti postavili za mestom zlievareň, kde sa odlievali zbrane a strelivo každého druhu, stavali sa vozíky na zbrane a vyrábal sa pušný prach. Okolo roku 1830 začal v Tabríze istý anglický obchodník s mechanickou výrobou súkna. Okolo roku 1816 bola v meste uvedená prvá tlačiareň kníh v Perzii.
Geopolitický záujem o oblasť prejavovali najmä Rusi, ktorí v predchádzajúcom období ovládli Gruzínsko. V roku 1826 nakoniec Tabríz obsadili a z mesta sa stiahli až po uzavretí turkmančajského mieru v roku 1828. V roku 1830 vypukla v meste cholera, no nej malo mesto v roku 1842 vyše stotisíc obyvateľov.""
Britské obchodné firmy začali v 19. storočí prepravovať tovar parníkmi do osmanského čiernomorského prístavu Trabzon a odtiaľ po súši do Tabrízu. Čoskoro sa po trase prepravoval tovar s ročnou hodnotou 1 000 000 libier. Významnou exportnou komoditou boli koberce. Britský konzul v meste okolo roku 1850 poznamenal, že mesto sa stalo hlavným sídlom obchodu v celej Perzii. Asi dve tretiny tovaru dovezeného do Tabrízu boli prepravené ďalej do strednej Perzie a jedna tretina zostala v Azerbajdžane. Obchod prerušila až rusko-osmanská vojna v roku 1875, ktorá podnietila mnohé firmy, aby prešli pri obchodovaní s Perziou na cestu vedúcu cez Suezský prieplav. V reakcii na udelenie tabakového monopolu Britom, stal sa Tabríz v roku 1891 domovom prvých demonštrácií protestného tabakového hnutia. Protesty sa rozšírili aj do Mašadu a Isfahánu, a vyvrcholili celoštátnym bojkotom tabaku.
Začiatkom 20. storočia sa Tabríz stal centrom konštitucionalistického hnutia, ktoré prerástlo do perzskej revolúcie. V rokoch 1900 a 1901 distribuovali tajné spoločenstvá v uliciach mesta šabnámynočné listy a protivládne letáky. 23. júna 1908 vypuklo v meste povstanie, ktorého vedúcimi postavami boli Sattár Chán a Bákir Chán. Do situácie intervenovalo Rusko, ktoré po porade s Veľkou Britániou vyslalo do Tabrízu vojenské sily, ktoré mali chrániť konzuláty, cudzincov a pomôcť tým, ktorí si to želali mesto opustiť. Počas prvej svetovej vojny Tabríz dočasne obsadili turecké a neskôr ruské vojská. Rusi mesto v roku 1916 napojili na železnicu. Po vypuknutí ruskej občianskej vojny sa však ruské vojská stiahli a mesto opäť obsadili Turci. Po vojne sa mesto vrátilo Perzii.
Pahlávíovci sa voči Azerbajdžancami obývanému mesto stavali s nedôverou a hoci bol význam mesta značný, nestalo sa ich hlavným sídlom. V 30. rokoch prešlo mesto rozsiahlymi inováciami a stalo sa najvýznamnejším perzským obchodným centrom a hlavným odbytiskom tovaru do Európy. Boli vystavané široké ulice a verejné záhrady. Miestna železnica spojila Teherán s Istanbulom. Mesto bolo opäť okupované počas druhej svetovej vojne, keď ho obsadili spojenecké jednotky chrániace vojenské zásobovacie cesty vedúce do Sovietskeho zväzu. Hoci strany súhlasili s tým, že sa vojská po vojne stiahnu, Sovietsky zväz zvýšil svoju prítomnosť a pomohol separatistickému hnutiu na čele s Dža’farom Píšawarím vytvoriť v azerbajdžanskú autonómnu oblasť s hlavným mestom v Tabríze (tzv. azerbajdžanská kríza). Separatisti začali so znárodňovaním a založili Azerbaycan Universiteti (neskoršia Tabrízska univerzita, 1946). Situácia bola pre Perziu vážna a hrozilo reálne začlenenie územia k sovietskemu Azerbajdžanu. Po intervencii USA a OSN v marci 1946 bola ale medzi Perziou a Sovietskym zväzom uzavretá dohoda, ktorá požadovala stiahnutie sovietskych vojsk výmenou za vytvorenie akciovej ropnej spoločnosti. ""
V nasledujúcich rokoch boli perzskí Azerbajdžanci teheránskou vládou upodozrievaní zo separatistických snáh, v dôsledku čoho silnel štátny tlak na miestnu komunitu. Prejavoval sa napríklad v školstve pri výuke azerbajdžančiny. V 70. rokoch 20. storočia sa situácia postupne uvoľnila. Modernizácia Tabrízu sa od druhej svetovej vojny zrýchlila. Boli rozšírené úzke ulice a vystavané verejné záhrady s fontánami a bazénmi. Medzi novšie budovy mesta patria železničná stanica a budovy univerzity. Mesto má medzinárodné letisko. Dodnes zohráva dôležitú úlohu v iránskej politike.
Pamiatky.
Tabríz má viacero pozoruhodných starobylých i moderných budov. 
Citadela (arg, argh, archa, Arg-e ’Alí Šáh) bola postavená pred rokom 1322. Ide o jedinú zachovanú budovu v meste z obdobia vlády Ílchánovcov. Jej mecenášom bol vezír Tádž ad-Dín ’Alí Šáh Džílání Tabrízí. Je charakteristická svojou jednoduchosťou, mohutnosťou a vynikajúcim stavom tehlového muriva. Pozostáva z obrovskej haly s valenou klenbou. Pôvodne bola súčasťou veľkého mešitového komplexu, ktorý sa nachádzal hneď za južnou bránou do mesta. Pýchou budovy bol klenutý íván, ktorý bol väčší ako slávna klenba Ajván-e Kesra v Ktésifóne. V 19. storočí v súvislosti s nárastom napätia medzi Perziou a Ruskom sa stavba rýchlo zmenila na mestskú pevnosť a k pôvodnej stavbe boli pridané ďalšie vojenské zariadenia. V priebehu 20. storočia boli objekty odstránené a okolie citadely sa zmenilo na park. Koncom dvadsiateho storočia bola vedľa postavená veľká mešita. Vzácne sú aj pozostatky 12-hrannej hrobky Maḥmúda Gházána, vládcu mongolskej dynastie Ílchánovcov.
Modrá mešita (alebo Masdžed-e Kabúd; 14651466) je známa pre nádhernú výzdobu z modrých dlaždíc. Pôvodne bola súčasťou väčšieho komplexu náboženských a charitatívnych budov vystavaných Chátún Džánou, manželkou Džáhánšáha, vládcu turkického zväzu Kara Kojunlu. Podľa inskripcie v miestnom píštáku bola vystavaná v roku 1465. Komplex však bol dokončený až neskôr, počas vlády ríše Ak Kojunlu. Zahŕňal madrasu, súfijský kláštor (kánakáh), podzemný kanál (kanát), ako ja záhrady Begom-ábád (aj Bág-e Begom). Nie je isté, kedy bola mešita poškodená najviac, či počas osmansko-perzských vojen alebo počas ničivých zemetrasení. Už v 17. storočí však bola opustená a v 19. storočí jej ruiny vyplienilo miestne obyvateľstvo. Obnova pamiatky prebehla v 20. storočí. 
Modrá mešita má pre iránsku architektúru nezvyčajný pôdorys v tvare T. Píšták v strede severnej strany lemujú dva minarety v rohoch. Hlavný vchod vedie do predsiene, ktorá tvorí stred galérie. Galéria obklopuje centrálnu kupolovú komoru z troch strán, jej dve ramená vedú k dvom mihrábom na južnej strane budovy. Galéria podopiera deväť kupol, tri na každej strane. Každé rameno končí v klenbe nad mihrábom. Centrálna veľká kupola (22 m) spočíva na ôsmich oblúkoch. Opis dvoch kazateľníc (minbarov) naznačuje, že imám viedol modlitbu z tejto centrálnej miestnosti. V nárožných pilieroch ôsmich oblúkov sú štyri horné galérie. Na južnej strane centrálna kupolová komora prilieha k mauzóleu. Za štvorcovou sieňou na osi hlavného vstupu je menšia kupolová sieň. Kamenný základ mešity podopiera konštrukciu z pálených tehál. Kachličkový obklad mešity je len neprekonateľný v rozmanitosti a technickej virtuozite. Dlaždice vykazujú širokú škálu chromatických odtieňov, od kobaltovej modrej, tyrkysovej, bielej, hnedej a čiernej až po zelenú, žltú, takmer červenú a zlatú. Významná je miestna kaligrafia. Výzdoba zahŕňa nielen štandardné rastlinné a arabeskové vzory, ale aj panely v tvare medailónov s pozadím z neglazovaných tehlových dlaždíc. Sála s mihrábom bola obzvlášť bohato zdobená alabastrom. Dochované dlaždice dokumentujú umelecké prepojenie s dobovou architektúrou v tímúrovskom Chorásáne a v Osmanskej ríši.
Tabrízsky bazár ("Bázár-e Tabríz") je jeden z najväčších a najstarších bazárov v islamskom svete. Jeho výstavba prebiehala v rámci viacerých historických fáz od 12. storočia. Pozostáva zo série vzájomne prepojených, krytých, tehlových konštrukcií, budov a uzavretých priestorov určených pre rôzne funkcie. Nachádzajú sa v ňom obchody, dielne, modlitebne, zelené dvory, pohostinstvá, historické karavanseraily, sklady, ale aj školy. Jeho rozloha je približne 1 km². V roku 2010 bol zapísaný do Zoznamu svetového kultúrneho dedičstva UNESCO. Podľa organizácie je "„výnimočným príkladom architektúry mestskej obchodnej štvrte, ktorá sa odráža vo veľmi rozmanitých a integrovaných architektonických budovách a priestoroch... jeho zložitosť a členitosť svedčia o bohatstve obchodu a kultúrnej interakcie Tabrízu“".
V Tabríze sa nachádza viacero historických domov z kádžárovského obdobia. Jedným z najprestížnejších je Dom perzskej revolúcie (aj Cháneh Mašrúteh). Budova bola v roku 1996 premenená na múzeum venujúce sa perzskej (konštitučnej) revolúcie. Vynikajúcim príkladom perzskej domovej architektúry v podnebí historického Azerbajdžanu ja Ghadakiho dom (iný prepis: K[h]adakiho dom) typický farebnými klenutými oknami a nádhernými vzormi na tehlovej stene. Behnamov dom sa vyznačuje elegantnou architektúrou, oknami, veľkými oblúkmi a verandami. Pri nedávnej rekonštrukcii bolo objavených niekoľko perzských freskových malieb, ktoré sú súčasnosti reštaurované. Azda najvýznamnejším z parkov je El-Gölu. Podľa tradície vznikol koncom 18. storočia, je ale možné, že bol postavený omnoho skôr. Podľa niektorých hypotéz dokonca už v 14. storočí. V parku sa nachádza umelé jazero s rozlohou 210 m².

</doc>
<doc id="673413" url="https://sk.wikipedia.org/wiki?curid=673413" title="Tebríz">
Tebríz



</doc>
<doc id="673414" url="https://sk.wikipedia.org/wiki?curid=673414" title="Tibríz">
Tibríz



</doc>
<doc id="673415" url="https://sk.wikipedia.org/wiki?curid=673415" title="Təbriz">
Təbriz



</doc>
<doc id="673416" url="https://sk.wikipedia.org/wiki?curid=673416" title="Tarbíz">
Tarbíz



</doc>
<doc id="673417" url="https://sk.wikipedia.org/wiki?curid=673417" title="Širáz">
Širáz

Širáz (per. شيراز, v prepise: Šíráz) je historické a univerzitné mesto v juhozápadnom Iráne. Hlavné mesto provincie Fárs. Nachádza sa v južnej časti pohoria Zagros, resp. na okraji Iránskej plošiny, v nadmorskej výške 1 486 metrov nad morom. Je významným obchodných a dopravným centrom. Nachádza sa v ňom medzinárodné letisko.
V meste sídlia viaceré cementárne, cukrárne, textilné továrne a továrne na hnojivá. Podobne ako v iných iránskych mestách aj v Širáze prekvitá tkáčstvo a tradičná intarzia. Mesto je známe pre pestovanie viniča a výrobu vína. 
Širáz má relatívne mierne podnebie, ktoré umožňuje pestovanie veľkolepých záhrad. Je tiež významnou dovolenkovou destináciou. Býva označovaný ako „mesto ruží a básnikov“, či ako hlavné mesto perzskej poézie. Má tiež titul "dár al-’ilm"domov múdrosti, resp. poznania. V roku 2016 mal 1 565 572 obyvateľov. Neďaleko Širázu sa nachádza historické mesto Perzepolis a lokalita Naghš-e rostam.
História.
Širáz bol dôležitým sídlom už v staroveku, počas seleukovského obdobia (312175 pred Kristom). Význam si zachoval aj za vlády Partov (247 pred Kristom224 po Kr.) a Sásánovcov (asi 224651 po Kr.).
Islamské mesto pravdepodobne bolo pravdepodobne založené, resp. obnovené niekedy na prelome 7. a 8. storočia. V 9. storočí Fárs obsadil Saffárovec Jákub ibn Lajt as-Saffár, ktorý z mesta urobil svoje hlavné mesto. Jeho brat Amr nechal v roku 894 vystavať Kongregačnú (aj Zhromažďovaciu) mešitu nazývanú Ategh džámeh (’Atík džámí). V roku 933 bolo mesto obsadené šiitskymi Bújovcami, ktorí z neho urobili významné kultúrne a obchodné centrum. Rozvíjala sa v ňom islamská teológia, mystika i poézia. V meste sa tiež mali nachádzať dva chrámy ohňa. V druhej polovici 10. storočia bola v meste Bújovcami vystavaná obrovská knižnica, ako aj rozsiahle záhrady, paláce, bazáry, mešity a karavanseraily.
Niekedy v rokoch 1047/48 mesto prešlo pod nadvládu Seldžukovca Tughril Bega. Správcom v meste však naďalej zostal Bújovec Abú Kálídžár ibn Sultán ad-Dawla. Po ňom sa vlády nad mestom ujal jeho syn Fulád Sultán. Jeho vláda ale započala obdobie nestability a nepokojov. Fulád bol v roku 1062 zvrhnutý kurdským vodcom Fadlújom, ktorý bol naopak už o rok porazený Káwurdom z Kermánu. Boje Širáz vyčerpali a jeho územie bolo vystavené pravidelnému plieneniu. Po smrti Malikšáha v roku 1092 seldžucká moc nad Fársom upadla. V rámci bojov medzi miestnymi emirmi mesto vystriedalo viacero vlastníkov, postupne nad ním vládli Čawlí Sakaw, Karača, Mengü-Bars a Búz-Ábeh. Počas ich vlád bolo v meste vystavaných viacero madras, ktoré potvrdzovali význam mesta vo svete islamskej vzdelanosti. Za vlády posledného zmieneného mesto počas jeho výprav údajne vyše dve desaťročia spravovala jeho žena Záhida Chátún.
V polovici 12. storočia sa moci v meste ujali Salghúrovci, ktorí mu priniesli novú prosperitu. Dynastickí vládcovia nechali v meste vystavať množstvo neziskových nadácií, prevažne madrás, mešít a ribátov. Zakladateľ dynastie Sunkur ibn Mawdúd bol pochovaný v ním vystavanej mešite Sunkuríjja a aj dve storočia po smrti sa tešil veľkej úcte, čo dokladá skutočnosť, že sudcovia prijímali prísahy vzývajúce jeho meno. Koncom 12. storočia Fárs zasiahla kríza spôsobená vnútornými spormi, vypukol hlad a mor. Novú prosperitu priniesol až Sa’d ibn Zangí (11951226), ktorý mesto nanovo opevnil a vystaval. Svoju moc rozšíril aj do Kermánu a zaútočil dokonca na Irak, kde bol však odrazený chórezmským vládcom. Po návrate domov sa v boji stretol so svojím synom Abú Bakrom, no obyvatelia mesta podporili Sa’da, ktorý sa tak vlády v meste ujal až po otcovej smrti v roku 1230/31.
V 13. storočí vtrhli do Perzie Mongoli. Abú Bakr sa im prezieravo nepostavil na odpor a uznal ich nadvládu. Širáz tak bol na rozdiel od iných perzských miest ušetrený. Obdobie ale znamenalo koniec mestskej prosperity, keďže nové dane uvalené mongolskými vládcami mesto ekonomicky vyčerpávali. Aj napriek tomu bola v tomto období v meste vystavaná rada nových stavieb. Po smrti Abú Bakra (1261) sa celý Fárs dostal do nepokojov, ktoré viedli ílchána Hülegüa k vyslaniu armády. Miestni však mongolské vojsko porazili. Poslednou členkov rodu Salghúrovcov bola Abiš bint Sa’d, manželka Hülegovho syna, ktorá ako manželský podiel dostala majetky v meste a mestské dane. V roku 1266 Širázčania Mongolom opäť odmietli vydať peniaze mestskej kasy a krajina sa opäť dostala do nepokojov. Ílchán Tegüder ustanovil sa správkyňu mesta Abišu. Za jej spravovania mesto zasiahli obrovské suchá a hladomor, ktoré si mali vyžiadať okolo stotisíc obetí. Po Abišinej smrti niekedy v rokoch 1286/1287 v meste vypukli ďalšie nepokoje, ktoré však Mongoli tvrdo potlačili. Mongoli Širáz finančne vyčerpávali, no aj za ich nadvlády došlo k výstavbe viacerých stavieb. Vznikla napríklad Nová mešita či pevnosť Bágh-e Tacht. V rokoch 13441349 prebiehala výstavba svätyne Šáh-e Čerágh.
V roku 1353 Širáz obsadil Muzaffarovec Mubáriz ad-Dín Muhammad. Mesto počas svojich výprav v rokoch 1387 a 1393 dvakrát obsadil Tímúr (Tamerlán). Tímúrovskí vládcovia o mesto bojovali so zväzmi Kara Kojunlu a Ak Kojunlu. Niekedy v rokoch 1436 až 1451 mesto navštívil Benátčan Giosafat Barbaro, ktorý ho opísal ako veľké mesto s vysokými hlinenými múrmi, hlbokými priekopami a množstvom vynikajúcich mešít a dobrých domov. Malo v ňom žiť množstvo obchodníkov, celkovo viac ako dvestotisícová populácia. Z remesiel zvlášť vyzdvihol šperkárstvo, ktorého kvalitu o päťdesiat rokov neskôr potvrdil aj Ludovico di Varthema.
V roku 1503 mesto obsadili Safíjovci. Oblasť Fársu i Širáz boli za ich vlády pôvodne riadené pomerne autonómne, čo viedlo k ich rozmachu a rozvoju. V roku 1615 bola vystavaná Veľká knižnica (neskôr madrasa), vďaka ktorej Širáz svojím učením naďalej súperil aj s Bagdadom. V roku 1617 v Širáze zriadila továreň anglická Východoindická spoločnosť. Politicko-ekonomická situácia mesta sa zmenila v roku 1632, keď boli posledný širázsky správca Imám Kulí Chán a ďalší príslušníci jeho rodu zavraždení na rozkaz šáha Safího I., následkom čoho správa Širázu prešla na šáhov díwán. Napriek katastrofálnym záplavám v rokoch 1630 a 1668 mesto zostalo pomerne zachované. Postupne však prichádzalo o význam, prestíž i bohatstvo. V 17. storočí mesto navštívili mnohí Európania: Delia Valle (16121621), Thomas Herbert (1628), Tavernier (16321668), Thevenot (1663), Chardin (16661669, 16721677), Fryer (16761678), Kaempfer (1683) a Cornelius de Bruin (17021704), ktorí zachovali početné opisy jeho upadajúceho stavu. V meste bol tiež dočasne otvorený karmelitánsky dom a sídlil v ňom rád dhahabíjja.
V roku 1724 mesto vyplienili afganskí útočníci. Nový vládca Nádir Šáh ho však nechal obnoviť a za správcu dosadil Takího Chána Širázího ibn Hádždžího Muhammada. Takí ale proti Nádir Šáhovi v roku 1744 povstal, v dôsledku čoho Širáz opätovne zachvátili boje. Mesto bolo vyplienené a veľká časť jeho obyvateľstva zmasakrovaná. Podľa prameňov boli v šírazskych záhradách navŕšené dve obrovské hromady ľudských lebiek. Po smrti Nádir Šáha v roku 1747 bola veľká časť historických budov zničená v rámci bojov o moc. Po nástupe dynastie Zandovcov (17501794) ale došlo k obnove mesta. Zakladateľ dynastie, vakíl Karím chán Zand, urobil z mesta hlavné mesto svojej ríše a nechal ho vyzdobiť početnými dekoratívnymi budovami, vrátane svojho mauzólea, mešity a bazára. Okolo mesta postavil vysoké hradby a suchú priekopu. Nechal tiež vystavať pevnosť (argh, arg, archu). Mesto malo jedenásť štvrtí. Opäť sa vzmáhal obchod. Začalo sa s výrobou skla. Arméni a Židia v meste začali pestovať hrozno a vyrábať víno, ktoré následne predávali na indický trh.
Za vlády Kadžárovcov význam mesta upadol. Miestni guvernéri boli často mimo mesta a vzdialenosť od Teheránu viedla k oslabeniu centrálnej vlády. V 19. storočí zastihli Širáz viaceré živelné nešťastia, najdrvivejšie boli zemetrasenia v rokoch 1824 a 1853. Veľká časť mesta ale prežila. Význam mesta výrazne klesal a spolu s ním aj celková populácia, ktorú v roku 1883 tvorilo iba niečo cez päťdesiattisíc obyvateľov. Konštitučné hnutie (tzv. perzská revolúcia) na začiatku 20. storočia mesto zasiahlo, Širáz však nepatril k jeho hlavným centrám.
Na rozdiel od iných perzských centier, Širáz modernizácia raného 20. storočia nezasiahla. Rozsiahlou výstavbou ale mesto prešlo po druhej svetovej vojne, keď sa rapídne zvýšil aj počet jeho obyvateľstva. Kým v roku 1933 malo mesto odhadom iba tridsaťpäťtisíc obyvateľov, v rokoch 1961/1962 takmer stotridsať a v 21. storočí dokonca vyše 1,5 miliónu. Medzi stavby v novom meste patrí Kostol svätého Šimona Horlivca a Širázska univerzita (1945). V rokoch 19671977 sa v meste konal festival umení spojený s multimediálnou a multižánrovou prehliadkou.
Pamiatky.
V Širáze sa nachádza množstvo historických pamiatok. Mesto je rodiskom perzských básnikov Sa’dího a Ḥáfiza, ktorých záhradné mauzóleá ležia na jeho severnom okraji. Dnešné pamätníky vznikli v 20. storočí na mieste starších hrobiek. Nachádzajú sa v okrasných záhradách. V meste sa tiež nachádza viacero hrobiek významných moslimských duchovných, ktoré z neho robili a robia centrum náboženských pútí.
V Širáze sa tiež nachádza tretie najnavštevovanejšie pútnické miesto v Iráne, svätyňa Šáh-e Čerágh. Mauzóleum a madrasa vo svätyni boli vystavané už v 40. rokoch 14. storočia. Pre početné rekonštrukcie za vlády Safíjovcov, Nádira Šáha a Karima chána Zanda, však z pôvodnej stavy zostal iba mihráb. Dnešná stavba tak vychádza najmä z úprav 19. storočia. "„Zrkadlá dusiace interiér“", strieborné dvere a obklady pochádzajú z roku 1959 a minaret až obdobia okolo roku 1970. Svätyňa má zvlášt vstup pre ženy a mužov. Nemoslimom je vstup od roku 2002 obmedzený.
Nominálne najstaršou mešitou v meste je ’Atík džámí (aj Ategh džámeh, Masdžed-e Atík a i.),ktorý boa založená v roku 894. Z pôvodnej stavby sa však do dnešných dní reálne nezachovala žiadna časť. Najstaršia budova (Beit al-Mašaf alebo Chodáchaneh) sa podľa inskripcie datuje do roku 1351, avšak i v tomto prípade ide o z veľkej časti o stavbu poznačenú modernými úpravami. Pôvodne komplex pozostával aj z nemocnice a madrasy, ktoré však boli za vlády Abbása I. v 16. storočí nahradené dnešnými ívánmi.
Mešita Masdžed-e Násir al-Molk (Ružová mešita) bola postavená za vlády Kádžárovcov. Mešita má otvorené nádvorie s bazénmi. Vstup zabezpečujú dva ívány na severe a juhu. Zo západnej a východnej strany je rámcovaná šabestánmi (hypostylmi). Mešita je typická svojou výzdobou z ružových dlaždíc, ktorým vďačí za svoje pomenovanie. Nachádza sa v nej úchvatná mukkarna. Východný šabestán je typický zakrivenými stĺpmi a farebnými oknami, ktoré pracujú s hrou priestoru a svetla.
Medzi ďalšie atrakcie mesta patrí množstvo starých domov a ich záhrad, resp. záhrad s pavilónmi. Takýmto príkladom je Bágh-e Eram (slov. Rajská/Nebeská záhrada), ktorá dnes slúži ako botanická záhrada. Súčasná záhrada a priľahlý kaštieľ nie sú príliš staré, ale podobne ako iné záhrady v Širáze zrejme nahradili skorší základ. Kaštieľ dnes patrí Širázskej univerzite. Ďalším domom s veľkolepou záhradou je kádžárovský palác Narendžestan-e Ghavam z 19. storočia, ktorý pôvodne patril prominentnej rodine Širázovcov. Budova sa stala domovom Ázijského inštitútu.
Mnohé pamiatky pochádzajú z vlády Karíma chána Zanda. Jeho meno nesú Vakílova mešita (cca 1773) a Vakílov bazár. Mešita je organizovaná podľa plánu dvoch protiľahlých ívánov. Nachádza sa v nej štyridsaťosem kamenných stĺpov vytesaných do tvaru špirály. V mešite sa stále nachádza historický minbar z 18. storočia. Pôvodne sa v nej nachádzal aj mihráb zo staršej mešity z roku 1634. Bazár je pestré orientálne miesto, ktoré v niektorých obdobiach umocňuje prílev kočovných príslušníkov kmeňa Kaškai a pestrofarebné oblečenie domorodých žien.
V meste sídli viacero múzeí, okrem iných: Múzeum islamského umenia, Fárske múzeum textilu, Fárske múzeum mincí, Fárske historické múzeum.

</doc>
<doc id="673418" url="https://sk.wikipedia.org/wiki?curid=673418" title="Šíráz">
Šíráz



</doc>
<doc id="673422" url="https://sk.wikipedia.org/wiki?curid=673422" title="Yvonne Strahovski">
Yvonne Strahovski

Yvonne Jacqueline Strzechowski (* 30. júl 1982, Sydney, Austrália) tiež profesionálne známa ako Yvonne Strahovski je austrálska herečka poľského pôvodu.
Detstvo a mladosť.
Strahovski sa narodila poľských emigrantom vo Werrington Downs, v Novom Južnom Walese, v Austrálii. Od dvanástich rokov navštevovala hodiny herectva.
Kariéra.
Prvý krát sa objavila pred kamerami objavila v televíznych seriáloch v Austrálii. Zúčastnila sa konkurzu na rolu Sarah Walker, v televíznom seriály "Chuck". Počas pôsobenia v televíznom seriáli si pozmenila svoje meno z Strzechowski na Strahovski, kvôli lepšej výslovnosti.
V roku 2011 si zahrala po boku Jasona Stathama, Clivea Owena a Roberta De Nira vo filme "Killer Elite". O rok neskôr, sa pripojila k hereckému obsadeniu televízneho seriálu "Dexter". V roku 2014 získala hlavnú ženskú úlohu vo filme "Ja, Frankenstein". V rovnakom roku stvárnila agentku Kate Morgan, v televíznom seriály "24 hodín: Dnes neumieraj".
Od roku 2017 do 2021 stvárnila jednu z hlavných postáv v úspešnom televíznom seriáli "Príbeh služobníčky". Strahovski za svoj herecký výkon bola dva krát nominovaná na cenu Emmy Award. V roku 2019 si zahrala v austrálskom dramatickom filme "Materský cit" a v roku 2021 sa pripojila k hereckému obsadeniu ako Chris Pratt, Betty Gilpin a J.K. Simmons v sci-fi filme "Vojna zajtrajška".
Súkromný život.
V roku 2017 sa Strahovski vydala za Tima Lodena, s ktorým predtým, tvorila pár šesť rokov. Ich prvé dieťa sa narodilo v októbri 2018 a v júli 2021 priznala, že čaká svoje druhé dieťa, ktoré porodila v decembri 2021.
Strahovski hovorí plynule po anglicky a po poľsky. V rokoch 2009 až 2013 bola umiestnená časopisom Maxim v rebríčku HOT 100. Podporuje orgánizáciu PETA a žije v Los Angeles.

</doc>
<doc id="673427" url="https://sk.wikipedia.org/wiki?curid=673427" title="Lúčny kanál (prítok Janíkovského kanála)">
Lúčny kanál (prítok Janíkovského kanála)

Lúčny kanál je umelo vytvorený odvodňovací kanál, ktorý sa nachádza v okrese Nitra. Jeho dĺžka je 1,1 km. Je prítokom Janíkovského kanála.
Tok.
Lúčny kanál tečie na juhovýchod.Vzniká výtokom rúry spod polí neďaleko nitrianskej mestskej časti Janíkovce, v nadmorkej výške . Následne pokračuje až za Janíkovce a za obcou Janíkovce, neďaleko rieky Nitra sa v nadmorskej vlieva do Janíkovského kanála. Lúčny kanál nepriberá žiadne prítoky.V minulosti sa do neho vlieval potok Selenec.
Povodne.
Pri podvodniach spôsobuje Lúčny kanál problémy, pretože je zanesený. Pri poslednej povodni, ktorá bola 18.mája 2021 sa vyliata voda z koryta rieky Nitra dostala do Janíkovského kanála a následne aj do Lúčneho kanála, odkiaľ sa vylievala na polia.

</doc>
<doc id="673428" url="https://sk.wikipedia.org/wiki?curid=673428" title="Hypoxantín">
Hypoxantín

Hypoxantín je prírodný purínový derivát. Občas sa nachádza v nukleových kyselinách, kde je prítomný v antikodónoch tRNA v podobe nukleozidu inozínu. Jeho tautomérna forma je známa ako 6-hydroxypurín. Hypoxantín je nutné prídavné médium v kultúrach niektorých buniek, baktérií a parazitov ako substrát a zdroj dusíka. Je to napríklad bežný reagent pre kultúry s parazitom malárie, keďže "Plasmodium falciparum" vyžaduje zdroj hypoxantínu na syntézu nukleových kyselín a metabolizmus energie.
V auguste 2011 bola vydaná správa založená na štúdiách NASA ohľadne meteoritov nájdených na Zemi, ktorá predložila možnosť, že hypoxantín a iné príbuzné organické molekuly, vrátane komponentov DNA a RNA adenínu a guanínu, mohli vzniknúť mimo planéty vo vesmíre.
Červ "Pheretima aspergillum", ktorý sa používa v preparátoch čínskej medicíny, obsahuje hypoxantín.
Reakcie.
Hypoxantín je jedným z produktov pôsobenia xantínoxidázy na xantín. Zvyčajne sa však pri rozklade purínov tvorí xantín oxidáciou hypoxantínu enzýmom xantínoxidoreduktázou.
Hypoxantínguanínfosforibozyltransferáza premieňa hypoxantín na inozínmonofosfát (IMP).
Hypoxantín je zároveň produktom spontánnej deaminácie adenínu. Keďže hypoxantín je podobný guanínu, spontánna deaminácia adenínu môže viesť k chybám pri DNA transkripcii/replikácii, keďže hypoxantín sa páruje s cytozínom. Hypoxantín je z DNA odstraňovaný vystrihnutím bázy, ktoré iniciuje N-metylpurínglykozyláza (MPG), známa i ako alkyladenínglykozyláza (Aag).

</doc>
<doc id="673438" url="https://sk.wikipedia.org/wiki?curid=673438" title="Malý Rokoš">
Malý Rokoš

Malý Rokoš () je vrch v Strážovských vrchoch. Leží nad obcou Nitrianske Sučany, približne severozápadne od mesta Nováky. 
Poloha.
Nachádza sa v južnej časti pohoria, v geomorfologickom podcelku Nitrické vrchy a jej časti Rokoš. Vrch leží v Trenčianskom kraji, v okrese Prievidza a jeho vrchol zasahuje na katastrálne územie obcí Nitrianske Sučany a Diviacka Nová Ves. Veľká časť vrchu patrí do národnej prírodnej rezervácie Rokoš.
Opis.
Malý Rokoš leží v južnej časti pohoria, v hrebeni Nitrických vrchov, ktorý vedie z Rokoša juhovýchodným smerom na Smolovú horu. Dominantný Rokoš () na severozápade oddeľuje rovnomenné sedlo, západne leží Srnná (), juhozápadne Čihoc (), juhovýchodne Končitý vršok () a severovýchodne vrch Plevňa (). Východné svahy odvodňuje Diviacky potok, južné Sučiansky potok, oba smerujúce do Nitrice. Západnú časť vrchu odvodňuje Podhradský potok do Radiše a Bebravy, patriacej do povodia Nitry. Najbližšími sídlami sú na juhovýchodnom úpätí Diviaky nad Nitricou, Diviacka Nová Ves a Nitrianske Sučany, západne leží Uhrovské Podhradie a Omastiná.
Výhľady.
Vrchol Malého Rokoša pokrýva zmiešaný les a preto výhľady sú len značne obmedzené. Nadmorská výška a poloha vrchu na okraji masívneho hrebeňa Nitrických vrchov umožňuje z vhodných miest ďaleký rozhľad a mimo blízkych kotlín je vidieť okolité časti Strážovských vrchov,Vtáčnik, Pohronský Inovec, Tribeč a Považský Inovec. Pri vhodných podmienkach možno pozorovať Kremnické vrchy, Veľkú Fatru a Biele Karpaty.
Prístup.
Na vrchol nevedie značený chodník, prístup je možný po hrebeni zo sedla Rokoš, kde sa križujú značené trasy:

</doc>
<doc id="673453" url="https://sk.wikipedia.org/wiki?curid=673453" title="Piaty pád">
Piaty pád



</doc>
<doc id="673454" url="https://sk.wikipedia.org/wiki?curid=673454" title="Xantín">
Xantín

Xantín je purínová báza, ktorá sa nachádza vo väčšine ľudského tkaniva a tekutín a iných organizmov. Niekoľko stimulantov je odvodených od xantínu, ako napríklad kofeín, teofylín a teobromín.
Xantín je produktom purínovej degradácie:
Xantín sa následne premieňa na kyselinu močovú pôsobením enzýmu xantínoxidázy.
Výroba a použitie.
Xantín sa používa ako prekurzor na syntézu liečiv pre ľudí i zvieratá a produkuje sa ako ingrediancia do pesticídov.
Klinický význam.
Deriváty xantínu (xantíny) sú alkoloidy, ktoré sa bežne užívajú ako mierne stimulanty a bronchodilatanty na liečenie astmy a príznakov chrípky. Narozdiel od silnejších stimulantov, ako sú sympatomimetické amíny, xantíny pôsobia opačne ako adenozín a zvyšujú bdelosť v centrálnej nervovej sústave.
Toxicita.
Metylxantíny (metylované xantíny), ktoré zahŕňajú kofeín, amínofylín, IBMX, paraxantín, pentoxifylín, teobromín a teofylín, pôsobia nielen na dýchacie cesty, ale takisto zvyšujú aj tep srdca, silu sťahov a srdcovú arytmiu pri vyšších koncentráciách. Vo vyšších dávkach môžu viesť ku kŕčom, ktoré sú odolné voči antikonvulzívam. Metylxantíny podporujú sekréciu žalúdkovej kyseliny a pepsínu do gastrointestinálneho traktu. Metylxantíny sú metabolizované cytochrómom P450 v pečeni.
Xantíny môžu byť škodlivé pri požití, vdýchnutí alebo vystavení očiam a takisto môžu spôsobiť alergickú reakciu pri dotyku s kožou.
Farmakológia.
V in vitro farmakologických štúdiách pôsobia xantíny ako:
Rôzne analógy však ukazujú rôznu potenciu na rôzne subtypy enzýmov a receptorov. Bolo vyvinutých mnoho syntetických xantínov (niektoré nemetylované) pri hľadaní zlúčenín s vyššou selektivitou pre subtypy fosfodiesterázy a adenozínových receptorov. 
Patológia.
Niektorí ľudia so vzácnymi genetickými poruchami, konkrétne xantínúriou a Leschov-Nyhanov syndrómom, nemajú dostatočné množstvo xantínoxidázy a nevedia premeniť xantín na kyselinu močovú.
Vznik xantínu vo vesmíre.
Štúdie publikované v roku 2008, založené na izotopickom pomere 12C/13C organických zlúčenín nájdených na Murchisonskom meteorite, narvhujú, že xantín a príbuzné molekuly, vrátane uracilu, vznikli vo vesmíre. V auguste 2011 bola vydaná správa založená na štúdiách NASA ohľadne meteoritov nájdených na Zemi, ktorá predložila možnosť, že hypoxantín a iné príbuzné organické molekuly, vrátane komponentov DNA a RNA adenínu a guanínu, mohli vzniknúť mimo planéty vo vesmíre.

</doc>
<doc id="673455" url="https://sk.wikipedia.org/wiki?curid=673455" title="Xantozín">
Xantozín

Xantozín je nukleozid tvorený xantínom a ribózou. Je to biosyntetický prekurzor 7-metylaxantozínu, ktorý vzniká pôsobením 7-metylxantozínsyntázy. 7-metylxantozín je následne prekurzorom teobromínu (aktívneho alkaloidu v čokoláde) a ten je prekurzorom kofeínu (alkaloidu v káve a čaji).

</doc>
<doc id="673456" url="https://sk.wikipedia.org/wiki?curid=673456" title="Guanozín">
Guanozín

Guanozín (symbol G alebo Guo) je purínový nukleozid pozostávajúci z guanínu naviazaného na ribofuranózový kruh pomocou β-N9-glykozidovou väzbou. Guanozín môže byť fosforylovaný, čím z neho vzniká guanozínmonofosfát (GMP), cyklický guanozínmonofosfát (cGMP), guanozíndifosfát (GDP) alebo guanozíntrifosfát (GTP). Tieto zlúčeniny hrajú dôležitú úlohu v rôznych biochemických procesoch ako sú syntéza nukleových kyselín, proteosyntéza, sťahy svalov alebo intracelulárny prenos signálu. Keď je guanín napojený dusíkom N9 na C1 uhlík deoxyribózy, jedná sa o deoxyguanozín.
Fyzikálne a chemické vlastnosti.
Guanozín je biely kryštalický prášok bez vôňe s mierne slanou príchuťou. Je dobre rozpustný v kyseliny octovej, slabo rozpustný vo vode a nerozpustný v etanole, dietyléteri, benzéne a chloroforme.
Funkcia.
Guanozín sa vo fosforylovanej podobe účastní mnohých bunkových procesov.
Guanozín je takisto nutný pre zostrih RNA v pre-mRNA, kedy sa intrón, ktorý podlieha samozostrihu („self-splicingu“), sám odstráni z mRNA odštiepením oboch koncov a ich znovuspojením, čím ostanú len exóny na oboch koncoch, ktoré sa následne preložia do proteínu.
Modifikáciou guanozínu vzniká wybutozín.
Použitie.
Antivirálne lieky acyklovir (bežne používaný pri liečbe herpesu) a abakavir (liek proti HIV) sú štruktúrne podobné guanozínu. Guanozín sa takisto používa na prípravu regadenosonu.
Zdroje guanozínu.
Guanozín sa nachádza v pankrease, ďateline, kávovníku a v pele borovíc.

</doc>
<doc id="673460" url="https://sk.wikipedia.org/wiki?curid=673460" title="Deoxyribóza">
Deoxyribóza

Deoxyribóza (presnejšie 2-deoxyribóza) je monosacharid so vzorcom H−(C=O)−(CH2)−(CHOH)3−H. Jej názov napovedá, že sa jedná o deoxycukor, teda zlúčeninu odvodenú od cukru (konkrétne ribózy), ktorej chýba jeden atóm kyslíka. Deoxyribóza je dôležitá, pretože sa nachádza v DNA. Ribóza a arabinóza sa líšia len na pozícii C2', takže 2-deoxyribóza a 2-deoxyarabinóza sú ekvivalentné, ale používa sa len názov 2-deoxyribóza, pretože jej prekurzorom je ribóza, nie arabinóza.
História.
Deoxyribózu objavil Phoebus Levene v roku 1929.
Štruktúra.
Pre molekulu H−(C=O)−(CH2)−(CHOH)3−H existuje niekoľko izomérov, ale u deoxyribózy sú vo Fischerovej projekcii všetky hydroxylové skupiny otočené na rovnakú stranu. Názov „2-deoxyribóza“ môže odpovedať jednému z dvoch enantiomérov - biologicky dôležitej D-2-deoxyribóze a jej vzácne vyskytujúcemu sa zrkadlovému obrazu L-2-deoxyribóze. D-2-deoxyribóza je prekurzorom nukleovej kyseliny DNA. 2-deoxyribóza je aldopentóza, teda monosacharid s piatimi uhlíkmi s aldehydovou funkčnou skupinou.
Vo vodných roztokoch sa deoxyribóza nachádza primárne ako zmes troch štruktúr:
Dominantnou formou je v roztoku deoxyribopyranóza (u ribózy je naopak preferovaná C3'-endo forma, teda ribofuranóza).
Biologický význam.
2-deoxyribóza má významnú úlohu v biológii, keďže sa jedná o súčasť DNA. DNA (deoxyribonukleová kyselina), hlavný nositeľ genetickej informácie života, pozostáva z dlhého reťazca jednotiek obsahujúcich deoxyribózu, ktoré sa nazývajú nukleotidy, spojených fosfátovými skupinami. V štandardnom názvosloví pozostáva nukleotid DNA z deoxyribózy, na ktorej 1' uhlíku je naviazaná zásada (zvyčajne adenín, cytozín, guanín alebo tymín) a na 5' uhlíku je hydroxylová skupina náhradená fosfáovou skupinou. Fosfátová skupina je potom naviazaná z druhej strany na 3' uhlík deoxyribózy predchádzajúcej jednotky.
Absencia 2' hydroxylovej skupiny v deoxyribóze je evidentne zodpovedná za vyššiu mechanickú flexibilitu DNA oproti RNA, čo jej umožňuje tvorbu dvojzávitnice a zároveň (u eukaryotov) kompaktné zabalenie v bunkovom jadre. Dvojzávitnica DNA je typicky dlhšia než molekuly RNA. Kostra RNA a DNA je podobná, ale RNA je jednozávitnica obsahujúca ribózu namiesto deoxyribózy.
Ostatné biologicky dôležité deriváty deoxyribózy zahŕňajú mono-, di- a trifosfáty a 3'-5' cyklické monofosfáty.
Biosyntéza.
Deoxyribóza vzniká z ribóza-5-fosfátu pôsobením ribonukleotidreduktáz. Tieto enzýmy katalyzujú deoxygenáciu.

</doc>
<doc id="673461" url="https://sk.wikipedia.org/wiki?curid=673461" title="Nukleozidmonofosfáty">
Nukleozidmonofosfáty



</doc>
<doc id="673462" url="https://sk.wikipedia.org/wiki?curid=673462" title="Nukleozidmonofosfát">
Nukleozidmonofosfát

Nukleozidmonofosfáty alebo NMP sú biomolekuly zložené z dusíkatej báze, sacharidu ribózy a jedného fosforečnanového aniónu naviazaného na 5' uhlík ribózy. Spolu s nukleoziddifosfátmi (NDP) a nukleozidtrifosfátmi (NTP) tvoria nukleotidy. Ak je sacharidovou zložkou deoxyribóza (ribóza bez 2'-OH skupiny), označujú sa ako deoxynukleozidmonofosfáty (dNMP), ktoré patria medzi deoxyribonukleotidy (deoxynukleotidy).
Báza.
NMP môžu obsahovať rôzne bázy, ktoré potom určujú biochemický význam daného NMP.
Špeciálnymi NMP sú cyklické NMP (cNMP), ktoré obsahujú dve väzby medzi fosfátom a sacharidom. Bežnými cyklickými NMP sú cyklický adenozínmonofosfát (cAMP) a cyklický guanozínmonofosfát (cGMP).
Vznik.
NMP vznikajú niekoľkými spôsobmi. Primárnym spôsobom je priama syntéza v metabolizme purínov i pyrimidínov. V prípade purínov vznikajú priamo ako nukleozidmonofosfáty, konkrétne najprv vzniká inozínmonofosfát (IMP), ktorý sa potom premieňa na ostatné purínové NMP. V prípade pyrimidínových NMP vzniká najprv orotát, ktorý sa premieňa na orotidínmonofosfát (OMP) a ten sa potom premieňa na uridínmonofosfát (UMP). Z UMP vznikajú ostatné pyrimidínové NMP. 
Alternatívne vznikajú NMP v reakcii hydrolýzy NTP a NDP, pri ktorej sa uvoľnujú pyrofosfát alebo fosfát. NDP a NTP vznikajú fosforyláciou NMP, takže tento spôsob je skôr obnovou NMP než vznikom. NTP majú však významne väčší biochemický význam, pretože sa v bunke využívajú ako zdroj energie na poháňanie chemických reakcií a na mnohé iné procesy.
Biochemický význam.
RNA a DNA.
NMP a dNMP sú monomérne jednotky nukleových kyselín RNA a DNA. V procese syntézy RNA (transkripcii) a syntézy DNA (replikácie) sa však využívajú (deoxy)nukleozidtrifosfáty, z ktorých sa štiepi pyrofosfát. Práve štiepenie pyrofosfátu sa využíva ako zdroj energie, ktorý poháňa túto energeticky náročnú reakciu. 
Liečivá ako analógy NMP.
Mnohé lieky majú štruktúru podobnú NMP a fungujú teda ako ich analógy. Medzi purínové analógy patrí napríklad fludarabín, medzi pyrimidínové analógy patrí napríklad cytarabín. Tieto lieky sú často podávané v podobe nukleozidov, ktoré sa následne fosforylujú, čím sa premieňajú na aktívnu podobu lieku. Keďže majú podobnú štruktúru, ale nedokážu plniť tú istú úlohu, inhibujú niektoré enzýmy a tak zastavujú alebo spomaľujú niektoré bunkové procesy.
Regenerácia NDP a NTP.
Štiepením fosfátových skupín z NTP a NDP vzniká veľké množstvo energie, ktoré sa v mnohých biochemických procesoch využíva ako pohon danej reakcie. NMP však nemajú makroergickú väzbu, takže je nutné ich premeniť na vysokoenergetické NDP a NTP, aby bolo možné ich znovu použiť. Premena NMP spočíva v postupnej fosforylácii. Z NMP najprv vznikajú NDP, ktoré sa následne premieňajú na NTP. Ako zdroj fosfátu v tomto prípade slúžia ostatné NTP, napr. v reakcii 
 GMP + ATP ⇌ GDP + ADP 
je zdrojom fosfátu ATP. Zdrojom fosfátu je zvyčajne ATP, ktoré samo vzniká z ADP v oxidatívnej fosforylácii pomocou ATP syntázy. U rastlín potom môže ATP vznikať i pomocou fotofosforylácie. 

</doc>
<doc id="673463" url="https://sk.wikipedia.org/wiki?curid=673463" title="Konečných dom">
Konečných dom

Konečných dom bol meštiansky dom v historickom centre mesta Pezinok na Mladoboleslavskej ulici číslo 9. Nebol zapísaný medzi kultúrne pamiatky.
História.
Konečných dom bol postavený v roku 1911 a prešiel niekoľkými prestavbami. V jeho dvore v minulosti sídlila predajňa kancelárskych potrieb a z ulice sa vstupovalo do Stanice mladých technikov, ktorá patrila Centru voľného času v Pezinku.
Zánik.
Budova dlhodobo chátrala. V roku 2005 mesto budovu predalo za 7,5 milióna korún. Koncom roka 2011 bol Konečných dom zbúraný, na jeho mieste bol následne postavený nový polyfunkčný objekt a adresa bola zmenená na Záhradnú ulicu číslo 19.

</doc>
<doc id="673464" url="https://sk.wikipedia.org/wiki?curid=673464" title="Cytidínmonofosfát">
Cytidínmonofosfát

Cytidínmonofosfát, tiež známy ako cytidylát alebo pod skratkou CMP, je nukleotid, ktorý vystupuje ako monomér v štruktúre RNA. Je to ester kyseliny fosforečnej a nukleozidu cytidínu. CMP sa skladá z báze cytozínu, pentózy ribózy a fosfátovej skupiny – je to teda ribukleozidmonofosfát. V podobe substituentu sa nazýva cytidylyl-.
Metabolizmus.
Fosforyláciou CMP enzýmom CMP kinázou vzniká cytidíndifosfát (CDP), pričom zdrojom fosfátovej skupiny je adenozíntrifosfát alebo guanozíntrifosfát. Cytidíntrifosfát vzniká amináciou uridíntrifosfátu, takže hlavným zdrojom CMP je rozklad RNA pôsobením RNáz.

</doc>
<doc id="673465" url="https://sk.wikipedia.org/wiki?curid=673465" title="Guanozíndifosfát">
Guanozíndifosfát

Guanozíndifosfát, skrátene GDP, je nukleoziddifosfát. Jedná sa o ester pyrofosfátu a nukleozid guanozínu. GDP sa skladá z báze guanínu, pentózy ribózy a pyrofosfátovej skupiny.
GDP je produkt defosforylácie GTP účinkov GTPáz, napríklad G-proteínov, ktoré sa účastnia prenosu signálu v bunkách. Rovnako vzniká pri niektorých reakciách v metabolizme, ktoré vyžadujú energiu, napríklad pri tvorbe adenylosukcinátu.
GDP sa konvertuje na GTP napríklad pomocou pyruvátkinázy a fosfoenolpyruvátu.

</doc>
<doc id="673469" url="https://sk.wikipedia.org/wiki?curid=673469" title="Dokrútka">
Dokrútka

Dokrútka môže byť:

</doc>
<doc id="673470" url="https://sk.wikipedia.org/wiki?curid=673470" title="Cytozol">
Cytozol



</doc>
<doc id="673472" url="https://sk.wikipedia.org/wiki?curid=673472" title="Izomeráza">
Izomeráza

Izomerázy sú enzýmy, ktoré katalyzujú zmenu z jedného izoméru na iný. Môže ísť o veľa rôznych zmien:

</doc>
<doc id="673473" url="https://sk.wikipedia.org/wiki?curid=673473" title="Strihový film">
Strihový film

Strihový film je film, ktorý vznikol výberom, „vystrihaním“ vhodného filmového materiálu z predtým nakrútených filmov a jeho skombinovaním, „zostrihaním“ do nového významového celku, nového filmu. Spravidla ide o dokumentárny film vytvorený spracovaním a interpretáciou predtým nakrútených spravodajských, dokumentárnych, príp. aj hraných filmov. Tie môžu byť dotvorené neutrálnymi zábermi z rozličných filmov alebo dokrútkami, t. j. materiálom nakrúteným priamo pre strihový film, ktoré ale majú v celkovom redakčnom spracovaní vždy len pomocnú funkciu. Významnú úlohu má komentár, ktorý vytvára nové poznávacie hodnoty.
Priekopníkom strihového filmu bol Francis Doublier, kameraman bratov Lumièrovcov. Ďalšími významnými tvorcami strihových filmov boli Dziga Vertov, Esfir Iljinična Šubová, Nicole Védrèsová, Michail Iljič Romm, Jean Aurel, Robert Youngson a Frank Capra.

</doc>
<doc id="673475" url="https://sk.wikipedia.org/wiki?curid=673475" title="Dublér">
Dublér

Dublér alebo dablér môže byť:

</doc>
<doc id="673476" url="https://sk.wikipedia.org/wiki?curid=673476" title="Dablér">
Dablér



</doc>
<doc id="673477" url="https://sk.wikipedia.org/wiki?curid=673477" title="Dublér (film)">
Dublér (film)

Dublér (iné názvy: dablér, dubler; z ) je náhradník zastupujúci herca v scénach, ktoré si vyžadujú špeciálu prípravu, sú ťažko zvládnuteľné, hrozí pri nich zranenie herca (tzn. často ide o kaskadéra), vyžadujú si nahotu ap. Dublér by sa mal spravidla podobať hercovi, ktorého nahrádza.
Napr. baletka Sarah Lanová zastupovala herečku Natalie Portman v baletných scénach vo filme "Čierna labuť".

</doc>
<doc id="673478" url="https://sk.wikipedia.org/wiki?curid=673478" title="Vnútrobunková tekutina">
Vnútrobunková tekutina



</doc>
<doc id="673479" url="https://sk.wikipedia.org/wiki?curid=673479" title="Intracelulárna tekutina">
Intracelulárna tekutina



</doc>
<doc id="673480" url="https://sk.wikipedia.org/wiki?curid=673480" title="Cytosol">
Cytosol



</doc>
<doc id="673481" url="https://sk.wikipedia.org/wiki?curid=673481" title="Cytozól">
Cytozól



</doc>
<doc id="673482" url="https://sk.wikipedia.org/wiki?curid=673482" title="Amónium">
Amónium

Amónium (iné názvy: amóniový katión, amónny katión, azánium) je kladne nabitý viacatómový ión so vzorcom NH4+. Vzniká protonáciou amoniaku (NH3). Soli, ktoré obsahujú amónny katión, sa nazývajú amónne soli. K amónnym soliam sú zvyčajne radené i kladne nabité alebo protonované substituované amíny alebo kvartérne amónne soli (NR4+), kde je jeden alebo viac vodíkových atómov nahradených organickou skupinou (značenú R).
Acidobázické vlastnosti.
Amónny ión vzniká, keď amoniak, čo je slabá zásada, reaguje s Brønstedovou kyselinou (donorom protónu):
 H+ + NH3 → NH4+
Amónny ión je mierne kyslý a reaguje s Brønstedovými zásadami, čím sa mení naspäť na neutrálny amoniak:
 NH4+ + B- → HB + NH3
Z toho vyplýva, že miešaním koncentrovaných roztokov amónnych solí so silnými zásadami vzniká amoniak. Keď sa amoniak rozpustí vo vode, malá časť sa mení na amónne ióny: 
 H2O + NH3 ↔ OH- + NH4+
Množstvo amoniaku, ktoré sa premení na amónne ióny, závisí od pH roztoku. Ak je pH nízke (teda v roztoku je vysoká koncentrácia vodíkových iónov), rovnováha sa posunie doprava: amoniak sa bude premieňať na amónne ióny. Ak je pH vysoké (teda v roztoku je nízka koncentrácia vodíkových iónov), rovnováha sa posunie doľava: hydroxidové ióny budú odoberať protóny z amónnych katiónov, takže bude vznikať amoniak.
Vznik amónnych zlúčenín môže prebehnúť i v parnej fázy: keď prídu pary amoniaku do styku s parami chlorovodíka, vytvorí sa biely oblak chloridu amónneho, ktorý sa postupne usadí ako pevná látka do tenkej bielej vrstvičky na povrchoch.
Soli.
Amónny katión sa nachádza v mnohých soliach, napríklad uhličitane amónnom, chloride amónnom alebo dusičnane amónnom. Väčšina jednoduchých amónnych solí je dobre rozpustná vo vode. Výnimkou je hexachlóroplatičitan amónny: jeho tvorba sa kedysi používala ako skúška na prítomnosť amónia. Amónne soli dusičnanu a obzvlášť chloristanu sú veľmi explozívne, pričom amónium funguje ako redukčné činidlo.
Amónium môže tvoriť i amalgám. Ten sa pripravuje pridaním sodného amalgámu do roztoku chloridu amónneho. Tento amalgám sa postupne rozkladá a vypúšťa amoniak a vodík.
Na zistenie prítomnosti amónneho iónu v soli sa soľ zahrieva s alkalickým hydroxidom, čím vzniká plyn s charakteristickým zápachom, čo je samozrejme amoniak:
 &lt;chem display="inline"&gt;NH4+ + OH- + heat-&gt; NH3 + H2O &lt;/chem&gt;
Aby sa amoniak potvrdil, plyn prechádza sklenenou tyčinkou ponorenou do roztoku kyseliny chlorovodíkovej, čím vznikajú husté biele pary chloridu amónneho:
 &lt;chem display="inline"&gt;NH3(gas) + HCl(aq) -&gt; NH4Cl(gas)&lt;/chem&gt;
Keď roztok amoniaku reaguje s roztokom síranu meďnatého, farba roztoku sa mení z modrej na tmavomodrú, pretože sa tvorí Schweizerovo činidlo:
 &lt;chem display="inline"&gt;CuSO4(aq) + 4NH3(aq) + 4H2O -&gt; [Cu(NH3)4(H2O)2](OH)2(aq) + H2SO4(aq)&lt;/chem&gt;
Amoniak alebo amónne ióny je možno pridať k Nesslerovmu činidlu, čím vzniká hnedá zrazenina. 
Prídavkom amónnych solí ku kyseline chloroplatičitej vzniká žltá zrazenina: 
 &lt;chem display="inline"&gt;H2[PtCl6](aq) + NH4+(aq) -&gt; (NH4)2[PtCl6](s) + 2H+&lt;/chem&gt;
Prídavkom amónnych solí k kobaltonitritu sodnému vzniká žltá zrazenina:
 &lt;chem display="inline"&gt;Na3[Co(NO2)6](aq) + 3NH4(aq) -&gt; (NH4)3[Co(NO2)6](s) + 3Na+(aq)&lt;/chem&gt;
Pridavkom amónnych solí k hydrogénvínanu draselnému vzniká biela zrazenina:
 &lt;chem display="inline"&gt;KC4H5O6(aq) + NH4+(aq) -&gt; (NH4)C4H5O6(s) + K+(aq)&lt;/chem&gt;
Štruktúra a väzby.
Voľný elektrónový pár dusíka v amoniaku, ktorý sa zakresľuje čiarou nad N, tvorí väzbu s protónom (H+). Jedná sa o koordinačnú väzbu. Následkom toho je, že všetky štyri N–H väzby sú ekvivalentné, polárne kovalentné väzby. Amónny ión má tetraedrickú štruktúru a je izoelektronický s metánom a bórohydridom. Veľkostne sa amónny katión ("r"ionic = 175 pm) podobá na cézny katión ("r"ionic = 183 pm).
Organické ióny.
Vodíkový atóm v amónnom katióne môže byť substituovaný alkylovou skupinou alebo inou organickou skupinou za vzniku substituovaného amónneho iónu. Podľa toho, koľko vodíkov sa nahradí, vznikajú "primárne, sekundárne, terciárne" alebo "kvartérne" amónne katióny. Okrem kvartérnych amónnych katiónov (ktoré nemajú vodíkový atóm, ktorý by sa mohol odštiepiť) sú organické amónne katióny slabé kyseliny.
Príkladom tvorby organického amónneho iónu je reakcia medzi dimetylamínom (CH3)2NH a kyselinou, čím vzniká dimetylamónny katión (CH3)2NH:
Kvartérne amónne katióny majú na dusíkový atóm naviazané štyri organické skupiny, čo znamená, že im úplne chýba vodíkový atóm viazaný na dusík. Tieto katióny, ako napríklad tetra-"n"-butylamónny katión, sa občas používajú ako náhrada sodných alebo draselných katiónov, čím sa zvyšuje rozpustnosť asociovaného aniónu v organických rozpúšťadlách. Primárne, sekundárne a terciárne amónne soli majú rovnakú funkciu, ale sú menej lipofilné. Takisto sa používajú ako surfaktanty a katalyzátory fázových prechodov.
Nezvyčajnou skupinou organických amónnych solí sú deriváty amínových katión radikálov, R3N+•, ako je tris(4-brómfenyl)amóniumylhexachlórantimoničnan.
Biológia.
Amónne ióny sú odpadovým produktom metabolizmu živočíchov. U zvierat a vodných bezstavovcov sa amónne ióny vylučujeú priamo do vody. U cicavcov, žralokov a obojživelníkov sa premieňajú v močovinovom cykle na močovinu, pretože močovina je menej toxická a dá sa účinnejšie skladovať. U vtákov, plazov a zemných slimákov sa premieňajú na kyselinu močovú, ktorá je pevná a teda sa vylučuje s minimálnou stratou vody. 
Amónne ióny sú dôležitým zdrojom dusíka pre mnohé druhy rastlín, obzvlášť pre rastliny rastúce v hypoxickej zemine. Zároveň sú však pre väčšinu plodín toxické a málokedy sa využívajú ako jediný zdroj dusíka.
Kovy.
Amónny ión má vlastnosti podobné ťažším katiónom alkalických kovov a často sa považuje za blízky ekvivalent. Predpokladá sa, že amónium sa bude pri veľmi vysokých tlakoch chovať ako kov (NH4+ ióny v poli elektrónov), podobne ako vnútri plynných obroch Uráne a Neptúne.
Za bežných podmienok neexistuje amónium ako čistý kov, ale existuje v podobe amalgámu (zliatiny s ortuťou).

</doc>
<doc id="673483" url="https://sk.wikipedia.org/wiki?curid=673483" title="Amónny katión">
Amónny katión



</doc>
<doc id="673484" url="https://sk.wikipedia.org/wiki?curid=673484" title="Základná cytoplazma">
Základná cytoplazma



</doc>
<doc id="673485" url="https://sk.wikipedia.org/wiki?curid=673485" title="Cytoplazmatický matrix">
Cytoplazmatický matrix



</doc>
<doc id="673486" url="https://sk.wikipedia.org/wiki?curid=673486" title="Základná cytoplazmatická substancia">
Základná cytoplazmatická substancia



</doc>
<doc id="673487" url="https://sk.wikipedia.org/wiki?curid=673487" title="Hyaloplazma">
Hyaloplazma

Hyaloplazma môže byť:

</doc>
<doc id="673488" url="https://sk.wikipedia.org/wiki?curid=673488" title="Bielený vrch">
Bielený vrch

Bielený vrch () je vrch v Považskom Inovci. Leží nad obcou Lipovník, približne východne od Piešťan. 
Poloha.
Nachádza sa v juhovýchodnej časti pohoria, v geomorfologickom podcelku Krahulčie vrchy. Vrchol leží v Trnavskom kraji, v okrese Piešťany a v katastrálnom území obce Hubina. Východné úpätie zasahuje na katastrálne územia obcí Lipovník a Bojná. Nachádza sa severne od Nitrianskej Blatnice, z ktorej je k nemu najľahší prístup po zelenej a žltej značke.
Opis.
Bielený vrch leží v spoločnom masíve s Marhátom, ktorý tvorí najvyššiu časť južnej polovice pohoria. Juhozápadne situovaný Marhát () oddeľuje rovnomenné sedlo, ktorým prechádza značená magistrála. Severozápadne leží Grnica (), severne susedí Holý kameň () a východne Kopec (). Juhovýchodné svahy klesajú do Bojnianskej pahorkatiny a práve na svahoch Bieleného vrchu sa nachádza archeologická lokalita Bojná-Valy. Juhovýchodnú časť masívu odvodňuje potok Hlavinka, severovýchodnú Hradný potok, oba patriace do povodia rieky Nitra. Západne situované svahy odvodňujú prítoky Striebornice do Váhu. Najbližšími sídlami sú Lipovník a Vozokany na juhovýchodnom úpätí, Nová Lehota na severe a Hubina na západe.
Výhľady.
Nesúvislý riedky porast a nadmorská výška umožňujú zaujímavé výhľady. Pozorovateľné sú okolité pahorkatiny a nížiny, no taktiež mnohé pohoria. Okrem Považského Inovca možno vidieť Malé a Biele Karpaty, Strážovské a Kremnické vrchy, Vtáčnik či Tribeč.
Prístup.
Na vrchol nevedie značená trasa a prístup je možný hrebeňom zo sedla Marhát, dostupnom:

</doc>
<doc id="673490" url="https://sk.wikipedia.org/wiki?curid=673490" title="Bita">
Bita

Bita je chatovo-vinohradnícka oblasť nachádzajúca sa na okraji nitrianskej mestskej časti Dolné Krškany, v okrese Nitra. Nachádza sa v nadmorskej výške 200 m.n.m. Na Bitu vedie kľukatá cesta, ktorá sa nazýva Sekerka.
História.
Vinohrady sa na Bite nachádzali už v dávnej minulosti. Za čias Márie Terézie boli vinice väčšie ako dnes. Pestovali sa najmä burgunske odrody a tie sa vyvážali až na cisársky dvor do Viedne. Počas 2. svetovej vojny sa tu nachádzali bunkre.
Zaujímavé miesta.
Neďaleko lesa Nádrov, pri dolnobitianskej ceste, sa v poli nachádza kríž Ježiša Krista&lt;ref name="pic/p-9336896/"&gt;&lt;/ref&gt; z roku 1939, ktorý bol obnovený v roku 1998. Smerom hore na Bitu po ľavej strane od cesty nájdeme vodárenskú vežu. O niečo vyššie sa nachádza pamätník svätého Floriána, neďaleko ktorého sa nachádza socha svätého Urbana, ktorá bola opravená v roku 1996. Nájdeme tu aj cyklotrasu, z ktorej sa dá dostať do obcí Cabaj-Čápor alebo Svätoplukovo.
Podujatia.
Medzi najznámejšie podujatia patria Janské vína, ktoré sa uskutočňujú v letnej a zimnej edícii. Letná edícia je v júni a zimná edícia je v decembri. Na sviatok svätého Urbana, ktorý je 25.mája sa veriaci stretávajú pri soche svätého Urbana a následne sa požehnávajú vinice a polia. V rokoch 2020 a 2021 sa na futbalovom ihrisku v Dolných Krškanoch uskutočnilo podujatie Krškánska krosová desiatka a trať viedla aj cez Bitu.

</doc>
<doc id="673491" url="https://sk.wikipedia.org/wiki?curid=673491" title="Marhát (sedlo)">
Marhát (sedlo)

Marhát () je horské sedlo v Považskom Inovci. Leží nad obcou Lipovník, približne východne od Piešťan a oddeľuje masív Marhátu a Bieleného vrchu. 
Poloha.
Nachádza sa v juhovýchodnej časti pohoria, v geomorfologickom podcelku Krahulčie vrchy. Sedlo leží v Trnavskom kraji, v okrese Piešťany a v katastrálnom území obce Hubina. Nachádza sa severne od Nitrianskej Blatnice, z ktorej je k nemu najľahší prístup po zelenej a od Rotundy svätého Juraja po žltej značke.
Severovýchodnú časť vytvára úpätie Bieleného vrchu (), južnú tvoria svahy vrchu Marhát. Východným smerom pod sedlom pramení potok Hlavinka, smerujúci do Radošinky a rieky Nitra, západne situované svahy odvodňujú prítoky Striebornice do Váhu. Najbližšími sídlami sú Lipovník a Vozokany na juhovýchode, Nová Lehota na severe a Hubina na západe.

</doc>
<doc id="673496" url="https://sk.wikipedia.org/wiki?curid=673496" title="Bill Durnan">
Bill Durnan

William Ronald Durnan (* 22. január 1916, Toronto, Ontário, Kanada† 31. október 1972, North York, Ontário, Kanada) bol kanadský hokejový brankár, ktorý odchytal sedem sezón za klub Montreal Canadiens hrajúci v NHL. Patril medzi najdominantnejších brankárov svojej éry, počas relatívne krátkej kariéry v lige získal Vezinovu trofej hneď šesťkrát. Bill Durnan je zároveň posledným gólmanom v histórii ligy, ktorý zastával funkciu kapitána, céčko na drese nosil v sezóne 1947/1948. Durnan je taktiež jediným obojručným hráčom v dejinách NHL, lapačku nosil ako na pravej, tak i na ľavej ruke. Hokejovú kariéru ukončil predčasne v roku 1950 z dôvodu nadmerného stresu, ktorý pociťoval pred každým zápasom. V roku 1964 bol uvedený do Hokejovej siene slávy a v roku 2017 pri oslavách storočnice od vzniku ligy bol menovaný medzi stovku najlepších hráčov, akí sa kedy v NHL predstavili.
Kariéra.
V NHL debutoval až vo veku 27 rokov, no hneď v prvej sezóne sa zaradil medzi najlepších hráčov súťaže. V premiérovej sezóne 1943/1944 nastúpil do 50 zápasov, z ktorých iba päť jeho tím prehral. V play-off doviedol Canadiens k zisku Stanleyho pohára a pomohol Montrealu ukončiť trinásťročné čakanie na zisk titulu v lige. Žiaden iný brankár toho roku nevychytal viac výhier a nemal nižší priemer inkasovaných gólov na zápas ako Durnan, ktorému tak podľa očakávania bola udelená Vezinova trofej.
V nasledujúcom ročníku sa stal prvým gólmanom, ktorý ocenenie pre najlepšieho brankára súťaže dokázal obhájiť. Trofej dovedna získal v šiestich ročníkoch zo siedmich, do ktorých v kariére nastúpil, iba Jacques Plante bol v tomto ohľade úspešnejší. Okrem individuálnych zdarov sa mu viedlo obstojne aj po klubovej stránke, v sezóne 1945/1946 pomohol Montrealu k zisku ďalšieho Stanley Cupu.
Keď bol pre zlomeninu nohy kapitán tímu Toe Blake nútený ukončiť kariéru, Canadiens za jeho následníka zvolili práve Billa Durnana. Céčko mal na hrudi vyšité ale iba jeden rok, pretože v nasledujúcej sezóne vedenie súťaže zaviedlo pravidlo, ktoré zakazovalo brankárom nosiť toto písmeno na drese. Toto pravidlo sa odvtedy volá Durnanovo. Na mnoho ďalších desaťročí sa žiaden iný maskovaný muž nestal kapitánom, až v rokoch 2008-2010 Vancouver Canucks určil za svojho lídra Roberta Luonga, ktorý síce céčko na drese nenosil, ale mal ho namaľované na helme a mnoho oficiálnych stránok Luonga uznáva ako kapitána Kosatiek.
V sezóne 1948/1949 vychytal až desaťkrát čisté konto, z toho neinkasoval gól až v štyroch zápasoch po sebe. Dobu nepriestrelnosti natiahol Durnan na 309 minút a 21 sekúnd a tento rekord vydržal až do roku 2004, kedy tento zápis prekonal Brian Boucher, ktorý nepustil puk za chrbát ešte o takmer 23 minút dlhšie.
V roku 1950 sa vo veku 35 rokov rozhodol pre odchod do hokejového dôchodku a to aj navzdory tomu, že bol úradujúcim držiteľom Vezinovej trofeje. Napriek tomu, že patril medzi najväčšie hviezdy ligy, pred každým zápasom pociťoval neznesiteľný stres a tlaku, ktorý naňho bol vyvíjaný už nevládal vzdorovať. Jeho mentálnemu rozpoloženiu nepomáhali ani priaznivci tímu, ktorí po každej chybičke Durnana zvykli skandovať: „"My chceme Bibeaulta! My chceme Bibeaulta!"“, čím apelovali na návrat Durnanovho predchodcu. Niekoľko spoluhráčov neskôr priznalo, že slová fanúšikov sa zakaždým hlboko dotkli Durnana, ktorý sa cez prestávky uzatváral do malej miestnosti, kde fajčil jednu cigaretu za druhou a snažil sa negatívne emócie predýchať.
Herný štýl.
Už od deviatich rokov bol Durnan vedený k tomu, aby sa naučil používať hokejku v oboch rukách. Keďže vtedajšia výstroj umožňovala držanie hokejky v obidvoch rukách, Durnan si často počas zápasov prehadzoval hokejku z pravej ruky do ľavej a opačne podľa toho, z ktorej strany sa k nemu blížili protihráči.
Osobný život.
Po zavesení korčúľ na klinec sa začal venovať trénovaniu, istý čas bol lodivodom Ottawy Senators. Zomrel v októbri 1972 z dôvodu zlyhania obličiek. V posledných rokoch života trpel cukrovkou a jeho zdravie sa rapídne zhoršovalo.

</doc>
<doc id="673499" url="https://sk.wikipedia.org/wiki?curid=673499" title="Trojitá väzba">
Trojitá väzba

Trojitá väzba je druh chemickej väzby. Je to väzba medzi dvoma atómami, ktorej sa účastní šesť väzbových elektrónov namiesto zvyčajných dvoch väzbových elektrónov. Väzbový poriadok je tri. Trojitá väzba je silnejšia a kratšia než ekvivalentná jednoduchá alebo dvojitá väzba medzi rovnakými atómami. Najbežnejšie pozorujeme trojitú väzbu medzi dvoma atómami uhlíka, napríklad v alkínoch. Ďalšie funkčné skupiny, ktoré obsahuju trojitú väzbu, sú kyanidy (nitrilová skupina) a izokyanidy (izonitrilová alebo karbylamínová skupina). Niektoré diatómové molekuly majú takisto trojitú väzbu, ako molekula dusíka alebo oxidu uhoľnatého. V štruktúrnych vzorcoch sa trojitá väzba značí tromi rovnobežnými čiarami (≡) medzi atómami.
Druhy väzieb.
Druhy trojitých väzieb sa dajú popísať hybridizáciou orbitálov. V molekule acetylénu má každý uhlíkový atóm dva sp-orbitály a dva p-orbitály. Dva sp-orbitály sú lineárne a majú medzi sebou uhol 180°, ležia teda v osi x (v kartézskej súradnicovej sústave). Zvyšné dva p-orbitály sú kolmé a nachádzajú sa v osiach y a z. Keď sa k sebe atómy uhlíka priblížia, sp-orbitály sa prekryjú a vznikne sp-sp sigma väzba. Zároveň dôjde k prekryvu py-orbitálov a tvoria py-py pí väzbu. Podobne spolu interagujú pz-orbitály a tvoria pz-pz pí väzbu. Vo výsledku teda vznikne jedna sigma a dve pí väzby, teda celkovo tri väzby.
V modeli ohnutých väzieb sa môže trojitá väzba tvoriť i prekryvom troch sp3-orbitálov bez nutnosti tvorby pí väzby.
Trojitá väzba medzi ťažšími atómami.
Trojité väzby tvoria i mnohé atómy ťažšie ako uhlík. Sú bežné napríklad pre prechodné kovy. Najznámejšie príklady sú hexa(terc-butoxy)diwolframitan a hexa(terc-butoxy)dimolybditan. Vzdialenosť kovových atómov M-M je asi 233 pm. Zlúčenina s wolfrámom pritiahla pozornosť vedcov kvôli jej reaktivite s alkýnmi, vďaka ktorej vznikajú kov-uhlíkové trojité väzby so vzorcom RC≡W(OBut)3.

</doc>
<doc id="673500" url="https://sk.wikipedia.org/wiki?curid=673500" title="Michal Kovačič">
Michal Kovačič

Mgr. Michal Kovačič (* 17. február 1983, Bratislava) je slovenský moderátor a novinár (reportér), ktorý na Televízii Markíza uvádzal politickú diskusnú reláciu "Na telo". Po verejnej kritike zamestnávateľa za údajnú cenzúru v spravodajstve v závere jednej aprílovej časti "Na telo" bol prepustený. V novembri 2024 spustil svoj vlastný spravodajský portál 360° spolu s Adelom Ghannamom a Barborou Šišolákovou.
Život.
Absolvoval stredoškolské štúdium na Gymnáziu Jura Hronca (19972001) a následne magisterské štúdium v odbore právo na Právnickej fakulte Univerzity Komenského v Bratislave (20022009). Pod vedením Ingrid Frohlichovej sa vo svojej diplomovej práci venoval problematike dôchodkovej reformy na Slovensku, pričom obhajobu absolvoval 12. februára 2009.
V oblasti médií začal pracovať ešte počas vysokoškolského štúdia, najskôr ako asistent produkcie (apríl 2002január 2004) a neskôr ako moderátor a reportér ranného spravodajstva (február 2004máj 2007) v Slovenskej televízii (STV). V marci 2006 až decembri 2007 pôsobil ako rozhlasový moderátor spravodajstva vo Fun rádiu a od mája 2007 do januára 2008 bol reportérom spravodajstva v STV.
Kariéra v TV Markíza.
Od februára 2008 pôsobil v Televízii Markíza ako reportér spravodajstva a od septembra 2018 moderoval politickú diskusnú reláciu "Na telo". V júli 2010 absolvoval stáž v CNN.
Na jar 2022 súťažil v 7. sérii televíznej tanečnej show Let's Dance, pričom z jedenástich súťažných párov sa spolu s partnerkou Simonou Brecíkovou (ktorú v piatom kole nahradila Vanesa Indrová) umiestnili na 8. mieste.
Po mesiacoch bojkotu relácie Na telo zo strany vládnej koalície vyhlásil na konci vysielania jednej epizódy v apríli 2024 krátky príhovor, obviňujúc svojho zamestnávateľa z pokusov o cenzúru a nadmerných zásahov do objektivity spravodajstva. Týmto zásahom do vysielania televízie vystúpil proti svojmu zamestnávateľovi a vysielateľovi, ktorý má licenciu. Dodal, že ide o „orbanizáciu médií“ (napodobňovanie maďarského premiéra Viktora Orbána). Po tomto vstupe boli relácie Na telo a Na telo plus okamžite zrušené a Kovačičovi boli nariadené prekážky a de facto odstavený od práce. Po niečo vyše mesiaci od tejto udalosti bol za porušenie pracovnej disciplíny a pracovnej zmluvy a aj napriek nesúhlasu odborovej organizácie prepustený. Téma okolo redaktorov v Televízii Markíza nie je dodnes ukončená. Drvivá väčšina redaktorov stále pracuje v Televízii Markíza, okrem redaktora Adela Ghannama, ktorý sa rozhodol v televízii skončiť.
360tka.
Po ukončení pracovno-právneho vzťahu s TV Markíza ohlásil 1. septembra 2024 založenie spravodajského portálu 360tka spolu s bývalým kolegom Adelom Ghannamom a Barborou Šišolákovou, ktorá predtým pracovala v RTVS. Za týmto účelom spustili na financovanie projektu. Na spustenie a prvý rok prevádzky portálu vyhlásili verejnú zbierku na crowdsourcingovom portáli Donio, v ktorej počas 29 dní vyzbierali 594-tisíc eur od 16 470 darcov. Platforma bola oficiálne spustená 17. novembra 2024, na Medzinárodný deň študentstva a 35. výročie začiatku nežnej revolúcie, debatou Michala Kovačiča s Milanom Kňažkom, Václavom Moravcom a Ferom Jokeom.
Osobný život.
2. júla 2017 sa zosobášil s novinárkou Zuzanou Hanzelovou. Svadobnú cestu strávili dobrovoľníckou prácou s deťmi v Nikarague. Majú dcéru Milu (* 2024).

</doc>
<doc id="673528" url="https://sk.wikipedia.org/wiki?curid=673528" title="Železničná stanica Zemianske Kostoľany">
Železničná stanica Zemianske Kostoľany

Železničná stanica Zemianske Kostoľany je železničná stanica v Zemianskych Kostoľanoch. Leží na trati 140 Nové Zámky – Prievidza. Nie je elektrifikovaná.
Doprava.
Stanica patrí do Oblastného riaditeľstva Trnava.

</doc>
<doc id="673529" url="https://sk.wikipedia.org/wiki?curid=673529" title="Železničná stanica Michalovce">
Železničná stanica Michalovce

Železničná stanica Michalovce je železničná stanica v Michalovciach. Leží na trati 191 Michaľany – Łupków. Je elektrifikovaná 3kV jednosmernou sústavou.
V auguste 2022 ŽSR vypísali súťaž na elektrifikáciu trate Bánovce nad Ondavou – Humenné. Súčasťou projektu je aj rekonštrukcia železničnej stanice Michalovce, zvýšenie traťovej rýchlosti na 120 km/h ako aj elektrifikácia 3 kV jednosmernou sústavou. Odhadovaná cena je 170 mil eur a ukončenie by malo byť v roku 2026.
Doprava.
Na stanici sa nachádzajú 5 dopravných, 5 manipulačných, 2 odstavné a 1 ostatná koľaj. Výpravná budova je v prevádzke od 20. mája 1998. Stanica patrí do Oblastného riaditeľstva Košice.

</doc>
<doc id="673530" url="https://sk.wikipedia.org/wiki?curid=673530" title="Environmentálná záťaž">
Environmentálná záťaž

Environmentálna záťaž je znečistenie územia spôsobené činnosťou človeka predstavujúce závažné riziko pre ľudské zdravie alebo horninové prostredie, podzemnú vodu a pôdu, ktoré však nespadajú do kategórie environmentálnej škody. Ide o široké spektrum znečistenia životného prostredia, napr. územia kontaminované priemyselnou, vojenskou, banskou, dopravnou a poľnohospodárskou činnosťou, ale aj nesprávnym nakladaním s odpadom.
Pravdepodobná environmentálna záťaž je stav územia, kde sa dôvodne predpokladá prítomnosť environmentálnej záťaže.
Prieskum, monitoring a sanácia environmentálnych záťaží sa považujú za geologické práce a vzťahujú sa ne preto všetky relevantné ustanovenia geologického zákona.
Slovenská agentúra životného prostredia eviduje na Slovensku 304 environmentálnych záťaží a 906 pravdepodobných environmentálnych záťaží. Ďalších 817 lokalít je považovaných za sanované alebo rekultivované. Jedným z problémov odstránenia týchto záťaží je aj fakt, že mnohé bývalé podniky, ktorých činnosť spôsobila vznik environmentálných záťaží už neexistujú. Za ich odstránenie bol zodpovedný štát prostredníctvom príslušného ministerstva.

</doc>
<doc id="673533" url="https://sk.wikipedia.org/wiki?curid=673533" title="Maurice Bompard (politik)">
Maurice Bompard (politik)

Louis Maurice Bompard (* 17. máj 1854, Metz† 7. apríl 1935, Grasse) bol francúzsky diplomat a politik.
Pôsobil ako generálny tajomník vo vláde Francúzskeho protektorátu Tunisko. Jeho úrad mal v kompetencii vydávanie "Journal Officiel Tunisien" („Tuniský úradný vestník“), úradného periodika na vyhlasovanie právnych predpisov.
V rokoch 19031908 pôsobil ako veľvyslanec Francúzskej republiky v Petrohrade, kde usiloval o posilnenie britsko-francúzsko-ruských vzťahov, uzatvorenie britsko-ruskej zmluvy (1907) a tým zavŕšenie vytvorenia Dohody.

</doc>
<doc id="673534" url="https://sk.wikipedia.org/wiki?curid=673534" title="1259 pred Kr.">
1259 pred Kr.

Narodenia.
 

</doc>
<doc id="673537" url="https://sk.wikipedia.org/wiki?curid=673537" title="Maurice Bompard">
Maurice Bompard

Maurice Bompard môže byť:

</doc>
<doc id="673551" url="https://sk.wikipedia.org/wiki?curid=673551" title="Mount Carleton">
Mount Carleton

Mount Carleton ( (alebo )) je najvyšší vrch kanadskej provincie New Brunswick. Prominencia vrchu je 620 metrov.
Názov.
Vrch je od roku 1899 pomenovaný po prvom guvernérovi New Brunswicka, generálovi Thomasovi Carletonovi.
Poloha.
Vrch je súčasťou Apalačských vrchov. Je tiež najvyšším vrchom regiónu Maritimes, čiže provincií New Brunswick, Nové Škótsko a Ostrov princa Eduarda.

</doc>
<doc id="673559" url="https://sk.wikipedia.org/wiki?curid=673559" title="Cytidín">
Cytidín

Cytidín (symbol C alebo Cyd) je nukleozid, ktorý vzniká spojením cytozínu s ribózou pomocou β-N1-glykozidovej väzby. Cytidín je komponent RNA.
Vlastnosti.
Cytidín je biely kryštalický prášok. Je dobre rozpustný vo vode a slabo rozpustný v etanole.
Zdroje v potrave.
Zdroje cytozínu v potrave predstavujú hlavne jedlá, ktoré majú vysoký obsah ribonukleovej kyseliny (RNA), ako sú orgány, pivárske kvasinky, prípadne jedlá bohaté na pyrimidíny ako pivo. Počas trávenia sa tieto jedlá rozkladajú na ribozylpyrimidíny (cytidín a uridín), ktoré sa absorbujú v tráviacom trakte. U ľudí sa cytidín mení na uridín, ktorý je pravdepodobne zodpovedný za metabolické účinky cytidínu.
Analógy cytidínu.
Mnoho analógov cytidínu má farmakologický potenciál. KP-1461 je napríklad liek proti HIV, ktorý funguje ako virálny mutagén. Zebularín by mohol mať využitie ako liek pre chemoterapiu alebo chemoprevenciu. Malé množstvá azacitidínu a jeho analógu decitabínu by mohli byť použité proti rakovine pomocou epigenetickej demetylácie.
Modifikáciou cytidínu vzniká lyzidín.
Biologický účinok.
Okrem komponentu RNA pôsobí cytidín i v rámci neruronálneho-gliálneho glutamátového cyklu. Prídavky cytidínu znížili hladinu glutamátu/glutamínu v strede čelového laloku mozgu a mozočku. Na základe toho by vyvolal cytidín záujem pre použitie ako potenciálne glutamátergické antidepresívum.

</doc>
<doc id="673560" url="https://sk.wikipedia.org/wiki?curid=673560" title="Uridín">
Uridín

Uridín (symbol U alebo Urd) je glykozylovaný pyrimidínový analóg obsahujúci uracil naviazaný na ribózu pomocou β-N1-glykozidovej väzby. Je to jeden z piatich štandardných nukleozidov, ktoré tvoria nukleové kyseliny. Ostatné štyri sú adenozín, citydín, guanozín a tymidín. Uridín je prítomný len v RNA a nenachádza sa v DNA, zatiaľ čo u tymidínu je to naopak. Ostatné tri nukleozidy sa nachádzajú v oboch nukleových kyselinách.
Biosyntéza.
Uridín sa v prírode bežne tvorí ako uridínmonofosfát (uridylát, UMP) de novo syntézou dekarboxyláciou orotidylátu. Túto reakciu katalyzuje orotidylátdekarboxyláza. Orotidylát sa tvorí z orotátu, ktorý reaguje s 5-fosforibozyl-1-pyrofosfátom (PRPP) za vzniku orotidylátu, čo katalyzuje pyrimidínfosforibozyltransferáza. Ororát vzniká v niekoľkých krokoch z karbamoylfosfátu a aspartátu. 
Zdroje v potrave.
Uridín sa pokladá za neesencálnu živinu, keďže si ho ľudské telo dokáže vytvoriť samo. Dopĺňanie sa zvyčajne neodporúča, i keď i to už bolo preskúmané na niektoré využitia.
Niektoré jedlá obsahujú uridín vo forme RNA. Pôvodne sa tvrdilo, že prakticky žiadny uridín prijatý z jedla nie je biodostupný, keďže väčšina z neho sa rozloží v gastrointestinálnom trakte, tažke jeho hladina v krvi sa nezvýši. Neskôr bolo ukázané, že hladina uridínu sa zvýšila 1,8x po 30 minútach po požití piva. Etanol, ktorý je prítomný v pive, však sám o sebe zvyšuje hladinu uridínu v krvi, čo by tieto výsledky mohlo vysvetliť. Materské mlieko a kojenecké mlieko, ktoré prijímajú novorodenci, obsahuje uridín v podobe uridínmonofosfátu, ktorý je biodostupný a dokáže sa dostať z tráviaceho traktu do krvného obehu. Uridín sa nachádza v týchto jedlách:
Konzumácia jedál bohatých na RNA môže viesť k vysokej hladine purínov (adenozínu a guanozínu) v krvi. Vysoká hladina purínov zvyšuje tvorbu kyseliny močovej a môže viesť k zhoršeniu alebo vzniku porúch ako je dna.
Výskumníci z Harvardu ohlásili, že omega-3 mastné kyseliny a uridín, dve zložky jedál ako sú napríklad ryby, vlašské orechy, melasa a cukrová repa, zabraňujú depresii u potkanov tak účinne, ako antidepresíva. Podľa výskumu malo podávanie týchto látok okamžitý efekt nerozlíšiteľný od efektu antidepresív.
Glykolýza galaktózy.
Uridín hrá dôležitú úlohu v glykolýze galaktózy. Neexistuje žiadny katabolický proces, ktorým by sa metabolizovala galaktóza. Preto sa galaktóza premieňa na glukózu a metabolizuje sa klasickou dráhou. Keď sa galaktóza premení na galaktóza-1-fosfát (Gal-1-P), prebehne reakcia s UDP-glukózou, teda molekulou glukózy viazanej na uridíndifosfát (UDP). Tento proces katalyzuje galaktóza-1-fosfáturidyltransferáza, ktorá prenesie UDP na molekulu galaktózy, čím vzniká UDP-galaktóza a glukóza-1-fosfát. Tento proces sa opakuje, čím sa umožní glykolýza galaktózy.

</doc>
<doc id="673562" url="https://sk.wikipedia.org/wiki?curid=673562" title="Gajda">
Gajda

Gajda () je vrch v Považskom Inovci. Leží nad obcou Nitrianska Blatnica, približne východne od Piešťan. 
Poloha.
Nachádza sa v juhovýchodnej časti pohoria, v geomorfologickom podcelku Krahulčie vrchy. Vrchol leží v Trnavskom kraji, v okrese Piešťany a v katastrálnom území obce Hubina. Južné a východné úpätie zasahuje na katastrálne územie Nitrianskej Blatnice v okrese Topoľčany. Nachádza sa severne od Nitrianskej Blatnice, z ktorej je k nemu najľahší prístup po zelenej značke.
Opis.
Gajda leží v hrebeni, ktorý vedie zo severu z masívu Marháta a smeruje západným smerom na Krahulčie vrchy (). Tento vrch, oddelený sedlom je západným susedom, severne sa nachádza Grnica () a severovýchodne leží dominantný Marhát (). Rovnomenným sedlom na západnom úpätí prechádza značená magistrála, z ktorej vedie odbočka na prírodnú pamiatku Visiace skaly na južnom úpätí Gajdy. Východným smerom leží Rotunda svätého Juraja, popri ktorej vedie značený chodník do sedla Gajda, odkiaľ je dostupný aj vrchol. Hrebeňom vedie rozvodie Váhu a Nitry; do Váhu odvodňuje severné svahy riečka Striebornica, východnú a južnú časť hrebeňa odvodňujú prítoky Radošinky. Najbližšími sídlami sú Radošina, Nitrianska Blatnica a Vozokany na juhovýchodnom úpätí, Hubina a Moravany nad Váhom na západe.
Výhľady.
Súvislý porast na veľkej časti vrcholu neumožňujú súvislý výhľad. Rozhľad poskytujú len malé lokality, odkiaľ možno vidieť okolité pahorkatiny a nížiny, no tiež blízke vrchy Považského Inovca. Z vhodných miest je možné vidieť Malé a Biele Karpaty, Vtáčnik či Tribeč.
Prístup.
Na vrchol nevedie značená trasa a prístup je možný zo sedla, dostupného:

</doc>
<doc id="673568" url="https://sk.wikipedia.org/wiki?curid=673568" title="Lahn">
Lahn

Lahn môže byť:

</doc>
<doc id="673569" url="https://sk.wikipedia.org/wiki?curid=673569" title="Monomotapská ríša">
Monomotapská ríša

Monomotapská ríša (iné názvy: Monomotapa, Mwene Mutapa) bol štátny útvar v južnej Afrike, ktorý existoval v rokoch 1430 – 1760. Rozkladal sa na území dnešnej Juhoafrickej republiky, Zimbabwe, Mozambiku, Svazijska, Lesotha a Zambie. Kľúčovým etnikom boli Kalangovci.
Dejiny.
Legendárnym zakladateľom štátu a prvým "„mwene“" (kráľom) bol Nyatsimba Mutota. Ním založená dynastia mala najskôr korene v kráľovstve Veľkej Zimbabwe, Mutota bol zrejme členom jej kráľovskej dynastie. Podľa jednej verzie, Mutota z Veľkého Zimbabwe odišiel, aby hľadal nové zdroje soli, podľa inej verzie, aby unikol hladomoru. Jeho nové kráľovstvo s názvom Monomotapská ríša, bolo zriadené okolo roku 1430. Druhým vládcom bol Mwenemutapa Matope. Ten dosiahol mimoriadnu územnú expanziu. Matope postupoval skôr takticky ako silovo, ponúkol miesto vo "Veľkej rade ríše" každému kmeňu, ktorý sa podvolil dobrovoľne a vzdal sa bez boja. Bohatstvo kráľovstva pramenilo najmä z medi a slonoviny. Maximálna územná expanzia ríše bola dosiahnutá v roku 1480.
To bola zároveň doba, kedy do oblasti vstúpili Portugalci. Do priameho styku s kráľovstvom sa dostali v 60. rokoch 16. storočia. Portugalci o tejto ríši, ale aj jej predchodkyni, Veľkom Zimbabwe zistili mnoho informácií. Portugalci tiež predali Monomotapskej ríši niektoré zbrane. V roku 1561 prenikli do Monomotapskej ríše jezuitskí misionári a obrátili kráľovskú rodinu na kresťanstvo. To sa nepáčilo moslimským obchodníkom v hlavnom meste Zvongombe, ktorí kráľa proti jezuitom poštvali a ten ich nechal zabiť. To bola pre Portugalcov vítaná zámienka na inváziu, ktorej hlavným cieľom bolo zmocniť sa zlatých baní a obchodných ciest, ktorými sa dopravovala slonovina. Portugalskej vojenskej výprave velil Francisco Barreto. Nebola však úplne úspešná, čo frustrovaných Portugalcov priviedlo k masakrom svahilských obchodníkov. Kráľom Mutapy sa podarilo dokonca uvaliť značné dane na portugalský dovoz do oblasti.
Nakoniec však ríšu oslabili vnútorné spory mocenských frakcií, ktoré si Portugalcov najímali pri vzájomných stretoch. Portugalci v oblasti takto neustále posilňovali. Roku 1629 sa mutapský kráľ pokúsil Portugalcov poraziť vo vojenskom stretnutí a vyhnať ich. Neuspel, čo viedlo de facto k pádu nezávislej monomotapskej moci. Portugalci potom dosadili na trón svojho bábkového panovníka, Mavury Mhande Felipeho. Ten podpísal Portugalcom záväzok vazalstva a odovzdal im zlaté bane. Zároveň dochádzalo k postupnému osídľovaniu územia portugalskými osadníkmi (tzv. "prazeiros"). Mnohí pritom prichádzali s nádejou, že práve v Monomotapskej ríši sú legendárne zlaté bane kráľa Šalamúna.
Oslabený štát sa v 17. storočí dostal pod tlak stále rastúceho suseda – kráľovstva dynastie Rozvi. Roku 1695 už bola ríša Rozvi kľúčovým štátom v oblasti a ovládla zlaté bane. Akúsi mieru nezávislosti na Rozvi, ktorá sa realizovala aspoň kontrolou hlavného mesta, si Monomotapská ríša udržovala do roku 1712. Vtedy Mutapani ponúkli kráľovi Rozvi trón v nádeji, že vyženie Portugalcov, pričom pôvodná dynastia odišla do exilu v Chidame v Mozambiku. Kráľovstvo Rozvi Portugalcov skutočne vytlačilo, ale čoskoro stratilo o Monomotapskú ríšu záujem, pretože sa snažilo upevniť svoje postavenie na juhu. Monomotapská ríša tak roku 1720 znovu získala nezávislosť, avšak už dávno nešlo o mocnú ríšu, v tejto dobe už stratila prakticky celú zimbabwiansku plošinu.
V roku 1740 nastúpil na trón Dehwe Mapunzagutu, ktorý uzavrel strategické spojenectvo s Portugalcami a pozval do krajiny portugalskú posádku. To krajine zabezpečilo poslednú éru relatívnej nezávislosti. Po jeho smrti v roku 1759 však prepukli boje o následníctvo, ktoré vyústili do doposiaľ najväčšej občianskej vojny. Z nej sa Monomotapská ríša už nikdy nespamätala a bola rozchvátená mocnosťami v oblasti, ríšou Rozvi aj Portugalcami. Poslednou ozvenou dávnej moci Monomotapskej ríše bola exilová dynastia v Chidame. Tá sa označovala za kráľa (používala tituly "mambo" a "chidima" ) až do roku 1917, kedy jej posledný predstaviteľ, Mambo Chioko, padol v boji s Portugalcami.

</doc>
<doc id="673570" url="https://sk.wikipedia.org/wiki?curid=673570" title="Gajda (rozlišovacia stránka)">
Gajda (rozlišovacia stránka)

Gajda môže byť:

</doc>
<doc id="673571" url="https://sk.wikipedia.org/wiki?curid=673571" title="Sarah Lanová (baletka)">
Sarah Lanová (baletka)

Sarah Lanová (; * San Francisco, Kalifornia, USA) je americká baletka, bývalá prvá sólistka American Ballet Theatre.
Kariéra.
Svoj baletný tréning začala v Memphise, Tennessee v Memphis Classical Ballet. Neskôr pokračovala v Draper Center for Dance Education v Rochester, New York. V roku 2002 získala najvyššie ocenenie pre juniorov na Jackson International Ballet Competition.
V auguste 2003 sa stala učňom v American Ballet Theatre (ABT). V apríli 2004 sa stala členkou „corps de ballet“.
Počas prvého roku v „corps“ získala hlavnú rolu v "Theme and Variations". Cítila sa však vinná, že rolu získala pred služobne staršími tanečníkmi.
V auguste 2007 sa stala sólistkou. V septembri 2017 bola vymenovaná za prvú sólistku (principal dancer). S ABT sa rozišla v lete 2020.
Filmová kariéra.
Sarah Lanová bola dublérka herečky Natalie Portman vo filme "Čierna labuť". Jej účinkovanie vo filme sa stalo kontroverzným.
Na filme pracovala 6 týždňov, nebola však spomenutá ako dublérka a ani Portman ju nespomenula, keď dostala oskara. Transformácia Portman z herečky na baletku bola, podľa "The Guardian", faktorom aj pri jej oskarovom úspechu. Kontroverzia tiež ukazuje na rozdiely medzi dobre financovaným Hollywoodom a slabo financovaným svetom baletu.
Lanová tvrdí, že väčšinu tancovania, za ktoré Portman dostala oscara, tancovala ona. Po rozhovore s "Glamour Magazine" jej mal zavolať producent filmu a požiadať ju, aby o svojom účinkovaní ďalej verejne nehovorila. Podľa Lanovej sa snažil, aby vyzeralo, že Portman dokázala nemožné: stať sa balerínou za rok a pol. Režisér Darren Aronofsky a choreograf Benjamin Millepied nesúhlasia, že by Lanová mala mať dôvod na nespokojnosť. Aronofsky požiadal strihača o spočítanie záberov, z ktorého malo výjsť, že zo 139 tanečných záberov vo filme bolo 111 s Natalie Portman bez zmeny a 28 z nich boli zábery na dublérku, Sarah Lanovú. Podľa režiséra tak mala byť viac než 90% času v zábere Portman. Neskôr editor filmu Andy Weisblum spočítal zábery na celé telo. Z 35 malo byť 12 Portman a zvyšok Lanová. Podľa neho však Portman odtancovala ešte oveľa viac záberov. Millipied neskôr odhadol, že 85% tanca v konečnej verzii filmu bolo od Portman. Aronofsky pripomenul, že Portman tancovala "en pointe" v baletných špičkách a 85-sekundový posledný záber prológu je Portman tancujúca na špičkách bez digitálnych úprav. Samotná Portman sa vyjadrila, že chce mať kontroverziu za sebou.
Osobný život.
Jej manžel, Luis Ribagorda, tancoval pre American Ballet Theatre. Odmietla ponuku stať sa prvou sólistkou v San Francisco Ballet, aby s ním nemusela mať vzťah na diaľku. 

</doc>
<doc id="673580" url="https://sk.wikipedia.org/wiki?curid=673580" title="Moosonee">
Moosonee

Moosonee je mesto v severnej časti kanadskej provincie Ontário.
Poloha.
Mesto je približne 19 km od Jamesovej zátoky Severného ľadového oceánu. Nachádza sa na rieke Moose River v Hudson Bay Lowlands, podľa mesta najrozsiehlejšieho močariska na svete. V meste sa nachádza meteorologická stanica a rímskokatolícke biskupstvo.
Dejiny.
Moosoonee bolo pôvodne lokalita kožušinového obchodu. Pôvodne osídlené bolo v roku 1903 ako obchodná stanica spoločnosti Revillon Frères z Paríža. Jeho význam vzrástol príchodom železnice v roku 1932.
Demografia a vzdelávanie.
V sčítaní obyvateľstva v roku 2021 malo 1512 obyvateľov z toho 1 260 uvádza ako rodný jazyk angličtinu, 15 francúzštinu a 185 neoficiálne jazyky, z toho 125 jazyky pôvodných obyvateľov (z nich 120 Cree). Nikto neuviedol slovenčinu ani češtinu. V sčítaní obyvateľstva v roku 2016 malo 1 481 obyvateľov. Mesto však uvádza až 3 500 obyvateľov, z toho 85% národnosti Cree. Hlavným jazykom je angličtina, po nej Cree. V meste sú dve základné školy, jedna stredná (Northern Lights Secondary School) a kampus vysokej školy (Northern College).
Ekonomika a doprava.
Mesto nie je pripojené na cestnú sieť Ontária, ale zároveň je dopravnou križovatkou pre pobrežené komunity Jamesovej zátoky. Cestujúci prichádzajú vlakom alebo prilietajú lietadlom. Železničnú dopravu z mesta Cochrane zabezpečuje spoločnosť Ontario Northland. Pravidelné letecké spojenia ponúkajú Air Creebec a Thunder Airlines. Miestne letisko (ICAO: CYMO) s dvomi vzletovými a pristávacími dráhami je v majetku mesta. Podľa Encyclopædia Britannica je v meste jediný prístav na slanej vode v Ontáriu.
Turizmus.
V meste sa nachádza železničné múzeum, návštevnícke centrum Ministerstva prírodných zdrojov, Katedrála Krista kráľa, anglikánsky kostol a James Bay Education Centre. Z mesta je možné pozorovať veľryby, tulene a polárnu žiaru. 50 km od mesta je Hannah Bay, lokalita známa lovom husí.

</doc>
<doc id="673583" url="https://sk.wikipedia.org/wiki?curid=673583" title="Moose River">
Moose River

Moose River môže byť:

</doc>
<doc id="673584" url="https://sk.wikipedia.org/wiki?curid=673584" title="Adam Húska">
Adam Húska

Adam Húska (* 12. máj 1997, Zvolen) je slovenský hokejový brankár aktuálne pôsobiaci vo ruskej KHL v time Admiral Vladivostok. Stal sa piatym brankárom v histórii Slovenska, ktorý pôsobil v NHL (predošlými boli Ján Lašák, Rastislav Staňa, Peter Budaj a Jaroslav Halák).
Draftovaný bol v roku 2015 New Yorkom Rangers v 7. kole (celkovo 184.).
NHL.
V sezóne 2020/21 sa Húska ocitol v zápasovej kríze, kedy väčšinu sezóny strávil v tzv. „taxi zostave“ New Yorku Rangers, vytvorenej ako dočasné opatrenie (forma náhradníkov) v dôsledku pandémie COVID-19. Znamenalo to, že nebol súčasťou ako prvého tímu, tak ani nižšieho Hartford Wolf Pack, kde pôsobil. Na pozícii tretieho brankára tímu ho dokonca vytlačil skúsený Kanaďan Keith Kinkaid, ktorý zaujal v Hartforde pozíciu prvého brankára. Na tú sa vrátil počas Kinkaidovej karantény až v ďalšej sezóne 2021/22.
Možné hypotézy v súvislosti s Húskovým debutom sa na jeseň 2021 skloňovali aj v súvislosti so slabou výkonnosťou druhého brankára Rangers - Alexandra Georgieva a krátkodobému zraneniu prvého brankára tímu - Igora Šesťorkina. Húska bol napokon 4. decembra povolaný do prvého tímu ako náhradník Georgiyeva.
V prvých dvoch zápasoch, v ktorých bol súčasťou prvého tímu, na ľad nenastúpil. V obidvoch prípadoch bol do bránky postavený Georgiyev. 
V drese Rangers napokon debutoval 8. decembra 2021 proti Coloradu Avalanche, ktorý New York prehral 3:7. Húska urobil 32 zákrokov z 37 striel (82,05% úspešnosť zákrokov). Najviac gólov inkasoval v druhej tretine, kedy mu Avalanche nastrieľali až 5 gólov.
Hlavný tréner Rangers, Gerard Gallant, bol následne za svoje rozhodnutie postaviť Húsku do zápasu kritizovaný. Colorado bolo v čase Húskovho debutu v rámci ligy prvé v ofenzívnej činnosti a Rangers boli unavení po zápase proti Chicagu Blackhawks, ktorý sa odohral predošlý deň. Ďalšou výčitkou trénerovi bolo nestiahnutie Húsku z bránky po štvrtom góle. Gallantovi obhajcovia zas považovali jeho rozhodnutia za "krst ohňom" pre Húsku, ktorý mu prinesie skúsenosti. Húska bol následne 9. decembra poslaný naspäť do Hartfordu Wolf Pack a do zostavy sa po prekonaní ochorenia COVID-19 dostal Keith Kinkaid.
29. decembra bol povolaný do znovuobnovej "taxi zostavy" Rangers, 2. januára 2022 putoval späť na farmu. Do taxi zostavy sa znovu vrátil 25. januára. 
Medzinárodný hokej.
Húska reprezentoval Slovensko na Majstrovstvách sveta juniorov do 18 rokov (v rokoch 2014, 2015), na Majstrovstvách sveta juniorov do 20 rokov (v rokoch 2015 a 2016) a na seniorských Majstrovstvách sveta v roku 2021, kde si v troch zápasoch pripísal dve prehry a 85,5% úspešnosť zákrokov. 
Na MS 2021 dokonca nastúpil aj vo štvrťfinálovom zápase proti výberu z USA, kedy ho tréner Craig Ramsay uprednostnil pred prvým brankárom Júliusom Hudáčkom. Následne Hudáček, vtedy brankár tímu Spartak Moskva, ukončil reprezentačnú kariéru. Húska napokon inkasoval 6 gólov, kedy z 33 striel Američanov kryl iba 27 (81,82% úspešnosť zákrokov). Slovensko prehralo s USA 1:6 a na turnaji skončilo nakoniec ôsme. 
Húska bol nominovaný a nastúpil aj na majstrovstvách sveta 2022.

</doc>
<doc id="673585" url="https://sk.wikipedia.org/wiki?curid=673585" title="Moose River (Ontário)">
Moose River (Ontário)

Moose River je rieka v kanadskej provincii Ontário. Tečie severovýchodne od sútoku riek Mattagami a Missinaibi do južného konca Jamesovej zátoky.
Geografia.
Rieka ma dĺžku od sútoku riek Mattagami a Missinaibi, spolu s riekou Mattagami však meria . Spolu s prítokmi odvodňuje väčšinu severovýchodného Ontária. Medzi hlavné mestá v povodí patria: Kapuskasing, Iroquois Falls a Timmins.
Dejiny.
Rieka bola kedysi často využívaná obchodníkmi s kožušinami a leží na nej Moose Factory, najstaršia obchodná stanica v Ontáriu, založená 1672/1673. V dnešných dobách sa na rieke a v jej povodí nachádzajú bane, spracovanie papiera a vodné elektrárne.
Ochrana prírody.
Pri Jamesovej zátoke sa nachádza Moose River Migratory Bird Sanctuary, chránená oblasť pre migrujúce vtáctvo. Vytvorená bola v roku 1958, jej rozloha je 2 690 hektárov. Oblasť je vlastnená provinciou Ontário, územie pod čiarou prílivu patrí pod teritórium Nunavut. Poskytuje vtáctvu miesto pre oddych a nakŕmenie.
Na piatich ostrovoch sa v blízkosti ústia rieky, pri Moosonee a Moose Factory, nachádza provinčný park Tidewater. Vyhlásený bol v roku 1970 a zahŕňa plochu 979,78 hektárov.

</doc>
<doc id="673586" url="https://sk.wikipedia.org/wiki?curid=673586" title="Kvalifikácia na Majstrovstvá sveta vo futbale 2022 – Oceánia">
Kvalifikácia na Majstrovstvá sveta vo futbale 2022 – Oceánia

Oceánska časť kvalifikácie na Majstrovstvá sveta vo futbale 2022 bola jednou zo šiestich kontinentálnych častí kvalifikácie MS vo futbale 2022, ktoré sa budú konať v Katare. Bola určená pre národné tímy, ktoré sú členmi Futbalovej konfederácie Oceánie (OFC). Do kvalifikácie sa prihlásilo deväť krajín. Organizácii OFC bolo k dispozícii jedno miesto v medzikonfederačnom play-off.
Prvé kolo.
V prvom kole mali hrať dva najnižšie umiestnené tímy OFC podľa rebríčka FIFA. Avšak dva mesiace po žrebe Tonga odstúpila z kvalifikácie pre výbuch sopky a cunami.
Druhé kolo.
7 najlepších tímov OFC v rebríčku FIFA vstúpilo do druhého kola a pridalo sa k víťazovi prvého kola. Tímy hrali v dvoch skupinách po štyroch, prví dvaja z každej skupiny postúpili do play-off. Druhé kolo sa hralo od 17. do 30. marca 2022 v Katare.
Skupina A.
Zápas Cookove ostrovy – Šalamúnove ostrovy 0 : 2 sa nepočítal do tabuľky, lebo Cookove ostrovy po zápase odstúpili z turnaja pre COVID-19 v tíme. Vanuatu odstúpilo z turnaja pre COVID-19 v tíme.
Play-off.
Nový Zéland postúpil do medzikonfederačného play-off.
Medzikonfederačné play-off.
Žreb medzikonfederačného play-off sa konal 26. novembra 2021. Víťaz oceánskej kvalifikácie nastúpil proti štvrtému tímu severoamerickej kvalifikácie. Hralo sa na neutrálnom ihrisku v Katare 14. júna 2022.
Kostarika postúpila na Majstrovstvá sveta.

</doc>
<doc id="673589" url="https://sk.wikipedia.org/wiki?curid=673589" title="Mário Goral">
Mário Goral



</doc>
<doc id="673591" url="https://sk.wikipedia.org/wiki?curid=673591" title="Cillský">
Cillský



</doc>
<doc id="673592" url="https://sk.wikipedia.org/wiki?curid=673592" title="Grófi z Celje">
Grófi z Celje



</doc>
<doc id="673593" url="https://sk.wikipedia.org/wiki?curid=673593" title="Grófi Celjskí">
Grófi Celjskí



</doc>
<doc id="673594" url="https://sk.wikipedia.org/wiki?curid=673594" title="Geologické práce (legislatívny termín)">
Geologické práce (legislatívny termín)

Geologické práce sú legislatívny pojem definovaný v geologickom zákone (Zákon č. 62/1988 Sb. z.a Zákon č. 569/2007 Z. z.). Predstavuje ich geologický výskum a geologický prieskum, ale aj monitorovanie geologických faktorov životného prostredia, sanácia geologického prostredia, sanácia environmentálnej záťaže, odborný geologický dohľad, ako aj vypracovanie geologickej štúdie a odborného geologického posudku. Geologické práce sa na území Slovenska môžu vykonávať len na základe povolenia, ktoré udeľuje Ministerstvo životného
prostredia SR, resp. sú vymenované priamo v zákone (hlavne vysoké školy, geologická služba a niektoré ďalšie verejné, resp. štátne organizácie).
Termín geologické práce existoval v československej legislatíve najneskôr od r. 1961 (vyhláška Úsředního geologického úřadu a ministarstva financí č. 22/1962 Sb.). Už v tej dobe však nebol definovaný jednotne. Publikácia "Předpisy z oboru geologie." uvádza, že "geologické práce možno v najširšom slova zmysle chápať ako všetky činnosti, ktoré smerujú k objasňovaniu stavby zemskej kôry".
Typy geologických prác.
Geologické práce zahŕňajú viacero činností. Sú to jednak činnosti spojené s geologickým výskumom, teda výskum, hodnotenie, dokumentáciu a zobrazovanie vývoja a zloženia geologickej stavby územia a jej zákonitostí. Osobitým typom geologického výskumu je regionálny geologický výskum, ktorý spresňuje poznatky v určitých vybraných oblastiach štátu a na základe jeho poznatkov sa zostavujú tematické a účelové geologické mapy. Zahŕňa aj hodnotie hydrogeologických, inžinierskogeologických a geotermálnych pomerov územia.
Patrí sem aj ložiskový geologický prieskum. Ten spočíva vo vyhľadávaní a prieskume ložísk nerastných surovín, vrátane overovania ich zásob a spracovanie geologických podkladov pre ich využívanie a ochranu.
Hydrogeologický prieskum predstavuje vyhľadávanie a prieskum zdrojov podzemných vôd, vrátane minerálnych a geotermálnych vôd; overovanie ich využiteľných zásob, skúmanie negatívnych vplyvov na ich akosť a množstvo, ako aj spracovávanie geologických podkladov pre ich využívanie a ochranu.
Ďalším druhom geologických prác je inžinierskogeologický prieskum, ktorý predstavuje zisťovanie a overovanie inžinierskogeologických a hydrogeologických pomerov územia, najmä na účely územného plánovania, dokumentácie a realizácie stavieb. Patria sem aj práce spojené so stabilizáciou zosuvov.
Niektoré, tzv. vybrané geologické práce možno vykonávať len na tzv. prieskumnom území, ktoré určí Ministerstvo životného prostredia SR na základe žiadosti žiadateľa, najviac na 4 roky. Patrí sem ložiskový geologický prieskum vyhradených nerastov (s výnimkou geologického prieskumu v dobývacom priestore); prieskum prírodných horninových štruktúr a podzemných priestorov či už na účely ukladania rádioaktívnych odpadov, alebo na zriaďovanie a prevádzku podzemných zásobníkov plynov a kvapalín. Medzi vybrané geologické práce patrí aj hydrogeologický prieskum geotermálnych a minerálnych vôd; a prieskum prírodných horninových štruktúr na zriaďovanie a prevádzku zariadení na využívanie geotermálnej energie.
Medzi geologické práce, ktoré nepatria medzi geologický výskum a geologický prieskum patrí aj monitorovanie geologických faktorov životného prostredia, sanácia geologického prostredia, sanácia environmentálnej záťaže, odborný geologický dohľad, ako aj vypracovanie geologickej štúdie a odborného geologického posudku.
Činnosti, ktoré sa považujú za geologické práce len ak súvisia s geologickým výskumom, prieskumom, monitorovaním geologických faktorov životného prostredia, sanáciami atď. sú aj geofyzikálne práce (napr. geofyzikálne merania rôznymi metódami) a geochemické práce (vzorkovanie vôd, hornín atď.), technologické práce, laboratórne práce a technické práce. K technickým prácam patria najmä vrtné práce, podzemné práce a zemné práce, výstavba a prevádzkovanie dočasných merných objektov, zatláčacích a pozorovacích staníc, skúšobných zariadení, zriaďovanie dočasných pracovísk a prístupových ciest k nim. Pre tieto práce nie je potrebná geologická spôsobilosť, ale je nutná trojročná prax.
Oprávnenie na výkon geologických prác.
Geologické práce na území Slovenska je oprávnený vykonávať zhotoviteľ geologických prác, ktorým môže byť fyzická osoba alebo právnická osoba, ktorá má geologické oprávnenie alebo Štátny geologický ústav Dionýza Štúra, ktorý je Ministerstvom životného prostredia Slovenskej republiky poverený výkonom štátnej geologickej služby. Ďalšími oprávnenými organizáciami sú Slovenská akadémia vied, vysoké a stredné odborné školy, múzeá a organizácia zriadená ministerstvom na správu jaskýň, ak vykonávajú geologické práce pri plnení svojich vedeckých a výskumných úloh či pedagogických aktivít. Podľa osobitého predpisu môže fyzická resp. právnická osoba vykonávať geologické práce pri ťažbe vyhradených nerastných surovín.
Geologický zákon zároveň uvádza, že sa nevzťahuje na geologické práce, ktoré sú spojené činnosťou súkromných osôb, pre ktorých je geológia koníček, napr. zberatelia minerálov a pod.

</doc>
<doc id="673596" url="https://sk.wikipedia.org/wiki?curid=673596" title="Uridínmonofosfát">
Uridínmonofosfát

Uridínmonofosfát (UMP), takisto známy ako kyselina uridylová alebo jej konjugovaná báza uridylát, je nukleotid, ktorý sa vyskytuje ako monomér v RNA. UMP je ester kyseliny fosforečnej a nukleozidu uridínu. Skladá sa z fosfátovej skupiny, pentózy ribózy a nukleovej bázy uracilu, takže je to ribonukleotidmonofosfát. V podobe substituentu sa preňho používa predpona uridylyl-. Kovalentné naviazanie UMP (napríklad na proteín) sa nazýva uridylylácia (alebo občas uridylácia).
Biosyntéza a rozklad.
Uridínmonofosfát vzniká z orotidín-5'-monofosfátu (OMP) dekarboxylačnou reakciou katalyzovanou orotidylátdekarboxylázou. Bez katalýzy je táto reakcia extrémne pomalá (predpokladá sa, že prebehne v priemere asi raz za 78 miliónov rokov). Ak je adekvátne katalyzovaná, prebieha približne raz za sekundu, čo znamená až 1017x rýchlejšie.
U ľudí má orotidylátdekarboxylázovú aktivitu proteín UMP syntáza. Poškodenie UMP syntázy môže spôsobiť orotickú acidúriu, metabolickú poruchu.
Pri rozklade sa z uridínmonofosfátu štiepi ribózafosfát. Uracil sa potom hydrogenuje za vzniku dihydrouracilu a potom dochádza k jeho štiepeniu a rozkladu. 
Účinky na zvieraciu inteligenciu.
V jednej štúdii bolo preukázané, že pieskomily, ktoré boli kŕmené kombináciou UMP, cholínu a kyseliny dokosahexaénovej, mali významne lepšie výsledky v behaní bludiskom oproti tým, ktoré týmito prípravkami kŕmené neboli, čo naznačuje zlepšenie kognitívnych funkcií.
V potravinách.
V štúdiách výskumu mozgu sa UMP využíva ako prostriedok pre dodanie uridínu. Uridín je aktívnou zložkou tejto zlúčeniny. Uridín je prítomný v mnohých jedlách, hlavne v podobe RNA. Nefosforylovaný uridín ale nie je biodostupný, pretože sa prakticky kompletne rozkladá v pečeni a tráviacom trakte.

</doc>
<doc id="673599" url="https://sk.wikipedia.org/wiki?curid=673599" title="Prieľačina (vrch v Považskom Inovci)">
Prieľačina (vrch v Považskom Inovci)

Prieľačina () je vrch v Považskom Inovci. Leží nad obcou Hôrka nad Váhom, približne východne od Nového Mesta nad Váhom. 
Poloha.
Nachádza sa v centrálnej časti pohoria, v geomorfologickom podcelku Vysoký Inovec. Vrchol leží na rozhraní Trenčianskeho a Nitrianskeho kraja, a okresov Nové Mesto nad Váhom a Topoľčany. Vrch zasahuje na katastrálne územie obcí Podhradie, Hôrka nad Váhom a Hrádok. Značná časť vrchu patrí do prírodnej rezervácie Preliačina.
Opis.
Prieľačina je súčasťou hlavného hrebeňa a so susednou Panskou javorinou patrí k výrazným dominantám južnej časti Vysokého Inovca. Severne susedí Ivanov vŕštek (), západným smerom Holubací vrch (), južne Bezovec () a východne Panská javorina (). Severnú a západnú časť masívu odvodňuje Hôrčanský potok do Váhu, juhovýchodné svahy sú pramennou oblasťou riečky Železnica, smerujúcej do rieky Nitry. Najbližšími sídlami sú juhovýchodným smerom situované Podhradie, južne ležiaca Nová Lehota a západne položená obec Hôrka nad Váhom. 
Výhľady.
Hustý porast hrebeňa znemožňuje súvislejší rozhľad. Obmedzený výhľad umožňujú malé lokality, odkiaľ sú viditeľné okolité vrchy pohoria a susedné nížiny. Miestami sú viditeľné tiež Strážovské vrchy, Vtáčnik, Pohronský Inovec, Tribeč, Malé a Biele Karpaty.

</doc>
<doc id="673603" url="https://sk.wikipedia.org/wiki?curid=673603" title="Večerníček">
Večerníček

Večerníček je krátky večerný televízny program určený pre deti, vysielaný každý večer pôvodne Česko-slovenskou televíziou a dnes Slovenskou televíziou a Českou televíziou. V rokoch 2001 až 2005 Večerníčku konkuroval program Markizáčik, ktorý sa vysielal na obrazovkách TV Markíza.
Námetom krátkych príbehov sú nielen klasické rozprávky, ale aj príbehy zo súčasnosti. České aj slovenské večerníčky sú tradične uvádzané zvučkami, ktoré sú najstaršími stále používanými televíznymi znelkami v Česku aj na Slovensku.
História.
Program "Rozprávka na dobrú noc" sa zrodil v rozhlase, odkiaľ ho televízia prebrala ako osvedčený formát a spočiatku tie isté rozprávky naživo pred kamerou čítali známi herci ako Štěpánka Haničincová alebo Eva Kristínová.
Česko-slovenská televízia začala vysielať rozprávku pre deti už od roku 1963, ale len nepravidelne. V Česku to bolo „Stříbrné zrcátko“, na Slovensku „Rozprávka na dobrú noc“, ktorá sa vysielala nedeľu v podvečer. Populárny príbeh bol napr. "Robot Emil".
V januári 1965 začala Česko-slovenská televízia vysielať pravidelnú reláciu s názvom „Večerníček“. Duchovným otcom myšlienky večerníčka a jeho prvým dramaturgom bol Milan Nápravník, známy surrealista, výtvarník, básnik a prozaik, ktorý neskôr roku 1968 emigroval do Západného Nemecka. Prvá bola rozprávka "Kluk a kometa", príbeh v prevedení čierneho divadla s komentárom Štěpánky Haničincovej. Prvý slovenský večerníček bol v roku 1965 čiernobiely animovaný "Ako si mačky kúpili televízor" podľa literárnej predlohy Jaroslavy Blažkovej. Výtvarníkom bol Jozef Povrazník a režíroval ho Ján Chlebík.
Prvý farebný večerníček, "Pásli ovce valasi", mohli deti sledovať v roku 1973.
Za desaťročia večerníčka bolo Českou televíziou vytvorených okolo 300 seriálov, z dielne Slovenskej televízie to bolo spolu viac ako 260 seriálových titulov s počtom dielov spravidla od siedmich do desiatich, ale boli aj stodielne seriály ako "Slimák Maťo a škriatok Klinček".
Večerníčkovská zvučka.
Preslávená večerníčkovská zvučka (ktorá je vôbec najstaršou českou televíznou znelkou a jednou z najstarších v Európe) vznikala v júli a auguste roku 1965 (vtedy ešte čiernobiela). Výtvarníkom bol Radek Pilař, režisérom Václav Bedřich, melódiu skomponoval Ladislav Simon a hlas prepožičal Večerníčkovi vtedy päťročný Michal Citavý.
V slovenskej zvučke rozprávky na dobrú noc od roku 1966 bol ježko, ktorý hral v rozsvietenom paneláku na klavíri a keď sa rozprávka skončila, ježko v pyžame zakýval na rozlúčku a okná v paneláku postupne zhasli. V rokoch 1971 až 1976 ježka nahradili dvaja pletení panáčikovia, ktorí vyskakovali z košíka so šitím a zažínali lampu a nakoniec sa do košíka opäť uložili. V roku 1975 Slovenská televízia vypísala konkurz na novú zvučku a víťazom sa stal príbeh o deduškovi so psíčkom od dramaturgičky Anny Minichovej, ktorý sa začal vysielať krátko po spustení pravidelného farebného vysielania začiatkom roka 1977. Okrem Anny Minichovej sa na výrobe zvučky s Deduškom Večerníčkom podieľal tiež grafický výtvarník a režisér Ladislav Čapek a melódiu skomponoval Jaroslav Celba. Deduško Večerníček má aj svoj vlastný seriál "V chalúpke a za chalúpkou" (1986).

</doc>
<doc id="673605" url="https://sk.wikipedia.org/wiki?curid=673605" title="Noomi Rapace">
Noomi Rapace

Noomi Rapace (* 28. december 1979, Hudiksvall, Švédsko) je švédska herečka. Preslávila ju rola Lisbeth Salander, v dráme "Muži, ktorí nenávidia ženy" (2009), kde za svoj herecký výkon bola nominovaná na britské filmové ocenenie BAFTA.
Detstvo a mladosť.
Jej matkou je švédska herečka Nina Lorén a jej otcom bol španielsky spevák flamenca, Rogelio Durán. Má jednu nevlastnú sestru, Særún Hrafnkelsdóttir Norén. V piatich rokoch sa spolu so svojou matkou a nevlastným otcom presťahovali do mesta Flúðir, na Islande. Jej rodný jazyk je švédsky, ale hovorí plynulo tiež anglicky, nórsky, islandsky a dánsky.
Kariéra.
Vo svojich deviatich rokoch bola obsadená ako komparz do islandského filmu "V tieni havrana" z roku 1988. Táto skúsenosť ju podnietila stať sa herečkou. Následne odcestovala do Štokholmu, kde navštevovala hereckú školu.
V roku 1996 debutovala vo švédskom televíznom seriáli "Tre kronor". Počas štúdia herectva účinkovala tiež v niekoľkých švédskych divadlách. V roku 2017 za svoj herecký výkon v dánskej dráme "Daisy Diamond" získala dánske filmové ocenenie Robert Awards.
Bola obsadená do role hackerky Lisbeth Salander vo filme "Muži, ktorý nenávidia ženy". Film bol natočený podľa knižnej predlohy švédskeho spisovateľa Stiega Larssona. Film jej priniesol medzinárodný úspech a niekoľko nominácii na herecké ocenenia, z ktorých niektoré aj získala, napríklad švédske filmové ocenenie Guldbaggen. Rolu Salanderovej neskôr stvárnila aj v ďalších dvoch filmoch; "Dievča, ktoré sa hralo s ohňom" a "Dievča, ktoré koplo do osieho hniezda", ktoré tiež napísal Larsson a všetky tri filmy mali premiéru v roku 2009.
V roku 2011 mal premiéru film "Sherlock Holmes: Hra tieňov", kde Rapace účinkovala po boku hercov ako Robert Downey Jr. a Jude Law. O rok neskôr si zahrala v dráme "Vášeň", po boku Rachel McAdamsovej. V rovnakom roku mal premiéru aj film "Prometheus".
V roku 2015 si zahrala v dráme "Dieťa 44". Hlavnú rolu stvárnila vo filme "V utajení" z roku 2017 po boku Johna Malkovicha, Toni Collettovej a Orlanda Blooma. V rovnakom roku mal premiéru aj film "7 životov", ktorý zaznamenal od filmových kritikov pozitívne recenzie.
V roku 2019 sa objavila v austrálskom filme "Materský cit", po boku Yvonne Strahovski. V roku 2021 mali premiéru filmy "Cesta za zmierením" a "Ada". Tiež by mal mať premiéru životopisný film "Callas", kde Rapace, stvárnila opernú speváčku Mariu Callas.
Súkromný život.
V roku 2001 sa vydala za Ola Norella, s ktorým spoločne prijali priezvisko Rapace, čo vo francúzštine a taliančina znamená „dravý vták“. Spolu majú jedného syna, narodeného v roku 2003. V roku 2010 podali žiadosť o rozvod, ktorá nadobudla platnosť o rok neskôr.

</doc>
<doc id="673606" url="https://sk.wikipedia.org/wiki?curid=673606" title="Íván">
Íván

Íván (, , ) je zaklenutá sieň na obdĺžnikovom pôdoryse, uzatvorená múrmi iba z troch strán, ktoré nesú valenú klenbu. Na štvrtej strane je otvorená oblúkom do vnútorného nádvoria, spravidla oproti vchodu. V rozvinutej (typickej) forme ide o prvok nevystupujúci zo základnej architektonickej štruktúry, resp. z roviny jej fasády, čím sa odlišuje od pištaku. Typicky prvok partskej a neskôr perzsko-sásánovskej architektúry, kde plnil funkciu audienčnej siene. V islamskej architektúre na jednej strane vysoká hala otvorená do nádvoria ako súčasť paláca, mešity, madrasy či obytného domu. Íván sa vyznačuje obdĺžnikovým rámom s bohatou ornamentálnou výzdobou z pálených tehál, štuky, glazovaných obkladov alebo z fajansových vlysov či mozaík.
Etymológia.
Slovo íván pravdepodobne pochádza zo staroperzského slova "apadána", čo znamená palác alebo zo sanskritského slova "apa-dhā", čo naopak znamená tajomstvo či úkryt. Obe navrhované etymológie sa dnes považujú za problematické. V prvých písomných zdrojoch íván znamená skôr funkciu než špecifický typ stavby. Najpravdepodobnejšou etymológiou je názov sásánovského paláca "Ajván-e Kesra" (Husravov palác) v Ktésifóne (Ták-i Kisrá), pričom slovo "ajván" odkazovalo na funkciu a slovo "tak" na oblúk. Ostatné príklady použitia výrazu v písomných prameňoch možno zriedkavo spájať s konkrétnou formou. V opisoch Abbásovských palácov z 8. a 9. storočia plnil "ajván" funkciu audienčnej siene, v ktorej sedel kalif za drevenou mriežkou či zástenou ("mašrabíjja") a pozoroval oficiálne oslavy. Slovo "ajván" postupne nadobudlo technicky užší význam architektonickej formy. Nápis vo východnej sieni Veľkej mešity v Isfaháne obsahuje opis ("tento vysoký ajván"... ). Nie je jasné či ide o odkaz na formu alebo na miesto zvláštneho rozlíšenia. Alíšer Navoí uvádza "ajván" s mnohými stĺpmi, čo určite nezodpovedá sieni v Isfaháne.
V inom zmysle "ajván" predstavoval vyvýšenú plochu alebo plošinu oddelenú od miestnosti. Takáto vyššia časť mohla byť vyčlenená pre jej formálny význam ako čestné miesto alebo pre nejakú čisto funkčnú potrebu ako v prípade časti kúpeľa. Najmä v mameluckých opisoch stavieb v Damasku a Káhire. Íván odkazoval na každú otvorenú sieň na nádvorí v mešite alebo madrase, zvyčajne s obvyklým klenutým stropom pokrývajúci celú miestnosť ako určitá forma hypostylu. V ďalšom význame "ajván" mohol odkazovať na palác alebo nejaký druh významnej stavby. 
Opis.
Prvé formy ívánu sa začali objavovať v Partskej ríši v oblasti Mezopotámie od 2. storočia ako napríklad v Hatre, Dura Europos, Uruk alebo Seleukei, kde počas 1. storočia došlo k posunu v konštrukcii stĺpov, prekladu a klenby. Archeologický výskum odhalil, že v priebehu 1. storočia tam došlo k masívnej výstavbe chrámov, palácov a obytných domov. Íván sa objavil v troch rozličných formách ako nezávislá štruktúra, dvojité symetrické alebo štyri protiľahlé krídla obdĺžnikového nádvoria. V Ašure boli nájdené dve budovy so základmi podobnými ívánu. Prvá budova sa nachádza v blízkosti ruín zikkuratu. Blízkosť stavby naznačuje, že mohla slúžiť na náboženské účely. Mohlo by to tiež naznačovať palácovú budovu, pretože v staroveku na Blízkom východe bolo bežné, že zikkurat a palác sa nachádzali vedľa seba. Druhá budova je na protiľahlej strane. Walter Andrae, nemecký archeológ, navrhol hypotézu svetskej stavby než ako sakrálnej stavby, pretože neexistujú žiadne dôkazy o nápisoch alebo nástenných maľbách. Hoci absencia umeleckých a náboženských prvkov nemusí nevyhnutne znamenať svetskú funkciu. Ívány boli pravdepodobne často začlenené do palácov a komunitných priestorov. Niektorí historici umenia sa pokúšali nájsť pôvod ívánu v starších mezopotámskych oblúkoch alebo helenistických prvkoch. Dnes sú tieto hypotézy považované za problematické. Pre nedostatok archeologických dôkazov dodnes nie je možné s istotou určiť či boli pôvodne postavené v Mezopotámii alebo na iránskej náhornej plošine. Jediný zachovaný íván z 1. storočia na východe je Kuh-e Hadže v Sistane.
Od polovice 3. storočia perzsko-sásánovská architektúra prevzala z veľkej časti formu ívánu a zmenila jeho funkciu. Šlo o veľkolepý vstup do nádvoria alebo stavby ako napríklad íván Ardašírovho paláca vo Firúzabáde z 3. storočia alebo íván Husravovho paláca v Ktésifóne zo 6. storočia. Plnil funkciu audienčnej siene paláca, čiže boli miestom oficiálnych vystúpení, stretnutí a korunovácií. Íván sa vyznačoval obdĺžnikovým rámom s bohatou ornamentálnou výzdobou rastlinných motívov, loveckých scén alebo geometrických vzorov z pálených tehál, štuky, glazovaných obkladov, fajansových vlysov či z mozaík. V reliéfoch sa prejavuje zmes rímskych a byzantských tradícií ako napríklad do skaly vytesaný íván v Tak-e Bustane. Nasleduje rímsku tradíciu a rastlinné vzory sú ovplyvnené štylizovanými byzantskými mozaikami.
V islamskej architektúre boli ívány silno ovplyvnené rímskymi, byzantskými alebo sásánovskými stavbami. Koncept audienčnej siene paláca s klenbou a kupolou sa preniesol do mešít. Funkcia islamského ívánu závisela od okolností a architektonického vývoja samotnej stavby. Uplatnil sa najmä v islamskej profánnej architektúre. Ďalší vývoj ako integrálnej časti komplexu vyústil do usporiadania štyroch ívánov osovo okolo vnútorného nádvoria paláca alebo obytného domu ako napríklad v Chorasáne a Sistane. Usporiadanie štyroch ívánov sa stalo štandardom v islamskej náboženskej architektúre až v 12. storočí. Predovšetkým slúžil ako vstup do mešity, svätyne alebo hrobky. Protiľahlé ívány svätyne (tzv. kibla íván) boli vždy najväčšie a zvyšné dva boli najmenšie. Íván sa rozšíril mimo územia dnešného Iránu počas vlády Ajjúbovcov a Mamelukovcov do Sýrie a Egypta. Prvýkrát sa objavuje v mešite al-Aksá na Chrámovej hore v Jeruzaleme. O histórii vývoja plánu štyroch ívánov sa vedú diskusie. Niektorí odborníci vidia pôvod v madrasách alebo náboženských školách určených na vzdelávanie aristokratických detí v oblasti sunnizmu. Typ štyroch ívánov sa používal pravdepodobne v palácovej a chrámovej architektúre už počas partského a sásánovského obdobia. Boli často umiestnené na všetkých alebo viacerých stranách vnútorných priestorov a nádvorí. Íván sa výraznejšie používal od 13. storočia v náboženskej a profánnej architektúre. Na konci 13. storočia a začiatkom 14. storočia sa íván začal viac obmedzovať na profánnu architektúru. Na druhej strane sa v tomto kontexte okrem klenutých sál používa na označenie veľkých kupolovitých stavieb. Obzvlášť populárny bol v 17. storočí, ako napríklad Veľká mešita v Isfaháne alebo Tádž Mahal v Ágre. 

</doc>
<doc id="673607" url="https://sk.wikipedia.org/wiki?curid=673607" title="Synoikia">
Synoikia

Synoikia () bola starogrécka oslava zjednotenia atických obcí do jedného štátu, ktorá sa konala v Aténach.
Synoikie sa slávili na začiatku atického občianskeho i náboženského roka, a to v mesiaci hekatombaión (na začiatku augusta), keď nastupovali do úradných funkcií noví úradníci. Slávnosť bola oslavou synoikizmu (synoikismos, gr. συνоικισμός, znamená zlúčenie menších spoločenstiev do jedného väčšieho spoločenstva), t. j. dobrovoľného politického zjednotenia gréckych miest v oblasti Atiky. Po zjednotení Aténčania v tomto mesiaci oslavovali aj Panathenaie, ktoré sa konali na počesť patrónky mesta, bohyne Atény. Písomný záznam (kódex) z roku 403 pred Kr. dokazuje, že v tom čase mali slávnosť na starosti "fylobasileis".
Novovekí učenci si nie sú istí, kedy došlo k zjednoteniu Atiky, podľa nich je však možné, že sa to odohralo už niekedy v prehistorickom období. Starovekí Gréci nepochybovali o tom, že Atika bola zjednotená za vlády mýtického Thésea, jednu generáciu pred trójskou vojnou. Parská kronika uvádza, že sa to stalo v roku 1259 pred Kr. Aténčania boli na to hrdí, že ich obyvatelia tvorili jedno homogénne teleso a že táto ich jednota existovala už od mýtických čias. O synoikizme Atiky sú známe dva mýtické príbehy. Podľa prvého Kekrops zjednotením atických kmeňových osád vytvoril dvanásť miest (i Atény). Podľa druhého mýtu už v Atike existovali mestá (obce) a Théseus ich spojil do jedného štátu. Väčšina zdrojov uvádza, že tých miest bolo jedenásť alebo dvanásť (najkompletnejší menný zoznam miest sa nachádza medzi fragmentmi Filochora (FGrH 328 F94), uvádza ich až jedenásť).
Thukydides o tom zaznamenal: "„Keď sa stal kráľom Théseus, ktorý bol nielen múdry, ale i mocný, urobil okrem iného aj to, že rozpustil rady a úrady ostatných obcí a ich obyvatelia sa stali občanmi jedného mesta, teda toho, ktoré jestvuje ešte dnes; zriadil v ňom jednu radu a jedno prytaneion, hoci každý býval tam, kde predtým, donútil ich, aby mali jedno mesto ako centrum, i keď naďalej obrábali polia ako dovtedy. Keď ho Theseus odkázal potomkom, bolo už veľké vďaka dávkam, ktoré doňho odvšadiaľ plynuli. Odvtedy až dodnes slávia Aténčania na štátne trovy na počesť bohyne Atény slávnosť synoikie.“" Kráľ Théseus podľa tohto mýtu teda zjednotil obyvateľov aténskych vidieckych obcí okolo mesta Atény (a hradu "Kekropia", hrad Kekropia, neskôr Akropola, bol nazvaný podľa aténskeho kráľa Kekropa. Atény tak vznikli na úpätí Kekropie.) a Aténčania započali svoje zjednotenie oslavovať slávnosťou Synoikia. Slávnosti synoikie, ktoré Thukydides poznal, zrejme nemuseli pochádzať z dávnej minulosti. Prinajmenšom mohli byť znovu obnovené (vynájdené), a to po roku 508 pred Kr.
Aténske synoikie sa konali 16. hekatombaiona. Zdá sa, že to bola každoročná jednodňová slávnosť, i keď je niekedy zaznamenaná aj ako dvojročná (počas nej sa v meste konali krvavé obety zvierat Diovi Fratriovi a "Aténe Fratrii"). Slávnostné obety neboli sprevádzané verejnými zhromaždeniami. Schólion na Aristofanovu hru "Mier", gr. Eiréné (1019–20) ale uvádza: "„Hovorí sa, že na sviatok Synoikia sa obetuje bohyni mieru Eiréne a že jej oltár je nekrvavý, 16. dňa v mesiaci Hekatombaion. Niektorí hovoria, že takto obetujú zo zjavného dôvodu, aby sa oslobodili od krviprelievania.“"
Záznam o vykonaní obiet v dvoch po sebe nasledujúcich dňoch na oslavách synoikie sú zaznamenané na hlavnom fragmente aténskeho štátneho obetného kalendára "IG II² 1578" (riadky 30 – 43) Obeť z 15. hekatombaiona (bola obetovaná iba staršia ovca) však nenaznačuje, že by bola Synoikia dvojdňovým sviatkom, pretože nasledujúci deň (16. hekatombaion) bol oveľa významnejší, aj obeť toho dňa bola väčšia. 15. hekatombaion sa teda môže označiť ako za akýsi predfestivalový deň (v ten deň neboli potvrdené ani žiadne verejné stretnutia). 
Aténsky štátny obetný kalendár v tento deň uvádza aj obetu opakujúcu sa po dvoch rokoch (na nápise "SEG 21:540,IB") . Thukydides i Plutarchos zhodne uvádzajú, že Synoikia bola každoročnou slávnosťou, a je preto prekvapujúce, že je v štátnom kalendári uvedená ako dvojročná. Nedávne štúdie ale naznačili, že bienálna obeť pri sviatku Synoikia, ako je uvedená v štátnom kalendári, tvorila iba časť štátneho sviatku. Synoikie sa teda určite oslavovali každoročne a taktiež i ostatné sviatky spojené s legendárnym Théseom (Delfinia, Oschoforia, Panathenaia či Pyanopsia).
Po víťazstve Atén nad Peržanmi v prvej grécko-perzskej vojne a následnej obnove zničených Atén sa oslavovala Synoikia, ktorá bola oživená novým duchom národnej jednoty a sily. Aténa a Théseus, známi ako „božskí a hrdinskí patróni“ mesta, boli oslavovaní a uctievaní veľkolepejšie.

</doc>
<doc id="673613" url="https://sk.wikipedia.org/wiki?curid=673613" title="Jozef Vongrej">
Jozef Vongrej

Jozef Vongrej (* 26. marec 1933, Závažná Poruba† 2. júl 1988, Olomouc) bol slovenský pedagóg, maliar a grafik.
Životopis.
Mladosť prežil na Liptove. Po maturite na gymnáziu v Liptovskom Mikuláši v roku 1950 odišiel študovať na Vysokú školu pedagogickú do Prešova. Na katedre študoval výtvarnú výchovu a ruštinu.
Po jeho skončení od roku 1955 pôsobil ako výtvarný pedagóg v Zákopčí, Čadci a od roku 1959 v Martine. Významným prínosom sa zapísal do povedomia Martinčanov už čoskoro po svojom príchode. Jeho pričinením bol na ľudovej škole umenia v Martine otvorený výtvarný odbor. Pôsobil tam ako pedagóg a v rokoch 19601988 ako riaditeľ. Ako zanietený, profesionálne na úrovni svojej doby veľmi dobre zorientovaný pedagóg a neúnavný organizátor príťažlivých výtvarných podujatí zostal dodnes zapísaný nielen v pamäti svojich žiakov, ale aj väčšiny Martinčanov.
Zomrel v Olomouci 2. júla 1988. Pochovaný je na Národnom cintoríne v Martine.
Bienále fantázie Martin.
V roku 1967 vzniklo z iniciatívy Jozefa Vongreja, v spolupráci s Maticou slovenskou, rozhodnutie zorganizovať medzinárodnú súťaž detskej výtvarnej tvorby, tematicky zameranú na rozprávku, pieseň, porekadlá, riekanky, hry detí a zvyky ľudu pod názvom Bienále fantázie. Prvý ročník Bienále fantázie sa konal v Martine v roku 1969 a zúčastnilo sa ho 1700 detských prác zo 7 krajín. Túto zakladateľskú iniciatívu vyjadruje fakt, že Ministerstvo kultúry SR na tomto bienále udeľuje Cenu Jozefa Vongreja.
Tvorba.
Jozef Vongrej sa popri svojej pedagogickej a organizátorskej práci systematicky a sústavne venoval aj vlastnej tvorivej činnosti. Od rannej mladosti rád kreslil a kresba hrala v jeho živote dôležitú rolu aj neskôr. V zrelom období sa ťažisko záujmu presunulo v jeho tvorbe k maľbe o niečo menej ako ku grafike. V celku však možno konštatovať, že to bola farba, ktorá sa stala hlavným médiom jeho výtvarného vyjadrenia. Námety čerpal z bezprostredného okolia, no najmä z liptovskej krajiny v okolí svojho rodiska Závažnej Poruby.

</doc>
<doc id="673615" url="https://sk.wikipedia.org/wiki?curid=673615" title="Vukovarská ulica">
Vukovarská ulica

Vukovarská ulica je ulica v Bratislave, v mestskej časti Devínska Nová Ves. Nekrižuje sa so žiadnou ulicou.

</doc>
<doc id="673616" url="https://sk.wikipedia.org/wiki?curid=673616" title="Bršlenová ulica (Bratislava)">
Bršlenová ulica (Bratislava)



</doc>
<doc id="673617" url="https://sk.wikipedia.org/wiki?curid=673617" title="Eisnerova ulica (Bratislava)">
Eisnerova ulica (Bratislava)



</doc>
<doc id="673618" url="https://sk.wikipedia.org/wiki?curid=673618" title="Ílová ulica (Bratislava)">
Ílová ulica (Bratislava)



</doc>
<doc id="673619" url="https://sk.wikipedia.org/wiki?curid=673619" title="Istrijská ulica (Bratislava)">
Istrijská ulica (Bratislava)



</doc>
<doc id="673620" url="https://sk.wikipedia.org/wiki?curid=673620" title="Ulica Jána Jonáša (Bratislava)">
Ulica Jána Jonáša (Bratislava)



</doc>
<doc id="673621" url="https://sk.wikipedia.org/wiki?curid=673621" title="Janšákova ulica (Bratislava)">
Janšákova ulica (Bratislava)



</doc>
<doc id="673622" url="https://sk.wikipedia.org/wiki?curid=673622" title="Jasencová ulica (Bratislava)">
Jasencová ulica (Bratislava)



</doc>
<doc id="673623" url="https://sk.wikipedia.org/wiki?curid=673623" title="Kremencová ulica (Bratislava)">
Kremencová ulica (Bratislava)



</doc>
<doc id="673624" url="https://sk.wikipedia.org/wiki?curid=673624" title="Ľubovníková ulica (Bratislava)">
Ľubovníková ulica (Bratislava)



</doc>
<doc id="673625" url="https://sk.wikipedia.org/wiki?curid=673625" title="Mečíková ulica (Bratislava)">
Mečíková ulica (Bratislava)



</doc>
<doc id="673626" url="https://sk.wikipedia.org/wiki?curid=673626" title="Bleduľová ulica (Bratislava)">
Bleduľová ulica (Bratislava)



</doc>
<doc id="673627" url="https://sk.wikipedia.org/wiki?curid=673627" title="Opletalova ulica (Bratislava)">
Opletalova ulica (Bratislava)



</doc>
<doc id="673632" url="https://sk.wikipedia.org/wiki?curid=673632" title="Landererova ulica">
Landererova ulica

Landererova ulica je ulica v Bratislave, v mestskej časti Staré Mesto. Je pomenovaná podľa Jána Michala Landerera, tlačiara a nakladateľa, ktorý pôsobil v 18. storočí na území dnešného Slovenska, v Bratislave.
Ulica je situovaná na mieste bývalej rafinérie Apollo. V súčasnosti je súčasťou tvoriacej sa novej modernej štvrte v Bratislave nachádzajúcej sa medzi Zónou Chalupkova a Euroveou na nábreží Dunaja. Na ulici sa nachádza obytný komplex Panorama Towers (predtým Panorama City) a kancelársky komplex L12 (Landererova 12) na južnej strane. V tesnej blízkosti ulice sú významné stavby vznikajúcej štvrte - Jurkovičova tepláreň, obytný komplex SkyPark, budova bývalého Presscentra Tower 115, Nová budova Slovenského národného divadla a Most Apollo.
Doprava.
Landererova ulica je z hľadiska dopravy v súčasnosti rozdelená pre chodcov, individuálnu automobilovú a hromadnú dopravu. V budúcnosti sa uvažuje o obojsmernej cyklistickej trase na severnej strane ulice. V minulosti existovali návrhy na výstavbu električkovej trate cez túto ulicu.

</doc>
<doc id="673633" url="https://sk.wikipedia.org/wiki?curid=673633" title="Námestie 6. apríla (Bratislava)">
Námestie 6. apríla (Bratislava)



</doc>
<doc id="673634" url="https://sk.wikipedia.org/wiki?curid=673634" title="Kostolné (rozlišovacia stránka)">
Kostolné (rozlišovacia stránka)

Kostolné môže byť:

</doc>
<doc id="673635" url="https://sk.wikipedia.org/wiki?curid=673635" title="Ulica Pavla Horova (Bratislava)">
Ulica Pavla Horova (Bratislava)

Ulica Pavla Horova je ulica v Bratislave, v mestskej časti Devínska Nová Ves. Križuje sa spolu s 2 ulicami: Jána Poničana a Štefana Králika.
Dňa 30. augusta 2010 tu došlo k streľbe, pri ktorej zomrelo 8 osôb (vrátane páchateľa) a 15 bolo zranených.

</doc>
<doc id="673636" url="https://sk.wikipedia.org/wiki?curid=673636" title="Ulica Milana Marečka (Bratislava)">
Ulica Milana Marečka (Bratislava)

Ulica Milana Marečka je ulica v Bratislave, v mestskej časti Devínska Nová Ves. Križuje sa len s ulicou Ivana Bukovčana.
Pomenovaná podľa Milana Marečeka básnika a účastníka SNP umučeného nacistami počas druhej svetovej vojny.

</doc>
<doc id="673637" url="https://sk.wikipedia.org/wiki?curid=673637" title="Ulica Ivana Bukovčana">
Ulica Ivana Bukovčana

Ulica Ivana Bukovčana je ulica v Bratislave, v mestskej časti Devínska Nová Ves. Križuje sa len s ulicou Milana Marečka.

</doc>
<doc id="673641" url="https://sk.wikipedia.org/wiki?curid=673641" title="Uridylát">
Uridylát



</doc>
<doc id="673642" url="https://sk.wikipedia.org/wiki?curid=673642" title="Antonio Caraffa">
Antonio Caraffa



</doc>
<doc id="673643" url="https://sk.wikipedia.org/wiki?curid=673643" title="Xantozínmonofosfát">
Xantozínmonofosfát

Xantozínmonofosfát (XMP alebo xantylát) je intermediát v metabolizme purínov. Je to ribonukleozidmonofosfát. Skladá sa z fosfátovej skupiny, pentózy ribózy a nukleovej bázy xantínu. Vzniká z IMP pôsobením enzýmu IMP dehydrogenázy a tvorí sa z neho GMP pôsobením GMP syntázy. XMP môže vzniknúť takisto z XTP pôsobením enzýmu deoxyribonukleozidtrifosfátpyrofosfohydrolázy, ktorý má (d)XTPázovú aktivitu.

</doc>
<doc id="673644" url="https://sk.wikipedia.org/wiki?curid=673644" title="Xantylát">
Xantylát



</doc>
<doc id="673645" url="https://sk.wikipedia.org/wiki?curid=673645" title="Kráľovstvo Mutapa">
Kráľovstvo Mutapa



</doc>
<doc id="673646" url="https://sk.wikipedia.org/wiki?curid=673646" title="Sihlianka">
Sihlianka

Sihlianka je potok v regióne Spiš, v jeho severnej časti s názvom "Horný Spiš", v hraničnej oblasti troch obcí Kolačkov, Jakubany a Nová Ľubovňa v okrese Stará Ľubovňa v Prešovskom kraji. Je pravostranným prítokom Kolačkovského potoka, v povodí Popradu; má dĺžku . Je vodným tokom VI. rádu. Hydrologické poradie (číslo povodia): 3-01-03-645. Geomorfologická kategorizácia: geomorfologický celok Levočské vrchy, geomorfologický podcelok Levočská vysočina.
Prameň.
Pramení v nadmorskej výške v lesnom extraviláne, na severozápadnom úbočí vrchu Javorinka () a zároveň na juhovýchodnom úbočí vrchu Predné hory () na území obce Kolačkov neďaleko od obecnej hranice medzi obcou Kolačkov a obcou Jakubany, v okrese Stará Ľubovňa, v geomorfologickom celku Levočské vrchy, v geomorfologickom podcelku Levočská vysočina.
Opis toku.
Tečie severovýchodoseverným smerom lesným extravilánom, po krátkom 100 m úseku vteká na obecnú hranicu medzi obcou Kolačkov a obcou Jakubany, mení smer na severný, preteká riedkym lesom a trvalým trávnym porastom, v nadmorskej výške na trojchotárniku obcí Kolačkov, Jakubany a Nová Ľubovňa sa končí časť toku, v ktorej Sihlianka sleduje obecnú hranicu medzi Kolačkovom a obcou Jakubany a začína sa časť, v ktorej potok sleduje obecnú hranicu medzi Kolačkovom a obcou Nová Ľubovňa a to až do ústia potoka, v nadmorskej výške priberá bezmenný ľavostranný prítok z východných svahov vrchu Predné hory (), v nadmorskej výške priberá bezmenný ľavostranný prítok spod juhovýchodných svahov vrchu Sihla (), preteká úzkou hlbokou dolinou s hustým lesným porastom, ľavým brehom obmýva úpätie lesa "Za Sihlou", pravým brehom obmýva úpätie lesa "Flubarg", v nadmorskej výške opúšťa les a vteká do poľnohospodárskeho extravilánu, lemovaný pásom príbrežnej vegetácie ľavým brehom obmýva trvalý trávny porast "Košariská", esovite obteká pravým brehom zalesnený vrch Hŕbok (), ľavým brehom obteká pole "Za Hŕbkom" a v nadmorskej výške ústi do Kolačkovského potoka ako jeho pravostranný prítok. "Sihlianka" má dva bezmenné prítoky.
Pramení a krátky horný úsek toku preteká v lesnom extraviláne obce Kolačkov, celú zvyšnú časť toku tečie v lesnom a poľnohospodárskom extraviláne po obecnej hranici najprv medzi obcami Kolačkov a Jakubany a v strednej a dolnej časti toku medzi obcami Kolačkov a Nová Ľubovňa vrátane ústia, v okrese Stará Ľubovňa, v geomorfologickom celku Levočské vrchy, v geomorfologickom podcelku Levočská vysočina.
Pôvod názvu.
Hydronymum Sihlianka má pôvod v názve vrchu Sihla (), pod ktorého východným úbočím Sihlianka preteká. Z toponyma "Sihla" rozšírením o formant "-ianka" bolo utvorené jednoslovné hydronymum ako súčasť veľmi početnej skupiny názvov v slovenskej toponymii, najmä hydronymii. Hydronymum Sihlianka bolo štandardizované v roku 2007.
Názov vrchu Sihla () má pôvod v apelatíve "sihla" s významom v stredovekej slovenčine "vlhké miesto v teréne". Motivantom pomenovacieho procesu v čase pomenovania vrchu bol charakteristický výskyt sihiel v priestore vrchu. Prenesením apelatíva "sihla" bez ďalšej zmeny na pomenovanie vrchu bol v slovenskom stredovekom jazykovom prostredí utvorený jednoslovný nepredponový názov vrchu ako súčasť početnej skupiny názvov v slovenskej toponymii; toto apelatívum je v súčasnej slovenčine vysunuté na okraj slovnej zásoby; porovnaj aj hydronymá napr. Sihelčík, Sihelniansky potok.
Najstarší doložený písomný záznam názvu obce Kolačkov je z roka 1361 a obce Nová Ľubovňa je z roka 1322.

</doc>
<doc id="673647" url="https://sk.wikipedia.org/wiki?curid=673647" title="Mestská hromadná doprava v Dunajskej Strede">
Mestská hromadná doprava v Dunajskej Strede

Mestská hromadná doprava v Dunajskej Strede je zabezpečovaná autobusovou dopravou, ktorú prevádzkuje spoločnosť SAD DS. Služby MHD sú poskytované na 2 autobusových linkách s číslovaním 1 a 2. SAD DS prevádzkuje v Dunajskej Strede 1 typ vozidiel.

</doc>
<doc id="673658" url="https://sk.wikipedia.org/wiki?curid=673658" title="Štvorcová míľa">
Štvorcová míľa

Štvorcová míľa (skrátene anglicky sq mi a niekedy aj ako mi2) je imperiálna a americká (USA) merná jednotka pre plochu. Jedna štvorcová míľa sa rovná ploche štvorca s dĺžkami strán jedná míľa.
Ekvivalenty.
Jedna štvorcová míľa sa rovná:
Sekcia.
V Spojených štátoch Public Land Survey System je „štvorcová míľa“ neformálnym synonymom pre „sekciu“.

</doc>
<doc id="673660" url="https://sk.wikipedia.org/wiki?curid=673660" title="Acre">
Acre

Acre môže byť:

</doc>
<doc id="673666" url="https://sk.wikipedia.org/wiki?curid=673666" title="Geologické práce">
Geologické práce

Geologické práce môžu byť:

</doc>
<doc id="673667" url="https://sk.wikipedia.org/wiki?curid=673667" title="Ostrý vrch (vrch v Považskom Inovci)">
Ostrý vrch (vrch v Považskom Inovci)

Ostrý vrch alebo aj Vtáčí vŕštek () je vrch v Považskom Inovci. Leží nad obcou Kálnica, približne východne od Nového Mesta nad Váhom. 
Poloha.
Nachádza sa v centrálnej časti pohoria, v geomorfologickom podcelku Vysoký Inovec. Vrchol leží na rozhraní Trenčianskeho a Nitrianskeho kraja, okresov Nové Mesto nad Váhom a Topoľčany a zasahuje na katastrálne územie obcí Kálnica a Zlatníky. Nachádza sa v hlavnom hrebeni a vrcholom vedie červená značka z Panskej javoriny na Inovec.
Opis.
Ostrý vrch je súčasťou hlavného hrebeňa v najvyššej časti Považského Inovca. Vrcholovú časť hrebeňa pokrýva riedky porast s horskou lúkou. Severne susedí Jakubová (), východne Dolný lom (), južne Panská javorina () a západne Polámaný vrch (). Východnú časť masívu odvodňujú prítoky Chotiny, ktorá smeruje do rieky Nitry, zo západných svahov voda smeruje Kalnickým potokom do Váhu. Najbližšími sídlami sú severne ležiaci Selec a severozápadne situovaná Kálnica, východným smerom sú najbližšie obce Dubodiel a Zlatníky. 
Výhľady.
Vďaka nízkej vegetácii na vrcholovej časti a nadmorskej výške poskytuje Ostrý vrch takmer kruhový výhľad. Veľmi dobre viditeľné sú okolité vrchy pohoria, no pri vhodných podmienkach možno pozorovať tiež Strážovské vrchy, Vtáčnik, Pohronský Inovec, Tribeč, Malé a Biele Karpaty. Nezriedka je na severovýchodnom horizonte vidieť aj hrebeň Malej a Veľkej Fatry.

</doc>
<doc id="673668" url="https://sk.wikipedia.org/wiki?curid=673668" title="MetaTrader 4">
MetaTrader 4

MetaTrader 4, tiež známy ako MT4, je elektronická obchodná platforma široko používaná online obchodníkmi. Vývojárom je spoločnosť MetaQuotes Software.
Softvér sa skladá z klientskych aj serverových komponentov. Serverový komponent prevádzkuje broker a klientsky softvér je poskytovaný klientom brokera, ktorí ho používajú na prezeranie cien a grafov v reálnom čase, zadávanie objednávok a spravovanie svojich účtov.
Klientom je aplikácia založená na systéme Microsoft Windows. Hoci neexistuje žiadna oficiálna verzia MetaTrader 4 pre Mac OS, niektorí brokeri poskytujú svoje vlastné vyvinuté varianty MT4 pre Mac OS.
MetaTrader 4 je zameraný na obchodovanie s maržami. Niektoré veľké brokerské spoločnosti používajú MetaTrader 4 na obchodovanie s CFD, ale stále nie je určený na trvalú prácu na akciovom trhu:
MetaTrader 4 sa stal populárnym vďaka užívateľskej schopnosti písať svoje vlastné obchodné skripty a robotov, ktoré by mohli automatizovať obchodovanie.
MetaTrader 4 môže používať užívateľské indikátory a obchodné programy na automatizáciu obchodovania.
Podľa štúdie zo septembra 2019 bol MetaTrader 4 najobľúbenejšou obchodnou platformou Forex na svete.

</doc>
<doc id="673676" url="https://sk.wikipedia.org/wiki?curid=673676" title="Inozitol">
Inozitol

Inozitol je karbocyklický cukor, ktorý sa v hojnom množstve nachádza v ľudskom tele. Je možné ho nájsť v mozgu a v iných tkanivách. Myo-inozitol je v prírode najčastejšie sa vyskytujúci izomér inozitolu. Kedysi sa označoval ako vitamín B8, ale teraz už je známe, že nemá funkciu vitamínu.
Funkcia.
V organizme sa podieľa na bunkových signalizáciách, hormonálnych aktivitách, pri aktivite neurotransmiterov a rastových hormónov. Taktiež sa podieľa aj na osmoregulácii.
Inozitol predstavuje štrukturálny základ pre viaceré molekuly v ľudskom tele. Ide napríklad o sekundárne signálne molekuly v eukaryotických bunkách, v rôznych inozitol-fosfátoch a tiež aj fosfatidylinozitoloch.
Myo-inozitol vzniká najmä v obličkách, v množstve približne 2 gramy denne.
Najviac inozitolu sa nachádza v mozgu, kde umožňuje viazanie neurotransmiterov a niektorých rastových hormónov na ich príslušné receptory.
Suplementácia a klinická aplikácia.
Klinická aplikácia inozitolu predstavuje jeho využitie pri zmierňovaní príznakov bipolárnej poruchy, panickej poruchy, poruchy nálad, depresie, úzkostiach a obsedantno-kompulzívnej poruchy.
V prípade mentálnych porúch sa inozitol využíva kvôli jeho schopnosti regulovať a pozitívne vplývať na aktivitu neurotransmiterov; dopamín, serotonín, glutamát a GABA. Využíva sa tiež v kombinácii s antidepresívami (SSRI) pre posilnenie ich účinku. Okrem toho môže mať inozitol schopnosť nepriamou cestou pozitívne ovplyvňovať neuroplasticitu. Ako doplnok stravy sa používa pri výskyte polycystyckých vaječníkov a metabolického syndrómu.
Suplementácia inozitolu môže v kombinácii s kyselinou listovou znižovať hladinu triglyceridov, zlepšovať funkciu inzulínu, znižovať LDL cholesterol a zvyšovať prospešný HDL cholesterol.
Výskyt.
Inozitol sa nachádza v mnohých potravinách, napríklad v ovocí, najmä v citrusových plodoch, v obilninách vo forme fytovej kyseliny (inozitol hexafosfát) a tiež aj v orechoch, semenách a vo fazuli.
Myo-inozitol bol pôvodne považovaný za vitamín B8. Nakoľko je ale telo schopné inozitol syntetizovať, aktuálne sa neradi medzi vitamíny a esenciálne živiny.

</doc>
<doc id="673678" url="https://sk.wikipedia.org/wiki?curid=673678" title="Hranica (rozlišovacia stránka)">
Hranica (rozlišovacia stránka)

Hranica môže byť:

</doc>
<doc id="673685" url="https://sk.wikipedia.org/wiki?curid=673685" title="Damborského ulica">
Damborského ulica

Damborského ulica je ulica:

</doc>
<doc id="673687" url="https://sk.wikipedia.org/wiki?curid=673687" title="Mestská hromadná doprava v Komárne">
Mestská hromadná doprava v Komárne

Mestská hromadná doprava v Komárne je zabezpečovaná autobusovou dopravou, ktorú prevádzkuje spoločnosť ARRIVA Nové Zámky. Služby MHD sú poskytované na 3 autobusových linkách s číslovaním 2, 3 a 8. ARRIVA Nové Zámky prevádzkuje v Komárne 3 typy vozidiel.

</doc>
<doc id="673689" url="https://sk.wikipedia.org/wiki?curid=673689" title="Deoxyadenozín">
Deoxyadenozín

Deoxyadenozín (symbol dA alebo dAdo) je deoxyribukleozid. Je to derivát nukleozidu adenozínu, od ktorého sa líši len náhradou hydroxylovej skupiny (-OH) na 2′ uhlíku ribózy za vodík (-H). Deoxyadenozín je nukleozid DNA, kde sa páruje s deoxytymidínom (T).
Pri nedostatku adenozíndeaminázy (ADA) sa deoxyadenozín hromadí v T-lymfocytoch a spôsobuje ich úmrtie, čím vzniká genetická porucha známa ako adenozíndeaminázová ťažká kombinovaná imunodeficiencia (ADA-SCID).

</doc>
<doc id="673690" url="https://sk.wikipedia.org/wiki?curid=673690" title="Anton Hruboň">
Anton Hruboň

doc. PhDr. Anton Hruboň, PhD. (* 26. október 1989, Nitra) je slovenský historik. Zaoberá sa modernými dejinami Slovenska a Európy s dôrazom na historické a súčasné podoby fašizmu, politického radikalizmu a nacionalizmu, ako aj politickými teóriami a ideológiami nedemokratických hnutí a režimov. Aktuálne pôsobí na Katedre bezpečnostných štúdií Fakulty politických vied a medzinárodných vzťahov Univerzity Mateja Bela.
Životopis.
Po absolvovaní Gymnázia v Ružomberku v roku 2007 nastúpil na štúdium histórie na Fakulte humanitných vied Univerzity Mateja Bela v Banskej Bystrici, ktoré ukončil v roku 2012 získaním titulu magister. V roku 2015 získal na Katedre histórie titul PhDr. i PhD. V roku 2019 sa na svojej alma mater habilitoval v odbore "Slovenské dejiny".
V rokoch 20152020 vyučoval na Katedre európskych kultúrnych štúdií Filozofickej fakulty UMB v Banskej Bystrici. Od roku 2020 pôsobí ako docent pre odbor "Politické vedy" na Fakulte politických vied a medzinárodných vzťahov UMB v Banskej Bystrici, kde vedie prednášky a semináre k moderným politickým dejinám Európy a Slovenska.
Počas doterajšej kariéry absolvoval vedecké pobyty ako post-doc a hosťujúci výskumník na Filozofickej fakulte Univerzity Karlovej v Prahe, Slovenskom historickom ústave v Ríme, Centre štúdií holokaustu Inštitútu pre súdobé dejiny v Mníchove, v Collegiu Caroline v Mníchove, Inštitúte pre východoeurópske dejiny Viedenskej univerzity vo Viedni a v Pamätníku šoa v Paríži. S hosťujúcimi a pozvanými prednáškami vystúpil na univerzitách a ústavoch v Bologni, Mníchove, Koperi, Novom Sade, Prahe, Ústí nad Labem a Ostrave.

</doc>
<doc id="673691" url="https://sk.wikipedia.org/wiki?curid=673691" title="Deoxyguanozín">
Deoxyguanozín

Deoxyguanozín je purínový nukleozid báze guanínu. Je podobný guanozínu, ale namiesto ribózy obsahuje deoxyribózu. Fosforyláciou 5' uhlíka ribózy vzniká deoxyguanozínmonofosfát. Deoxyguanozín je jedným zo štyroch deoxyribonukleozidov, z ktorých sa skladá DNA.
Oxidáciou deoxyguanozínu vzniká 8-oxo-2'deoxyguanozín, pomocou ktorého je možné zistiť mieru oxidačného stresu v bunke.

</doc>
<doc id="673692" url="https://sk.wikipedia.org/wiki?curid=673692" title="Uridíndifosfát">
Uridíndifosfát

Uridíndifosfát alebo UDP je nukleotiddifosfát. Je to ester kyseliny pyrofosforečnej s nukleozidom uridínom. UDP sa skladá z pyrofosfátu, ribózy a uracilu.
UDP je dôležitou súčasťou glykogenézy. Než sa glukóza v pečeni a svaloch uloží do glykogénu, enzým UDP-glukózapyrofosforyláza tvorí UDP-glukózové jednotky z glukóza-1-fosfátu a uridíntrifosfátu. V procese sa štiepi pyrofosfát. Následne sa pomocou glykogénsyntázy tieto UDP-glukózové jednotky využijú na tvorbu glykogénového reťazca. Z molekuly UDP-glukózy sa štiepi UDP a môže byť znovu využitý UDP-glukózapyrofosforylázou.
UDP je takisto dôležitá nosná skupina v metabolizme galaktózy. Galaktóza-1-fosfáturidyltransferáza (GALT) prenáša UMP skupinu z UDP-glukózy na galaktózu, čím vzniká UDP-galaktóza, ktorú je následne možné ďalej spracovať. Táto reakcia je súčasťou Leloirovej dráhy.

</doc>
<doc id="673693" url="https://sk.wikipedia.org/wiki?curid=673693" title="Sarah Lanová">
Sarah Lanová

Sarah Lanová môže byť:
Sara Lanová môže byť:

</doc>
<doc id="673694" url="https://sk.wikipedia.org/wiki?curid=673694" title="Sara Lane">
Sara Lane



</doc>
<doc id="673696" url="https://sk.wikipedia.org/wiki?curid=673696" title="Sara Lanová">
Sara Lanová



</doc>
<doc id="673701" url="https://sk.wikipedia.org/wiki?curid=673701" title="Jakubová">
Jakubová

Jakubová () je vrch v Považskom Inovci. Leží nad obcou Selec, približne východne od Nového Mesta nad Váhom. 
Poloha.
Nachádza sa v centrálnej časti pohoria, v geomorfologickom podcelku Vysoký Inovec. Vrchol leží na rozhraní Trenčianskeho kraja a okresov Nové Mesto nad Váhom, Trenčín a Bánovce nad Bebravou. Vrch zasahuje na katastrálne územie obcí Kálnica, Selec a Zlatníky. Nachádza sa v hlavnom hrebeni a vrcholom vedie červená značka z Panskej javoriny na Inovec.
Opis.
Jakubová je súčasťou hlavného hrebeňa Považského Inovca a jej vrcholová časť najmä severovýchodným smerom klesá len veľmi mierne. Táto časť hrebeňa je pokrytá lesným porastom. Východným susedom je vrch Horný lom (), južne susedí Ostrý vrch () a Panská javorina (), západne sa nachádza Babia hora (), severne vrch Hradisko () a severovýchodne dominuje Inovec (). Juhozápadné svahy odvodňujú prítoky Kalnického potoka, severné Selecký potok, oba do rieky Váh, voda z juhovýchodnej časti hrebeňa odteká potokom Chotina do rieky Nitry. Najbližšími sídlami sú severne ležiaci Selec, západne situovaná Kálnica a východným smerom ležiaci Dubodiel. 
Výhľady.
Vrcholová časť hrebeňa je pokrytá lesným porastom, ktorý poskytuje len veľmi obmedzený výhľad. V blízkosti vrcholu je však niekoľko lokalít s nízkou vegetáciou, odkiaľ možno pozorovať najmä okolité vrchy pohoria a blízke nížiny a kotliny. Pri vhodných podmienkach sú však viditeľné Biele i Malé Karpaty, Tribeč, Pohronský Inovec,Vtáčnik a Strážovské vrchy.

</doc>
<doc id="673702" url="https://sk.wikipedia.org/wiki?curid=673702" title="Anna Remková">
Anna Remková

Prof. MUDr. Anna Remková, DrSc. (* 29. marec 1954, Bratislava) je slovenská lekárka a vysokoškolská pedagogička.
Životopis.
Po maturite na SVŠ v roku 1972 študovala všeobecné lekárstvo na Lekárskej fakulte Univerzity Komenského v Bratislave, ktoré ukončila v roku 1978 s vyznamenaním. Hneď po promócii nastúpila ako samostatne pracujúca lekárka na Kliniku hematológie a transfuziológie Fakultnej nemocnice v Bratislave pod vedením profesora Mikuláša Hrubišku. Odtiaľ v roku 1980 prešla ako sekundárna lekárka na I. internú kliniku Lekárskej fakulty Univerzity Komenského (LF UK) a Fakultnej nemocnice (FN) v Bratislave pod vedením profesora Mikuláša Ondrejičku. V rokoch 19842008 tu pôsobila ako lekár – vysokoškolský (VŠ) učiteľ. V roku 1981 a 1985 získala špecializáciu z vnútorného lekárstva 1. a 2. stupňa, v roku 1999 z hematológie.
V roku 2000 sa stala univerzitnou profesorkou v odbore vnútorné lekárstvo na LF UK a v roku 2001 doktorkou lekárskych vied (DrSc.) na Slovenskej akadémii vied. V rokoch 19952002 bola zástupkyňou prednostu profesora Ivana Ďuriša, v rokoch 20032007 prednostkou I. internej kliniky LF UK a FN v Bratislave. V klinickej činnosti sa popri všeobecnej problematike vnútorných chorôb zamerala hlavne na poruchy hemostázy, trombofilné stavy a trombembolizmus. Na LF UK bola členkou akademického senátu, gestorkou pre výučbu internej medicíny a rodinného lekárstva, predsedníčkou komisie pre štátne skúšky z vnútorného lekárstva, odbornou garantkou a predsedníčkou odborovej komisie pre doktorandské štúdium vo vednom odbore vnútorné choroby, odbornou garantkou pre špecializačné štúdium v odbore vnútorné choroby a odbornou garantkou habilitačných a inauguračných konaní vo vednom odbore vnútorné choroby. V rokoch 1993 a 1995 prednášala vnútorné lekárstvo v rámci medzinárodného projektu Tempus, na Univerzite v Neapole. V rokoch 19971999 bola hlavnou investigátorkou medzinárodnej multicentrickej klinickej štúdie MEDENOX a zúčastnila sa aj ďalších medzinárodných klinických štúdií pri výskume nových antitrombotík. Ako expertka v oblasti prevencie a liečby trombembolizmu spolupracovala na viacerých medzinárodných programoch (Help medical, Investigators against thrombo-embolism, European task force for sharing expertise in thrombosis, World thrombosis day).
V rokoch 20082009 pracovala vo Vojenskej nemocnici v Bratislave ako primárka interného oddelenia a zároveň pôsobila externe ako VŠ profesor na Katedre vnútorného lekárstva Fakulty zdravotníckych špecializačných štúdií Slovenskej zdravotníckej univerzity (SZU) v Bratislave.
V rokoch 20102015 bola vedúcou Centra hemostázy a trombózy, HEMO MEDIKA Bratislava s.r.o., jeho odbornou garantkou pre vnútorné lekárstvo a hematológiu, zakladateľkou a spolumajiteľkou.
V rokoch 20152020 pracovala na I. internej klinike SZU a Univerzitnej nemocnice v Bratislave ako lekár – špecialista a zároveň ako VŠ profesor v odbore vnútorné lekárstvo na Lekárskej fakulte SZU. V rokoch 20152019 vykonávala funkciu dekanky Lekárskej fakulty SZU. Na LF SZU bola predsedníčkou komisie pre štátne skúšky z vnútorného lekárstva v slovenskom a anglickom jazyku, odbornou garantkou pre doktorandské štúdium a pre habilitačné a inauguračné konania v odbore vnútorné choroby.
Je členkou Slovenskej lekárskej spoločnosti, internistickej spoločnosti (čestný člen) European Federation of Internal Medicine, hematologickej a transfuziologickej spoločnosti, angiologickej spoločnosti (čestný člen), kardiologickej spoločnosti European Society of Cardiology, farmaceutickej spoločnosti (čestný člen) a International Society of Thrombosis and Haemostasis.
Zmeranie vedeckej práce.
Vo vedeckej práci sa zaujímala o zmeny zrážania krvi a protrombotické stavy pri kardiovaskulárnych, onkologických a systémových ochoreniach. Pri rakovine žalúdka preukázala prítomnosť lokálnej prokoagulačnej aktivity v žalúdkovej šťave (Okrucká, A.; Hromec, A.; Turecký, L.; Ďuriš, I.: Lokale prokoagulatorische und fibrinolytische Aktivität des Magensaftes bei malignen Magentumoren. Z. Klin. Med., Vol.45 č.9(1990) s. 773776., Okrucká, A.: Zmeny hemostázy pri malígnych ochoreniach. Folia Fac.med.Univ.Comenianae Bratisl., Vol.29 č.2(1991) s. 992.). Z kardiovaskulárnych ochorení sa venovala najmä vzťahu medzi artériovou hypertenziou a hemostázou, ako aj antitrombotickým vlastnostiam rôznych antihypertenzív.
V rámci riešenia výskumných úloh lekárskeho a farmaceutického výskumu v rezortoch zdravotníctva a školstva sa zamerala na 1) zmeny hemostázy a trombembolické komplikácie pri rakovine žalúdka, prekancerózach a zápalových ochoreniach čreva, 2) na vplyv rôznych antihypertenzív (betablokátory, blokátory kalciového kanála, inhibítory enzýmu konvertujúceho angiotenzín, centrálne pôsobiace antihypertenzíva) na funkciu endotelu, krvných doštičiek, hemokoaguláciu a fibrinolýzu, na štúdium vlastností antihypertenzív a liečiv pôsobiacich na kardiovaskulárny systém v experimentálnych aj klinických podmienkach.
Publikácie (výber).
Viac ako 170 publikácií in extenso (väčšinou prvý autor) v recenzovaných časopisoch.
Knihy (výber).
17 kapitol v knihách, monografiách a vysokoškolských učebniciach (interná medicína, angiológia, klinická farmakológia, všeobecné lekárstvo)
Pedagogika.
V rokoch 19842008 pôsobila ako VŠ učiteľ na I. internej klinike LF UK a pedagogicky bola činná vo všetkých formách výučby. Prednášala predmety vnútorné lekárstvo a propedeutika vnútorného lekárstva pre študentov všeobecného lekárstva (v slovenskom aj anglickom programe).
V rokoch 20082010 pôsobila externý VŠ profesor na Katedre vnútorného lekárstva Fakulty zdravotníckych špecializačných štúdií Slovenskej zdravotníckej univerzitu (SZU) v Bratislave, kde prednášala propedeutiku vnútorného lekárstva pre študentov všeobecného lekárstva a vnútorné lekárstvo v rámci špecializačného štúdia v odbore vnútorné lekárstvo.
V rokoch 20152020 pôsobila ako VŠ učiteľ na I. internej klinike LF SZU, kde prednášala predmety vnútorné lekárstvo a propedeutika vnútorného lekárstva pre študentov všeobecného lekárstva (v slovenskom aj anglickom programe) a zubného lekárstva, ako aj v rámci špecializačného štúdia v odbore vnútorné lekárstvo (vrátane spoločného internistického kmeňa).

</doc>
<doc id="673705" url="https://sk.wikipedia.org/wiki?curid=673705" title="Fridtjof Wedel-Jarlsberg Nansen">
Fridtjof Wedel-Jarlsberg Nansen



</doc>
<doc id="673707" url="https://sk.wikipedia.org/wiki?curid=673707" title="Ivanov vŕštek">
Ivanov vŕštek

Ivanov vŕštek () je vrch v Považskom Inovci. Leží nad obcou Hôrka nad Váhom, približne východne od Nového Mesta nad Váhom. 
Poloha.
Nachádza sa v centrálnej časti pohoria, v geomorfologickom podcelku Vysoký Inovec. Vrchol leží na území Trenčianskeho kraja, v okrese Nové Mesto nad Váhom a zasahuje na katastrálne územie obcí Kálnica a Hôrka nad Váhom. Nachádza sa v bočnom hrebeni a vrcholom vedie modrá značka na Panskú javorinu.
Opis.
Ivanov vŕštek leží v rázsoche, vybiehajúcej z hlavného hrebeňa medzi Panskou javorinou a Ostrým vrchom západným smerom cez Polámaný vrch na Sochoň. Jeho nadmorská výška má v niektorých zdrojoch hodnotu 730, v iných . Západným susedom je Polámaný vrch (), severne leží Jakubová () a Ostrý vrch (), juhovýchodne Panská javorina () a južne Prieľačina (). Vrch patrí do povodia Váhu; severnú časť masívu odvodňuje Kalnický potok, južné svahy jeho prítok Hôrčanský potok. Najbližšími sídlami sú severozápadne ležiaca Kálnica a západným smerom situovaná Hôrka nad Váhom. 
Výhľady.
Zalesnený hrebeň neumožňuje súvislejšie rozhľady, napriek tomu je z menších lokalít s nižšou vegetáciou možné vidieť hlavný hrebeň a okolité vrchy pohoria. Miestami je vidieť tiež Malé a Biele Karpaty.

</doc>
<doc id="673708" url="https://sk.wikipedia.org/wiki?curid=673708" title="Obelisk (geometria)">
Obelisk (geometria)

Obelisk je mnohosten, vykonštruovaný dvoma paralelnými mnohouholníkmi, ktorých bočné steny sú lichobežníky. Jedná sa o zrezaný ihlan s mnohouholníkovou podstavou.
Ide o 3-rozmerný priestorový útvar v euklidovskej geometrii. Najbežnejšie sú obelisky s podstavou štvorca, obdĺžnika, trojuholníka, päťuholníka či šesťuholníka, no známe sú aj obelisky s podstavou osemuholníka či desaťuholníka. Takmer všetky obelisky sú mnohosteny, s výnimkou tzv. zrezaného kužeľa, ktorého podstava je kruh, no možná je aj podstava elipsy podobne ako u eliptického valca. Žiaden obelisk s mnohouholníkovou podstavou nemožno vytvoriť rotáciou. Naopak, obelisk s kruhovou podstavou je možné vytvoriť okrem zrezania čiapky kužeľa, aj rotáciou pravouhlého lichobežníka. 
Vlastnosti.
Každý obelisk s podstavou mnohouholníka sa radí medzi prismatoidy. Vďaka tomu, že jeho plášť tvoria lichobežníky, spadá daný prismatoid pod skupinu obeliskov. Všeobecne platí, že mnohouholník či kruh hornej podstavy musí byť formula_1-krát menší, než mnohouholník či kruh dolnej podstavy. V prípade, že sú obe podstavy rovnako veľké, ich plášť nemôže byť tvorený lichobežníkmi, ale obdĺžnikmi čo stvorcami, čo je hranol, nie obelisk. To isté platí aj v prípade kruhovej podstavy. Ak sú kruhy oboch podstáv rovnako veľké, jedná sa o valec, nie obelisk (v tomto prípade zrezaný kužeľ). Aj v prípade že dve eliptické podstavy sú rovnako veľké, vzniká eliptický valec. Obelisky sú útvary konvexné. Ďalej existujú nepravidelné obelisky, ktoré majú za podstavy nepravidelné mnohouholníky a majú teda neurčité tvary plášťa. 
Druhy pravidelných obeliskov.
Základný (štvorcový) obelisk.
Je tvorený dvoma paralelnými štvorcami tvoriacich dolnú a hornú podstavu. Plášť tohto obelisku tvoria 4 rovnoramenné lichobežníky, ktorých dĺžka strany formula_2 (dolná, najdlhšia strana) je zhodná s dĺžkou strany formula_2 v dolnej podstave štvorca. Toto isté tvrdenie platí aj na hornú stranu lichobežníka formula_4 ktorá je zhodná s dĺžkou strany formula_2 v hornej podstave štvorca. Preto:
formula_6 a formula_7
Obvod dolnej podstavy vypočítame ako:
formula_8
Obvod hornej podstavy vypočítame ako:
formula_9
Objem vypočítame ako:
formula_10
Obsah plášťa vypočítame ako:
formula_11
Pretože obsah lichobežníka vypočítame ako formula_12, a plášť základného obelisku tvoria 4 rovnaké rovnoramenné lichobežníky, stačí iba obsah lichobežníka vynásobiť štyrmi. Povrch vypočítame ako:
formula_13
kde:
formula_2 je strana hornej štvorcovej podstavy
formula_15 je dolná, najdlhšia strana rovnoramenného lichobežníka 
formula_4 je horná, najkratšia strana rovnoramenného lichobežníka
formula_17 je strana dolnej štvorcovej podstavy
formula_18 je výška
formula_19 je obsah lichobežníka
formula_20je obsah dolnej podstavy
formula_21 je obsah hornej podstavy
Obdlžníkový obelisk.
Je tvorený dvoma paralelnými obdlžníkmi tvoriacich dolnú a hornú podstavu. Plášť tohto obelisku tvoria 4 rovnoramenné lichobežníky, niesu však všetky rovnaké. Sú to 2 paralelné predné lichobežníky ktorých horná, najkratšia strana formula_4 je rovnako dlhá ako najdlhšia strana hornej podstavy formula_2. Ďalej sú tu 2 bočné lichobežníky ktorých horná, najkratšia strana formula_24je rovnako dlhá ako bočná, najkratšia strana hornej obdlžníkovej podstavy, formula_25. Ďalej najdlhšia, dolná strana predných lichobežníkov formula_15 je rovnako dlhá ako najdlhšia strana dolnej podstavy formula_17. To isté platí aj pre bočné lichobežníky, ktorých najdlhšie, dolné strany formula_28 sú rovnako dlhé ako bočné strany dolnej podstavy, formula_29. Preto:
formula_7, formula_31, formula_6 a formula_33
Obvod dolnej podstavy vypočítame ako:
formula_34
Obvod hornej podstavy vypočítame ako:
formula_35
Objem vypočítame ako:
formula_36
Alebo ako: 
formula_37
Obsah plášťa vypočítame ako:
formula_38
Povrch vypočítame ako:
formula_39
kde:
formula_2 je najdhlšia strana hornej podstavy (predná strana)
formula_25 je najkratšia strana hornej podstavy (bočná strana)
formula_17 je najdhlšia strana dolnej podstavy (predná strana)
formula_29 je najkratšia strana dolnej podstavy (bočná strana)
formula_4 je horná, najkratšia strana predných lichobežníkov
formula_24 je horná, najkratšia strana bočných lichobežníkov
formula_15 je dolná, najdlhšia strana predných lichobežníkov
formula_28 je dolná, najdhlšia strana bočných lichobežníkovformula_17
formula_18 je výška
Rovnostranný trojuholníkový obelisk.
Je tvorený dvoma paralelnými rovnostrannými trojuholníkmi tvoriacich dolnú a hornú podstavu. Plášť tohto obelisku tvoria 3 rovnoramenné lichobežníky. Každá stena je priamo prepojená s ďalšími dvomi, vďaka vlastnosti trojuholníku. Z geometrického hľadiska, ide o zrezaný pravidelný štvorsten. Vďaka tomu že podstava je rovnostranný trojuholník, existuje len strana hornej podstavy formula_2 a dolnej podstavy formula_17. Horná, najkratšia strana lichobežníka formula_4 je rovnako dlhá ako strana formula_2. Dolná, najdlhšia strana lichobežníka formula_15je rovnako dlhá ako strana dolnej podstavy formula_17. Preto:
formula_7 a formula_6
Obvod dolnej podstavy vypočítame ako:
formula_58
Obvod hornej podstavy vypočítame ako:
formula_59
Objem vypočítame ako: 
formula_60
Obsah plášťa vypočítame ako: 
formula_61
Povrch vypočítame ako: 
formula_62
kde:
formula_2 je strana hornej podstavy
formula_64 je strana dolnej podstavy
formula_4 je horná, najkratšia strana lichobežníka
formula_66 je dolná, najdlhšia strana lichobežníka
formula_67 je obsah hornej podstavy
formula_68 je obsah dolnej podstavy
formula_18 je výška
Pentagonálny obelisk.
Je tvorený dvoma paralelnými pravidelnými konvexnými päťuholníkmi tvoriacich dolnú a hornú podstavu. Plášť tohto obelisku tvorí 5 rovnoramenných lichobežníkov. Vďaka tomu že ide o pravidelný konvexný polygón s rovnakými dĺžkami strán, existujú len strana hornej podstavy formula_2 a strana dolnej podstavy formula_17. Najkratšia, horná strana lichobežníka formula_4 má takú istú dĺžku ako strana hornej podstavy formula_2. Najdlhšia, dolná strana lichobežníka formula_15 má takú istú dĺžku ako strana dolnej podstavy formula_17. Preto:
formula_7 a formula_6
Obvod dolnej podstavy vypočítame ako:
formula_78
Obvod hornej podstavy vypočítame ako:
formula_79
Objem vypočítame ako:
formula_60
Obsah plášťa vypočítame ako: 
formula_81
Povrch vypočítame ako:
formula_62
kde:
formula_2 je strana hornej podstavy
formula_64 je strana dolnej podstavy
formula_4 je horná, najkratšia strana lichobežníka
formula_15 je dolná, najdlhšia strana lichobežníka
formula_67 je obsah hornej podstavy
formula_68 je obsah dolnej podstavy
formula_18 je výška
Hexagonálny obelisk.
Je tvorený dvoma paralelnými pravidelnými konvexnými hexagónmi (šesťuholníkmi) tvoriacich dolnú a hornú podstavu. Plášť tohto obelisku tvorí 6 rovnoramenných lichobežníkov. Vďaka vyššie uvedenej vlastnosti pravidelných konvexných polygónov s rovnakými dĺžkami strán, existujú len strana hornej podstavy formula_2 a strana dolnej podstavy formula_17. Najkratšia, horná strana lichobežníka formula_4 má takú istú dĺžku ako strana hornej podstavy formula_2. Najdlhšia, dolná strana lichobežníka formula_15 má takú istú dĺžku ako strana dolnej podstavy formula_17. Preto:
formula_7 a formula_6
Obvod dolnej podstavy vypočítame ako:
formula_98
Obvod hornej podstavy vypočítame ako:
formula_99
Na výpočet objemu znova použijeme vzorec na výpočet objemu obeliskov s podstavou pravidelného konvexného polygónu a pod.:
formula_60
Obsah plášťa vypočítame ako:
formula_101
Povrch vypočítame ako:
formula_62
kde:
formula_2 je strana hornej podstavy
formula_17 je strana dolnej podstavy
formula_4 je horná, najkratšia strana lichobežníka
formula_15 je dolná, najdlhšia strana lichobežníka
formula_67 je obsah hornej podstavy
formula_68 je obsah dolnej podstavy
formula_18 je výška
Zrezaný kužeľ.
Je objekt zkonštruovaný rotáciou pravouhlého lichobežníka o 360°. Jedná sa o špeciálny typ obelisku, kedže sa nezakladá na polygonálnej (mnohouholníkovej) podstave.
Je tvorený dvoma paralelnými kruhmi. Jeho plášť je výsledkom zrezania kužeľa. Obvod dolnej podstavy vypočítame ako:
formula_110
Obvod hornej podstavy vypočítame ako:
formula_111
Objem vypočítame ako:
formula_112
Bočnú stranu kužeľa vypočítame ako:
formula_113
Obsah plášťa vypočítame ako:
formula_114
Alebo ako:
formula_115
Povrch vypočítame ako:
formula_116
Alebo ako:
formula_117
kde:
formula_118 je polomer dolnej podstavy
formula_119 je polomer hornej podstavy
formula_18 je výška

</doc>
<doc id="673711" url="https://sk.wikipedia.org/wiki?curid=673711" title="Eliptický valec">
Eliptický valec

Eliptický valec je v eulidovskej geometrii 3-rozmerný priestorový útvar, ktorý má namiesto bežnej kruhovej podstavy, podstavu eliptickú. Na rozdiel od valca s kruhovou podstavou, eliptický valec nemožno vykonštruovať rotáciou. Jedná sa o objekt s kvadratickým povrchom. Polovičný výsek eliptického valca ktorého predná stena začína na tečne polos formula_1 a formula_2 teda v bode formula_3 a pokračujúc priamo s polosou formula_2, je paraboloidný valec. Za určitých podmienok je z geometrického hľadiska paraboloidný valec, presnou polovicou eliptického valca.
Súradnice eliptického valca.
Súradnice eliptického valca sú založené na 3-rozmerných ortogonálnych súradniciach v euklidovskom priestore, čo znamená, že oproti 2D súradniciam elipsy, má eliptický valec namiesto rozmerov formula_5 a formula_6, tri rozmery formula_5, formula_6 a formula_9. Bežná definícia ortogonálnych súradníc eliptického valca je:
formula_10
formula_11
formula_12
kde:
formula_13 je nezáporné reálne číslo 
formula_14 
Obsah plášťa a obvod podstavy.
Vzorec č.1:
formula_15
Vzorec č.2:
formula_16
kde:
formula_1 a formula_2 sú hlavné a vonkajšie polosi
formula_19 je výška 
formula_20 je obvod podstavy (elipsy) ktorý vypočítame ako: 
formula_21 kde formula_22 je číselná excentricita elipsy a funkcia formula_23 je druhý kompletný eliptický integrál 
Alebo ho vypočítame ako: 
formula_24 
formula_25 je druhý kompletný eliptický integrál ktorý vypočítame ako:
formula_26 kde formula_27
formula_28
formula_29
formula_30
formula_31
Objem a povrch.
kde:
formula_32 je obsah podstavy (elipsy)
Zdroj.
 

</doc>
<doc id="673712" url="https://sk.wikipedia.org/wiki?curid=673712" title="Old Town (skladba)">
Old Town (skladba)

„Old Town“ je skladba frontmana írskej skupiny Thin Lizzy Philipa Lynotta z jeho sólového albumu "The Philip Lynott Album", ktorý vyšiel v roku 1982. Text piesne je zameraný na koniec romantiky medzi mužom a ženou. V hudobnom videu sa Lynott nachádza na moste Ha'penny Bridge v Dubline, ako aj v iných lokáciách centra mesta, ako napríklad v bare The Long Hall. Neskôr sa preváža na lodi v prístave, hrá na trúbku na pódiu v Herbert Parku a kráča po Great South Wall. Skladba obsahuje aj klavírnu hru Darrena Whartona, klávesistu skupiny Thin Lizzy.
V roku 1983 relácia holandského verejnoprávneho vysielateľa TROS s názvom "TopPop" nakrútila druhé hudobné video k skladbe.
„Old Town“ bola prvou oficiálne vysielanou nahrávkou rozhlasovej stanice Irish legal Independent Radio. Tiež bola prvou skladbou, ktorú 20. júla 1989, počas začiatku svojho vysielania, zahrala dublinská stanica Capital Radio 104.4.
Verzia The Corrs.
V roku 1999 prespievala pieseň „Old Town“ skupina The Corrs počas svojho vystúpenia v sérii televíznych koncertov "MTV Unplugged" a opätovne ju nahrala pre svoj štúdiový album "Home", ktorý vyšiel v roku 2005.
V roku 2000 vyšla živá verzia piesne ako singel v Singapure, Belgicku a Holandsku pod názvom „Old Town (This Boy Is Cracking Up)“. V roku 2005 vydala skupina The Corrs štúdiovú nahrávku ako dvojitú A-stranu so skladbou „Heart Like a Wheel“ a zahrnula ju do kompilácie "Dreams: The Ultimate Corrs Collection" z roku 2006. Túto skladbu predviedli aj na svojom turné In Blue Tour.
Trúbkové sólo na pikole zahral Ronan Dooney.

</doc>
<doc id="673713" url="https://sk.wikipedia.org/wiki?curid=673713" title="Mestská hromadná doprava v Ružomberku">
Mestská hromadná doprava v Ružomberku

Mestská hromadná doprava v Ružomberku je zabezpečovaná autobusovou dopravou, ktorú prevádzkuje spoločnosť Blaguss Slovakia s.r.o. Služby MHD sú poskytované na 6 autobusových linkách s číslovaním 1 – 6. Blaguss Slovakia prevádzkuje v Ružomberku 5 typov vozidiel.

</doc>
<doc id="673715" url="https://sk.wikipedia.org/wiki?curid=673715" title="Great South Wall">
Great South Wall

Great South Wall (v preklade "Veľký južný múr", ; niekedy nazývaný aj South Bull Wall – "Južný býčí múr") v prístave írskeho hlavného mesta Dublin sa tiahne od cípu polostrova Poolbeg viac ako štyri kilometre do priestoru Dublinského zálivu. V čase svojej výstavby išlo o najdlhšiu morskú stenu na svete a zostáva jednou z najdlhších v Európe. Je otočená smerom k novšiemu múru Bull Wall a na konci má jeden zo štyroch prístavných majákov.

</doc>
<doc id="673716" url="https://sk.wikipedia.org/wiki?curid=673716" title="Ha'penny Bridge">
Ha'penny Bridge

Ha'penny Bridge [hejpni bridž] (v preklade "Polpencový most", alebo "Droichead na Life"), neskôr istý čas známy aj ako "Penny Ha'penny Bridge" a oficiálne Liffey Bridge, je most pre chodcov postavený v máji 1816 ponad rieku Liffey v Dubline.
Je vyrobený z liatiny, ktorá bola odliata v anglickom Shropshire.

</doc>
<doc id="673717" url="https://sk.wikipedia.org/wiki?curid=673717" title="Liffey Bridge">
Liffey Bridge



</doc>
<doc id="673718" url="https://sk.wikipedia.org/wiki?curid=673718" title="Muphrid">
Muphrid



</doc>
<doc id="673719" url="https://sk.wikipedia.org/wiki?curid=673719" title="Mestská hromadná doprava v Topoľčanoch">
Mestská hromadná doprava v Topoľčanoch

Mestská hromadná doprava v Topoľčanoch je zabezpečovaná autobusovou dopravou, ktorú prevádzkuje spoločnosť Freibus Slovakia. Služby MHD sú poskytované na 7(11) autobusových linkách, pričom na niektorých linkách sú jednotlivé smery tiež číselne odlíšené. Napríklad spoje smerujúce do mestskej časti Veľké Bedzany sú označené číslom 3, spoje idúce naspäť číslom 33. Freibus Slovakia prevádzkuje v Topoľčanoch 3 typy vozidiel.

</doc>
<doc id="673720" url="https://sk.wikipedia.org/wiki?curid=673720" title="Vtáčí vŕštek">
Vtáčí vŕštek



</doc>
<doc id="673723" url="https://sk.wikipedia.org/wiki?curid=673723" title="Mestská hromadná doprava v Hlohovci">
Mestská hromadná doprava v Hlohovci

Mestská hromadná doprava v Hlohovci je zabezpečovaná autobusovou dopravou, ktorú prevádzkuje spoločnosť Arriva Trnava. Služby MHD sú poskytované na 3 autobusových linkách s číslovaním 1 – 3. Arriva Trnava prevádzkuje v Hlohovci 8 typov vozidiel.

</doc>
<doc id="673738" url="https://sk.wikipedia.org/wiki?curid=673738" title="Mestská hromadná doprava v Nových Zámkoch">
Mestská hromadná doprava v Nových Zámkoch

Mestská hromadná doprava v Nových Zámkoch je zabezpečovaná autobusovou dopravou, ktorú prevádzkuje spoločnosť ARRIVA Nové Zámky. Služby MHD sú poskytované na 7 autobusových linkách s číslovaním 1, 4, 6 – 10. ARRIVA Nové Zámky prevádzkuje v Nových Zámkoch 5 typov vozidiel.

</doc>
<doc id="673739" url="https://sk.wikipedia.org/wiki?curid=673739" title="Radioaktívna aktivita">
Radioaktívna aktivita



</doc>
<doc id="673741" url="https://sk.wikipedia.org/wiki?curid=673741" title="Aktivita žiariča">
Aktivita žiariča



</doc>
<doc id="673742" url="https://sk.wikipedia.org/wiki?curid=673742" title="Aktivita rádionuklidov">
Aktivita rádionuklidov



</doc>
<doc id="673743" url="https://sk.wikipedia.org/wiki?curid=673743" title="Aktivita rádioaktívnej látky">
Aktivita rádioaktívnej látky



</doc>
<doc id="673744" url="https://sk.wikipedia.org/wiki?curid=673744" title="Intenzita rádioaktívnych premien">
Intenzita rádioaktívnych premien



</doc>
<doc id="673745" url="https://sk.wikipedia.org/wiki?curid=673745" title="Rýchlosť rádioaktívnej premeny">
Rýchlosť rádioaktívnej premeny



</doc>
<doc id="673746" url="https://sk.wikipedia.org/wiki?curid=673746" title="Rýchlosť premeny">
Rýchlosť premeny



</doc>
<doc id="673747" url="https://sk.wikipedia.org/wiki?curid=673747" title="Polčas">
Polčas

Polčas môže byť:

</doc>
<doc id="673748" url="https://sk.wikipedia.org/wiki?curid=673748" title="Doba polpremeny">
Doba polpremeny



</doc>
<doc id="673749" url="https://sk.wikipedia.org/wiki?curid=673749" title="Polčas radioaktívnej premeny">
Polčas radioaktívnej premeny



</doc>
<doc id="673750" url="https://sk.wikipedia.org/wiki?curid=673750" title="Polčas jadrovej premeny">
Polčas jadrovej premeny



</doc>
<doc id="673751" url="https://sk.wikipedia.org/wiki?curid=673751" title="Fyzikálny polčas premeny">
Fyzikálny polčas premeny



</doc>
<doc id="673752" url="https://sk.wikipedia.org/wiki?curid=673752" title="Polčas radioaktívneho rozpadu">
Polčas radioaktívneho rozpadu



</doc>
<doc id="673753" url="https://sk.wikipedia.org/wiki?curid=673753" title="Fyzikálny polčas rozpadu">
Fyzikálny polčas rozpadu



</doc>
<doc id="673755" url="https://sk.wikipedia.org/wiki?curid=673755" title="Čas polpremeny">
Čas polpremeny



</doc>
<doc id="673756" url="https://sk.wikipedia.org/wiki?curid=673756" title="Polčas prechodu">
Polčas prechodu



</doc>
<doc id="673757" url="https://sk.wikipedia.org/wiki?curid=673757" title="Čas premeny">
Čas premeny



</doc>
<doc id="673758" url="https://sk.wikipedia.org/wiki?curid=673758" title="Doba premeny">
Doba premeny



</doc>
<doc id="673759" url="https://sk.wikipedia.org/wiki?curid=673759" title="Poldoba premeny">
Poldoba premeny



</doc>
<doc id="673760" url="https://sk.wikipedia.org/wiki?curid=673760" title="Doba polovičného rozpadu">
Doba polovičného rozpadu



</doc>
<doc id="673761" url="https://sk.wikipedia.org/wiki?curid=673761" title="Čas polovičného rozpadu">
Čas polovičného rozpadu



</doc>
<doc id="673764" url="https://sk.wikipedia.org/wiki?curid=673764" title="Čierťažský potok (prítok Breznického potoka)">
Čierťažský potok (prítok Breznického potoka)

Čierťažský potok je potok v regióne Zemplín, v jeho južnej oblasti Dolný Zemplín, na území obcí Priekopa a Vojnatina, v okrese Sobrance v Košickom kraji. Je ľavostranným prítokom Breznického potoka, v povodí Uhu; má dĺžku . Hydrologické poradie (číslo povodia): 4-30-06-756. Geomorfologická kategorizácia: geomorfologický celok Východoslovenská pahorkatina, geomorfologický podcelok Podvihorlatská pahorkatina.
Začiatok.
Začína sa v nadmorskej výške v poľnohospodárskom extraviláne v ráztoke Kruhovského potoka, na území obce Priekopa, v okrese Sobrance, v geomorfologickom celku Východoslovenská pahorkatina, v geomorfologickom podcelku Podvihorlatská pahorkatina. Severnejšie rameno pod ráztokou nesie názov Čierťažský potok a južnejšie rameno pod ráztokou pokračuje s názvom, ktoré niesol materský potok i nad ráztokou Kruhovský potok.
Opis toku.
Z ráztoky tečie juhozápadozápadným smerom poľnohospodárskym extravilánom, striedavo lemovaný pásom príbrežnej vegetácie, pravým brehom obmýva pasienok a vinicu "Pod vinicami", nižšie trvalý trávny porast "Rožok", ďalej pole "Čierťaž", v nadmorskej výške vteká na obecnú hranicu medzi obcou Priekopa a obcou Vojnatina, ktorú sleduje až po nadmorskú výšku , kde ju opúšťa, pokračuje územím obce Vojnatina a po krátkom úseku v poľnohospodárskom extraviláne v nadmorskej výške ústi do Breznického potoka na severnom okraji nevýrazného vrchu "Tibavská tabla" ako jeho ľavostranný prítok. Breznický potok ďalej ústi do Kruhovského potoka v povodí Uhu, čiže do južnejšieho ramena Kruhovského potoka, ktoré vzniklo rozdelením pod ráztokou v nadmorskej výške ; toto rameno i pod ráztokou nesie názov "Kruhovský potok". Čierťažský potok nemá prítoky.
Čierťažský potok sa začína v ráztoke Kruhovského potoka a horný úsek toku preteká v poľnohospodárskom extraviláne obce Priekopa, kratšiu dolnú časť toku tečie v poľnohospodárskom extraviláne obce Vojnatina vrátane ústia, v okrese Sobrance, v Košickom kraji, v geomorfologickom celku Východoslovenská pahorkatina, v geomorfologickom podcelku Podvihorlatská pahorkatina.
Pôvod názvu.
Názov potoka Čierťažský potok má pôvod v názve poľa "Čierťaž" v obci Priekopa, ktorého južný okraj svojim pravým brehom vodný tok obmýva. Z toponyma "Čierťaž" rozšírením o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Čierťažský potok" ako súčasť veľmi početnej skupiny názvov v slovenskej toponymii, najmä hydronymii.
Názov poľa "Čierťaž" má pôvod v pôvodnom význame apelatíva "čierťaž" v stredovekej slovenčine: "pôda získaná vyklčovaním lesa" a neskôr i "hraničná čiara, hranica", čo bol v stredoveku veľmi častý identifikačný prvok pri opise pozemkov, resp. pri opise priebehu ich hraníc v lesnom priestore. Motivantom pomenovacieho procesu v čase pomenovania dnešného poľa "Čierťaž" bol charakteristický výskyt čierťaží v priestore pomenúvaného geografického objektu. Klčovanie lesa bol jeden zo stredovekých spôsobov odlesňovania, transformácie lesných pozemkov na kultúrnu pôdu - poľnohospodárske pozemky. Apelatívum "čierťaž" je v súčasnej slovenčine vysunuté na okraj slovnej zásoby; porovnaj aj hydronymá napr. Čierťaž (prítok Lehotského potoka), Čierťaž (prítok Zázrivky), Čierťažský potok (prítok Zbojského potoka), Čertižnianka.
Hydronymum Čierťažský potok bolo štandardizované v roku 1990. Najstarší doložený písomný záznam názvu obce Priekopa je z roka 1418 a obce Vojnatina je z roka 1336.

</doc>
<doc id="673768" url="https://sk.wikipedia.org/wiki?curid=673768" title="Mestská hromadná doprava v Piešťanoch">
Mestská hromadná doprava v Piešťanoch

Mestská hromadná doprava v Piešťanoch je zabezpečovaná autobusovou dopravou, ktorú prevádzkuje spoločnosť ARRIVA Trnava. Služby MHD sú poskytované na 11 autobusových linkách s číslovaním 1 – 4, 8, 11 – 14, 18 a 20. ARRIVA Trnava prevádzkuje v Piešťanoch 2 typy vozidiel.

</doc>
<doc id="673769" url="https://sk.wikipedia.org/wiki?curid=673769" title="Syndróm Pica">
Syndróm Pica

Syndróm Pica [pika] (z lat. Pica = straka) je porucha príjmu potravy, ktorá označuje pretrvávajúcu túžbu jesť látky či objekty, ktoré sú nejedlé. Môžu to byť napríklad vlasy, ľad, hlina, ale aj ohorky z cigariet či fekálie. Pica je bežnejšia u detí z horšieho socioekonomického prostredia a u tých, ktorí sú mentálne postihnutí.
Pica sa tiež vyskytuje u tehotných žien, malých detí alebo u ľudí s developmentálnymi poruchami, ako je napríklad autizmus. V niektorých prípadoch môže spôsobiť rad zdravotných problémov.
Pica môže viesť u detí k intoxikácii, ktorá môže mať za následok narušenie fyzického aj duševného vývoja. Môže tiež spôsobiť zranenia, ktoré potrebujú urgentný chirurgický zákrok. Rovnako tak môže spôsobiť podvýživu, parazitózu, anémiu alebo otravu olovom. Pica býva spájaná s ďalšími mentálnymi poruchami. Trauma, rodinné problémy, zanedbávanie dieťaťa, tehotenstvo a ďalšie stresory sú rizikovými faktormi.
Podľa DSM-5 môže byť pica diagnostikovaná v prípade, že toto správanie pretrváva viac ako jeden mesiac a správanie je developmentálne nevhodné pre jedinca (odporúčaný minimálny vek pre diagnózu pacienta sú dva roky). Správanie taktiež nie je v súlade s kultúrnymi normami.
Termín pica pochádza z latinského slova "pica" (straka), podľa toho, že straky si všeličo berú do zobáka.

</doc>
<doc id="673770" url="https://sk.wikipedia.org/wiki?curid=673770" title="Cytidíndifosfát">
Cytidíndifosfát

Cytidíndifosfát alebo CDP je nukleoziddifosfát. Je to ester kyseliny difosforečnej a nukleozidu cytidínu. CDP sa teda skladá z pyrofosfátu, pentózy ribózy a nukleovej bázy cytozínu.
Glycerol a ribitol aktivované pomocou CDP sú nutné pre stavbu kyseliny teichoovej v bunkovej stene "Bacillus subtilis" a "Staphylococcus aureus".

</doc>
<doc id="673771" url="https://sk.wikipedia.org/wiki?curid=673771" title="Pearl Harbor">
Pearl Harbor

Pearl Harbor môže byť:

</doc>
<doc id="673773" url="https://sk.wikipedia.org/wiki?curid=673773" title="Pearlharborský záliv">
Pearlharborský záliv



</doc>
<doc id="673774" url="https://sk.wikipedia.org/wiki?curid=673774" title="Perlový prístav">
Perlový prístav



</doc>
<doc id="673775" url="https://sk.wikipedia.org/wiki?curid=673775" title="Mestská hromadná doprava v Zlatých Moravciach">
Mestská hromadná doprava v Zlatých Moravciach

Mestská hromadná doprava v Zlatých Moravciach bola zabezpečovaná autobusovou dopravou, ktorú prevádzkovala spoločnosť ARRIVA Nitra. Služby MHD boli poskytované na 3 autobusových linkách s číslovaním 101, 102 a 104. ARRIVA Nitra prevádzkovala v Zlatých Moravciach 1 typ vozidiel. Premávku MHD sa mesto rozhodlo zastaviť k 1. aprílu 2024. Od tohto dátumu niektoré z pôvodných spojov MHD nahradia vybrané spoje regionálnych liniek dopravcu Arriva Nitra objednávaných Nitrianskym samosprávnym krajom.

</doc>
<doc id="673777" url="https://sk.wikipedia.org/wiki?curid=673777" title="Krželnica">
Krželnica

Krželnica () je druhý najvyšší vrch v Považskom Inovci. Leží nad obcou Selec, približne východne od Nového Mesta nad Váhom. 
Poloha.
Nachádza sa v centrálnej časti pohoria, v geomorfologickom podcelku Vysoký Inovec. Vrchol leží na území Trenčianskeho kraja a okresov Trenčín a Bánovce nad Bebravou. Zasahuje na katastrálne územie obcí Kálnica, Selec a Zlatníky. Nachádza sa v masíve vrchu Inovec a vrcholom vedie červená značka z Panskej javoriny.
Opis.
Krželnica je málo výrazný vrch v hlavnom hrebeni Považského Inovca, oddelený plytkým sedlom od dominanty, vrcholu Inovec. Husto zalesnený vrch tak tvorí akoby jeho predvrchol a hrebeňom vedie aj prístup z južnejšie situovaných oblastí. Severozápadným susedom je vrch Hradisko (), západne leží pahorok Strážna kopa (), juhozápadne Jakubová (), južne Horný lom (), východným smerom vrch Močiare () a severným Inovec (). Východné snahy Krželnice sú pramennou oblasťou potoka Livina, smerujúceho do Bebravy, zo západne situovanej časti hrebeňa odvádza vodu Selecký potok do rieky Váh. Najbližšími sídlami sú na západe ležiaci Selec a na východe obec Dubodiel. 
Výhľady.
Vrchol a taktiež hrebeň sú pokryté lesným porastom, znemožňujúcim súvislejší rozhľad. Z menších lokalít s nízkou vegetáciou je možno pozorovať najmä okolité vrchy pohoria, no pri vhodných podmienkach sú viditeľné Biele i Malé Karpaty, Tribeč, Pohronský Inovec, Vtáčnik a Strážovské vrchy.

</doc>
<doc id="673778" url="https://sk.wikipedia.org/wiki?curid=673778" title="Mestská hromadná doprava v Starej Ľubovni">
Mestská hromadná doprava v Starej Ľubovni

Mestská hromadná doprava v Starej Ľubovni je zabezpečovaná autobusovou dopravou, ktorú prevádzkuje spoločnosť DZS - M. K. TRANS, s.r.o. Služby MHD sú poskytované na 2 autobusových linkách s číslovaním 1 a 2. DZS - M. K. TRANS prevádzkuje v Starej Ľubovni 5 typov vozidiel.

</doc>
<doc id="673780" url="https://sk.wikipedia.org/wiki?curid=673780" title="Karl Nehammer">
Karl Nehammer

Karl Nehammer (* 18. október 1972, Viedeň, Rakúsko) je spolkový kancelár Rakúskej republiky. Od 7. januára 2020 bol spolkovým ministrom vnútra Rakúska. Od januára 2018 do januára 2020 bol generálnym sekretárom Rakúskej ľudovej strany (ÖVP) a od 9. novembra 2017 do 7. januára 2020 poslancom rakúskeho parlamentu. Po odstúpení predsedu ÖVP Sebastiana Kurza ho nahradil v kresle spolkového kancelára 6. decembra 2021. Od 3. decembra 2021 je úradujúci výkonný predseda Rakúskej ľudovej strany.
Život.
Karl Nehammer navštevoval vo Viedni Kolégium Kalksburg a Gymnázium Amerlingstrasse, kde v roku 1992 zmaturoval. Po štúdiu absolvoval rok v rakúskych ozbrojených silách v programe ročných dobrovoľníkov s následným angažmánom do roku 1996. V roku 1997 odišiel do výslužby ako poručík. Potom pôsobil ako školiteľ pre informačných dôstojníkov na Federálnom ministerstve obrany a ako školiteľ strategickej komunikácie pre rôzne inštitúcie, akými sú "Berufsförderungsinstitut" (BFI, Inštitút na podporu povolaní) a "Politická akadémia ÖVP". Od roku 2012 absolvoval na Donauuniversität Krems u Petra Filzmaiera dvojročné univerzitné štúdium politickej komunikácie.
Je členom KÖStV Sonnberg Perchtoldsdorf v rámci Mittelschüler-Kartell-Verband (organizácie katolíckych študentských bratstiev) a prvým kancelárom od roku 1970, ktorý je aktívny v katolíckych organizáciach. Jeho svokor je bývalý moderátor ORF Peter Nidetzky.
Karl Nehammer je ženatý s Katharinou Nehammerovou, ktorá je tiež aktívna v strane ÖVP.
Kariéra.
V parlamentných voľbách v roku 2017 kandidoval vo viedenskom volebnom obvode a získal poslanecký mandát. 8. novembra 2017 bol zvolený za predsedu parlamentného klubu strany ÖVP, v ktorom pôsobil ako hovorca pre médiá. 25. januára 2018 nahradil Elisabeth Köstingerovú a Stefana Steinera vo funkcii generálneho sekretára strany. V septembri 2018 bol nástupcom Efgani Dönmeza vo funkcii hovorcu pre integráciu a migráciu. Vo voľbách v roku 2019 kandidoval na piatom mieste kandidátky ÖVP vo Viedni a na 11. mieste celoštátnej kandidátky. Počas koaličných rokovaní po voľbách vyjednával o témach Európy, migrácie, integrácie a bezpečnosti. Od odstúpenia Sebastiana Kurza 3. decembra 2021 je úradujúci predseda Rakúskej ľudovej strany a od 6. decembra 2021 je Karl Nehammer aj spolkovým kancelárom Rakúskej republiky.
Kritika.
Po teroristickom útoku vo Viedni 2. novembra 2020 sa musel Karl Nehammer ako minister vnútra postaviť obvineniam, že nezabránil atentátu. Ukázalo sa totiž, že jemu podriadený Spolkový úrad pre ochranu ústavy a boj proti terorizmu (Bundesamt für Verfassungsschutz und Terrorismusbekämpfung, BVT) mal informácie o tom, že atentátnik (ktorý už bol aj predtým sledovaný políciou) sa pokúšal nakúpiť muníciu. BVT však kvôli komunikačnej chybe prepásol príležitosť zasiahnuť. Následne bol Nehammer zodpovedný aj za viaceré razie, ktoré sa konali v islamistickom prostredí. Na základe z toho vyplývajúcich vyhrážok proti jeho rodine bol spolu s ňou pod policajnou ochranou skupiny Cobra. 

</doc>
<doc id="673781" url="https://sk.wikipedia.org/wiki?curid=673781" title="Madona z Těrlicka">
Madona z Těrlicka

Madona z Těrlicka (alebo Těrlická Madona či Panna Mária ustavičnej pomoci z Těrlicka) je neskorogotická maľba z obdobia okolo roku 1500 z dielne Jakuba Beinharda vo Vroclave. Objavil sa náhodne pri reštaurovaní mariánskeho obrazu z kostola svätého Vavrinca v Těrlicku-Kostelci.
História.
Obraz Panny Márie ustavičnej pomoci bol pôvodne umiestnený v kostole Najsvätejšej Trojice, ktorý bol zničený počas výstavby Těrlickej priehrady. Cenné predmety z tejto svätyne boli v roku 1962 prenesené do Kostola svätého Vavrinca v Těrlicku-Kostelci, vrátane mariánskeho obrazu. Vzhľadom na zlý stav diela sa v roku 2015 začali reštaurátorské práce. Počas tohto procesu sa podaril jedinečný objav.
Pôvodne sa predpokladalo, že tento obraz pochádza zo 17. storočia. Obraz bol pokrytý mladšími prvkami, textilnými výšivkami, papierovými a kovovými doplnkami a drobnými votívnymi darčekmi. Po odstránení aplikácií bolo zrejmé, že obraz bol niekoľkokrát premaľovaný. Podrobný reštaurátorský výskum však ukázal, že na doske sa zachovala súvislá vrstva kvalitnej neskorogotickej temperovej maľby z obdobia okolo roku 1500.
Reštaurovanie.
Po odstránení maľby sa prepracovala koncepcia reštaurovania. Celá práca bola rozdelená do dvoch fáz. Najskôr sa vyhotoví kópia votívneho obrazu z kostola svätého Vavrinca, ktorý bol pôvodne určený na reštaurovanie. Zachová si vzhľad z 19. storočia a obnovia sa všetky pôvodné aplikácie. Bola použitá nová základná doska, na ktorú bola prenesená presná kópia obrazu z 19. storočia spolu so všetkými pôvodnými látkovými, papierovými a kovovými prvkami. Tento obraz bol po montáži a zarámovaní umiestnený späť do Kostola svätého Vavrinca v Těrlicku-Kostelci.
V druhej rovine sa zreštauruje neskorogotická tabuľová maľba. Tejto úlohy sa ujala MgA Romana Balcarová.
Z jedného diela tak v priebehu štyroch rokov (2015-2018) vznikli dve maľby.
Hlavnou úlohou reštaurátorov bolo časovo a technicky náročné spevnenie dreveného podstavca, ktorý bol značne poškodený husto zatlčenými malými klincami s neskoršou výzdobou. Gotické maľby boli reštaurované po úplnom odhalení mladších premalieb a pozlátok. Na okrajoch výjavu sa zachovalo gotické značenie, ktoré dokazuje, že formát maľby sa nezmenil a kompozícia je úplná. Obraz polopostavy Madony s korunou na hlave a Ježiškom na rukách je ikonograficky najbližšie k typu Madony Kráľovnej nebies. Oblečený Ježiško drží v jednej ruke knihu - pripomienku evanjelia - a v druhej ruke ľaliu - symbol nevinnosti. Madona drží stonku so siedmimi kvetmi ľalie, ktoré predstavujú sedem bolestí a sedem radostí Panny Márie. Anjeli po stranách a v strede koruny držia v jednej ruke korunu a v druhej hroty, symboly Kristovho umučenia. Kvalitná neskorogotická maľba pochádza z Vroclavu z dielne Jakuba Beinharda okolo roku 1500. Vroclavská proveniencia nie je priamo doložená archívnymi záznamami, ale potvrdzuje ju štylistická analýza diela a porovnanie s prácami Beinhardovej dielne, ktorá bola v tom čase centrom umeleckej tvorby v Sliezsku.
Objavenie Madony z Těrlicka má veľký význam nielen z hľadiska pamiatkovej starostlivosti, ale aj z umeleckohistorického hľadiska. Ide o jedinečný a vzácny príklad neskorogotického umenia v Sliezsku, keďže v Česku sa zachovalo len veľmi málo tabuľových malieb z tohto obdobia.
Toto znovuobjavené dielo bolo verejnosti predstavené počas "Noci kostolov" 24. mája 2019 v kostole svätého Václava v Ostrave. V rámci podujatia "Otvorené kostoly" tam obraz zostal až do 31. októbra 2019.
V októbri 2019 získali reštaurátorky Romana Balcarová, akademická maliarka Lenka Helfertová a farnosť Těrlicko-Kostelec cenu Patrimonium pro futuro v kategórii objav/nález roka, ktorú udeľuje Národný pamiatkový ústav. 

</doc>
<doc id="673782" url="https://sk.wikipedia.org/wiki?curid=673782" title="Močiare">
Močiare

Močiare () je názov vrchu v Považskom Inovci. Leží nad obcou Dubodiel, približne južne od Trenčína. 
Poloha.
Nachádza sa v severovýchodnej časti pohoria, v geomorfologickom podcelku Vysoký Inovec. Vrchol leží na území Trenčianskeho kraja, v okrese Trenčín a v katastrálnom území obce Dubodiel. V podobe nevýrazného pahorku vybieha z juhovýchodných svahov Inovca.
Opis.
Močiare je málo výrazný vrch, porastený hustým lesom. Nevedú ním značené trasy a patrí tak medzi málo navštevované lokality. Severne leží vrch Železník (), severozozápadne susedí Inovec () a západne Krželnica (). Severné snahy Močiarov odvodňuje potok Inovec, z južných častí voda odteká potokom Livina, smerujúcim do Bebravy. Najbližšími sídlami sú na východe ležiaci Dubodiel a Trenčianske Jastrabie. 
Výhľady.
Vrchol pokrýva hustý lesný porast, preto výhľady sú možné len z mála miest s riedkou vegetáciou. Viditeľné sú najmä okolité vrchy pohoria, no pri vhodných podmienkach sú viditeľné aj Strážovské vrchy, Vtáčnik a Tribeč.
Prístup.
Na vrchol nevedie značená trasa, no prístup je možný po hrebení, odbočením z prístupovej cesty na vrchol Inovca, resp. z hlavného hrebeňa. 

</doc>
<doc id="673783" url="https://sk.wikipedia.org/wiki?curid=673783" title="Mestská hromadná doprava v Štúrove">
Mestská hromadná doprava v Štúrove

Mestská hromadná doprava v Štúrove je zabezpečovaná autobusovou dopravou, ktorú prevádzkuje spoločnosť ARRIVA Nové Zámky. Služby MHD sú poskytované na 3 autobusových linkách s číslovaním 1 – 3. ARRIVA Nové Zámky prevádzkuje v Štúrove 1 typ vozidiel.

</doc>
<doc id="673784" url="https://sk.wikipedia.org/wiki?curid=673784" title="Eleutheria (slávnosť)">
Eleutheria (slávnosť)

Eleutheria () bola starogrécka slávnosť usporadúvaná v boiótskych Platajách na počesť gréckeho víťazstva nad Peržanmi v roku 479 pred Kr.
Eleutheria, celogrécky sviatok slobody oslavovaný Grékmi po bitke pri Platajách (podľa atického kalendára 3. boédromióna), sa svätil na počesť Dia Eleutheria (Osloboditeľa). Nebol to však len prejav ich vďačnosti k bohu, ktorému vďačili za víťazstvo nad Peržanmi, ale aj putom jednoty medzi nimi. Plutarchos zaznamenal, že už po bitke na zhromaždení všetkých Grékov, aténsky vojvodca (stratég) Aristeides vydal dekrét, aby sa delegáti zo všetkých gréckych štátov každý rok zhromaždili v Platajách na oslave Eleutherie. Samotné mesto bolo zároveň vyhlásené za posvätné a nedotknuteľné, pokiaľ jeho občania prinášali každoročné obete, ktoré boli potom zavedené v mene Grécka. Každý piaty rok (podľa iných zdrojov každý štvrtý rok) sa tieto slávnosti slávili súťažami (agón tón Eleutherión - ἀγὼν τῶν Ἐλευθερίων), v ktorých boli víťazi odmenení vencami a titulom "aristos Hellénón" (άριστος Ελλήνων - znamenití Gréci). 
Každoročná slávnosť Eleutherie v Platajách prebiehala podľa Plutarcha nasledovne: "„Šestnásteho dňa mesiaca Maimakterion (v Boiótii v mesiaci Alalkomenios gr. Ἀλαλκομένιος), procesia, na čele s trubačom, ktorý zatrúbil signál na zahájenie osláv, pochodovala za úsvitu stredom mesta. Za ním šli vozy naložené myrtovými konármi a vencami, čierny býk a slobodní mladí muži, ktorí niesli amfory s olejom na úliatby pre mŕtvych (aj mlieko a myrhu). Žiadnemu otrokovi pri tejto príležitosti nebolo dovolené slúžiť, pretože títo oslavovaní muži zomreli za slobodu. Na konci tohto sprievodu išiel archón z Platají, ktorému v inom čase počas úradu nebolo dovolené dotknúť sa zbrane alebo mať na sebe iný odev okrem bieleho, teraz mal však na sebe purpurový chitón a meč v ruke, a mal tiež hydriu, ktorú používali len pri tejto slávnosti (bola uložená v archíve mesta). Keď sprievod prišiel na miesto, kde boli pochovaní Gréci, ktorí padli pri Platajách, archón najprv umyl (vodou z posvätného prameňa) a pomazal náhrobné kamene a potom priviedol býka k hranici a obetoval ho, modliac sa k Diovi a Hermovi Chthoniovi, a pozval statočných mužov, ktorí padli pri obrane svojej krajiny, aby sa zúčastnili na pripravenej obetnej hostine. Potom v kratéri namiešal víno, napil sa z neho a nalial z neho úliatbu so slovami: „obetujem to mužom, ktorí zomreli za slobodu Hellénov." Hovorím, že sa tieto obrady Platajčanov dodržiavajú dodnes.“" Thukydides uvádza, že súčasťou obetných darov boli aj odevy a prvotiny z úrody plodov, ktoré boli zrejme tiež spálené na hranici. Podľa belgického archeológa "Paula Graindora" bol každoročný obrad náprotivkom obradu štvoročnej Eleutherie (na nápise IG II² 2086, v 36. riadku, sa použila tá istá hydria pri umývaní hrobov (stélai), čo je obrad zaznamenaný Plutarchom.
Grécky cestovateľ Pausanias v 2. storočí videl a popísal pamätné miesto osláv Eleutherie: "„Pri samotnom vchode do Platají sú hroby tých, ktorí bojovali s Médmi (Peržanmi). Padlí Lakedaimončania a Aténčania sú pochovaní zvlášť a na ich náhrobkoch sú napísané Simónidove verše, ostatní Helléni majú spoločný pomník (hrobové miesto). Neďaleko od spoločného rovu Hellénov je oltár Dia Eleutheria (Eleutherios - Osloboditeľ) ... z kovu, Diov oltár so sochou je z bieleho mramoru. Ešte dnes sa tu konajú preteky na Eleutheriach každý piaty rok a najväčšiu popularitu si získal beh. Bežia v zbroji (beh ťažkoodencov) pred oltárom. Pomník víťazstva (tropaion) bitky pri Platajách umiestnili Gréci približne pätnásť stádii (2,775 km) od mesta.“" Staroveké Plataje (Plataiai) sa nachádzajú v údolí pod pohorím Kithairón. Zachovali sa tu zbytky hradobných múrov a ruiny veľkého dórskeho chrámu bohyne Héry. Oltár Dia Osloboditeľa sa podľa nalezených nápisov týkajúcich sa hier nachádzal približne 2 km od Platají. 
Eleuthierie sa okrem Platají oslavovali aj na iných miestach starovekého Grécka, napr. v tesálskej Larise, kde sa našli fragmentárne nápisy zoznamov víťazov miestnej Eleutherie (zaviedli sa v Larise po úspešnom ukončení druhej macedónskej vojny)
Eleutheria bol tiež názov sviatku oslavovaného na ostrove Samos na počesť boha Eróta. 

</doc>
<doc id="673785" url="https://sk.wikipedia.org/wiki?curid=673785" title="Mestská hromadná doprava v Šuranoch">
Mestská hromadná doprava v Šuranoch

Mestská hromadná doprava v Šuranoch je zabezpečovaná autobusovou dopravou, ktorú prevádzkuje spoločnosť ARRIVA Nové Zámky. Služby MHD sú poskytované na 2 autobusových linkách s číslovaním 1 a 2. ARRIVA Nové Zámky prevádzkuje v Šuranoch 1 typ vozidiel.

</doc>
<doc id="673786" url="https://sk.wikipedia.org/wiki?curid=673786" title="Zlatý pohár CONCACAF">
Zlatý pohár CONCACAF

Zlatý pohár CONCACAF () je futbalová súťaž národných mužstiev Severnej, Strednej Ameriky a Karibiku. Súťaž sa konala od roku 1963 vtedy mal tento turnaj názov Majstrovstvá vo futbale krajín CONCACAF, od roku 1991 sa súťaž volá Gold Cup, teda Zlatý pohár. Súťaž sa hrá pod hlavičkou konfederácie CONCACAF. 
Systém kvalifikácie.
Od roku 2019.
Na Zlatý pohár CONCACAF sa v súčasnosti mužstvá kvalifikujú cez Ligu národov CONCACAF. Turnaja sa zúčastňuje 16 mužstiev rozdelených do štyroch skupín.
Systém kvalifikácie do roku 2017.
Do roku 2017 bol systém kvalifikácie nasledovný:
Výsledky jednotlivých ročníkov.
Zlatý pohár CONCACAF.
Pozvané tímy sú napísane "kurzívou".
2 Tímy Kostariky a Jamajky hrali 1:1 po predĺžení a podelili si tak 3. miesto
3 Zápas o bronz sa nehral

</doc>
<doc id="673794" url="https://sk.wikipedia.org/wiki?curid=673794" title="Mestská hromadná doprava v Šali">
Mestská hromadná doprava v Šali

Mestská hromadná doprava v Šali je zabezpečovaná autobusovou dopravou, ktorú prevádzkuje spoločnosť ARRIVA Nové Zámky. Služby MHD sú poskytované na 1 autobusovej linke s číslovaním 1. ARRIVA Nové Zámky prevádzkuje v Šali 1 typ vozidiel. Linka premáva v čase cca 03:15 - 21:00. Jazdí v pracovných dňoch každých najviac 60 minút a cez voľné dni každých najviac 180 minút.

</doc>
<doc id="673798" url="https://sk.wikipedia.org/wiki?curid=673798" title="Mattagami">
Mattagami

Mattagami je rieka v kanadskej provincii Ontário.
Rieka začína v Mattagami Lake a končí sa sútokom s Missinaibi čím tvoria Moose River.
Geografia.
Mattagami tečie od svojho zdroja v Mattagami Lake v mestečku Gouin Township v neorganizovanej časti okresu Sudbury District, v Kanadskom štíte, juhozápadne od Timmins, do Portage Island v geografickom Gardiner Township v severnej časti neorganizovaného okresu Cochrane District v Hudson Bay Lowlands. Tu sútokom s Missinaibi tvorí Moose River, od ústia Moose River do Jamesovej zátoky. Mattagami má s Moose River dĺžku .
Mattagami tečie cez mesto Timmins ako aj mestečko Smooth Rock Falls a jej povodie má približne 37 000 km2.
Názov.
Podľa organizácie First Nations Market Housing Fund názov „Mattagami“ v jazyku Ojibway znamená „Stret vôd“ (Meeting of the Waters).
Dejiny.
Na brehoch rieky a v okolí jazera Mattagami žili kmene Ojibway a Oji-Cree. V roku 1921 bola pôvodná komunita Mattagami presunutá kvôli zatopeniu pre vodné elektrárne. Približne 180 z 580 členov Mattagami First Nation žije dnes v komunite.
V roku 1960 bola na Mattagami povodeň, v roku 1961 na toku Town Creek. Povodne mali za následky straty na životoch a materiálne škody. Odpoveďou na ne bola v roku 1962 založená Mattagami Region Conservation Authority.
Ochrana prírody.
11 000 km2 horného povodia Mattagami a časť povodia rieky Abitibi pokrýva Mattagami Region Conservation Authority. Jej pôvodným cieľom bola ochrana pred povodňami. Ciele boli rozšírené na vodné hospodárstvo, hospodárenie s pôdou, rekreáciu a vzdelávanie o ochrane prírody.
Hospodárske využitie.
V januári 2015 spoločnosť Ontario Power Generation ukončila (podľa svojho webu) najväčší hydroelektrický projekt Severného Ontária. Počas projektu boli pridaných 6 nových jednotiek vodných elektrární. Po jednej získali elektrárne Little Long, Harmon a Kipling. Elektráreň Smoky Falls získala tri jednotky. Kapacita týchto elektrární vzrástla pridaním 438 MW z 486 MW na 924 MW. Celkové náklady projektu boli 2,6 miliardy dolárov. Partnerom projektu bol národ pôvodných obyvateľov Moose Cree First Nation.

</doc>
<doc id="673811" url="https://sk.wikipedia.org/wiki?curid=673811" title="Speleológ">
Speleológ



</doc>
<doc id="673812" url="https://sk.wikipedia.org/wiki?curid=673812" title="Jaskyniar">
Jaskyniar

Jaskyniar (príslušná činnosť či odbor sa volá jaskyniarstvo) môže byť:
Jaskyniar môže byť aj rod obojživelníkov, lat. Proteus, pozri jaskyniar (rod)

</doc>
<doc id="673813" url="https://sk.wikipedia.org/wiki?curid=673813" title="Ribitol">
Ribitol

Ribitol je pentózový alkohol, ktorý vzniká redukciou ribózy. Prirodzene sa vyskytuje v rastline "Adonis vernalis". Takisto sa nachádza v bunkovej stene niektorých Grampozitívnych baktérií v podobe ribitolfosfátu, v kyselinách teichoových. Okrem toho je súčasťou chemickej štruktúry riboflavínu a nukleotidových koenzýmov flavínmononukleotidu (FMN) a flavínadeníndinukleotidu (FAD), ktoré využívajú mnohé enzýmy, nazývané flavoproteíny.

</doc>
<doc id="673814" url="https://sk.wikipedia.org/wiki?curid=673814" title="Jaskyniarstvo">
Jaskyniarstvo



</doc>
<doc id="673815" url="https://sk.wikipedia.org/wiki?curid=673815" title="Jaskyniar vodný">
Jaskyniar vodný



</doc>
<doc id="673816" url="https://sk.wikipedia.org/wiki?curid=673816" title="Macarát">
Macarát



</doc>
<doc id="673820" url="https://sk.wikipedia.org/wiki?curid=673820" title="Jaskynný mlok">
Jaskynný mlok



</doc>
<doc id="673825" url="https://sk.wikipedia.org/wiki?curid=673825" title="Mestská hromadná doprava v Trebišove">
Mestská hromadná doprava v Trebišove

Mestská hromadná doprava v Trebišove bola zabezpečovaná autobusovou dopravou, ktorú prevádzkovala spoločnosť ARRIVA Michalovce. Služby MHD boli poskytované na 3 autobusových linkách s číslovaním 1 – 3. ARRIVA Trebišov prevádzkovala v Trebišove 2 typy vozidiel. Premávka MHD bola zastavená k 31. decembru 2023. Od 1. januára 2024 splynula MHD s prímestskými linkami.

</doc>
<doc id="673827" url="https://sk.wikipedia.org/wiki?curid=673827" title="Mestská hromadná doprava v Šahách">
Mestská hromadná doprava v Šahách

Mestská hromadná doprava v Šahách je zabezpečovaná autobusovou dopravou, ktorú tvorí 1 autobusová linka s číslovaním 1. Prevádzkuje ju spoločnosť ARRIVA Nové Zámky. ARRIVA Nové Zámky prevádzkuje v Šahách prímestské vozidlá dopravcu. Linka premáva v čase cca 06:30 - 15:15 počas pracovných dní a vykonáva 3, resp. 4 spoje obomi smermi.

</doc>
<doc id="673831" url="https://sk.wikipedia.org/wiki?curid=673831" title="Troy Grosenick">
Troy Grosenick

Troy Grosenick (* 27. august 1989, Brookfield, Wisconsin) je americký hokejový brankár, v súčasnosti hráč klubu Providence Bruins v American Hockey League. Preslávil sa svojim čistým kontom vo svojom debute v NHL (v drese San José Sharks), kedy zneškodnil všetkých 45 striel súpera. K dnešnému dňu (2021) tak drží rekord za najväčší počet zásahov v rámci debutu v NHL.
Cesta do NHL.
Groesnickova cesta do NHL bola náročná. Nikdy nebol draftovaný. Po úspešnej sezóne 2011/2012 v univerzitnej lige NCAA podpísal skúšobný kontrakt s klubom San José Sharks. Po skončení univerzity mu bola ponúknutá nová dvojcestná zmluva.
V sezóne 2013/2014 nastupoval ako druhý brankár tímu Worcester Sharks v AHL, kedy bol náhradným brankárom popri fínskom brankárovi - Harrimu Säterimu.

</doc>
<doc id="673834" url="https://sk.wikipedia.org/wiki?curid=673834" title="Pôvod druhov">
Pôvod druhov



</doc>
<doc id="673836" url="https://sk.wikipedia.org/wiki?curid=673836" title="Jarabský vrch">
Jarabský vrch

Jarabský vrch zriedkavo aj Javorský vrch () je vrch v Považskom Inovci. Leží nad obcou Selec, približne južne od Trenčína. 
Poloha.
Nachádza sa v severnej časti pohoria, v geomorfologickom podcelku Vysoký Inovec. Vrchol leží na území Trenčianskeho kraja, v okrese Trenčín a zasahuje na katastrálne územie obcí Trenčianska Turná a Trenčianske Jastrabie. Nachádza sa v hlavnom hrebeni a vrcholom vedie značená magistrála na Inovec.
Opis.
Jarabský vrch je severným susedom dominantného Inovca a jeho východným úpätím vedie cesta i elektrické vedenie ku Chate pod Inovcom a ďalej na vrchol. Chata stojí nad nevýrazným sedlom, oddeľujúcom oba vrchy. Juhovýchodne susedí vrch Železník (), východne Skalica (), severne leží Javorie (), západne Blatina () a južne Inovec (). Východné snahy odvodňuje potok Svinica, smerujúci do Bebravy, západne situované časti hrebeňa odvádzajú vodu Sedličnianskym potokom do rieky Váh. Najbližšími sídlami sú Dubodiel a Trenčianske Jastrabie na východe, Mníchova Lehota na severe a západne ležiaci Selec. 
Výhľady.
Vrchol i hrebeň Jarabského vrchu pokrýva lesný porast, značne obmedzujúci rozhľad. Výnimočne však riedka vegetácia či menšia lúka umožňujú obmedzený výhľad na okolité vrchy pohoria, pri vhodných podmienkach je možné vidieť aj Strážovské vrchy, Vtáčnik, Tribeč a Biele Karpaty.

</doc>
<doc id="673845" url="https://sk.wikipedia.org/wiki?curid=673845" title="Bordères-sur-l’Échez">
Bordères-sur-l’Échez

Bordères-sur-l’Échez môže byť:

</doc>
<doc id="673849" url="https://sk.wikipedia.org/wiki?curid=673849" title="OTR-23 Oka">
OTR-23 Oka



</doc>
<doc id="673850" url="https://sk.wikipedia.org/wiki?curid=673850" title="Oceánsky pohár národov">
Oceánsky pohár národov

Oceánsky pohár národov () alebo "Majstrovstvá Oceánie vo futbale", je futbalová súťaž národných tímov Oceánie pod hlavičkou Futbalovej konfederácie Oceánie. Prvý ročník sa odohral v roku 1973. Od roku 2004 sa turnaj koná každé štyri roky. Predtým sa turnaj konal každé dva roky a pred tým nepravidelne.
Prvých osem ročníkov vyhrali tímy Austrálie a Nového Zélandu, okrem týchto dvoch tímov sa raz tešili aj Tahiti a to v roku 2012. Tahiti sú jediným tímom mimo Austrálie a Nového Zélandu ktorý vyhral Oceánsky pohár národov.

</doc>
<doc id="673851" url="https://sk.wikipedia.org/wiki?curid=673851" title="Pásovec štetinatý">
Pásovec štetinatý



</doc>
<doc id="673853" url="https://sk.wikipedia.org/wiki?curid=673853" title="Mestská hromadná doprava v Leviciach">
Mestská hromadná doprava v Leviciach

Mestská hromadná doprava v Leviciach je zabezpečovaná autobusovou dopravou, ktorú prevádzkuje spoločnosť ARRIVA Nové Zámky. Služby MHD sú poskytované na 9 autobusových linkách s číslovaním 1, 3 – 5 a 8 – 12. ARRIVA Nové Zámky prevádzkuje v Leviciach 5 typov vozidiel.

</doc>
<doc id="673854" url="https://sk.wikipedia.org/wiki?curid=673854" title="Mestská hromadná doprava v Žiline">
Mestská hromadná doprava v Žiline

Mestská hromadná doprava v Žiline je sieť liniek autobusovej a trolejbusovej dopravy v Žiline, ktorú prevádzkuje spoločnosť Dopravný podnik mesta Žiliny, s.r.o. Služby MHD sú poskytované na 13 autobusových a 8 trolejbusových linkách.
Autobusová doprava.
Autobusová doprava v Žiline je sieť liniek mestskej hromadnej dopravy v Žiline, ktorú prevádzkuje spoločnosť Dopravný podnik mesta Žiliny, s.r.o. Služby MHD sú poskytované na 11 štandardných a na 2 špeciálnych autobusových linkách a pre zamestnancov KIA a Mobis. Liniek je celkovo 13 s číslovaním , , , , , , , , , , , a . V minulosti premávala bezplatná linka zo železničnej stanice na TESCO hypermarket. Dopravný podnik mesta Žiliny prevádzkuje v Žiline 33 typov vozidiel.
Trolejbusová doprava.
Trolejbusová doprava v Žiline patrí medzi 5 sietí trolejbusovej dopravy na Slovensku. Do prevádzky bola uvedená v roku 1994 ako posledná na Slovensku, napätie v sieti je 750 V. Spravuje ju Dopravný podnik mesta Žiliny, ktorý na ôsmich linkách prevádzkuje 44 trolejbusov, ktoré sa podieľajú troma štvrtinami na celkových prepravných výkonoch v tamojšej MHD.

</doc>
<doc id="673858" url="https://sk.wikipedia.org/wiki?curid=673858" title="Autobusová doprava vo Vrábľoch">
Autobusová doprava vo Vrábľoch

Autobusová doprava vo Vrábľoch je zabezpečovaná mestskou hromadnou dopravou, ktorú tvorí 1 autobusová linka s číslovaním 151 a prímestskou dopravou, ktorú tvorí 16 autobusových liniek. Prevádzkuje ich spoločnosť ARRIVA Nitra. ARRIVA Nitra prevádzkuje vo Vrábľoch prímestské vozidlá dopravcu. Linka MHD premáva v čase cca 07:00 - 12:00 počas nediel a sviatkov a vykonáva 4 spoje slúžiace ako návoz na bohoslužbu a odvoz z bohoslužby. Ostatné linky prímestskej dopravy premávajú celotýždenne.

</doc>
<doc id="673862" url="https://sk.wikipedia.org/wiki?curid=673862" title="Závodský potok">
Závodský potok

Závodský potok je potok v regióne Spiš, na území obcí Sulín a Mníšek nad Popradom v okrese Stará Ľubovňa v Prešovskom kraji. Je ľavostranným prítokom Popradu, v povodí Dunajca; má dĺžku . Je vodným tokom V. rádu. Hydrologické poradie (číslo povodia): 3-01-03-90. Geomorfologická kategorizácia: geomorfologická oblasť Východné Beskydy, geomorfologický celok Ľubovnianska vrchovina.
Prameň.
Pramení v nadmorskej výške v lesnom extraviláne na severovýchodnom úbočí vrchu Soľovka s nadmorskou výškou na území Závodia, časti obce Sulín v okrese Stará Ľubovňa, v geomorfologickom celku Ľubovnianska vrchovina.
Opis toku.
Tečie severovýchodným smerom lesným extravilánom, v nadmorskej výške vteká na obecnú hranicu medzi obcou Sulín a obcou Mníšek nad Popradom, ktorú sleduje až do svojho ústia v rieke Poprad, v nadmorskej výške priberá bezmenný pravostranný prítok, tesne pred ústím podteká cestu z časti obce Závodie v obci Sulín do vyľudnenej samoty "Krendželovka" a ďalej do obce Mníšek nad Popradom a v nadmorskej výške ústi do Popradu ako jeho ľavostranný prítok. Poprad ďalej ústi do Dunajca, na území Poľska. Závodský potok má jeden bezmenný prítok.
Závodský potok pramení na území obce Sulín a väčšiu časť svojho toku sleduje obecnú hranicu v lesnom extraviláne medzi obcou Sulín a obcou Mníšek nad Popradom vrátane ústia v okrese Stará Ľubovňa v Prešovskom kraji, v geomorfologickom celku Ľubovnianska vrchovina.
Pôvod názvu.
Názov vodného toku Závodský potok má pôvod v názve časti obce Závodie v obci Sulín v priestore ktorej pramení, a po západnej hranici ktorej preteká a ústi. Z toponyma "Závodie" rozšírením o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Závodský potok" ako súčasť veľmi početnej skupiny názvov v slovenskej toponymii, najmä hydronymii. Názov časti obce "Závodie", ako typický predstaviteľ predponovo-príponového toponyma, má pôvod v polohe pomenúvaného geografického objektu z hľadiska pomenúvateľa vo význame "objekt ležiaci za potokom, za riekou, za vodným objektom". Motivácia pomenovania je aj v súčasnej slovenčine jasná.
Hydronymum Závodský potok bolo štandardizované v roku 1988.

</doc>
<doc id="673871" url="https://sk.wikipedia.org/wiki?curid=673871" title="Strahovská madona">
Strahovská madona

Strahovská madona je jeden zo základných typov českých gotických milostných madon z obdobia vlády Jána Luxemburského alebo Karola IV. pred rokom 1350. Pôvod maľby nie je známy. V roku 1862 ju do zbierok Strahovského kláštora získal generálny opát premonštrátov Jeroným Josef Zeidler, ktorý udržiaval kontakty s kláštormi od Rajhradu po Osek.
Opis.
Tempera na drevenej doske potiahnutej plátnom, 94 x 84 cm, inv. č. O 539. V období baroka bola maľba v spodnej časti prerezaná a čiastočne premaľovaná. Z neskoršieho obdobia môže pochádzať aj oblúkové zakončenie v hornej časti obrazu. Obraz do pôvodnej podoby zreštauroval Bohuslav Slánský.
Zobrazenie Madony vychádza z francúzskych predlôh a českých nástenných malieb spred roku 1350 (Doudleby, Dražice, Brandýs). Vykazuje silné taliansko-byzantské vplyvy, ktoré siahajú až k typu takzvaného Kykkotissa z obdobia vlády cisára Alexia I. Komnénosa (1081-1118), ktorý sa zachoval v kláštore Kykkos na Cypre.
Obraz štýlovo nadväzuje na Vyšebrodský cyklus a na najstaršie tabuľové maľby českých Madon (Madona z Veveří, Madona Zbraslavská). Panna Mária je zobrazená ako nebeská kráľovná s korunou a čelenkou. V mnohých črtách sa nápadne zhoduje s Madonou z Veveří a možno predpokladať, že oba obrazy mali spoločný námet. Patrí k nim zobrazenie Máriinej šatky, koruny a pokrývky hlavy, ornamentov v aureole a vzoru strapcového lemu jej plášťa, tvaru jej účesu a zloženia rúcha a obrysovej línie okolo ľavého ramena. Polonahé dieťa, ktoré má na sebe priesvitný závoj zdôrazňujúci jeho nahotu, drží ľavou rukou šatku a pravou rukou drží palec. Vhodné je aj obtiahnutie priesvitného závoja alebo krížik vložený do nimbu dieťaťa, ktorý symbolizuje jeho budúci osud.
Strahovská madona sa od ostatných českých madon líši väčším rozmerom dosky a mohutnosťou postáv matky a dieťaťa. Obraz bol pravdepodobne určený na pozorovanie z diaľky. Typológia tváre, ktorú charakterizujú mandľové oči, predĺžený nos a jemné ústa, má najbližšie k talianskym vzorom, najmä k sienskemu maliarstvu poslednej štvrtiny 13. storočia. Tvárový typ madony so zmyselne plnou tvárou a jemným a láskavým výrazom je východiskom pre lyrický pôvab českých milostných madon. Tvár anjela držiaceho korunu Panny Márie na obraze "Kladskej madony" tiež vykazuje istú fyziognomickú podobnosť. Nežné gesto matkinej pravej ruky, ktorá drží medzi prstami lakeť dieťaťa, je talianskym motívom. Točenie nôh malého Ježiša smerom k divákovi sa objavuje už na "Madone z Vladimíra" z polovice 12. storočia a na sinajských ikonách. Tento motív, inde v Európe zriedkavý, bol v českých krajinách veľmi obľúbený okolo polovice 14. storočia a objavuje sa na tabuľových maľbách Madon, na nástenných maľbách a v knižných ilumináciách. Dieťa, ktoré je mimoriadne aktívne a zaberá veľkú časť plochy obrazu, musí matka držať oboma rukami. Zatiaľ čo na "Madone z Veveří" sa dieťa pozerá na matku, tu sa od nej odvracia v zložitom pohybe s mnohými smerovými protikladmi a jeho pohľad smeruje k veriacim.
V porovnaní s byzantskými modelmi majú gotické madony niektoré zmeny v čiastkových motívoch, ktoré majú symbolický význam. Namiesto zvitku, ktorý predstavoval Božie slovo, drží dieťa v ruke stehlíka ako pripomienku svojho budúceho utrpenia. Tento vták sa živí semenami bodliaka, čo odkazuje na Ježišovu tŕňovú korunu. Podľa legendy na ceste na Golgotu vytrhol Kristovi z čela tŕne a pritom si jeho krvou potrel perie. Mariánske číslo je deväť, ktoré tu symbolizujú kamene a trojlístky na korune Madony. Výkladom zobrazenia koruny sa zaoberá už anonymný spis z 11. storočia Liber de corona virginis. Na iných maľbách je zobrazených deväť hviezd nad hlavou Panny Márie "(Navštívenie", Vyšebrodský cyklus, 1340) alebo deväť holubíc (Adorácia Pána z Hlbokej, 1380).

</doc>
<doc id="673873" url="https://sk.wikipedia.org/wiki?curid=673873" title="SARS-CoV-2 Omicron variant">
SARS-CoV-2 Omicron variant



</doc>
<doc id="673876" url="https://sk.wikipedia.org/wiki?curid=673876" title="Branná moc Slovenskej republiky (1939 – 1945)">
Branná moc Slovenskej republiky (1939 – 1945)

Branná moc Slovenskej republiky (iné názvy: slovenská branná moc, slovenská armáda) bol názov ozbrojených síl vojnovej Slovenskej republiky v období pred a počas druhej svetovej vojny. Slovenská armáda stála až do Slovenského národného povstania na strane mocností Osi a aj do SNP sa zapojila iba časť jej posádok a príslušníkov. Počas svojej existencie sa zúčastnila ťažení proti Maďarsku, Poľsku a po útoku na Sovietsky zväz sa niektoré jej jednotky dostali na Ukrajinu, do Bieloruska, Ruska a až na Kaukaz. V záverečnej fáze vojny jej jednotky pôsobili aj v Taliansku, Rumunsku a Maďarsku.
Vznik.
V čase vytvorenia Slovenskej republiky boli na území Slovenska dislokované tri armádne zbory československej armády s ôsmimi divíziami. Všetkým jednotkám velili českí velitelia, hodnosť generál mal v tom čase jediný Slovák Rudolf Viest. Jednotlivé veliteľstvá začali preberať slovenskí dôstojníci od 15. apríla 1939. Českí vojaci a dôstojníci, podobne ako vojaci z Podkarpatskej Rusy začali odchádzať domov. Stav jednotiek pri vzniku Slovenskej republiky:
Súbežne s preberaním posádok bolo potrebné reagovať aj na ohrozenie vonkajších hraníc nového štátu. Na východe krajiny podnikli maďarské vojská už večer 14. marca 1939 útok pri obci Vyšné Nemecké. Na západe, začala 15.marca nemecká armáda obsadzovať územie Slovenska až po údolie Váhu. Situácia na západe sa vyriešila diplomaticky uzatvorením zmluvy medzi Slovenskom a Nemeckom o zriadení "Ochranného pásma" tzv. "Schutzzone" na Viedenských rokovaniach 18. marca 1939.
Situácia na východe však prerástla do ozbrojeného konfliktu. Slovenské jednotky boli v tomto konflikte rozdelené na dve skupiny. Severnú Stakčínsku skupinu pod velením mjr. Matějku tvoril zosilnený III. prápor pešieho pluku 16 a delostrelecká batéria. Južnú Zemplínsku skupinu mjr. Kubíčka tvorili zosilnený peší pluk 20, tri delostrelecké batérie a čata pancierových automobilov. Do konfliktu sa zapojili aj letci zo Spišskej Novej Vsi posilnený dvoma stíhacími rojmi z Piešťan.
1939.
Prvá reorganizácia.
2. mája 1939 schválila vláda vznik troch vyšších vojenských veliteľstiev:
Slovenská branná moc sa členila na:
Najvyšším veliteľom brannej moci bol prezident SR (od 1 októbra 1939 Jozef Tiso). Ministrom národnej obrany bol Ferdinand Čatloš. Početný stav brannej moci k 1 júlu 1939: 4 generáli, 700 dôstojníkov, 573 rotmajstrov a 28 406 príslušníkov mužstva. Povinná prezenčná vojenská služba trvala 2 roky.
Budovanie slovenskej brannej moci však nebolo bez obmedzení. O jej charaktere a sile rozhodovala Nemecká vojenská komisia ("Deutsche Millitärkommission") vedená generálporučíkom Franzom Barskhausenom. Táto jednak ponechala Slovenskej vláde minimálne právomoci v "Ochrannom pásme", čo sa týkalo aj miestnych posádok. Zároveň sa snažila udržať početný stav na 25 000 mužoch. Zmena v prospech Slovenskej republiky nastala až v auguste 1939, najskôr podpísaním dohody o "Ochrannom pásme" a neskôr dohody o budovaní slovenskej brannej moci, ktorá vymedzila mierový stav na 25 000 mužov a vojnový stav na 150 000 mužov.
Poľské ťaženie.
V súvislosti s prípravami Nemecka na napadnutie Poľska bolo 26. augusta 1939 rozhodnutím OKW územie Slovenska vyhlásené za operačné územie nemeckej brannej moci a Slovenská armáda bola začlenená do nemeckej 14. armády pod velením generálplukovníka Wilhelma Lista. Zároveň začala mobilizácia pod rúškom mimoriadneho cvičenia.
29. augusta 1939 bolo vytvorené Veliteľstvo poľnej armády "Bernolák". Podliehali mu nasledovné útvary:
Veliteľom Poľnej armády bol generál I. triedy Ferdinand Čatloš. Počas jeho neprítomnosti ho na MNO zastupoval Ferdinand Ďurčanský. K 20. septembru 1939 mala Slovenská armáda početný stav 148 113 mužov. Zmeny nastali aj v Slovenskom letectve. 4 stíhacie letky boli podriadené priamo nemeckému oblastnému leteckému veliteľstvu XVII vo Viedni. Pod slovenským velením zostali iba 4 pozorovacie letky, 1 prieskumná a jednotky protivzdušnej obrany.
Slovenská armáda sa do do operácií proti Poľsku aktívne zapojila. Už 1. septembra 1939 začala divízia "Jánošík" postupovať v smere Spišská Belá – Javorina – Nowy Targ. O týždeň neskôr sa na poľské územie dostali aj divízia "Rázus" a rýchla skupina "Kalinčiak". Úlohou divízie "Škultéty" bolo zaisťovanie dobytého územia. Slovenské stíhacie letky chránili vzdušný priestor Slovenska a sprevádzali nemecké bombardéry. Pri tom stratili dve stíhacie lietadlá Avia B-534. K 11. septembru 1939 slovenské vojská prenikli po líniu Zakopané – Nowy Targ – Nowy Sącz – Jasło – Krosno – Sanok – Lesko – Cisna.
Vzhľadom na rýchly postup Nemecka sa už 14. septembra sa začali vojská sťahovať z poľského územia a záložníci demobilizovať. Veliteľstvo "Bernolák" zaniklo 7. októbra 1939. Straty boli nízke: 18 – 24 mŕtvych, 46 zranených a 11 nezvestných vojakov. Do zajatia bolo vzatých približne 1 350 príslušníkov poľskej armády.
Pod správu Slovenska sa vrátilo územie anektované Poľskom v rokoch 1920, 1924 a 1938 o celkovej rozlohe 38 004 km2, čo bolo oficiálne zachytené v nemecko-slovenskej zmluve z 21. novembra 1939.
Reorganizácia po Poľskom ťažení.
V októbri 1939 vznikla Stráž prezidenta Republiky. V novembri 1939 boli všetky tri Vyššie vojenské veliteľstvá zrušené a namiesto nich vytvorené Veliteľstvá divíznych oblastí:
Okrem zmeny veliteľstiev došlo aj k nasledovným zmenám:
Na konci roku 1939 sa tiež veliteľstvo Leteckého pluku zlúčilo s veliteľstvom letectva pri Hlavnom vojenskom veliteľstve a boli sformované 4 letecké perute.
Na základe medzištátnej dohody z 9. októbra 1939 bola Nemecká vojenská komisia nahradená pôsobením Nemeckej misie pre pozemné vojsko ("Deutsche Heeresmission") a Nemeckej misie pre vojenské letectvo ("Deutsche Luftwaffesmission"), ktoré nemali voči Ministerstvu národnej obrany veliteľské právomoci.
Súbežne s budovaním slovenskej armády bolo potrebné riešiť aj problém výcviku dôstojníckeho a poddôstojníckeho zboru. 15. novembra 1939 bola vytvorená Vojenská akadémia pre vzdelávanie dôstojníkov v Banskej Bystrici (od 1. októbra 1940 v Bratislave). Jej súčasťou bola aj pridružená škola pre dôstojníkov v zálohe.
1940.
Branný zákon.
18. januára 1940 prijal Snem Slovenskej republiky nový Branný zákon. Branná povinnosť sa vzťahovala na zdravotne spôsobilých mužov od 20 do 50 rokov veku. Dobrovoľne bolo možné vstúpiť do armády od 17 rokov veku a pre dôstojníkov z povolania neplatilo vekové obmedzenie. Prezenčná služba trvala 24 mesiacov. Predošlé diskriminačné opatrenia proti Židom boli rozšírené aj na Rómov. Títo mohli vykonávať iba pracovnú službu v osobitných útvaroch, nemali nárok na povýšenie a rovnošaty mali označené farebnými pásmi na rukávoch.
Vytvorenie vzdušných zbraní.
Od 1. januára 1940 sa slovenská branná moc členila na pozemné vojsko a vzdušné zbrane. Od 3. mája 1940 bolo vytvorené Veliteľstvo vzdušných zbraní v Bratislave. Novému veliteľstvu podliehali:
Vojenské školy.
Od 16. februára 1940 začala pôsobiť v Bratislave Vysoká vojenská škola pre dôstojníkov generálneho štábu a intendancie. 15. apríla 1940 vznikla Letecká škola v Piešťanoch (od 1. októbra 1940 v Trenčíne, od 19. augusta 1943 v Hájnikoch) pre vzdelávanie nižších dôstojníkov vzdušných zbraní.
Od 1. októbra 1940 začali pôsobiť aj poddôstojnícke školy: Vojenská pechotná škola, Vojenská delostrelecká škola, Zbrojná škola, Vojenská podkováčska škola. Ako posledná bola otvorená 1. októbra Štátna slovenská vojenská reálka v Banskej Bystrici (od 1. augusta 1943 v Turčianskom Sv. Martine) pre výchovu budúcich študentov Vojenskej akadémie.
Reorganizácia.
V októbri 1940 prebehla ďalšia reorganizácia. Hlavné vojenské veliteľstvo bolo zrušené a nahradené už existujúcim Veliteľstvom vzdušných zbraní a novo vytvoreným Veliteľstvom pozemného vojska v Banskej Bystrici. Veliteľstvo pozemného vojska vzniklo reorganizáciou VDO 2. VDO 1 v Trenčíne bolo reorganizované na Veliteľstvo 1. divízie a VDO 3 v Prešove bolo reorganizované na Veliteľstvo 2. divízie. Zbrane a služby sa delili na divízne, zborové a armádne.
Počet peších plukov sa znížil z deväť na šesť a došlo aj k zrušeniu niektorých ďalších jednotiek. Telegrafné vojsko bolo premenované na spojovacie, ženisti na pionierov a zmenili sa aj názvy niektorých hodností. Útočná vozba sa osamostatnila do samostatného pluku, podliehajúcemu priamo Veliteľstvu pozemného vojska.
1941.
Pracovný zbor.
15. januára 1941 bol vytvorený Pracovný zbor MNO (neskôr premenovaný na Pracovný zbor národnej obrany). Zbor bol samostatnou zložkou brannej moci. Tvorilo ho veliteľstvo a Východná a Západná pracovná skupina. Každá skupina bola organizovaná do troch práporov po štyroch rotách. V piatich (pracovných) táboroch vykonávali prezenčnú službu árijci, V prápore VI. (robotnom) boli po dve židovské a cigánske roty.
Napadnutie Sovietskeho zväzu.
V súvislosti s pripravovaným napadnutím Sovietskeho zväzu požiadal 2. mája 1941 minister národnej obrany generál Ferdinand Čatloš nemeckého vojenského atašé podplukovníka Heinricha Beckera, aby sa slovenská armáda mohla zapojiť do akcie proti ZSSR, ak sa zapojí Maďarsko. Požiadavku na zapojenie slovenskej armády do operácie Barbarossa potvrdil náčelník štábu OKH generálplukovník Franz Halder 19. júna 1941 priamo v Bratislave. 22. júna 1941 ráno vyslanec Ludin informoval premiéra Tuku o vyhlásení vojny ZSSR a zároveň ho požiadal o dodržanie spojeneckých záväzkov. To malo za následok vyhlásenie vojnového stavu aj v slovenskej armáde, vytvorenie frontovej Rýchlej skupiny (neskôr Rýchlej brigády) a tylovej Armádnej skupiny.. Rýchla brigáda sa 22. júla 1941 zúčastnila bitky o Lypovec. Spolu s pozemnými jednotkami boli na sovietskom území nasadené aj letecké jednotky vzdušných zbraní.
Reorganizácie poľných jednotiek.
Už 25. júla 1941 sa na základe rozkazu MNO začali formovať dve divízie Rýchla divízia a Zaisťovacia divízia, každá o veľkosti približne 8 000 mužov. Po ich vytvorení zanikla k 12. augustu 1941 Armádna skupina. Spoločné velenie oboch divízií zabezpečoval novo vytvorený Poľný zbor pod velením gen. II.tr. Antona Pulanicha. 20. septembra 1941 sa však veliteľstvo Poľného zboru transformovalo na Spojovací štáb slovenskej poľnej armády a divízne veliteľstvá získali samostatnosť. 8. decembra 1941 bol zrušený aj Spojovací štáb.
Rýchla divízia.
Rýchla divízia bol vytvorená z motorizovaných jednotiek Rýchlej brigády a Armádnej skupiny v auguste 1941. Jej prvým veliteľom bol plukovník delostrelectva Jozef Turanec. Od septembra 1941 zaisťovala Rýchla divízia úsek na pravom brehu Dnepra. Po dobytí Kyjeva bola začlenená do skupiny armád Juh s cieľom postupu na Donbas a Kaukaz. Neskôr držala obranné postavenia na severnom pobreží Azovského mora medzi prístavmi Taganrog a Mariupoľ. V decembri 1941 sa presunula k rieke Mius. V júni 1942 jednotka dosiahla Rostov nad Donom. Bola prvou jednotkou vojsk Osi, ktorá si vybudovala predmostie na východnom brehu Donu. Na konci augusta 1942 sa jej postup zastavil v priestore mesta Gorjači Kľuč na predhorí Kaukazu. V dôsledku sovietskeho protiútoku bola jednotka postupne sťahovaná. V januári 1942 sa presunula k rieke Kubáň a následne bola stiahnutá z frontu a evakuovaná na Krym. Tu sa podieľala aj na budovaní obrany Perekopskej šije. K 1. augustu 1943 bola Rýchla divízia reorganizovaná na 1. pešiu divíziu.
1. pešia divízia.
1. pešia divízia bola od septembra 1943 nasadená do obranného postavenia Melitopoľ-Kachovka. V noci z 29. na 30. októbra 1943 sa jednotka dostala nečakane do bojov pri Melitopole kde utrpela veľké straty. 20. peší pluk zostal obkľúčený na Kryme a zvyšok divízie sa stiahol na západ od Chersonu.V novembri 1943 mala jednotka brániť ústie Dnepra a Bugu, a na prelome rokov 1943 a 1944 budovala opevnenia pri Nikolajeve. Vo februári 1944 budovala obranné postavenia severne od Odesy, kedy sa k nej pripojil aj 20. peší pluk.
Zaisťovacia divízia.
Zaisťovacia divízia bol vytvorená z 1 a 2. divízie Armádnej skupiny v auguste 1941. Jej prvým veliteľom bol plukovník Augustín Malár. Operačným priestorom Zaisťovacej divízie bola na prelome augusta a septembra 1941 oblasť Starokonstantinov – Polonne – Šepetovka. Neskôr sa presunula do oblasti Kyjeva. Od začiatku roka 1942 sa operačná oblasť jednotky rozšírila na východ až k Dnepru. Od marca 1942 boli jednotky divízie nasadzované do akcií proti odbojovému hnutiu. V januári a februári 1943 bola divízia nasadená do protipartizánskej ofenzívy. Na konci marca 1943 došlo k zúženiu operačného priestoru na oblasť Mozyr – Rečica – Bragin – Rudňa – Jeľsk. Na prelome júna a júla 1943 nemecké velenie zareagovalo na množiace sa dezercie presunom divízie do oblasti Zaslavľ – Minsk – Sluck. K 1. augustu 1943 bola Zaisťovacia divízia reorganizovaná na 2. pešiu divíziu.
Ústup z východného frontu.
So zmenou situácie na východnom fronte sa na na prelome leta a jesene v roku 1943 Zaisťovacia divízia transformovala na 2 technickú brigádu a bola odsunutá do Talianska. Podobne, aj keď neskôr, bola na jar 1944 1. pešia divízia po sústredení pri rieke Prut prepravená po mori do Rumunska a od 1. mája 1944 bola reorganizovaná na 1. technickú divíziu.
Nasadenie vzdušných zbraní.
Od 30. júna 1941 boli popri pozemných jednotkách nasadené aj letky vzdušných zbraní: stíhacia letka 12, stíhacia letka 13, pozorovacia letka 1, pozorovacia letka 2 a pozorovacia letka 3. Začiatkom júla 1941 pôsobili z letísk v Sambore a Zarsyne. Na prelome júla a augusta 1941 bola v dôsledku nedostatku pohonných hmôt a náhradných dielov stiahnutá späť na Slovensko. Na fronte zostali iba stíhacia letka 12 a pozorovacia letka 1, posilnené o bojaschopné lietadlá vracajúcich sa jednotiek. Tieto boli 15. augusta 1941 zlúčené do kombinovanej perute pod velením mjr. Vladimíra Kačku. Úlohou kombinovanej perute bola podpora Rýchlej divízie. Táto podpora však netrvala dlho, v októbri 1941 zostali bojaschopné iba štyri stíhačky a tri pozorovacie lietadlá a jednotky sa vrátili na Slovensko.
Od 1. júna 1942 bola vytvorená skupina vzdušných zbraní pri Zaisťovacej divízii. Tvorili ju pozorovacia letka 1, stíhacia letka 11, 4. ľahká batéria delostreleckého protilietadlového pluku a ďalšie jednotky. Operovali z letísk pri Žytomyri a Ovruči. Veliteľstvo vzdušných zbraní rozhodlo v októbri 1942 o odsune jednotiek späť na Slovensko. Pozorovacia letka bola aj odsunutá, ale stíhacia letka bola vybavená výstrojom pre zimné operácie a zostala na mieste. Začiatkom augusta 1943 boli lietadlá premiestnené do Minska a koncom októbra 1943 bola jednotka definitívne odsunutá na Slovensko.
Stíhacia letka 13.
Po ročnej prestávke, počas ktorej sa piloti stíhacej letky 13 preškolili na lietadlá Messerschmitt Bf 109E sa jednotka opäť pripojila k podpore Rýchlej divízie na fronte. Od 4. novembra 1942 operovala z Majkopu pod velením stot. Ondreja Ďumbalu. V januári 1943 sa presunula ku Krasnodaru a neskôr do Slavjanskej, Kerča a Tamani v marci 1943. Od apríla do septembra 1943 pôsobila jednotka v Anape. Koncom októbra 1943 sa jednota medzitým stiahnutá na Krym vrátila späť do vlasti. Piloti stíhacej letky 13 vykonali na výchdnom fronte 2.600 letov a nárokovali si 215 potvrdených 29 nepotvrdených zostrelov. vlastné straty boli 8 lietadiel.
1942.
Pre dosiahnutie lepšej koordinácie nemeckých a slovenských jednotiek bola od 18. marca 1942 vytvorená funkcia nemeckého generála pri MNO, ktorý podliehal priamo vrchnému veliteľstvu Wehrmachtu (OKW). Funkciu zastával vedúci Nemeckej misie pre pozemné vojsko na Slovensku.
Až v tomto roku začali narastať protivojnové a protinemecké nálady medzi obyvateľstvom. Do činnosti odbojových skupín sa zapojili aj mnohí aktívni dôstojníci slovenskej armády, najčastejšie na strane občiansko-demokratických skupín. Najlepšie organizovaný bol komunistický odboj pod vedením ilegálnej Komunistickej strany Slovenska. Tá v roku 1942 rozhodla viesť partizánsky spôsob odboja. Prvé skupiny: na východnom slovensku a Skupina Janka Kráľa v Malých Karpatoch však boli rýchlo zlikvidované.
1943.
Od 1. júna 1943 vstúpil do platnosti nový Branný zákon. Znížil vek pre odvody z 20 na 19 rokov, vylúčil Židov z Pracovného zboru a zaviedol trojstupňovú brannú výchovu civilného obyvateľstva. V novembri 1943 bola vytvorená nová zložka Stráž obrany štátu tvorená piatimi hraničiarskymi rotami a 63 asistenčnými jednotkami.
Generál Čatloš, ako jediný z najvyšších Slovenských predstaviteľov hľadal spôsob ako previesť Slovenskú republiku na stranu protihitlerovskej koalície. V lete 1943 žiadal, aby boli obe pešie divízie stiahnuté na Slovensko. Jeho snaha vyústila do uznesenia vlády z 25. augusta 1943 o tom, že nemecké velenie nemôže disponovať so slovenskými jednotkami bez súhlasu MNO.
Po vylodení Spojencov v Taliansku vzrástlo na jeseň roku 1943 ohrozenie Slovenska a najmä Bratislavy leteckými náletmi. Ochranu hlavného mesta zabezpečoval od 20. augusta 1943 III. oddiel delostrelectva protilietadlového pluku a pohotovostný roj stíhacej letky 13 z Vajnor.
Jednotky v zahraničí.
Od jesene 1943 pôsobila 2. technická brigáda v priestore Imola – Ravenna – Cervia – Faenza. Jednotka sa podieľala na budovaní opevnení pri Jadranskom mori.
1944.
Od 1. januára 1944 došlo k ďalšej reorganizácii, spojenej aj s výmenou najvyšších veliteľov. Veliteľom pozemného vojska sa stal gen. II. triedy Jozef Turanec a veliteľom vzdušných zbraní plk. gšt. Alojz Ballay. Nová organizácia jednotiek vstúpila do platnosti 1. februára 1944.
Od 31. januára bola z Piešťan do Vajnor presunutá celá stíhacia letka 13 kde pôsobila do mája 1944, kedy sa vrátila späť na Piešťanské letisko. Veliteľom letky bol npor. Vladimír Kriško. Ten dostal od generála Čatloša tajný rozkaz, aby sa stíhači vyhýbali stretom so spojeneckými lietadlami a šetrili tak techniku na pripravované vystúpenie proti Nemecku. Od 1. mája 1944 bol zriadený Obvod obrany proti lietadlám Bratislava pod velením pplk. Rajmunda Šmardu. 16. júna 1944 uskutočnila 15. letecká armáda USA nálet na rafinériu Apollo. Proti náletu nezasiahli stíhačky stíhacej letky 13, pretože boli v tom čase vyslané oproti inému bombardovaciemu zväzu. Keď sa nakoniec dostali do vzdušného priestoru Bratislavy, bombardéry už boli preč. 26. júna 1944 bol ohlásený ďalší nálet, proti ktorému vzlietlo 8 lietadiel Bf 109G. Podarilo sa im síce zostreliť jeden a poškodiť ďalší bombardér, ale prišli o 6 strojov: 3 zničené a 3 ťažko poškodené a 4 pilotov: 3 zabití a jeden ťažko zranený.
Generál Čatloš pokračoval vo svojom úsilí a 7. januára 1944 preložil návrh opevniť severovýchodné hranice Slovenska a obsadiť ich novo vybudovanou Poľnou armádou. Jeho skrytým zámerom bolo, aby územie východného Slovenska obsadila slovenská armáda, ktorá v príhodnej chvíli umožní vstup sovietskych vojsk na územie Slovenska. Tento návrh bol 12. februára 1944 odsúhlasený aj OKW. Pre nový útvar sa vžil názov Východoslovenská armáda. Medzitým bolo už 26. januára 1944 vytvorené veliteľstvo opevňovacích prác v Prešove. V marci 1944 začala mobilizácia odvedencov, koní a motorových vozidiel. Veliteľstvo opevňovacích prác bolo 18. mája 1944 reorganizované na Armádne veliteľstvo pod velením gen. II. tr. Augustína Malára.
V júni 1944 bol vybudovaný Technický zbor pod velením plk. gšt. Viliama Talského, ktorý sa pripojil k jednotkám Armádneho veliteľstva. V druhej polovici augusta mala Východoslovenská armáda približne 35 000 mužov.
Od 3. augusta 1944 bola Východoslovenská armáda podriadená veliteľstvu nemeckej skupiny armád Severná Ukrajina so sídlom v Krakove a od 10. augusta začlenená do armádnej skupiny Raus (od 18. augusta Heinrici).
Slovenské národné povstanie.
Od januára 1944 hľadala ilegálna Slovenská národná rada vhodného kandidáta na veliteľa protinemeckého povstania. Kandidátmi boli najskôr náčelník štábu hlavného vojenského veliteľstva plk. gšt. Viliam Talský a neskôr generál Štefan Jurech. V Banskej Bystrici sa medzitým zorganizovala odbojová skupina, ktorá disponovala spojením s exilovou vládou v Londýne. Členom tejto skupiny bol aj náčelník štábu veliteľstva pozemného vojska pplk. gšt. Ján Golian. V apríli 1944 exilová vláda určila za dočasného veliteľa povstania Jána Goliana a SNR toto rozhodnutie rešpektovala. Pod Golianovým velením vzniklo vojenské ústredie SNR, ktoré začalo pripravovať ozbrojené povstanie. Niektorí dôstojníci však odmietali rešpektovať mladšieho a hodnostne nižšieho veliteľa. Plán bol podobný zámerom generála Čatloša, keď Východoslovenská armáda mala umožniť prístup sovietskym vojskám cez Karpatské priesmyky a preniknúť k Morave a Dunaju. V prípade pokusu o nemeckú okupáciu Slovenska malo dôjsť k vojenskému odporu. Na konci júla sa podarilo aj generálovi Čatlošovi kontaktovať vedenie KSS, ako sprostredkovateľa rokovania so sovietskou stranou. Začiatkom augusta 1944 odleteli do ZSSR dve lietadlá. V jednom npor. Ján Korecký s plánmi vojenského ústredia, v druhom mjr. Mikuláš Lisický, pplk. Mikuláš Ferjenčík a Karol Šmidke s plánmi generála Čatloša. Generálny štáb Červenej armády posúdil oba plány a vyhodnotil ich ako nereálne.
Od leta 1944 začali byť aktívne na území Slovenska aj partizánske skupiny, ktoré nerešpektovali odbojové velenie. Vzhľadom na to a blízkosť frontu začala byť pravdepodobná skorá okupácia Slovenska nemeckým vojskom. V noci z 24. na 25. augusta prijal J. Golian rozhodnutie o obrane v prípade, že nemecké jednotky prekročia vytýčené hranice. O 2:00 ráno bol vyhlásený bojový poplach všetkým podriadeným útvarom a vojakom bolo vydané ostré strelivo. Táto akcia sa stretla s nevôľou Nemcov a vynútili si výmenu hlavného vojenského veliteľa. Stal sa ním gen. Turanec. 27. augusta 1944 obsadili partizáni Ružomberok, to bol ďalší signál na začiatok okupácie a tiež dôvod k neskoršiemu rozkazu na odzbrojenie Východoslovenskej armády. Generál Turanec začal po svojom menovaní pripravovať presun veliteľstva pozemného vojska z Banskej Bystrice do Trenčína. Tento krok by zmaril prípravy povstania, preto bol 29. augusta na Golianov príkaz zaistený. V ten istý deň začali na územie Slovenska vstupovať okupačné jednotky a generál Čatloš večer vystúpil v rozhlase s výzvou na pomoc okupantom. Čerstvo povýšený plk. gšt. Golian vydal vzápätí rozkaz na začiatok povstania.
Vyhlásenie povstania nebolo úspešné na východe ani západe krajiny. Veliteľ Východoslovenskej armády generál Malár odletel 30. augusta pre inštrukcie do Bratislavy. Plk. gšt. Talský sa po porade rozhodol odložiť ozbrojenú akciu až na noc z 1. na 2. septembra a 31. augusta odletel do Sovietskeho zväzu. To dalo Nemcom čas do večera 31. augusta celú Východoslovenskú armádu odzbrojiť a fakticky zlikvidovať. 18 000 mužov bolo internovaných, 15.000 opustilo posádky a iba 2.000 sa presunulo na povstalecké územie. Na západe sa do povstania zapojili iba posádky v Trnave (povstalecký veliteľ npor. Ján Fraňo) a v Piešťanoch (stot. Ivan Haluzický). Povstanie teda zostalo obmedzené na stredné Slovensko, horné Ponitrie a časť Spiša.
Vojenské ústredie sa 30. augusta 1944 transformovalo na Veliteľstvo Československej armády. Povstalecká armáda sa najskôr členila na dve obranné oblasti po troch resp. piatich obranných úsekoch. Od 10. septembra 1944 boli tieto reorganizované na šesť taktických skupín. Od 15. septembra sa začali používať aj československé vojenské hodnosti. Dočasného veliteľa povstania nahradil od 7. októbra 1944 div. gen. Rudolf Viest, ktorý prišiel zo ZSSR. Personálny stav povstaleckej armády narástol po dvoch mobilizáciách z 18 000 na 47 000 a 60 000 príslušníkov.
18. októbra 1944 začala hlavná ofenzíva okupačných vojsk. Po páde Brezna 25. októbra nariadil generál Viest evakuáciu veliteľstva na Donovaly a 28. októbra vydal rozkaz o prechode na partizánsky spôsob boja, čo bol faktický koniec povstania.
Domobrana.
5. septembra 1944 bola vymenovaná nová vláda na čele s JUDr. Štefanom Tisom a novým ministrom obrany Štefanom Haššíkom. Nemci povolili obnovu armády len vo forme pracovných a poriadkových útvarov. Veliteľstvo pozemného vojska nebolo obnovené a veliteľstvo vzdušných zbraní bolo zrušené k 15. septembru 1944, podobne ako veliteľstvo brannej výchovy a Stráž obrany štátu. V tom čase slovenská armáda nemala žiadnych generálov v aktívnej službe: Čatloš a Turanec boli v Sovietskom zväze, Malár a Jurech v Nemecku, Pulanich a Čunderlík na penzii a Golian s Viestom na strane povstalcov. K 29. novembru bol početný stav armády, pre ktorú sa zaužíval názov Domobrana 12.687 osôb. V decembri 1944 bolo prepustených do 8 000 internovaných príslušníkov Východoslovenskej armády, ktorí museli nastúpiť k útvarom slovenskej armády. Za súčasť Domobrany boli považované aj technické divízie pôsobiace v Maďarsku a Taliansku.
Organizačná štruktúra Domobrany na konci roku 1944 bola nasledovná:
Jednotky v zahraničí.
1. technická divízia.
1. technická divízia mala od jari 1944 za úlohu budovať opevnenia na území Rumunska a Maďarska. Po vypuknutí Slovenského národného povstania bola odzbrojená. V októbri 1944 bola presunutá k Balatonu.
2. technická divízia.
Začiatkom roku 1944 bola 2 technická brigáda nasadená na budovanie Gustavovej línie v priestore Campodimele – Pico – Fondi – Itri v bezprostrednej blízkosti frontu. Od marca 1944 bola divízia presunutá na výstavbu Caesarovej línie v pohorí Abruzzy. Po páde Ríma sa presunula na sever, k hraniciam San Marína. Po presune bola brigáda nasadenú na ďalšie opevnenie Gótsku líniu v priestore Vergheretto – Pennabilli. Od júla 1944 bola transformovaná na 2. technickú divíziu a presunutá hlbšie do tyla do priestoru Ferrara. Od septembra členovia divízie pracovali aj v okolí Rovigna na oprave komunikácií a mostov. Neskôr bola divízia presunutá do priestoru Ostiglia – Borgoforte a ďalej k Pavii.
1945 – zánik.
Posledná mobilizácia vyhlásená 5. marca 1945 doplnila početný stav armády na 53 433 mužov. V rámci rýchleho postupu Červenej armády počas Bratislavsko-brnianskej operácie boli od konca marca jednotlivé útvary evakuované na západ, niektoré až na Moravu a do Rakúska. Počas evakuácie boli odzbrojené Nemcami alebo zajaté postupujúcou Červenou armádou. Mnohí vojaci aj velitelia v tejto poslednej fáze dezertovali. Niektoré zložky slovenskej armády ako posádkové veliteľstvá, ústavy a sklady neboli evakuované. Ukončovali svoju činnosť krátko pred príchodom frontu a ich príslušníci zostali na Slovensku.
Slovenská vláda sa 8. mája 1945 vzdala v rakúskom Kremsmünsteri veliteľovi amerického XX. armádneho zboru genpor. Waltonovi Harrisovi Walkerovi.
Jednotky v zahraničí.
Koncom marca 1945 boli príslušníci 1. technickej divízie zajatí sovietskymi jednotkami v Rakúsku pri Wiener Neustadte.
24. apríla 1945 dostala 2 technická divízia rozkaz na presun až ku Švajčiarskym hraniciam. K jeho naplneniu už nedošlo, pretože v severnom Taliansku vypuklo všeobecné povstanie. Divízia prešla na stranu partizánov pod vedením plk. Kmickiewicza. Od 28. apríla 1945 niesla jednotka názov "1. československá divízia v Itálii". Jednotka bola repatriovaná na Slovensko až v júli 1945.

</doc>
<doc id="673877" url="https://sk.wikipedia.org/wiki?curid=673877" title="Železničná stanica Banská Štiavnica">
Železničná stanica Banská Štiavnica

Železničná stanica Banská Štiavnica je železničná stanica v Banskej Štiavnici. Leží na trati 154 Hronská Dúbrava – Banská Štiavnica. Nie je elektrifikovaná.
Doprava.
Na stanici sa nachádzajú 2 dopravné, 1 manipulačná a 2 odstavné koľaje. Je koncovou stanicou trate Hronská Dúbrava – Banská Štiavnica. Staničná budova bola dostavaná v roku 1950. Stanica patrí do Oblastného riaditeľstva Zvolen.
Stanica úzkokoľajky.
Banskoštiavnická stanica pôvodnej úzkokoľajnej trate s rozchodom 1 000 mm z rokov 18731949 sa nachádzala bližšie k centru mesta, približne 1 km severozápadne od súčasnej normálnorozchodnej stanice, v blízkosti základnej školy Jozefa Horáka v priestore ulíc Kolpašská, Železničiarska, Staničná. Jej staničná budova slúži v súčasnosti ako obytný dom.

</doc>
<doc id="673879" url="https://sk.wikipedia.org/wiki?curid=673879" title="Sutton (Dublin)">
Sutton (Dublin)

Sutton ( – Fintanova kélia alebo kostol) je rezidenčné predmestie v oblasti Northside mesta Dublin. Zaberá tombolo, ktoré spája Howth Head s pevninou, niektorými spodnými svahmi Howth Hillu a trochou priľahlých pobreží. Oblasť leží v jurisdikcii Fingal County Council. Na križovatke Sutton Cross je malé komerčné jadro predmestia.
Sutton leží v starovekom barónstve Coolock, v historickej časti grófstva Dublin.
Sutton North.
Sutton North () je menší z townlandov Suttonu. Nachádza sa tu St. Fintan's National Catholic School a St. Fintan’s Cemetery.
Sutton South.
Sutton South () je väčší z townlandov Suttonu. Nachádza sa tu Sutton Castle, Sutton Park School a Martello Tower.

</doc>
<doc id="673880" url="https://sk.wikipedia.org/wiki?curid=673880" title="Sutton South">
Sutton South



</doc>
<doc id="673881" url="https://sk.wikipedia.org/wiki?curid=673881" title="Sutton North">
Sutton North



</doc>
<doc id="673882" url="https://sk.wikipedia.org/wiki?curid=673882" title="Fumaráza">
Fumaráza

Fumaráza (tiež fumaráthydratáza) je enzým, ktorý katalyzuje reverzibilnú hydratáciu fumarátu na (2"S")-malát (L-malát) v citrátovom cykle:
fumarát + H2O → (2"S")-malát Δ"G "=" – "3,8 kJ/mol
Z hľadiska mechanizmu ide o stereoselektívnu Michaelovu adíciu vody na α,β-nenasýtenú dikarboxylovú kyselinu. Hydratačná reakcia prebieha cez tranzitný stav karbaniónu, takže atóm kyslíka sa na uhlík naviaže skôr ako atóm vodíka na vedľajší atóm uhlíka. Adičná reakcia prebieha ako "trans-"adícia.
Fumaráza reaguje len s kyselinou "trans"-buténdikarboxylovou (fumarátom), nie s jej "cis"-izomérom kyselinou "cis"-buténdikarboxylovou (maleinát). Produktom reakcie je jediný enantiomér: (2"S")-malát, nazývaný L-malát.
Fumaráza existuje v dvoch formách (izoenzýmy): mitochondriálna a cytozolová. Mitochondriálna fumaráza sa účastní Krebsovho cyklu, zatiaľ čo cytozolová fumaráza sa účastní metabolizmu aminokyselín a fumarátu. Subcelulárna lokalizácia enzýmov je daná prítomnosťou signálnej sekvencie na "N"-konci mitochondriálnej formy, ktorá u cytozolovej formy chýba.
Tento enzým sa účastní dvoch metabolických dráh: citrátového cyklu a reverzného citrátového cyklu (fixácia CO2). Takisto je významný u rakoviny obličiek. Mutácie v tomto géne boli asociované s vývojom leiomyómov v koži a maternici v súvislosti s rakovinou obličiek.
Štruktúra.
Gén.
Fumarázu kóduje gén FH, ktorý sa u ľudí nachádza na chromozomálnej pozícii 1q42.3-q43. Tento gén obsahuje 10 exónov.
Proteín.
V kryštálovej štruktúre fumarázy C z "Escherichia coli" boli objavené dve väzbové miesta pre dikarboxylové kyseliny, ktoré sa nachádzajú blízko seba. Tieto väzbové miesta sa nazývajú aktívne miesto a B miesto a sú prepojené sériou vodíkových mostíkov. Prístup na ktorékoľvek z týchto miest je možný len cez otvor na povrchu enzýmu poblíž B miesta. Aktívne miesto sa skladá z troch domén. Väzbové vrecko vytvorené okolitými reziduami je dostatočné na naviazane molekuly vody i v prípade, že žiadny ligand nie je naviazaný na aktívne miesto. Kryštalografický výskum na B mieste ukázal pohyb His129 medzi voľným a obsadeným stavom. Toto takisto naznačuje, že premena imidazol-imidazólium ovláda prístup na alosterické B miesto.
Subtypy.
Existujú dve triedy fumaráz, trieda I a trieda II. Klasifikácia záleží na usporiadaní podjednotiek, prítomnosti kovového iónu a teplotnej stabilite. Fumarázy triedy I menia stav alebo sa stávajú neaktívnymi pri vystavení žiareniu alebo teplote, sú citlivé na superoxidový anión, obsahujú železnatý katión Fe2+ a sú to dimerické proteíny, ktorých podjedotky majú hmotnosť asi 120 kD. Fumarázy triedy II, ktoré sa nachádzajú v prokaryotoch i eukaryotoch, sú tetramérne enzýmy, ktorých podjednotky majú hmotnosť asi 200 kD. Skladajú sa z troch rozličných segmentov s výrazne konzervovanými aminokyselinami, neobsahujú železnatý katión a sú termálne stabilné. Prokaryoty obsahujú tri rôzne formy fumarázy: fumarázu A, fumarázu B a fumarázu C. Fumaráza A a fumaráza B z "Escherichia coli" sú fumarázy triedy I, zatiaľ čo fumaráza C je fumaráza triedy II.
Funkcia.
Mechanizmus.
Obrázok 1 ukazuje reakčný mechanizmus fumarázy. Dve reziduá (Asn a Lys) katalyzujú prenos protónu. Ionizačný stav týchto reziduí udáva dve podoby tohto enzýmu: E1 a E2. U E1 existujú v neutrálnej podobe AH/B:, zatiaľ čo v E2 existujú v zwitteriónovej podobe A-/BH+. E1 viaže fumarát a katalyzuje jeho premenu na malát a E2 viaže malát a katalyzuje jeho premenu na fumarát. Pri každom katalytickom cykle musia tieto formy izomerizovať z jednej na druhú.
Napriek biologickej dôležitosti tejto reakcie nie je mechanizmus úplne pochopený. Reakcia sa dá sledovať v oboch smeroch, ale presný postup tvorby fumarátu z malátu nie je presne známy kvôli vysokej hodnote pKa vodíka HR (obrázok 2), ktorý sa odstraňuje bez pomoci kofaktorov či koenzýmov. Reakcia z fumarátu na malát je jasnejšia a zahŕňa stereošpecifickú hydratáciu fumarátu za vzniku S-malátu pomocou trans-adície hydroxylovej skupiny a vodíkového atómu. Prvé výskumy tejto reakcie naznačovali, že tvorba fumarátu z malátu sa skladá z dehydratácie malátu a vzniku karbokatiónu, ktorý následne stráca alfa-protón za vzniku fumarátu. Na základe toho sa predpokladalo, že tvorba malátu z fumarátu prebieha opačne ako E1 eliminácia - cez protonáciu fumarátu, čím by vznikol karbokatión, a následnou adíciou hydroxylovej skupiny z vody. Novšie štúdie však ukázali, že mechanizmus v skutočnosti prebieha cez acidobázicky katalyzovanú elimináciu a karbanión, teda ako E1cB eliminácia (obrázok 1).
Biochemické dráhy.
V citrátovom cykle je funkciou fumarázy sprostredkovať medzikrok pre tvorbu energie v podobe NADH. V cytozole tento enzým metabolizuje fumarát, ktorý vzniká ako vedľajší produkt močovinového cyklu a katabolizmu aminokyselín. Štúdie ukázali, že aktívne miesto enzýmu sa skladá z reziduí aminokyselín pochádzajúcich z troch zo štyroch podjednotiek tetramérneho enzýmu.
Iné substráty.
Hlavnými substrátmi fumarázy sú fumarát a malát. Okrem toho je však tento enzým schopný katalyzovať i dehydratáciu -vínanu, pri ktorej vzniká enol-oxalacetát. Enol-oxalacetát potom izomerizuje na keto-oxalacetát. Fumaráza A i fumaráza B majú prakticky rovnakú kinetiku reverzibilnej premeny malátu na fumarát, ale fumaráza B má omnoho vyššiu katalytickú účinnosť premeny -vínanu na oxalacetát oproti fumaráze A. Vďaka tomu môžu baktérie ako "E. coli" využiť -vínan na rast. Rast mutantov, ktorí nemali funkčný gén "fumB" kódujúci fumarázu B bol však výrazne pomalší.
Klinický význam.
Nedostatok fumarázy je charakterizovaný polyhydramniom (nadbytkom plodovej vody) a abnormalitami mozgu plodu. U novorodencov sa vyskytujú vážne neurologické abnormality, slabé kŕmenie a slabé svaly. Zvýšená kyselina fumarová v moči naznačuje nedostatok fumarázy. Aktuálne už je možné nedostatok fumarázy testovať i geneticky.
Fumaráza je hojne prítomná v tkanive plodu i dospelého. Veľké percento enzýmu sa exprimuje v koži, prištítnom teliesku, lymfe a hrubom čreve. 

</doc>
<doc id="673885" url="https://sk.wikipedia.org/wiki?curid=673885" title="Townland">
Townland

Townland (v preklade "mestská pôda", ) je najmenšia plošná administratívna jednotka v Írsku, obdoba slovenského katastrálneho územia.
Townlandy sa používajú na zostavovanie volebných obvodov, na poštové adresy a štatistiky obyvateľstva. Vznikli z nich tiež farnosti a v 19. storočí sa daňové ocenenie pôdy odvíjalo od townlandov. Aj keď sa systematická dokumentácia krajiny v Írsku začala až v 17. storočí, počiatky írskeho systému townlandov sú oveľa staršie. Mnohé z townlandov a štruktúr s nimi spojených možno vysledovať ešte pred anglo-normanskou inváziou v 12. storočí a pravdepodobne siahajú až do železnej doby. Townlandy sú často úzko späté s rodinami miestnych obyvateľov, preto vytvárajú identitu a ich názvy a ohraničenia tvoria dôležitý základ pre výskum regionálnej histórie.
Hoci pôvod je starší, konečné určenie townlandov siaha do Ordnance Survey, ktorý publikoval prvú sériu 6-palcových máp pre Írsko v rokoch 1833 až 1846, v ktorých boli zakreslené hranice všetkých 62 205 townlandov. Od roku 2007 sa intenzívne pracuje na výskume správnych írskych názvov townlandov a ich sprístupnení v databáze.

</doc>
<doc id="673887" url="https://sk.wikipedia.org/wiki?curid=673887" title="Petasos">
Petasos

Petasos () bol starogrécky klobúk. 
Petasos (mn. č. "petasoi"), slnečný klobúk tesálskeho pôvodu, sa nosil v starovekom Grécku (aj v kultúrne blízkych oblastiach Stredomoria). Mal plošiu kožeľovitú korunku, široký okrúhly vlnitý okraj a šnúrku na uchytenie pod bradou. Bol zvyčajne vyrobený z vlny, plsti, kože alebo zo slamy. V klasickej dobe ho nosili predovšetkým vidiečania a pútnici.
Petasos bol v podstate súčasťou odevu pútnikov, a teda zvyčajným atribútom Herma, posla bohov. Umelecké stvárnenia boha Herma často zobrazujú s okrídleným klobúkom, zatiaľ čo je väčšinou nahý. Hermove zobrazenia sa nachádzali pri mnohých vchodoch do gymnasií (telocviční), a bol teda rovnako ako Herakles považovaný za ochrancu mládeže a atletických súťaží. Mnohí atléti preto na znak svojej zdatnosti nosili Hermov petasos so širokým okrajom. 
Ženy tiež nosili petasos (ženský petasos mal vyššiu korunku) a v helenistickom období aj menší slnečný klobúk, zvaný "tholia", so špicatou korunkou a širokým okrajom, vyrobený zo slamy a pripevnený stuhou.
Typickým odevom aténskych efébov (dospievajúcich mužov) bol svetlejší chitón pripevnený cez rameno a široký petasos. 

</doc>
<doc id="673889" url="https://sk.wikipedia.org/wiki?curid=673889" title="Hradisko (vrch v Považskom Inovci)">
Hradisko (vrch v Považskom Inovci)

Hradisko () je vrch v Považskom Inovci. Leží nad obcou Selec, približne južne od Trenčína. 
Poloha.
Nachádza sa v severnej časti pohoria, v geomorfologickom podcelku Vysoký Inovec. Vrchol leží na území Trenčianskeho kraja, v okrese Trenčín a patrí do katastrálneho územia obce Selec. Nachádza sa na konci rázsochy, priamo nad obcou Selec, odkiaľ ním vedie značená trasa na Inovec.
Opis.
Hradisko zakončuje bočný hrebeň, vedúci západným smerom z Inovca, čo využíva turistická trasa, vedúca na najvyšší vrch pohoria. Ako napovedá názov, na vrchu a v jeho okolí boli objavené dôkazy dávneho osídlenia. Na juhovýchodnej časti hrebeňa sa rozprestiera prírodná pamiatka Selecké kamenné more. Severne susedí Čierny vrch (), severovýchodne Jarabský vrch (), východne vrch Inovec (), južne Jakubová () a západne Lazový vrch (). Vrch patrí do povodia Váhu a vodu z jeho svahov odvádzajú prítoky Seleckého potoka. Najbližším sídlom je priamo na západnom úpätí situovaný Selec, severovýchodne leží Mníchova Lehota a východne Dubodiel. 
Výhľady.
Vrchol i hrebeň Hradiska je porastený lesným porastom, ktorý znemožňuje rozhľad. Výnimočne však riedka vegetácia umožňuje obmedzený výhľad na okolité vrchy pohoria, pri vhodných podmienkach je možné vidieť aj neďaleké vrchy v pohorí Biele Karpaty.
Prístup.
Značkovaná trasa vedie úpätím vrchu do sedla a pokračuje hrebeňom na Inovec. Práve odbočením cez sedlo je najľahší prístup, no ten je možný i neznačenými chodníkmi zo Selca.

</doc>
<doc id="673890" url="https://sk.wikipedia.org/wiki?curid=673890" title="Willem Dafoe">
Willem Dafoe

William James „Willem“ Dafoe (* 22. júl 1955, Appleton, Wisconsin) je americký filmový a divadelný herec, zakladajúci člen experimentálnej divadelnej spoločnosti The Wooster Group. Je známy napríklad z filmov "Žiť a zomrieť v L.A.", "Čata", "Posledné pokušenie Krista", "V tieni upíra", "Pokrvní bratia" a z filmovej série "Spider-Man".
Detstvo a mladosť.
Dafoe, šieste z ôsmich detí, sa narodil jako v Appletone v štáte Wisconsin, syn Muriel Isabel, zdravotnej sestry z Bostonu, a chirurga Williama Alfreda Dafoea. Svoje pôvodné meno „William“ si zmenil na „Willem“ z dôvodu, aby ho ľudia neoslovovali „Billy“. Potom, čo bol vylúčený zo Appleton East High School za výrobu videa, ktoré vedenie školy označilo za pornografické, dokončil svoje štúdium na Lawrence University. Neskôr študoval Drámu na University of Wisconsin-Milwaukee, ale školu opustil krátko pred promóciami, pretože se pridal k novo vzniknutej avantgardnej skupine Theatre X.
Kariéra.
Dafoeová filmová kariéra začala v roku 1981, keď si zahral vo filme "Nebeská brána" ("Heaven's Gate"), ale jeho rola bola nakoniec vystrihnutá z filmu. V polovici 80. rokov 20. storočia bol obsadený do filmu "Žiť a zomrieť v L. A.", v ktorom Dafoe ztvárnil rolu podvodníka Ricka Masterse. O rok neskôr hral šéfa motorkárského gangu vo filme "Nemilovaná" ("The Loveless") a podobnú rolu stvárnil aj vo filme "Ohnivé ulice", ale jeho zlomovou rolou bola rola súcitného seržanta Eliasa vo filme "Čata" (1986). Od tej doby sa stal populárnym charakternýn hercom. Často hráva záporné alebo podlé role, ako napríklad Green Goblin vo filmovej trilógií o Spider-Manovi a Barillo vo filme "Vtedy v Mexiku". Dafoe bol zvažovaný aj pre rolu Jokera vo filme Tima Burtona a Sama Hamma – "Batman" z roku 1989. Sam Hamm pripomenul „Pripadalo nám, že Willem Dafoe vyzerá úplne presne ako komiksový Joker.“ Rolu nakonec získal Jack Nicholson. Stvárnil aj rolu Ježiša vo filme "Posledné pokušenie Krista" (1988).
Zahral si v kontroverznom erotickom thrilleri "Telo ako dôkaz" s Madonnou. V roku 1991, Willem Dafoe stvárnil manhattanského drogového dealera vo filme "Muž bez spánku". Dafoe hrál excentrického agenta FBI vo filme "Pokrvní bratia" (1999) a vo filme "Americké psycho" (2000). Bol nominovaný na Oscara za najlepší mužský herecký výkon vo vedľajšej roli v roku 1986 za film "Čata" a v roku 2000 za film "V tieni upíra". Zahral si aj v animovej rozprávke "Hľadá sa Nemo", kde nadaboval rybu Gilla.
Hral aj po boku Rowana Atkinsona vo filmoch "Mr. Bean: Najväčšia filmová katastrofa" a "Prázdniny Mr. Beana". Krátko pracoval ako model – v roku 1990 pre kampaň firmy Prada.

</doc>
<doc id="673892" url="https://sk.wikipedia.org/wiki?curid=673892" title="Herbert Park">
Herbert Park

Herbert Park () je ulica a verejný park v štvrti Ballsbridge mesta Dublin. Je pomenovaný po Sidneym Herbertovi, 14. grófovi z Pembroke, ktorý pozemok, na ktorom sa nachádza, odovzdal mestu.
V roku 1907 sa v Ballsbridge konala svetová výstava, známa ako Irish International Exhibition. Keď sa konštrukcia demontovala, pozemok bol prestavaný na súčasný park, s pódiom a rybníkom, obe ostali jedinými pôvodnými prvkami. V súčasnosti je poverená jeho udržiavaním mestská rada Dublin City Council. Bývalé miesto pekárne Johnston, Mooney &amp; O'Brien ohraničuje park a keď bol pozemok prestavaný na Herbert Park Hotel, otvorila sa nová vstupná brána v najvýchodnejšej časti parku.

</doc>
<doc id="673893" url="https://sk.wikipedia.org/wiki?curid=673893" title="Mestská hromadná doprava v Spišskej Novej Vsi">
Mestská hromadná doprava v Spišskej Novej Vsi

Mestská hromadná doprava v Spišskej Novej Vsi je zabezpečovaná autobusovou dopravou, ktorú prevádzkuje spoločnosť eurobus a.s. Služby MHD sú poskytované na 15 autobusových linkách s číslovaním 1 – 15. Spoločnosť eurobus a.s. prevádzkuje v Spišskej Novej Vsi 8 typov vozidiel.

</doc>
<doc id="673894" url="https://sk.wikipedia.org/wiki?curid=673894" title="Vagabonds of the Western World">
Vagabonds of the Western World

Vagabonds of the Western World je tretí štúdiový album írskej rockovej skupiny Thin Lizzy, ktorý vyšiel v roku 1973. Je to tiež posledný album s pôvodným gitaristom Ericom Bellom a prvý, pri ktorom využili umelca Jima Fitzpatricka.
Zoznam skladieb.
Keď bol album prevedený na CD, pridala skupina 4 bonusové piesne, ktoré boli nahrané v rozmedzí októbra 1972 až apríla 1973. „Whiskey in the Jar“ bol prvý hit Thin Lizzy.

</doc>
<doc id="673895" url="https://sk.wikipedia.org/wiki?curid=673895" title="Majstrovstvá Ázie vo futbale">
Majstrovstvá Ázie vo futbale

Majstrovstvá Ázie vo futbale (alebo aj Ázijský pohár) je futbalová súťaž ázijských národných tímov pod hlavičkou asociácie Ázijskou futbalovou konfederáciou. Prvý ročník sa odohral v roku 1956 a turnaj sa koná každé štyri roky. Výnimkou boli Majstrovstvá Ázie vo futbale 2007, ktoré sa konali tri roky po predošlých majstrovstvách, kvôli termínu Letných olympijských hier 2008. Následne sa ďalšie majstrovstvá, počnúc rokom 2011, konajú pravidelne raz za štyri roky.
Víťazné mužstvo sa kvalifikuje na Pohár konfederácií FIFA.

</doc>
<doc id="673896" url="https://sk.wikipedia.org/wiki?curid=673896" title="Thin Lizzy (album)">
Thin Lizzy (album)

Thin Lizzy je debutový štúdiový album írskej rockovej skupiny Thin Lizzy, ktorý vyšiel 30. apríl 1971. Po albume nasledovalo EP "New Day", ktoré produkoval a nahral Nick Tauber v Decca Studios 14. – 17. júna 1971 a vyšlo 20. augusta 1971. Piesne z EP boli zahrnuté v neskorších vydaniach albumu.
Pozadie a nahrávanie albumu.
Na jeseň roku 1970 sa manažérmi skupiny Thin Lizzy stali Brian Tuite a Peter Bardon. Lynott povedal Tuitemu: 
Po vypočutí niektorých skladieb sa Tuite pokúsil nájsť pre skupinu nahrávaciu zmluvu. Keďže bol dobrým priateľom s reprezentantom A&amp;R vydavateľstva Decca Records, Frankom Rodgersom, pokúsil sa zariadiť koncert pre skupinu Thin Lizzy a ďalší z jeho počinov, soulového speváka Ditcha Cassidyho. Cassidymu chýbala jeho pravidelná spiredvodná skupina, a tak Tuite Cassidymu poskytol skupinu Thin Lizzy ako náhradnú sprievodnú skupinu. Dňa 12. novembra 1970, po zhliadnutí koncertu skupiny Thin Lizzy v Zhivago Clube, Frank Rodgers prejavil záujem o ňu a nie o Cassidyho. Ponúkol im nahrávaciu zmluvu s vydavateľstvom Decca; Rodgers však pred podpísaním zmluvy navrhol aj ďalší ukážkový koncert pre ostatných zamestnancov vydavateľstva Decca. Tentokrát skupina predviedla svoj pôvodný materiál. „Look What the Wind Blew In“ bola jednou z piesní, ktoré upútali Rodgersovu pozornosť. Potom Tuite odcestoval do Londýna, aby sa stretol so šéfom A&amp;R vydavateľstva Decca Dickom Rowem. Dokumenty vypracovali 12. novembra 1970 a v prvý decembrový deň vydavateľstvo Decca oficiálne podpísalo s „Tin Lissy“ jednoročnú nahrávaciu zmluvu s možnosťou predĺženia zmluvy o ďalšie dve obdobia jedného roka v septembri 1971 a septembri 1972. Všetko išlo dobre, zaviazali sa doručiť spoločnosti tri albumy. Záloha bola 500 libier, pričom ďalších 500 libier bolo potrebné zaplatiť po dokončení albumu. Skupina Thin Lizzy opustila Írsko 3. januára 1971 po popoludňajšom koncerte v Afton Clube v Dundalku, aby začali nahrávať svoj prvý album v londýnskych Decca Studios. Na ceste do Londýna sa Lynott stretol s Johnom Peelom a predstavil mu Thin Lizzy; do desiatich mesiacov si Peel zarezervoval skupinu na vystúpenie dňa 12. októbra 1971 v jeho relácii na Radiu 1. Skupina si zarezervovala penzión v Sussex Gardens, v ktorom zotrvala počas celého nahrávania prvého albumu. Práce na ňom sa začali v pondelok ráno a skončili v piatok večer. Brian Downey povedal: 
Podľa manažéra Briana Tuiteho sa s ním Lynott počas spolupráce s producentom Scottom Englishom pohádal pre zvuk svojej basgitary: 
Eric Bell vysvetlil, že skupina bola zhulená počas celého procesu nahrávania a že si nepamätá nič zo sedení, ale pamätá si ich stretnutie so Scottom Englishom, ktorý im dával vrecká s trávou: 
Zoznam skladieb.
Všetky skladby napísal Phil Lynott, pokiaľ nie je uvedené inak.
Remastrované a rozšírené vydanie.
Dňa 11. októbra 2010 vyšla nová remastrovaná a rozšírená verzia albumu Thin Lizzy. Táto verzia obsahuje nasledujúce bonusové skladby:

</doc>
<doc id="673897" url="https://sk.wikipedia.org/wiki?curid=673897" title="Mestská hromadná doprava v Snine">
Mestská hromadná doprava v Snine

Mestská hromadná doprava v Snine je zabezpečovaná autobusovou dopravou, prevádzkovanou spoločnosťou Ejzatour. V meste je zriadená 1 linka, na ktorej premáva autobus značky MAN. V meste premávala aj Linka 2 tá však dojazdila v roku 2023 z dôvodu uzatvorenia biokúpaliska Sninské rybníky a následného nedostatku cestujúcich. Linka 1 premáva v čase 05:15-14:42. S ukončením linky 2 prestala MHD premávať počas Soboty, Nedele a štátných sviatkov. 

</doc>
<doc id="673899" url="https://sk.wikipedia.org/wiki?curid=673899" title="Predĺženie">
Predĺženie

Predĺženie v športovej terminológii znamená nastavený čas k základnému (riadnemu) hraciemu času športového stretnutia za účelom určenia víťaza stretnutia. Predĺženie sa uplatňuje v prípade ak zápas skončí nerozhodne, avšak pravidlá danej súťaže remízu nepovoľujú. Dĺžka predĺženia je v každom športe iná. Rozdielna môže byť aj v rôznych fázach športovej súťaže (napríklad vo finále môže byť predĺženie dlhšie ako v predchádzajúcich častiach súťaže a pod.)
Predĺženie vo futbale.
Príklad pravidiel v Lige majstrov platných v roku 2017: tím A hrá vo futbalovej Lige majstrov proti tímu B. Doma tím A vyhrá 2:0 a vonku (teda na ihrisku tímu B) prehrá 0:2. Keďže celkové skóre je zhodné (2:2), musí sa o víťazovi rozhodnúť v ďalšej fáze, ktorá bude bezprostredne nadväzovať na zápas na ihrisku tímu B. Takou fázou je predĺženie. Predĺženie býva dvakrát 15 minút (teda 30 minút). Pokiaľ sa ani v predĺžení nerozhodne nasleduje penaltový rozstrel.
V niektorých pohárových súťažiach, v ktorých sa musí rozhodnúť o postupe, sa po uplynutí normálnej hracej doby k predĺžení nepristupuje a priamo sa kope penaltový rozstrel.
Výsledok zápasu, ktorý sa rozhodol v predĺžení, býva niekedy označený skratkou „pp.“ alebo „PP“ (po predĺžení).
Ľadový hokej.
Pravidlá pre predĺženie v ľadovom hokeji sú rozličné podľa jednotlivých súťaží. V ľadovom hokeji existujú nasledovné možnosti rozhodnutia o víťazovi zápasu: predĺženie a samostatné nájazdy na brankára.
Predlženie v ľadovom hokeji.
Pokiaľ zápas v ľadovom hokeji po normálnej hracej dobe skončí nerozhodne, hrá sa ďalej, pokiaľ niektoré mužstvo nedá gól; čo býva označované ako tzv. náhla smrť. Po góle zápas končí. Dĺžka predĺženia a počet hráčov na ihrisku sa líši podľa ligy, v ktorej sa zápas hrá. V niektorých prípadoch pokiaľ v predĺžení nepadne gól nasledujú samostatné nájazdy na brankára. Na Majstrovstvách sveta v ľadovom hokeji trvá predĺženie v základnej časti päť minút, vo štvrťfinále, v semifinále a v zápas o bronz sa hrá predĺženie 10 minút, a vo finále je dĺžka predĺženia 20 minút.
V play-off niektorých líg (napr. NHL alebo KHL) sa predlžuje pokiaľ nepadne víťazný gól. Samostatné nájazdy o víťazovi v týchto ligách nerozhodujú. Zápas tak môže trvať teoreticky do nekonečna. Rekordom je zápas NHL z 24. marca 1936 medzi tímami Detroit Red Wings a Montreal Maroons, ktoré sa predlžovalo šesťkrát a celkový čas predĺženia bol 116 minút a 30 sekúnd (zápas tak trval 176 minút a 30 sekúnd; Detroit vyhral jediným gólom) . Rekord KHL drží štvrťfinálový zápas play-off medzi tímami HC Lev Praha - HC Donbass Donetsk z 21. marca 2014, keď Donbass vyhral 4:3 gólom v štvrtom predĺžení v čase 126 minúť a 14 sekúnd.
Samostatné nájazdy na brankára.
Keď sa zápas nerozhodne ani v predĺžení nasledujú v niektorých súťažiach samostatné nájazdy na brankára. Tréner vyberie troch alebo piatich hráčov (závisí od pravidiel súťaže), ktorí sa snažia nájazdom na bránku s brankárom dať gól. Mužstvá sa striedajú po jednom hráčovi a pokiaľ sa nerozhodne po piatich sériách, pokračuje sa po jednej sérii, pokiaľ sa nerozhodne.
Hádzaná.
Predĺženie v hádzanej nasleduje po ukončení riadnej hracej doby, pokiaľ oba tímy zaznamenali rovnaký počet gólov. Predĺženie pozostáva z dvoch polovíc a každá z nich trvá 5 minút. Dĺžka prestávky je 1 minúta. Pokiaľ je po skončení stav stále nerozhodný, nasleduje päťminútová prestávka a druhé predĺženie v rovnakom formáte (2x5 minút). Pokiaľ ani v druhom predĺžení nestrelilo žiadne družstvo viac bránok, postupuje sa podľa pravidiel súťaže. Najčastejšie o víťazovi rozhoduje streľba sedemmetrových hodov. Počas predĺženia nie je možné využiť žiadny oddychový čas (time-out).

</doc>
<doc id="673901" url="https://sk.wikipedia.org/wiki?curid=673901" title="Mestská hromadná doprava vo Vranove nad Topľou">
Mestská hromadná doprava vo Vranove nad Topľou

Mestská hromadná doprava vo Vranove nad Topľou je zabezpečovaná autobusovou dopravou, ktorú prevádzkuje spoločnosť SAD Humenné. Služby MHD sú poskytované na 2 autobusových linkách s číslovaním 1 a 2. SAD Humenné prevádzkuje vo Vranove nad Topľou 2 typy vozidiel.

</doc>
<doc id="673902" url="https://sk.wikipedia.org/wiki?curid=673902" title="Mestská hromadná doprava v Galante">
Mestská hromadná doprava v Galante

Mestská hromadná doprava v Galante je zabezpečovaná autobusovou dopravou, ktorú prevádzkuje spoločnosť SAD DS. Služby MHD sú poskytované na 3 autobusových linkách s číslovaním 1, 2 a 3. SAD DS prevádzkuje v Galante 2 typy vozidiel.

</doc>
<doc id="673904" url="https://sk.wikipedia.org/wiki?curid=673904" title="Cytidíntrifosfát">
Cytidíntrifosfát

Cytidíntrifosfát alebo CTP je pyrimidínový nukleozidtrifosfát. Skladá sa z pentózy ribózy, troch fosfátových skupín a nukleovej bázy cytozínu. CTP slúži ako subtrát na syntézu RNA. Podobne ako ATP, CTP je vysokoenergetická molekula, ale využíva sa pri menšom počte metabolických reakcií oproti ATP. CTP je prítomný ako koenzým v reakciách ako je napríklad syntéza glycerofosfolipidov, kde sa používa na aktiváciu a prenos diacylglycerolovej skupiny a lipidových hlavičiek, alebo glykozylácii proteínov. 
CTP je inhibítor enzýmu aspartátkarbamoyltransferázy, ktorá sa účastní biosyntézy pyrimidínov.

</doc>
<doc id="673905" url="https://sk.wikipedia.org/wiki?curid=673905" title="Uridíntrifosfát">
Uridíntrifosfát

Uridíntrifosfát alebo UTP je pyrimidínový nukleozidtrifosfát, ktorý sa skladá z bázy uracilu viazaného na 1' uhlík ribózy, na ktorej 5' uhlík su viazané tri fosfátové skupiny. UTP funguje hlavne ako substrát pre syntézu RNA počas transkripcie. UTP je prekurzor pre syntézu cytidíntrifosfát (CTP) pomocou CTP syntázy. UTP sa môže syntetizovať z uridíndifosfátu (UDP) pôsobením enzýmu nukleoziddifosfátkinázy, ktorá využíva fosfátovú skupinu z ATP:
UDP + ATP ⇌ UTP + ADP
UTP a ATP sú energeticky ekvivalentné.
Homológom UTP v DNA je tymidíntrifosfát (TTP alebo dTTP). Ak sa ribóza v UTP nahradí za deoxyribózu, vzniká deoxyuridíntrifosfát (dUTP).
Funkcia v metabolizme.
UTP funguje ako zdroj energie alebo aktivátor substrátov v metabolizme, podobne ako ATP, ale pre špecifickejšie reakcie. Pri aktivácii glukózy vzniká UDP-glukóza a štiepi sa anorganický fosfát. UDP-glukóza potom môže byť využitá na syntézu glykogénu. UTP sa takisto účastní metabolizmu galaktózy, kde sa aktivovaná UDP-galaktóza mení na UDP-glukózu. UDP-glukuronát sa pre zmenu využíva na konjugáciu bilirubínu, čím vzniká bilirubíndiglukuronid, ktorý je lepšie rozpustný vo vode. Pomocou UTP sa takisto aktivujú amínocukry, ako glukozamín-1-fosfát na UDP-glukozamín a N-acetyl-glukozamín-1-fosfát na UDP-N-acetylglukozamín.
Prítomnosť v receptoroch.
UTP sa takisto účastní sprostredkovania odpovede pomocou extracelulárneho viazania na P2Y receptory buniek. UTP a jeho deriváty a ich potenciálne aplikácie v medicíne sa stále skúmajú.

</doc>
<doc id="673906" url="https://sk.wikipedia.org/wiki?curid=673906" title="Syntéza RNA">
Syntéza RNA



</doc>
<doc id="673907" url="https://sk.wikipedia.org/wiki?curid=673907" title="Xantozíntrifosfát">
Xantozíntrifosfát

Xantozíntrifosfát alebo XTP je nukleotid, ktorý pozostáva z bázy xantínu, pentózy ribózy a troch fosfátových skupín. V živých bunkách sa bežne netvorí a nemá žiadnu známu funkciu. Použitie XTP je teda všeobecne obmedzené na experimentálne skúmanie enzýmov, ktoré viažu ostatné nukleotidy. Deaminácia purínových báz môže viesť k hromadeniu nukleotidov ako sú XTP, dXTP, ITP a dITP.

</doc>
<doc id="673908" url="https://sk.wikipedia.org/wiki?curid=673908" title="Madona strahovská">
Madona strahovská



</doc>
<doc id="673909" url="https://sk.wikipedia.org/wiki?curid=673909" title="The Seekers">
The Seekers

The Seekers je austrálska hudobná skupina hrajúca folkrock. Tvoria ju Judith Durhamová, Guy Athol, Keith Potger a Bruce Woodley. Kapela bola založená v roku 1962 v Melbourne, oficiálne ukončila činnosť v roku 1968, ale príležitostne vystupuje dodnes. Ako prví austrálski hudobníci sa The Seekers presadili do svetových hitparád, v roku 1968 dostali cenu "Australian of the Year". Ich najväčším hitom bola skladba „The Carnival Is Over“ na melódiu ruskej ľudovej piesne „Stenka Razin“, ktorá je doteraz medzi tridsiatkou najpredávanejších skladieb všetkých čias v Spojenom kráľovstve.
Po rozpade skupiny založil jej spevák Keith Potger v Spojenom kráľovstve skupinu The New Seekers, ktorá naďalej hrala niektoré piesne The Seekers.

</doc>
<doc id="673920" url="https://sk.wikipedia.org/wiki?curid=673920" title="Žľabinský potok">
Žľabinský potok

 Žľabinský potok je potok v regióne Spiš, na území obce Mníšek nad Popradom v okrese Stará Ľubovňa v Prešovskom kraji. Je pravostranným prítokom potoka Hraničná, ktorý ústi ďalej do Popradu v povodí Dunajca; má dĺžku . Je vodným tokom V. rádu. Hydrologické poradie (číslo povodia): 3-01-03-18. Geomorfologická kategorizácia: geomorfologická oblasť Východné Beskydy, geomorfologický celok Ľubovnianska vrchovina.
Prameň.
Pramení v nadmorskej výške v lesnom extraviláne na východnom úbočí vrchu Petríkov vrch s nadmorskou výškou na území obce Mníšek nad Popradom v okrese Stará Ľubovňa, v geomorfologickom celku Ľubovnianska vrchovina.
Opis toku.
Tečie východným smerom lesným extravilánom, pod juhozápadným svahom vrchu Žľabina s nadmorskou výškou na území obce Mníšek nad Popradom sa stáča do juhovýchodného smeru, ľavým brehom obteká juhovýchodné a južné úbočie vrchu "Žľabina", postupne sa stáča späť do východného smeru, na južnom úpätí vrchu "Žľabina" obteká samotu rovnakého názvu "Žľabina", podteká cestu I. triedy 68 (Slovensko) vedúcu z hraničného prechodu v Mníšku nad Popradom do Starej Ľubovne a ďalej do Prešova a hneď v zmiešanom lesnom priestore s trvalým trávnym porastom ústi do vodného toku Hraničná v nadmorskej výške ako jej ľavostranný prítok. Potok "Hraničná" ďalej ústi do Popradu. "Žľabinský potok" nemá prítoky.
"Žľabinský potok" pramení, preteká a ústi na území obce Mníšek nad Popradom v lesnom extraviláne v severnej časti okresu Stará Ľubovňa v Prešovskom kraji, v geomorfologickom celku Ľubovnianska vrchovina.
Pôvod názvu.
Názov vodného toku "Žľabinský potok" má pôvod v názve vrchu Žľabina s nadmorskou výškou v obci Mníšek nad Popradom, ktorého úbočím potok preteká. Vrch "Žľabina" je v súčasnosti pokrytý lesom a trvalým trávnym porastom. Z toponyma "Žľabina" rozšírením o formant "-ský" a kombináciou so všeobecným podstatným menom potok s významom "menší prirodzený vodný tok" bolo utvorené dvojslovné hydronymum atributívneho typu (dvojčlenný determinatívny názov so zhodou zložený z prídavného mena a z podstatného mena) "Žľabinský potok" ako súčasť veľmi početnej skupiny názvov v slovenskej toponymii, najmä hydronymii. Názov vrchu "Žľabina", ako typický predstaviteľ jednoslovného toponyma, má pôvod v charakteristickom výskyte žľabov v priestore pomenúvaného geografického objektu vo význame "podlhovasté priehlbiny v teréne, úzke terénne depresie". Porovnaj napr. Blatina, Bučina, Črchlina, Dubina, Hrabina, Lipina, Plešina.
Hydronymum "Žľabinský potok" bolo štandardizované v roku 2007.

</doc>
<doc id="673922" url="https://sk.wikipedia.org/wiki?curid=673922" title="Farma (gazdovstvo)">
Farma (gazdovstvo)



</doc>
<doc id="673923" url="https://sk.wikipedia.org/wiki?curid=673923" title="Haker">
Haker



</doc>
<doc id="673927" url="https://sk.wikipedia.org/wiki?curid=673927" title="Rap (hudba)">
Rap (hudba)



</doc>
<doc id="673929" url="https://sk.wikipedia.org/wiki?curid=673929" title="Inozín">
Inozín

Inozín je nukleozid, ktorý vzniká naviazaním hypoxantínu na ribózu pomocou β-N9-glykozidovej väzby. Inozín sa bežne nachádza v tRNA a je esenciálny pre správnu transláciu genetického kódu pri wobble párovaní báz.
Znalosti inozínového metabolizmu viedli v posledných dekádach k posunu v rámci imunoterapie. Enzým inozínmonofosfátdehydrogenáza (IMD) oxiduje inozínmonofosfát (IMP), čím vzniká xantozínmonofosfát (XMP), dôležitý prekurzor v purínovom metabolizme. Mofetil-mykofenolát je antimetabolit, antiproliferatívny liek, ktorý pôsobí ako inhibítor IMD. Používa sa pri liečení mnohých autoimunitných chorôb, vrátane granulomatózy s polyangiitídou, pretože príjem purínu aktívne deliacimi sa B-lymfocytmi môže byť až 8× vyšší oproti bežným bunkám tela, takže je možné u týchto bielych krviniek (ktoré nemajú dráhy na obnovu purínov) dosiahnuť cielený nedostatok purínov pomocou inhibície IMD.
Reakcie.
Adenín sa mení na adenozín alebo inozínmonofosfát, ktoré sa potom menia na inozín (I), ktorý sa páruje s adenínom (A), cytozínom (C) alebo uracilom (U).
Fosforyláza purínových nukleozidov je schopná konvertovať inozín na hypoxantín a naopak.
Inozín je takisto medziproduktom v reťazci reakcií purínových nukleotidov nutných pre pohyb svalov.
Klinický význam.
V 70. rokoch 20. storočia využívali atléti vo Východnom bloku inozín na zlepšenie ich športových výkonov. Neskoršie štúdie na ľuďoch potom naznačili, že inozín ako doplnok nemá žiadny efekt na športový výkon. Štúdie na zvieratách naznačili, že inozín má neuroprotektívne vlastnosti. Inozín bol navrhnutý ako prostriedok na zlepšenie stavu po poškodení miechy a na podanie po mŕtvici, pretože z pozorovania vyplýva, že inozín indukuje opätovné spájanie axónov.
Po požití sa inozín metabolizuje na kyselinu močovú, ktorá funguje ako prírodný antioxidant a zberateľ peroxydusitanov s potencálnymi benefitmi pre pacientov so sklerózou multiplex (MS). Peroxydusitany boli spojené s degeneráciou axónov. V roku 2003 začal výskum na University of Pennsylvania MS Center na určenie toho, či zvýšenie hladín kyseliny močovej na základe podania inozínu spomalí rozvinutie MS. Tento výskum bol dokončený v roku 2006, ale jeho výsledky neboli predané NIH. Ďalšia publikácia naznačila potenciálne benefity, ale vzorka (16 pacientov) bola príliš malá pre definitívne závery. Okrem toho bola vedľajším účinkom tejto liečby tvorba obličkových kameňov (u 4 zo 16 pacientov).
Po dokončení druhej fáze klinickej štúdie ohľadne Parkinsonovej choroby pokračuje inozín do tretej fázy. Počiatočné skúšky naznačili, že pacienti s navyššou koncentráciou urátov v krvnom sére mali pomalší nástup symptómov Parkinsonovej choroby. Tieto skúšky využívajú inozín na zvýšenie hladiny urátov u ľudí, ktorých hladina je nižšia, než priemer populácie (6 mg/dl).
Alseres Pharmaceuticals (pomenované Boston Life Sciences, keď im bol patent udelený) má patentované použitie inozínu na liečbu mŕtvice a skúmalo použitie lieku pre MS.
Inozín je v anatomicko-terapeuticko-chemickom klasifikačnom systéme klasifikovaný ako antivirotikum.&lt;ref name="urlATC/DDD Index"&gt;&lt;/ref&gt;
Väzby v receptoroch.
Inozín je prirodzeným ligandom na benzodiazepínové väzbové miesto na GABA A receptore.
Biotechnológie.
Inozín je veľmi užitočný pri dizajnovaní primerov na polymerázovú reťazovú reakciu (PCR), pretože sa viaže s ktoroukoľvek prirodzenou bázou. Vďaka tomu je možný dizajn primerov, ktoré zachytia jednonukleotidové polymorfizmy bez toho, aby polymofrizmus ovplyvnil účinnosť naviazania primeru.
Inozín sa však preferenčne páruje s cytozínom (C) a jeho prítomnosť v RNA, napríklad funkciou adenozínových deamináz pôsobiacich na RNA (známych ako ADAR), destabilizuje dvojzávitnicu RNA kvôli zmene AU párov na nesúladiace IU páry.
Fitness.
Inozín sa stále využíva ako ingredienca v niektorých fitness doplnkoch, napriek chýbajúcim klinickým dôkazom, že inozín podporuje tvorbu svalov.
Kŕmny stimulant.
Inozín je dôležitý kŕmny stimulant pre niektoré druhy chovných rýb, či už osamote, alebo v kombinácii s niektorými aminokyselinami. Inozín a inozín-5-monofosfát (IMP) sú kŕmnym stimulantom pre "Scophthalmus maximus" a "Seriola quinqueradiata". Hlavným problémom využívania inozínu a/alebo IMP je ich vysoká cena. Ich použitie by však mohlo byť ekonomicky opodstatnené v krmivách pre larvy morských rýb počas obdobia skorého odstavenia, keďže celkové množstvo spotrebovaného krmiva je relatvne malé.

</doc>
<doc id="673930" url="https://sk.wikipedia.org/wiki?curid=673930" title="Lyzidín (nukleozid)">
Lyzidín (nukleozid)

Lyzidín je nezvyčajný nukleozid, ktorý sa málokedy vyskytuje mimo tRNA. Je to derivát cytidínu, ktorého karbonylová skupina bola nahradená za aminokyselinu lyzín. Tretia pozícia antikodónu tRNA špecifickej pre izoleucín je typicky zamenená z cytozínu (ktorý by sa pároval s guanozínom) za lyzidín (ktorý sa páruje s adenozínom). Uridín na tejto pozícii nie je možné použiť, i keď sa bežne páruje s adenozínom, pretože pri wobble párovaní báz sa takisto páruje s guanozínom. Lyzidín teda umožňuje presnejšiu transláciu. Lyzidín sa označuje písmenom L alebo ako k2C (lyzín viazaný na C2 atóm cytidínu).

</doc>
<doc id="673931" url="https://sk.wikipedia.org/wiki?curid=673931" title="Lyzidín (chemická zlúčenina)">
Lyzidín (chemická zlúčenina)

Lyzidín je derivát 2-imidazolínu. Je to bezfarebná pevná látka so zásaditými vlastnosťami, ktorá je rozpustná v organických rozpúšťadlách. Využíva sa ako prekurzor pre syntézu iných zlúčenín vo farmaceutickom priemysle. 
Syntéza a reakcie.
Lyzidín sa pripravuje kondenzáciou etyléndiamínu s kyselinou octovou, čím vzniká diamid, ktorý následne podstupuje cyklizáciu indukovanú oxidom vápenatým. Alternatívne je možné ho pripraviť kondenzáciou glyoxalu, amoniaku a acetaldehydu. 
Lyzidín je intermediátom v syntéze lieku metronidazolu. V prítomnosti Raneyho niklu dochádza k dehydrogenácii, čím vzniká 2-metylimidazol, ktorý sa následne dá ďalej spracovať.

</doc>
<doc id="673936" url="https://sk.wikipedia.org/wiki?curid=673936" title="Kamenná (vrch v Považskom Inovci)">
Kamenná (vrch v Považskom Inovci)

Kamenná () je vrch v Považskom Inovci. Leží nad obcou Podhradie, približne západne od Bánoviec nad Bebravou.
Poloha.
Nachádza sa v centrálnej časti pohoria, v geomorfologickom podcelku Vysoký Inovec. Vrchol leží na rozhraní Trenčianskeho a Nitrianskeho kraja a okresov Bánovce nad Bebravou a Topoľčany. Vrchom zároveň vedie hranica katastrálnych území obcí Podhradie a Zlatníky. Nachádza sa západne od obce Zlatníky, z ktorej je možný prístup na vrchol.
Opis.
Kamenná je súčasťou bočného hrebeňa, vybiehajúceho východným smerom z Panskej javoriny (). Vrch tvorí pahorok, zakončujúci hrebeň na východnom okraji. Západným smerom leží Myslíkov vrch (), oddelený bezmenným návrším, južným smerom leží Hrabový vrch (), východným Ostrý vrch () a severným smerom Horný lom (). Vrch patrí do povodia rieky Nitry; severnú časť hrebeňa odvodňuje Chotinka, smerujúca do Chotiny, južnú jej prítok Železnica. Najbližšími sídlami sú východným smerom situované Zlatníky a Nemečky a južne ležiace Podhradie. 
Výhľady.
Zalesnený vrchol Kamennej neposkytuje veľa možností na rozhľad, no miesta s nižšou vegetáciou umožňujú zaujímavé výhľady. Viditeľné sú okolité vrchy pohoria i blízka pahorkatina. Pri vhodných podmienkach možno pozorovať aj Tribeč, Pohronský Inovec, Vtáčnik a Strážovské vrchy.
Prístup.
Na vrchol nevedie značená trasa, preto je dostupný po lesných chodníkoch z okolitých obcí. Od Duchonky vedie južne situovaným údolím riečky Železnica značený chodník na Panskú javorinu. Na rovnakom vrchu končí aj značkovaný chodník, ktorý od Duchonky obchádza Kamennú zo severu.

</doc>
<doc id="673938" url="https://sk.wikipedia.org/wiki?curid=673938" title="Lyzidín">
Lyzidín

Lyzidín môže byť:

</doc>
<doc id="673944" url="https://sk.wikipedia.org/wiki?curid=673944" title="Emer Reynoldsová">
Emer Reynoldsová

Emer Reynoldsová (neprechýlene Emer Reynolds) je írska filmová režisérka, strihačka a scenáristka. Vyhrala osemnásť ocenení a bola deväťkrát nominovaná.

</doc>
<doc id="673945" url="https://sk.wikipedia.org/wiki?curid=673945" title="Emer Reynolds">
Emer Reynolds



</doc>
<doc id="673947" url="https://sk.wikipedia.org/wiki?curid=673947" title="Oceánsky pohár národov 2020">
Oceánsky pohár národov 2020

Oceánsky pohár národov 2020 mal byť 11. ročníkom Oceánskeho poháru národov, súťaže národných futbalových tímov Oceánie konajúci sa pod záštitou Futbalovej konfederácie Oceánie (OFC).
Turnaj mal pôvodne hostiť Nový Zéland, ktorého vybral OFC 10. januára 2020. Na záverečnom turnaji malo hrať osem tímov. Nový Zéland by bol obhajcom titulu.
Dňa 21. apríla 2020 konfederácia OFC oznámila, že z dôvodu pandémie COVID-19 a komplikáciami so zmenou času konania bude turnaj zrušený.
Miesto konania.
Očakávalo sa že turnaj sa bude hrať v Aucklande a na dvoch štadiónoch North Harbour Stadium a The Trusts Arena.

</doc>
<doc id="673949" url="https://sk.wikipedia.org/wiki?curid=673949" title="Heterogénna jadrová RNA">
Heterogénna jadrová RNA



</doc>
<doc id="673950" url="https://sk.wikipedia.org/wiki?curid=673950" title="Heterogénna nukleová RNA">
Heterogénna nukleová RNA



</doc>
<doc id="673951" url="https://sk.wikipedia.org/wiki?curid=673951" title="Heterogénna nukleárna RNA">
Heterogénna nukleárna RNA



</doc>
<doc id="673952" url="https://sk.wikipedia.org/wiki?curid=673952" title="Primárny prepis">
Primárny prepis



</doc>
<doc id="673953" url="https://sk.wikipedia.org/wiki?curid=673953" title="Prekurzorová RNA">
Prekurzorová RNA



</doc>
<doc id="673956" url="https://sk.wikipedia.org/wiki?curid=673956" title="Veľká cena Abú Zabí 2021">
Veľká cena Abú Zabí 2021

Veľká cena Abú Zabí 2021 (angl. Formula 1 Etihad Airways Abu Dhabi Grand Prix 2021), boli preteky Formule 1, ktoré sa konali dňa 12. decembra 2021 na okruhu Yas Marina Circuit v Abú Zabí, hlavnom meste Spojených arabských emirátov. Bola to záverečná Veľká cena sezóny 2021. Prvý krát od roku 1974 odštartovali dvaja vedúcy jazdci šampionátu jazdcov do posledných pretekov s rovnakým počtom bodov. Max Verstappen sa stal prvý raz majster sveta jazdcov, zatiaľ čo Mercedes získal ôsmy titul majstrov sveta konštruktérov sa sebou.
Pre obidvoch pilotov tímu Alfa Romeo Racing to bola aj posledná Veľká cena vo Formule 1: Kimi Räikkönen ukončil po pretekoch svoju kariéru a Antonio Giovinazzi bude od roku 2022 jazdiť vo Formule E. Kvôli pozitívnemu testu na koronavírus sa Nikita Mazepin nezúčastnil pretekov.
Priebeh kvalifikácie.
Max Verstappen získal, aj vďaka aerodynamického vaku (slipstream), ktorý mu na rovinke medzi zákrutami 8 a 9 vytvoril tímový kolega z Red Bullu Sergio Pérez, Pole Position pred Lewisom Hamiltonom a Landom Norrisom.
Priebeh pretekov.
Max Verstappen vyhral preteky pred Lewisom Hamiltonom a Carlosom Sainzom. Tým pádom sa stal prvým holandským majstrom sveta Formule 1.
Na štarte pretekov predbehol Lewis Hamilton Maxa Verstappena. V šiestej zákrute prvého kola sa snažil holandský pretekar dostať späť na prvé miesto. V dôsledku predbiehacieho manévru opustil Lewis Hamilton pretekárskú trať a sa vrátil pred Maxa Verstappena. Športový komisári uznali, že Hamilton nezískal trvalú výhodu a rozhodli, incident nevyšetrovať. Max Verstappen zamieril v 13. kole prvý krát do boxov na výmenu pneumatík; o kolo neskôr si nechal aj Lewis Hamilton vymeniť pneumatiky. Sergio Pérez, ktorý bol doposiaľ na treťom mieste, sa tým pádom dostal do vedenia pretekov. S čerstvými pneumatikami ho ale rýchlo dobiehal Lewis Hamilton, a v 20. kole sa nachádzal bezprostredne za mexickým pretekárom. Hamilton a Pérez viedli dve kolá veľmi tvrdý súboj o prvé miesto, čo dovolilo Verstappenovi stiahnuť stratu na Hamiltona na jednú sekundu. V 22. kole zamieril napokon aj Sergio Pérez do boxov. Náskok Hamiltona avšak v ďalšom priebehu Veľkej ceny stále viac narastal. Päť kôl pred koncom ale havaroval Nicholas Latifi, čo spôsobilo fázu za bespečnostným vozidlom. Tú využil Max Verstappen, ktorý mal dostatočný odstup na pretekára za sebou, na výmenu na novú najmäkšiu sadu pneumatík. Vrátil sa na trať za vedúcim pretekov Hamiltonom. Jedno kolo pred koncom boli preteky znovu reštartované; v piatej zákrute posledného kola predbehol Verstappen Lewisa Hamiltona a sa dostal na prvé miesto, ktoré mu zaistilo majstrovský titul. Carlos Sainz Jr. skončil na treťom mieste, potom ako Sergio Pérez musel v 56. kole odstúpiť kvôli klesajúcemu tlaku oleja.
Výsledky.
Preteky.
Poznámky:

</doc>
<doc id="673958" url="https://sk.wikipedia.org/wiki?curid=673958" title="Albert Aponi">
Albert Aponi



</doc>
<doc id="673959" url="https://sk.wikipedia.org/wiki?curid=673959" title="Jazd">
Jazd

Jazd (perz. یزد ; niekedy aj: Jezd, v staroveku: "Katha") je historické mesto v Iráne, hlavné mesto rovnomennej provincie. Stojí na prevažne neúrodnej púštnej rovine, na úpätí Kohrúdskych vrchov, v nadmorskej výške asi 1200 metrov nad morom.
Za svoj rozvoj vďačí sieti podzemných kanálov (kanátov), ktoré doň privádzajú vodu z hory Šír Kúh. Historické mesto je charakteristické hlinenou architektúrou."" Bežným architektonickým prvkom sú tzv. bágiry, vežové lapače vzduchu. Vďaka mnohým náboženským stavbám získal Jazd titul "dár al-’ibáda" (domov zbožnosti). Mesto je jedným z posledných centier zoroastrizmu v Iráne.""
Jazd bol od staroveku historicky významným obchodným centrom. Nachádzal sa na križovatke obchodných ciest zo strednej Ázie a Indie. Je jedným z hlavných centier tkania hodvábu Iráne. Má pradiarne a tkáčovne, závod na výrobu zariadení na čistenie a filtráciu vody a značnú banskú a ťažobnú činnosť. Blízke ložiská medi sa spracúvajú v zariadeniach Sar-češmeh. V blízkosti mesta sa pestujú mandle, ovocie a obilie, ako aj bavlna, olejnaté rastliny či indigo. Najmä v súvislosti s rozvojom populácia však miestna výroba prestala už v 19. storočí postačovať.
V roku 2011 malo mesto 486 152 obyvateľov. Mesto je cestou a železnicou spojené s Teheránom a ďalšími významnými iránskymi mestami. Má medzinárodné letisko.
Historické centrum Jazdu je od roku 2017 súčasťou zoznamu kultúrnych pamiatok UNESCO.
História.
V staroveku bol Jazd známy ako Katha. Podľa legendy mal pôvodne ísť o pevnosť a väzenie založené Alexandrom Veľkým. Mesto pravdepodobne vzniklo niekedy začiatkom vlády Sásánovcov (3.4. storočie). Už v sásánovských časoch bolo známe krásnymi hodvábnymi textíliami. Správy o predislamskej histórii Jazdu sú však zriedkavé a neisté. V meste mal dva mesiace porážke pri Nahávande v roku 642 stráviť posledný Sásánovec Jazdagird III. predtým, ako sa vydal do Mervu. Táto informácia je však spochybňovaná.
V 7. storočí sa mesto stalo súčasťou Arabskej ríše. Za vlády kalifa ’Uthmána bol do mesta dosadený arabský správca a v oblasti sa usadili Arabi z kmeňa Banú Tamím. Za Uthmánovho kalifátu malo podľa Ahmada ibn Husajna al-Kátiba tiež dôjsť ku konverzii väčšiny obyvateľstva na islam. V skutočnosti išlo ale zrejme o proces dlhodobejší, keďže v meste i po stáročiach pretrvávala aj zoroastrijská populácia, ktorá podliehala náboženskej dani (džizja). O dejinách mesta za vlády Abbásovcov sa mnoho nevie. Ibn Hawkal opisuje Jazd v 10. storočí ako dobre opevnené sídlo vystavané najmä z pálenej tehly. Do mesta bola kanálmi privádzaná voda z hôr. Takmer každý dom v meste mal vystavanú cisternu na vodu. Typickým architektonickým prvkom v meste boli a dodnes sú „klimatizačné“ veže, bádgiry, ktoré slúžia na prívod vánku do spodných, často podzemných priestorov budov.
V 11. storočí mesto patrilo k doménam Kákújovcov, ktorí v polovici storočia uznali nadvládu Seldžuckej ríše. Posledný Kákújovec Garšáp ibn ’Alí ibn Farámurz zomrel v bitke na Katwánskej stepi v roku 1141. Následne mesto spravovali Garšápove dcéry. Správcom provincie (atabegom) bol Seldžukmi dosadený Rukn ad-Dín Sám ibn Langar, ktorý si jednu Gáršápových dcéru zobral za ženu a začal v meste vládnuť. Pre svoju neschopnosť bol nahradený svojím bratom ’Izz ad-Dínom Langarom, ktorý založil novú panovnícku dynastiu miestnych vládcov, vazalov Seldžuckej ríše.
’Izzov syn Kutb ad-Dín v meste nechal vystavať mnoho budov. Kutbov syn Mahmúd uznal nadvládu mongolského chána Hülegüa, vďaka čomu po ňom mohol moc prevziať jeho syn Takí Šáh a vnuk ’Alá’ ad-Dín. V roku 1274/5 mesto zasiahla obrovská povodeň. Historické pramene tiež spomínajú, že Jazd bol podobne, ako aj iné perzské mestá kruto sužovaný mongolskými vyberačmi daní. Marco Polo Jazd opísal ako "„vznešené mesto“". Posledným jazdským atabegom bol Hádždží Šáh, ktorý bol v niekedy v rokoch 1318/1319 zvrhnutý po bojoch s Muzafarovcami a Índžúovcami. O rok neskôr ílchán Abú Sa’id oficiálne uznal Mubáriza ad-Dína Muhammada ibn Muzaffara ako správcu Jazdu.
Muzzafarovci postupne ovládli celé územie centrálnej Perzie a priniesli Jazdu prosperitu. Boli vystavané nové kanáty (kanály), mešity, bazáry, madrasy a knižnice. V roku 1392 bol Muzaffarovec Šáh Mansúr v boji porazený Tímúrom a takmer všetci členovia jeho rodu boli popravení. Tímúrovci mesto dobre opevnili a ich správcovia vytvorili viacero dobročinných benefícií.
Stredoveký Jazd bol preslávený výrobou textílií. Miestny hodváb, brokát a koberce boli predávané nielen po Perzii, ale aj do Egypta. Ich výrobu a kvalitu spomínajú nielen miestni historici, ako Al-Istachrí, Ibn Hawkal či Al-Kazvíní, ale aj európski cestovatelia ako Marco Polo, Odorico Mattiussi či Giosafat Barbaro. V meste žili okrem sunitských moslimov naďalej aj zoroastrijci, ktorí si takisto dokázali udržať dobré spoločenské postavenie. Pozoruhodný je rozsah, v akom vyznávači oboch náboženstiev vynakladali svoje bohatstvo na verejné budovy, náboženské i svetské donácie v meste, ako aj na rozvoj poľnohospodárstva v provincii. V rámci moslimskej populácie v meste sídlil významný počet sajjidov, potomkov proroka Mohameda.
Do roku 1453 obsadili väčšinu Perzie Turkméni z kmeňového zväzu Kara Kojunlu. Jazd mal v tomto období postihnúť krutý hladomor a následne záplavy. Benátski cestovatelia ho ale aj napriek týmto pohromám označujú ako významné ekonomické centrum. V priebehu 15. storočia Kara Kojunlu vystriedal zväz Ak Kojunlu a po páde ich ríše začiatkom 16. storočia Safíjovska Perzia. Aj napriek prekvitajúcemu rozvoju, miestni správcovia dosadzovaní centrálnou vládou, nemali zvláštny záujem o jeho kultúrny a architektonický rozvoj.
Jazd bol viackrát obľahnutý počas afgánskeho vpádu do Perzie, dobytý však nebol. Po vyhnaní Afgáncov sa stal súčasťou afšárovskej Perzie. Za vlády Kádžárovcov v 18. storočí zažil Jazd nové obdobie rozkvetu. Boli vystavané nové kanáty, záhrady a charitatívne inštitúcie. Na začiatku 19. storočia bol Jazd veľkým a ľudnatým mestom. Rozkvital obchod s hodvábom, kobercami, plsťou, šálmi a hrubými bavlnenými látkami. Kapitán Christie, ktorý cez Jazd prešiel v roku 1810, uvádza, že Jazd bol obchodným strediskom bol medzi Hindustánom, Chorásánom, Bagdadom a Perziou, a mal byť najkomerčnejším mestom v ríši. Ako jedno z najprosperujúcejších miest v Perzii Jazd v 19. storočí vyzdvihol aj J. B. Fraser.
Počas rusko-perzskej vojny v rokoch 18261828 sa v meste v neprítomnosti šáhovho správcu vzbúril ’Abd ar-Ridá Chán ibn Muhammad Takí Chán Bafkí a povstanie bolo potlačené až v roku 1830. Ďalšie nepokoje vypukli v roku 1834 po smrti Muhammada Šáha. V roku 1848 v meste vypuklo povstanie bábístov. Okrem nich v Jazde naďalej pretrvávala zoroastriánska komunita. Podľa britského konzula Abbotta bolo v meste asi dvesto zoroastriánskych rodín a vyše šesťsto rodín žilo v ôsmich okolitých dedinách. Ako dhimmi boli povinní nosiť špeciálne oblečenie a podliehali istým obmedzeniam. Ku koncu storočia ich počet vzrástol, pričom ich počet mal byť do desaťtisíc. V Jazde tiež existovala malá židovská komunita, ktorá mala okolo 1 000 obyvateľov. Bahájci v Jazde získali v roku 1860 právo slobodne obchodovať a o desať rokov neskôr im bolo umožnené vytvorenie vlastných škôl. V dôsledku protibáhájských nepokojov v roku 1903 boli ale prakticky vyhladení. V 19. storočí žilo v meste aj niekoľko hinduistických obchodníkov zo Sindu. Požívali britskú ochranu a zaoberali sa najmä obchodom so svojou domovinou. V druhej polovici 19. storočia sa hospodárska orientácia mesta začala meniť. Aj napriek snahám správcu mesta, postupne klesala výroba hodvábu a čiastočne aj bavlny. Kým v roku 1870 malo v meste podľa Euana Smitha sídliť osemnásťtisíc dielní na výrobu hodvábu, koncom 19. storočia mal ich počet byť už len osemsto. Naopak výrazne vzrástol obchod s ópiom a rozvíjala sa výroba homolového cukru zo surového cukru z Indie, Jávy a Siamu. Naďalej sa udržal obchod s kobercami, plsťami, korením a orechmi. Silný bol import medi, cínu, olova, železa, liekov, korenín a čaju z Indie, ako aj oleja, sviečok, cukru, kožušín a iného tovaru z Ruska.
V roku 1890 vypukli v Jazde nepokoje tabakového hnutia. V 20. storočí malo v meste silnú podporu konštitučné hnutie (tzv. perzská revolúcia). V roku 1976 mal 136 000 obyvateľov. Obyvatelia Jazdu sa aktívne zapojili do iránskej revolúcie (1978). V meste a okolí žije si tridsaťtisícová populácia zoroastrijcov (2018).
Jazd dodnes zostáva jedným z hlavných centier tkania hodvábu Iráne. Má pradiarne a tkáčovne, závod na výrobu zariadení na čistenie a filtráciu vody a značnú banskú a ťažobnú činnosť. Blízke ložiská medi sa spracúvajú v zariadeniach Sar-češmeh. V roku 2011 mal Jazd 486 152 obyvateľov. Mesto je cestou a železnicou spojené s Teheránom a ďalšími významnými mestami. Má medzinárodné letisko. Historické centrum Jazdu je od roku 2017 súčasťou zoznamu kultúrnych pamiatok UNESCO.
Pamiatky.
Väčšina moderných úprav v meste bola vykonaná mimo historického mesta, v dôsledku čoho si staré mesto zachovalo svoj osobitný ráz. Jazd má veľké množstvo vynikajúcich príkladov tradičnej púštnej architektúry. Každá štvrť historického mesta má stále všetky svoje historické špecifiká, ako vodné cisterny, hammamy, mešity či mauzóleá. Mnohé ulice si zachovali svoj pôvodný výzor. Majú veľa sabatov, t. j. čiastočne alebo úplne zakrytých uličiek a série oblúkov, ktoré ich križujú na ochranu pred slnkom. Panoráma mesta je prešpikovaná bádgirmi, vežovitými lapačmi vetra, minaretmi a kupolami."" Najstaršie z lapačov boli vystavané v 6.7. storočí. Okrem zvyškov impozantných stredovekých mestských hradieb má mesto množstvo starých domov, historických mešít a mauzóleí.
Od roku 2017 je historické centrum Jazdu súčasťou zoznamu kultúrnych pamiatok UNESCO. Organizácia mesto opisuje nasledovne: "„Historické mesto Jazd svedčí o mimoriadne prepracovanom stavebnom systéme hlinenej architektúry a niekoľko tisícročí dlhom prispôsobovaní spôsobov bývania nepriateľskému prostrediu. Jazd je spojený s kontinuitou tradícií, ktoré pokrývajú spoločenskú organizáciu... Odráža rôznorodé kultúry súvisiace s rôznymi náboženstvami v meste vrátane islamu, judaizmu a zoroastrizmu, ktoré [v meste] spolu neustále žijú v mieri...“"
Z 5. storočia pochádza zoroastriánsky chrám ohňa Ataškadeh, ktorý sa nachádza neďaleko mesta. V chráme horí posvätný oheň, ktorý mal byť zapálený už v roku 470, po prenesení ohňa z Persepolu. Pohľad na chrám otvára veľký kruhový bazén, ktorý symbolizuje pokoj duše. Priečelie chrámu zdobí reliéf Ahura Mazdu, vtáčieho muža s prsteňom vernosti.
Najstaršou zachovanou monumentálnou stavbou z islamského obdobia je mauzóleum Dovázdeh Imám (10361037), ktoré sa nachádza vo štvrti Fahádán. Vystavané bolo za vlády Kákújovcov. Štvorcová kupolovitá budova je postavená z pálenej tehly. Vchod do objektu je umiestnený v oblúkovom výklenku na severnej strane. Centrálnu časť fasády lemujú úzke klenuté výklenky v obdĺžnikovom ráme. Rovnaká forma menšej veľkosti sa opakuje aj na každej strane osemhranného bubna nesúceho kupolu. Budova má štyri nárožia, juhovýchodné nárožie je členené inak ako ostatné. Je preto možné, že sa táto podoba pôvodne opakovala aj pri ostatných. Interiér je zdobený maľovanými nápismi a zdobenými parapetmi so sériami stočených úponkov bielej farby na modrom podklade. Panel omietkového ornamentu v reliéfe vypĺňa zdobený tympanon nad mihrábom (kazateľnicou). Dva fragmentárne štukové panely boli objavené pod omietkovým obkladom východnej steny objektu.
Z mešít je najvýznamnejšia Masdžed-e Džom’eh (slov. Piatková mešita), ktorá sa vyznačuje najvyššími minaretmi v Iráne, mozaikovou fajansou (hlinená keramika), nádherným mihrábom z roku 1375 a dvoma oratóriami, ktoré majú gotický vzhľad. Dominantným prvkom je íván, ktorý patrí k najväčším v Iráne.
Z rokov 1325/6 pochádzajú mauzóleum Sajjida Rukn-ad-Dína (dnes de facto iba mešita Masdžed-e Vakt u Sa’at) a pohrebná madrasa Husajníjja (aj Husajníja-je Hašt). Vystavané boli pod patronátom Muzaffarovcov. Mauzóleum bolo súčasťou väčšieho komplexu budov, ktoré dnes už nestoja. Zachovaná je len štvorcová budova mauzólea s kupolou. Vnútro hrobky je pokryté bielou omietkou a je bohato zdobené maľovanými vzormi. Hlavnými výstavbovými prvkami komplexu mešity Husajníjja sú: osemhranné nádvorie, štvorcová hrobová komora a dom na nádvorí známy ako Husajniján, ktorý je pravdepodobne najstarším zachovaným obytným domom v Jazde. Zo 14. storočia pochádzajú kupolovité mauzóleum, kaštieľ a vodná nádrž (áb anbár). Na rozdiel od relatívne málo zdobených vonkajších plôch, interiér obsahuje zvyšky florálnych kúfických nápisov a rastlinných ornamentov vyhotovených v maľovanej omietke, typických pre muzaffarovské stavby. Vo vnútri hrobovej komory sa nachádza v juhozápadnom rohu mihráb s výzdobou mukkarna a nedatovaná rakva obložená zelenými dlaždicami. Napriek svojmu historickému významu sa komplexu dostalo len málo odbornej pozornosti. Čiastočne bol zreštaurovaný v 60. rokoch 20. storočia.
Z druhej polovice 14. storočia pochádza pohrebná madrasa Madras-e Šamsíja (1365) postavená bola na príkaz Amíra Šamsa ad-Dína. Madrasa je usporiadaná okolo malého centrálneho nádvoria s dĺžkou 12 metrov a šírkou 10,5 metra. Jej kompozícia odráža typickú madrasu s nádvorím a štyrmi ívánmi, väčší dôraz je však kladený na zrkadlovú os, ktorá vrcholí v hrobovej komore. Vchádza sa do nej zo severu cez štvorcovú komoru, ktorá sa otvára na nádvorie a bola lemovaná dvoma veľkými sálami rovnakej veľkosti, ktoré sú dnes troskách. Priestor hlavnej svätyne je obdĺžnikového tvaru s rozmermi 9 x 6,5 metra. V strede každej zo strán vyčnievajú široké apsidy, pričom juhovýchodná apsida obsahuje mihráb. Apsidy sú orámované segmentovými hrotitými oblúkmi, ktorých tympanon je zdobený vzorom maľovaných listov. Strop a kupola hlavnej komory sa nezachovali.
Z 15. storočia pochádza Zandan-e Iskander (slov. Iskanderovo/Alexandrovo väzenie). Z obdobia okolo roku 1712 pochádza komplex záhrady s rezidenciou regenta Karima chána Zanda, Bagh-e Dowlát-Abád. Prislúcha k nemu 33 metrov vysoký badgír vystavaný v 60. rokoch 20. storočia. Novodobejšou stavbou je tiež komplex Amír-Čachmak Tekíje (aj Čachmagh) zo začiatku 19. storočia). Trojposchodová budova tekíje, s radom dokonale proporcionálne vyvážených, hlbokých výklenkov je využívaná na rituály na pamiatku imáma Husajna. Ide o najväčšiu budovu tohto typu v Iráne. Pred budovou sa nachádza rozsiahle námestie, ktoré lemujú nové dvojpodlažné arkády. Prostredie dotvárajú osvetlené fontány. Komplex sa nachádza pri staršej tímúrovskej mešite Masdžed-e Amír Čachmak z 15. storočia.
Medzi významné budovy 20. storočia patria mešita Masdž-e Hazireh, budovy Jazdskej univerzity či Múzeum vody. Múzeum sa nachádza v zrekonštruovanom kaštieli s viditeľným podzemným kanátom. Ponúka výstavu fotografií, exponátov a architektonických kresieb sveta vodných ciest, ktoré umožnili prekvitať miestnemu životu v púšti. Kasr-e Ajneh (slov. Zrkadlový palác) je moderná stavba z obdobia vlády Pahlávíovcov (1941). Po revolúcii v roku 1978 bol palác skonfiškovaný a od roku 1998 slúži ako múzeum zrkadiel a osvetlenia. Nachádza sa uprostred záhrady s bazénom. Jeho miestnosti sú zdobené štukou a zrkadlovými dielami.

</doc>
<doc id="673960" url="https://sk.wikipedia.org/wiki?curid=673960" title="Jezd">
Jezd



</doc>
<doc id="673961" url="https://sk.wikipedia.org/wiki?curid=673961" title="Katha">
Katha



</doc>
<doc id="673963" url="https://sk.wikipedia.org/wiki?curid=673963" title="Kostrová svalovina">
Kostrová svalovina



</doc>
<doc id="673974" url="https://sk.wikipedia.org/wiki?curid=673974" title="Drozdovité">
Drozdovité

Drozdovité (lat. Turdidae) sú čeľaď vtákov z radu vrabcotvaré (=spevavce). 
Do čeľade drozdovité patrí 16-20 rodov, staršie čeľaď zahŕňala viac (konkrétne zhruba trikráttoľko) rodov. Väčšina z týchto 16-20 rodov sa po slovensky volá drozd (pričom ale názvom drozd sa staršie označujú aj rody "Myophonus", "Monticola" a "Copsychus", ktoré dnes už nepatria medzi týchto 16-20 rodov). V niektorých starších systémoch je namiesto čeľade drozdovité (lat. Turdidae) podčeľaď drozdorodé (=drozdy; lat. Turdinae), ktorá je zaradená do čeľade muchárovité (staršie: muchárikovité; lat. Muscicapidae). V súčasnom systéme je podčeľaď drozdorodé vymedzená inak - je to podčeľaď dnešnej čeľade drozdovité. Podrobnosti pozri v kapitole Systematika.
Výskyt a životný priestor.
Vyskytuje sa po celom svete okrem Antarktídy a Arktídy - porov. v kapitole Systematika.
Na Slovensku sa z tejto čeľade vyskytujú len niektoré druhy z rodu "Turdus", najmä drozd plavý, drozd čierny, drozd čvíkotavý a drozd kolohrivec, a ojedinele druh drozd jarabý ("Zoothera dauma") z rodu "Zoothera". 
Životný priestor tohto druhu siaha od hustých lesov po lúky, pričom sa zvyčajne vyhýba suchému prostrediu. 
Charakteristika.
"Nasledujúci opis sa vzťahuje na čeľaď v jej dnešnom, t.j. najužšom, rozsahu plus rody Myophonus, Brachypteryx, Heinrichia a Alethe."
Do čeľade patria malé až stredne veľké väčšinou sťahovavé vtáky. Dlhé sú okolo 13 - 30 cm a vážia okolo 15 - 125 g (rod "Myophonus" však býva dlhší a ťažší). Sfarbené sú väčšinou na hnedo, mnohé sú fŕkané a bodkované a často majú jemnú kresbu. Niektoré sú však čierne, niektoré modré a niektoré viacfarebné - farby potom siahajú od modrej po oranžovú. Stavba tela je často prispôsobená prostrediu - napr. sťahovavé druhy majú dlhšie a končistejšie krídla než stále druhy a drozd skalný má dlhý zobák, aby mohol lepšie loviť dážďovky, ktorými sa živí. Drozdovité sa pohybujú dobre po zemi aj stromoch. Väčšina druhov má relatívne dlhé nohy, ktoré im umožňujú rýchly beh, chodenie i skákanie po zemi. Mnohé drozdovité, najmä tie, ktoré žijú v otvorených biotopoch, sú známe tým, že sú dobrí speváci. 
Drozdovité sú väčšinou teritoriálne a monogamné vtáky. Samec vždy najprv nájde vhodné teritórium. Keď ho získa, spevom priláka samicu. Samica potom postaví hniezdo a vysedí vajcia, zatiaľ čo samec háji teritórium. 
Jednotlivé druhy majú rôzne umiestnenie hniezd - môžu byť na zemi, na strome alebo v dutine stromu. Aj tvary hniezd sa rôznia, ale väčšinou má hniezdo hlboký miskovitý tvar a je postavené zo suchých listov, stoniek a konárikov. 
Drozdovité konzumujú najmä bezstavovce (niektoré drozdy majú rady dážďovky, iné zas slimáky a pod.), drobné plazy, dužinaté plody a semená. Niektoré druhy (napr. drozd červenkastý, drozd čvíkotavý) vytvárajú voľné kŕdle, v ktorých lietajú za potravou, najmä v čase keď sú kríky obrastené dužinatými plodmi.
Systematika.
Súčasný systém.
Súčasný systém recentných rodov čeľade drozdovité je takýto (stav január 2022):
čeľaď drozdovité (Turdidae):
"Vysvetlivka: Za prvou pomlčkou sú vždy uvedené slovenské názvy. Znak / oddeľuje úplné synonymá."
Staršie systémy.
Zhruba od 90. rokov 20. storočia do roku 2010 sa do čeľade drozdovité (Turdidae) okrem vyššie uvedených rodov často zaraďovali aj nasledujúce rody dnes patriace do čeľade muchárovité (=muchárikovité; lat. Muscicapidae):
Ojedinele sa v uvedenom období do čeľade drozdovité radil aj rod "Kakamega" (po slovensky podrastník/kakamežan), ktorý dnes patrí do čeľade podrastníkovité (lat. Modulatricidae). 
V druhej polovici 20. storočia (sčasti ešte do začiatku 21. storočia) sa do čeľade drozdovité zaraďovala popri rodoch, ktoré sú v nej obsiahnuté dnes (s výnimkou rodu "Chlamydochaera"), aj väčšina rodov z dnešnej čeľade muchárovité (vrátane už spomínaných rodov "Myophonus", "Brychypteryx", "Heinrichia", "Alethe", "Monticola") a staršie aj niekoľko rodov z iných dnešných čeľadí. Konkrétne do čeľade drozdovité patrili popri jej dnešnom obsahu aj tieto rody:
U niektorých autorov v druhej polovici 20. storočia čeľaď drozdovité (Turdidae) vôbec neexistovala a jej obsah bol súčasťou čeľade muchárovité (Muscicapidae), a to spravidla ako podčeľaď drozdorodé (Turdinae) v širšom, t.j. staršom zmysle. Rozsah tejto podčeľade Turdinae v širšom zmysle sa menil rovnako ako sa menil vyššie spomínaný rozsah čeľade Turdidae, t.j. na konci 20. storočia podčeľaď Turdinae v širšom zmysle zahŕňala rody z dnešnej čeľade drozdovité okrem rodu "Chlamydochaera" ale vrátane rodov "Myophonus", "Brychypteryx", "Heinrichia", "Alethe" a prípadne "Monticola", zatiaľ čo zhruba do 80. rokov 20. stor. podčeľaď Turdinae v širšom zmysle zahŕňala aj vyššie spomínané ďalšie rody z dnešnej čeľade muchárovité a prípadne ďalších dnešných čeľadí (žltorítka, šáma, slávik, skalovec atď.).

</doc>
<doc id="673976" url="https://sk.wikipedia.org/wiki?curid=673976" title="Železničná stanica Hanušovce nad Topľou">
Železničná stanica Hanušovce nad Topľou

Železničná stanica Hanušovce nad Topľou je železničná stanica v Hanušovciach nad Topľou. Leží na trati 193 Hronská Prešov – Humenné. Nie je elektrifikovaná.
Doprava.
Na stanici sa nachádzajú 3 dopravné, 3 manipulačné a 1 ostatná koľaj. Stanica patrí do Oblastného riaditeľstva Košice.

</doc>
<doc id="673980" url="https://sk.wikipedia.org/wiki?curid=673980" title="Peyrehorade">
Peyrehorade

Peyrehorade môže byť:

</doc>
<doc id="673981" url="https://sk.wikipedia.org/wiki?curid=673981" title="Izoprén">
Izoprén

Izoprén alebo 2-metylbuta-1,3-dién je bežná organická zlúčenina, ktorej vzorec je CH2=C(CH3)−CH=CH2. V čistej podobe je to bezfarebná prchavá kvapalina. Izoprén je nenasýtený uhľovodík. Je produkovaný mnohými rastlinami a zvieratami (vrátane ľudí) a jeho polyméry sú hlavnou zložkou prírodného kaučuku. Izoprén pomenoval C. G. Williams v roku 1860 potom, ako ho získal termálnym rozkladom (pyrolýzou) prírodného kaučuku a takisto správne určil jeho empirický vzorec C5H8.
Prírodný výskyt.
Izoprén tvorí a vypúšťa mnoho druhov stromov (hlavne duby, topole, eukalypty a niektoré strukoviny). Ročne vypustí vegetácia do vzduchu asi 600 miliónov ton izoprénu, polovicu vypustia tropické listnaté stromy a zvyšok hlavne kere. Toto približne odpovedá emisiám metánu a tvorí asi tretinu všetkých uhľovodíkov vypustených do atmosféry. U lesov tvorených opadavými stromami tvorí izoprén asi 80 % uhľovodíkových emisií. Mikroskopické a makroskopické riasy takisto produkujú izoprén, aj keď v porovnaní so stromami netvoria tak veľké množstvo.
Rastliny.
Izoprén vzniká metylerytritol-4-fosfátovou dráhou (MEP dráhou, takisto známou ako nemevalonátová dráha) v chloroplastoch rastlín. Jeden z konečných produktov tejto dráhy je dimetylallylpyrofosfát (DMAPP), ktorý je štiepený enzýmom izoprénsyntázou, čím vzniká izoprén a pyrfosfát. Inhibítory, ktoré blokujú túto dráhu, ako napríklad fosmidomycín, teda blokujú aj tvorbu izoprénu. Emisie izoprénu sa dramaticky zvyšujú s teplotou a dosahujú maximum pri asi 40 °C. To viedlo k hypotéze, že izoprén by mohol chrániť rastliny pred tepelným stresom (termotolerancia). Emisia izoprénu bola takisto pozorovaná u niektorých baktérii, čo je pravdepodobne kvôli neenzymatickej degradácii DMAPP.
Regulácia.
Emisie izoprénu u rastlín sú riadené dostupnosťou substrátu (DMAPP) a aktivity enzýmu (izoprénsyntázy). Závislosť emisie izoprénu na svetle, CO2 a O2 je daná dostupnosťou substrátu, zatiaľ čo závislosť na teplote je regulovaná množstvom substrátu i enzýmovou aktivitou.
Ostatné organizmy.
Izoprén je najhojnejšie sa vyskytujúci uhľovodík, ktorý je merateľný v dychu človeka. Izoprén sa u ľudí tvorí mevalonátovou dráhou. Odhadovaná rýchlosť tvorby izoprénu u človeka je 0.15 µmol/(kg·h), čo odpovedá približne 17 mg/deň pre osobu, ktorá váži 70 kg. Izoprén je bežne prítomný v nízkych koncentráciách v mnohých jedlách. Mnoho druhov zemných a morských baktérií, napríklad Actinobacteria, sú schopné izoprén rozložiť a použiť ho ako zdroj energie.
Biologická úloha.
Emisia izoprénu vyzerá byť jedným zo spôsobou, ako stromy bojujú s abiotickým stresom. Bolo preukázané, že izoprén ochraňuje pred stredným tepelným stresom (asi 40 °C). Takisto môže ochrániť rastlinami pred veľkými zmenami teploty listov. Izoprén sa zabudováva do membrán buniek a pomáha ich stabilizovať počas tepelného stresu.
Izoprén takisto pomáha s rezistenciou voči reaktívnym formám kyslíka (ROS). Množstvo izoprénu vypúšťané vegetáciou záleží na hmotnosti listov, ploche listou, svetle (konkrétne hustote fotosyntetického toku fotónov, PPFD) a teplote listov. V noci sa z listov stromov teda vylučuje malé množstvo izoprénu, zatiaľ čo počas teplých a slnečných dní sa očakáva omnoho vyššie množstvo, a to až 25 μg/(g sušiny listov)/hodina u mnohých druhov dubov.
Izoprenoidy.
Izoprenová kostra je prítomná v prirodzene sa vyskytujúcich látkach nazývaných terpény (takisto známe ako izoprenoidy), ale tieto zlúčeniny sa netvoria priamo z izoprénu. Ich prekurzorom je namiesto izoprénu dimetylallylpyrofosfát (DMAPP) a jeho izomér izopentenylpyrofosfát (IPP). DMAPP a IPP sú funkčné izoprénové jednotky sú v biologických systémoch, z ktorých sa biosyntetizujú ostatné izoprenoidy. Občas sa používa množné číslo „izoprény“ na označenie terpénov.
Príklady izoprenoidov sú karotén a karotenoidy, fytol, retinol (vitamín A), tokoferol (vitamín E), dolichol a skvalén. Hem A má izoprenoidový reťazec a lanosterol, prekurzor sterolov u zvierat, je derivátom skvalénu a teda izoprénu. Izoprény sú i súčasťou bunkových membrán niektorých archeónov a vypĺňajú miesto medzi diglyceroltetraéterovými hlavičkami. Predpokladá sa, že membránam dodávajú štrukturálnu rezistenciu v drsných podmienkach, v ktorých sa mnohé archeóny nachádzajú.
Obdobne je prírodný kaučuk zložený z lineárnych polyizoprénových reťazcov s veľmi vysokou molekulovou hmotnosťou a iných prirodzených látok.
Účinok na aerosóly.
Po vypustení sa izoprén premieňa kratkodobými voľnými radikálmi (napríklad hydroxylovým radikálom) a v menšej miere ozónom na rôzne iné zlúčeniny, napríklad aldehydy, hydroperoxidy, organické dusičnany a epoxidy, ktoré sa miešajú s kvapkami vody a tvoria aerosóly a hmlu.
Zatiaľ čo väčšina expertov uznáva, že emisie izoprénu ovplyvňujú tvorbu aerosólov, je otázne, či izoprén znižuje alebo zvyšuje ich tvorbu. Druhým významným účinkom izoprénu v atmosfére je to, že v prítomnosti oxidov dusíka () prispieva k tvorbe troposférického ozónu, ktorý je jedným z hlavných polutantov v mnohých krajinách. Izoprén sa zvyčajne nepovažuje za polutant, pretože je to prirodzený produkt rastlín. Tvorba troposférického ozónu je možná len pri vysokých koncentráciách , ktoré pochádzajú prakticky výlučne z priemyselnej činnosti. Izoprén môže mať opačný efekt a pri nízkych koncentráciách môže zastaviť tvorbu ozónu.
Blue Ridge Mountains sú známe modrou farbou pri pohľade z väčšej vzdialenosti. Sú modré práve kvôli izoprénu, ktorý stromy vylučujú. Izoprén prispieva k charakteristickej hmle na horách a ich špecifickej farbe.
Priemyselná produkcia.
Izoprén je priemyselne najdostupnejší ako vedľají produkt tepelného krakovania nafty alebo ropy pri tvorbe etylénu. Ročne sa vyprodukuje asi 800,000 ton izoprénu. Asi 95 % produkcie sa použije na tvorbu "cis"-1,4-polyizoprénu, teda syntetickej verzie prírodného kaučuku.
Prírodný kaučuk pozostáva hlavne z poly-"cis"-izoprénu s molárnou hmotnosťou od 100,000 do 1,000,000 g/mol. Prírodný kaučuk typicky obsahuje niekoľko percent iných materiálov, ako sú proteíny, mastné kyseliny, živice a anorganických materiálov. Niektoré zdroje prírodného kaučuku, nazývané gutaperča, sa skladajú z trans-1,4-polyizoprénu, štruktúrneho izoméru s podobnými, ale nie identickými, vlastnosťami.

</doc>
<doc id="673982" url="https://sk.wikipedia.org/wiki?curid=673982" title="Zálesie (potok)">
Zálesie (potok)

 Zálesie je potok v regióne Spiš, na území obcí Zálesie a Matiašovce v okrese Kežmarok v Prešovskom kraji. Je pravostranným prítokom vodného toku Rieka, ktorý ústi ďalej do Dunajca; má dĺžku . Je vodným tokom IV. rádu. Geomorfologická kategorizácia: geomorfologický celok Spišská Magura, geomorfologický podcelok Veterný vrch.
Prameň.
Pramení v nadmorskej výške v lesnom extraviláne na severnom svahu hrebeňa vrchu Hulok v južnej časti územia obce Zálesie v okrese Kežmarok, v geomorfologickom celku Spišská Magura v geomorfologickom podcelku Veterný vrch. Vrchol vrchu Hulok s nadmorskou výškou leží už na území susednej obce Reľov v okrese Kežmarok.
Opis toku.
Tečie severozápadoseverným smerom lesným extravilánom, postupne preteká cez les, ktorý sa strieda s trvalým trávnym porastom, v nadmorskej výške vteká do intravilánu obce Zálesie, v nadmorskej výške priberá bezmenný ľavostranný prítok, bez zmeny smeru preteká intravilánom zhruba kopírujúc cestu okolo ktorej je sústredená zástavba obce, v nadmorskej výške priberá bezmenný ľavostranný prítok, pravým brehom obmýva úpätie lesa a pasienka "Dudovky" a ľavým brehom úpätie lesa a pasienka "Giblík", v nadmorskej výške opúšťa intravilán obce a vteká do poľnohospodárskeho extravilánu premiešaného lesom, v nadmorskej výške pretína obecnú hranicu, kde priberá pravostranný bezmenný prítok, a vteká na územie Matiašoviec, postupne sa stáča na západ, ľavým brehom obmýva úpätie lesa "Záleská úboč" a lesa "Hájnica", opúšťa lesný extravilán a pokračuje v poľnohospodárskom extraviláne, veľkým oblúkom na úpätí lesa "Pekielky" sa stáča na sever a v nadmorskej výške v poľnohospodárskom extraviláne Matiašoviec ústi do vodného toku Rieka ako jeho pravostranný prítok v povodí Dunajca. Potok "Zálesie" má tri bezmenné prítoky.
Vodný tok "Zálesie" pramení a preteká v hornej polovici toku na území obce Zálesie a v dolnej polovici toku preteká a ústi na území obce Matiašovce v okrese Kežmarok v Prešovskom kraji, v geomorfologickom celku Spišská Magura v geomorfologickom podcelku Veterný vrch.
Pôvod názvu.
Názov vodného toku "Zálesie" má pôvod v názve obce Zálesie, ktorej extravilánom i intravilánom potok v hornej polovici toku preteká. Názov obce "Zálesie" bol bez zmeny prenesený na potok ako jednoslovné hydronymum. Názov obce "Zálesie", ako typický predstaviteľ jednoslovného predponovo-príponového toponyma, má pôvod v charakteristickej polohe pomenúvaného geografického objektu (osady neskôr obce) vo význame "objekt z pohľadu pomenovateľa umiestený za väčšou plochou súvisle porastenou stromami, za lesom, za horou, za hájom". Názov obce je aj pre dnešného používateľa slovenčiny motivačne jasný.
Hydronymum "Zálesie" bolo štandardizované v roku 1976.

</doc>
<doc id="673984" url="https://sk.wikipedia.org/wiki?curid=673984" title="Horný lom">
Horný lom

Horný lom () je vrch v Považskom Inovci. Leží nad obcou Zlatníky, približne východne od Nového Mesta nad Váhom. 
Poloha.
Nachádza sa v centrálnej časti pohoria, v geomorfologickom podcelku Vysoký Inovec. Vrchol leží na území Trenčianskeho kraja, v okrese Bánovce nad Bebravou a v katastrálnom území obce Zlatníky. Nachádza sa v rázsoche, východne od Jakubovej a vrcholom nevedie značená trasa.
Opis.
Horný lom je málo výrazný pahorok, vybiehajúci juhovýchodným smerom z hlavného hrebeňa medzi Jakubovou a Krželnicou. Niektoré zdroje uvádzajú pod týmto názvom susednú kótu v hlavnom hrebeni, ktorá na iných mapách nie je pomenovaná. Zalesneným vrchom nevedie značený chodník a prístupný je z hlavného hrebeňa. Severným susedom je vrch Krželnica (), západne leží Jakubová (), južne Dolný lom () a severovýchodne vrch Močiare (). Vrch patrí do povodia rieky Nitry a odvodňuje ho riečka Chotina a jej prítoky. Najbližšími sídlami sú na severozápade ležiaci Selec, západne situovaná Kálnica a východne ležiace obce Dubodiel a Zlatníky. 
Výhľady.
Vrchol a taktiež hrebeň sú pokryté lesným porastom, preto rozhľad je možný len z menších lokalít s nízkou vegetáciou. Vzhľadom na polohu pod hlavným hrebeňom sú najlepšie pozorovateľné práve okolité vrchy pohoria, no pri vhodných podmienkach je viditeľná veľká časť Nitrianskej pahorkatiny a Nitrianskej nivy, ako aj pohoria Tribeč, Pohronský Inovec a Vtáčnik.
Prístup.
Na vrchol nevedie značená trasa, preto je prístupný lesnými chodníkmi z okolitých obcí alebo z hlavného hrebeňa. 

</doc>
<doc id="673986" url="https://sk.wikipedia.org/wiki?curid=673986" title="UBS">
UBS

UBS Group AG je švajčiarska banka a medzinárodná akciová spoločnosť poskytujúca finančné služby a poradenstvo pre privátnych, inštitucionálnych a korporátnych klientov. UBS je najväčší správca majetku na svete a má vo svojej štruktúre 4 obchodné divízie: Global Wealth Management (Celosvetová správa majetku), Personal &amp; Corporate Banking (Personálne &amp; Korporátne bankovníctvo), Asset Management (Správa majetku) a Investment Bank (Investičná banka).

</doc>
<doc id="673995" url="https://sk.wikipedia.org/wiki?curid=673995" title="Rys karpatský">
Rys karpatský

Rys karpatský (lat. "Lynx lynx carpathicus") je poddruh rysa ostrovida, ktorý sa vyskytuje v Karpatskej kotline v Rumunsku, na Slovensku, v Maďarsku, na Ukrajine a v Bulharsku.
Popis.
Rys karpatský je v porovnaní s inými druhmi mačiek pomerne veľký. Má dlhé nohy a chvost, veľké labky a chlpy na lícach tvoriace lem tváre. Má vysoké uši s nápadnými čiernymi chumáčmi. Podobne ako iné poddruhy rysa, aj rys karpatský má veľké, chlpaté labky, ktoré rozširujúcim sa pohybom prstov narážajú na zem, čo im umožňuje kráčať nad snehom a nezabárať sa. Hustá srsť ich v zime chráni pred chladom. Majú mäkkú srsť, ktorá má hustejšie množstvo škvŕn ako iné poddruhy rysa. Jednotlivé karpatské rysy majú rôzne vzory škvŕn, čo umožňuje výskumníkom ľahšiu identifikáciu.
Rozšírenie a biotop.
V karpatských horských pásmach Európy sa vyskytujú najmä rysy karpatské. Ich lov je umžnený v severných lesoch Európy a Ázie.
Ekológia a správanie.
Karpatské rysy nie sú rýchlymi bežcami v porovnaní s inými druhmi mačiek. Namiesto behu sa spoliehajú na prekvapivé útoky, ktorými nečakane zabijú svoju korisť. Sú to osamelé stvorenia, vyhýbajú sa ľuďom a schádzajú sa len preto, aby sa rozmnožovali.
Diéta.
Podobne ako iné druhy mačiek, aj rys karpatský je mäsožravý a živí sa jeleňmi, kozami a ovcami. V časoch nedostatku potravy je známe, že sa živia aj menšími tvormi, akými sú zajace, králiky, tetrovy, líšky a iné hlodavce. Lovia v noci a ľudia ich z tohto dôvodu často nezbadajú.
Rozmnožovanie a výchova mláďat.
Karpatskej rysy majú obdobie gravidity 63 až 74 dní. Ich vrhy majú zvyčajne jedno až štyri mačiatka, ktoré pri narodení vážia 240 až 430 gramov a rodia sa slepé. Samica rysa vychováva mačiatka sama a samec sa na ich výchove nezúčastňuje. Mačiatka zostávajú so svojou matkou 10 mesiacov.
Zachovanie poddruhu.
"L. l. carpathicus" sa kedysi bežne vyskytoval v celej Európe, no v súčasnosti v niektorých oblastiach vyhynul. Na rozdiel od rozširujúcich sa populácií mnohých veľkých šeliem v Európe sa populácia rysa karpatského v Západných Karpatoch javí ako neschopná rozšíriť sa za západné hranice svojho súčasného územia na česko-slovenských hraniciach. Pretrvávajúca nízka hustota, vysoká fluktuácia druhov a samičia filopatria môžu byť zodpovedné za prekážku rozširovania jeho rozsahu. Činnosti ako je napríklad pytliactvo a zvyšujúca sa fragmentácia krajiny v Západných Karpatoch, tento problém ešte viac zhoršili. Okrem toho v dôsledku reintrodukcie v 70. rokoch 20. storočia žije na území Chorvátska, Slovinska a Bosny ohrozená populácia rysov. Jeho hlavný biotop, Karpaty, sú obľúbenou ekoturistickou destináciou. Nelegálna ťažba dreva je v tejto oblasti tiež dosťrozšírená, pretože miestne zákony nemajú dostatok financií na ich reálne presadzovanie.

</doc>
<doc id="673996" url="https://sk.wikipedia.org/wiki?curid=673996" title="UBS AG">
UBS AG



</doc>
<doc id="673997" url="https://sk.wikipedia.org/wiki?curid=673997" title="UBS Group AG">
UBS Group AG



</doc>
<doc id="674005" url="https://sk.wikipedia.org/wiki?curid=674005" title="Deoxyuridínmonofosfát">
Deoxyuridínmonofosfát

Deoxyuridínmonofosfát (dUMP), tiež známy ako kyselina deoxyuridylová alebo jej konjugovaná báza deoxyuridylát, je deoxynukleotid. Skladá sa z bázy uracilu, deoxyribózy a fosfátovej skupiny.
dUMP je intermediát v metabolizme deoxyribonukleotidov.
Biosyntéza.
dUMP je forma uridínmonofosfátu (UMP), v ktorej je ribóza nahradená deoxyribózou. Na 2' uhlíku ribózy je teda hydroxylová skupina nahradená atómom vodíka, čím vzniká deoxyribóza. dUMP je prekurzorom deoxytymidínmonofosfátu (dTMP), ktorý vystupuje pri biosyntéze nukleotidov DNA.
Syntéza dUMP je niekoľkokrokový proces, ktorý začína UMP, produktom pyrimidínovej biosyntézy. Enzým nukleozidmonofosfátkináza premieňa UMP a adenozíntrifosfát (ATP) na uridíndifosfát (UDP) a adenozíndifosfát (ADP).
Enzým ribonukleotidreduktáza spustí pri nadbytku ATP reťazovú reakciu s UDP, ktorá katalyzuje tvorbu deoxyuridíndifosfátu (dUDP), ktorý sa potom mení na deoxyuridíntrifosfát (dUTP), potom na dUMP vďaka pridaniu alebo odobratiu fosfátových skupín.

</doc>
<doc id="674006" url="https://sk.wikipedia.org/wiki?curid=674006" title="Európska liga UEFA 2021/2022">
Európska liga UEFA 2021/2022

Európska liga UEFA 2021/2022 bola 51. sezónou Európskej ligy UEFA, medzinárodnej futbalovej súťaže, ktorej sa zúčastňujú tímy z členských asociácií UEFA. Kvalifikácia sa konala v auguste 2021 a hlavná časť od septembra 2021 do mája 2022.
Tento ročník bol prvým od sezóny 1998/99 (posledná sezóna Pohára víťazov pohárov), kedy sa hrali tri veľké medzinárodné súťaže pod patronátom UEFA (Liga Majstrov, Európska liga, Európska konferenčná liga). Víťaz Európskej ligy 2021/2022 Eintracht Frankfurt sa automaticky kvalifikoval do skupinovej fázy Ligy majstrov 2022/2023, takisto získal právo účasti v zápase o Superpohár UEFA 2022.
Finále sa odohralo 18. mája 2022 v Seville v Španielsku, na štadióne Estadio Ramón Sánchez Pizjuán.
Účastnícke miesta.
Celkom 58 tímov z 33 členských krajín UEFA sa zúčastnilo Európskej ligy UEFA 2021/2022. Každá krajina mala pridelený počet miest podľa koeficientov UEFA:
Rebríček UEFA.
Účastnícke miesta pre Európsku ligu UEFA 2021/2022 boli rozdelené podľa koeficientu UEFA z roku 2020, do ktorého boli započítané výsledky klubov danej krajiny v európskych pohárových súťažiach od sezóny 2015/2016 do sezóny 2019/2020 vrátane. 
Kvalifikácia.
3. kvalifikačné kolo.
Majstrovská časť
Nemajstrovská časť
Skupinová fáza.
Skupinovú fázu Európskej ligy UEFA 2021/2022 hralo 32 tímov – 10 víťazov zo 4. kvalifikačného kola EL, 10 tímov vyradených v kvalifikácii Ligy majstrov a 12 tímov, ktoré boli zaradené priamo do skupinovej fázy.
Play - off.
Štvrťfinále.
Žreb štvrťfinále sa konal 18. marca 2022. Prvé zápasy sa hrali 7. apríla, druhé zápasy 14. apríla 2022.
Semifinále.
Žreb semifinále sa konal 18. marca 2022, hneď po žrebovaní štvrťfinále. Prvé zápasy sa hrali 28. apríla, druhé zápasy 5. mája 2022.

</doc>
<doc id="674011" url="https://sk.wikipedia.org/wiki?curid=674011" title="Aľa Rachmanovová">
Aľa Rachmanovová



</doc>
<doc id="674012" url="https://sk.wikipedia.org/wiki?curid=674012" title="Bakteriálny vírus">
Bakteriálny vírus



</doc>
