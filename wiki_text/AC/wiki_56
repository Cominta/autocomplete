<doc id="594496" url="https://sk.wikipedia.org/wiki?curid=594496" title="Bitka na Rudom poli">
Bitka na Rudom poli

Bitka na Rudom poli bola bitka, ktorá sa odohrala 9. novembra 1431 deň pred svätým Martinom na Rudom poli medzi Ilavou a Košecou . Bitka sa odohrala medzi husitmi a Uhrami, v ktorej proti sebe stálo 10 až 15-tisíc mužov. V rokoch 1428 – 1433 sa uskutočnilo niekoľko vpádov husitských vojsk na územie Uhorska. Pri prvých vpádoch uhorské vojsko nedokázalo výraznejšie čeliť husitským vojskám.
Prípravy a predohra.
V septembri 1431 sa konala štvrtá husitská výprava. Husiti vpadli na Slovensko v dvoch prúdoch - táboriti pod vedením Prokopa Holého cez stredné Považie a sirotkovia zo Sliezska cez Jablunkovský priesmyk. Obe skupiny sa stretli pri Žiline, ktorú vyplienili a spoločne postupovali do Liptova. Tam sa časti bojovníkov v noci z 26. septembra s využitím ľsti a pomocou bývalého kastelána Jána z Messenpeku, podarilo obsadiť hrad Likavu. Na hrade potom zanechali vojenskú posádku. V priebehu výpravy sa na husitskú stranu pridávali aj miestni obyvatelia. Husitské boje pokračovali cez Prievidzu a Topoľčany, kde údajne sirotci zanechali posádku pod velením Jana Šmikovského ze Žďáru. V októbri husiti dobyli Nitru, čo bol najväčší úspech spanilej jazdy. Potom, ale naplno vypukli rozpory medzi veliteľmi oboch zväzov. Prokop Holý chcel výpravu ukončiť a vrátiť sa, pretože situáciu v Uhorsku už nepovažoval za bezpečnú. Zatiaľ čo Ján Čapek zo Sán chcel v úspešnej misii pokračovať. K tomu sa pridali spory o delení koristi a horšiace sa počasie. 
Táboriti stačili opustiť Uhorsku a hoci boli prenasledovaní tak nedošlo k žiadnemu väčšiemu stretnutiu. Cestou bol však zničený most cez Váh pri Hlohovci. Keď sa sirotkovia chceli vrátiť na Moravu, mosty cez Váh našli zničené a v pätách im bolo uhorské vojsko. Jediná úniková cesta viedla najbližším brodom pri Ilave a Košeci.
Bitka.
Sirotkovia sa na strednom Považí vracali zo svojej výpravy a chceli prejsť v Hlohovci na druhú stranu rieky Váh, aby sa vrátili na Moravu. Most bol však strhnutý a preto pokračovali proti prúdu rieky. Uhorské vojsko im pripravilo pri Ilave pascu. Bitka sa odohrala na poli medzi Košecou a Ilavou. Počas bitky utrpeli husiti citeľné straty. Zvyšky vojsk sa potom stiahli Púchovskou dolinou naspäť na Moravu.
Husiti boli dlho neporaziteľní, na Slovensku však prehrali v dvoch veľkých bitkách a to pri Trnave a na Rudom poli pri Ilave.
Následky.
Bitka mala pre mesto Ilava, ďalekosiahle dôsledky. Keď Ilavu ovládli husiti, občania Ilavy im v ich boji a pôsobení na Považí pomáhali. Keď Žigmund Luxemburský pri Ilave porazil husitov a vyhnal ich z mesta, potrestal Ilavanov tak, že dal mesto zrovnať so zemou . Občanov mesta vyhnal a zakázal im mesto postaviť znova. Preživší Ilavania sa stiahli do hôr a založili dedinu Iliavka (malá Ilava). Keď hnev Žigmunda Luxemburského opadol, povolil opätovné vystavanie mesta a návrat jeho obyvateľov. Väčšina obyvateľov sa do Ilavy vrátila, avšak niektorí ostali bývať i naďalej v horách, v dedinke Iliavka.
Mesto sa postavilo opäť a vrátili sa mu pôvodné mestské výsady, dokonca od Žigmunda dostalo aj ďalšie významné výsady. Podstatou zrovnania mesta, bola predovšetkým jeho modernizácia a rozšírenie na lepšom mieste s vybudovaním šijových priekop poskytujúcich mestu lepšiu ochranu ako mestské hradby.
Bitka v naračných prameňoch.
Kronika Bartoška z Drahoníc opisuje bitku takto:

</doc>
<doc id="594497" url="https://sk.wikipedia.org/wiki?curid=594497" title="Holland Taylorová">
Holland Taylorová

Holland Taylor (* 14.január 1943, Philadelphia, Pensylvánia, Spojené štáty) je americká herečka, divadelná herečka a dramaturgička, známa z filmov ako "Pravá blondínka" (2001) či zo seriálu "Dva a pol chlapa" (2003).
Životopis.
Narodila sa ako najmladšie z troch detí Virginie Taylorovej a C. Tracyho Taylora. Vyštudovala na Bennington College vo Vermonte a v dvadsiatich rokoch sa presťahovala do New Yorku. Túžila sa stať ukážkovou herečkou na Broadwayi. Hrala však skôr v menej podstatných úlohách. Zviditeľnil ju až film Bussom Buddies, s Tomom Hanksom, z roku 1980. Viac sa jej darilo v divadelnej oblasti ako v tej filmovej. Objavila sa po boku herečky Reese Witherspoonovej vo filme "Pravá blondínka" z roku 2001 a najväčší prelom v kariére jej zaistil v roku 2003 seriál Dva a pol chlapa, kde stvárnila mamu Charlieho Sheena a Jona Cryera. Je držiteľkou ceny Emmy.
Miluje Francúzsko a najviac času jej zaberá práca, čiže divadlo a herectvo. Je bezdetná a nikdy sa nevydala. Zverejnila svoju homosexuálnu orientáciu a od roku 2015 žije s herečkou Sarah Paulson.

</doc>
<doc id="594498" url="https://sk.wikipedia.org/wiki?curid=594498" title="Holland Taylor">
Holland Taylor



</doc>
<doc id="594501" url="https://sk.wikipedia.org/wiki?curid=594501" title="Japonské cisárske námorné letectvo">
Japonské cisárske námorné letectvo

Japonské cisárske námorné letectvo () bola letecká zložka Japonského cisárskeho námorníctva, ktorá bola zodpovedná za letecké operácie na podporu cisárskeho námorníctva (prieskum, vzdušné krytie, diaľkové údery, vzdušný transport, atď.) a s tým súvisiacou obranou domácich ostrovov. Svoje úlohy cisárske námorné letectvo plnilo od svojho vzniku v roku 1912 až do kapitulácie Japonského cisárstva v roku 1945.
Cisárske námorné letectvo bolo operačne podriadené "Gunreibu" (軍令部 ~ námorný generálny štáb) a administratívne "Kaigunšó" (海軍省 ~ ministerstvo námorníctva). Kaigun kókú honbu (海軍航空本部 ~ letecký úrad cisárskeho námorníctva) podliehajúci "Kaigunšó" bol zodpovedný za výcvik a vývoj.
Počiatky cisárskeho námorného letectva siahajú do obdobia pred prvou svetovou vojnou, kedy Japonsko získalo prvé lietadlá a začalo experimentovať s ich využitím. Už v septembri 1914 došlo k prvým operáciám hydroplánov z nosiča "Wakamija Maru" počas bitky o Čching-tao a v apríli 1916 došlo k založeniu prvej kókútai (航空隊 ~ letecká skupina/pluk) – základnej organizačnej jednotky cisárskeho námorného letectva po väčšinu času jeho existencie.
Spočiatku cisárske námorné letectvo nakupovalo, či neskôr aj vyrábalo, lietadlá zahraničných konštrukcií, ale po prvej svetovej vojne začalo vyvíjať aj svoje vlastné konštrukcie, ktoré nakoniec úplne prevládli. Už v decembri 1922 zaradilo cisárske námorníctvo do služby prvú účelovo postavenú lietadlovú loď "Hóšó". Nasledovali lietadlové lode "Akagi" a "Kaga" získané prestavbami z nedokončeného bojového krížnika a bojovej lode. Nasledujúca výstavba lietadlových lodí viedla až k zostaveniu prvého úderného zväzu lietadlových lodí na svete: "kidó butai" (機動部隊 ~ mobilný zväz). Cisárske námorné letectvo disponovalo vedľa palubného letectva a hydroplánov aj lietadlami operujúcimi z pozemných základní. Tie sa (na rozdiel od lietadiel armádneho letectva) zameriavali na diaľkové údery.
Na začiatku vojny v Pacifiku disponovalo cisárske námorné letectvo modernými a výkonnými konštrukciami, ako boli stíhačky Micubiši A6M2 Zero a bombardéry Micubiši G4M1, ktoré svojimi výkonmi prekonávali svojich protivníkov. Veľkého doletu, rýchlosti a obratnosti bolo ale dosiahnuté za cenu absencie pancierovania a samosvorných obalov palivových nádrží, čo viedlo k vysokým stratám lietadiel aj lietajúcich posádok. Výcvikový program pilotov cisárskeho námorného letectva sa zameral na výcvik malého počtu dobre vycvičených pilotov. Japonskí námorní stíhači si dokázali dobyť vzdušnú prevahu nad čínskym letectvom v druhej čínsko-japonskej vojne, ale po úvodných úspechoch počas vojny v Pacifiku sa prejavila prevaha zdrojov na strane Spojencov (nové typy lietadiel, výcvik, logistika) a najmä počas bojov o Šalamúnove ostrovy utrpelo cisárske námorné letectvo ťažké straty na lietadlách, ale predovšetkým na pilotoch, ktoré nedokázalo nahradiť. Koncom vojny tiež čelilo nedostatkom paliva a ďalších strategických surovín. To nakoniec viedlo k tomu, že sa na jeseň 1944 presadila myšlienka samovražedných útokov pilotov kamikadze. Po japonskej kapitulácii bolo cisárske námorné letectvo (rovnako ako cisárske námorníctvo) rozpustené.

</doc>
<doc id="594505" url="https://sk.wikipedia.org/wiki?curid=594505" title="Letectvo Japonskej cisárskej armády">
Letectvo Japonskej cisárskej armády

Letectvo Japonskej cisárskej armády () bolo leteckou zložkou Japonskej cisárskej armády, ktorá bola zodpovedná za letecké operácie na podporu cisárskej armády (prieskum, vzdušné krytie, vzdušná podpora, vzdušný transport, atď.) a s tým súvisiacu obranou domácich ostrovov. Svoje úlohy cisárske armádne letectvo plnilo od svojho vzniku v roku 1910 až do kapitulácie Japonského cisárstva v roku 1945.
Počiatky cisárskeho letectva siahajú do roku 1910, kedy boli do Japonského cisárstva dovezené prvé dve lietadlá ťažšie ako vzduch. Už v septembri 1914 sa lietadlá cisárskej armády zapojili do bitky o Čching-tao. 
Spočiatku cisárske armádne letectvo nakupovalo, či neskôr aj vyrábalo, lietadlá zahraničných konštrukcií, ale po prvej svetovej vojne začalo vyvíjať aj svoje vlastné konštrukcie, ktoré nakoniec úplne prevládli. Na rozdiel od cisárskeho námorného letectva sa cisárske armádne letectvo sústredilo na taktickú podporu pozemných jednotiek, zatiaľ čo diaľkovým a strategickým úderom nebola venovaná dostatočná pozornosť.
Počas druhej čínsko-japonskej vojny si dokázali armádni piloti vybojovať vzdušnú prevahu nad čínskym letectvom, ale pri stretoch so sovietskym letectvom nedokázali zabrániť porážkam cisárskej armády pri Chasane a Chalchyn gole. Počas vojny v Pacifiku bolo cisárske armádne letectvo nasadené hlavne v západnej časti impéria – od Mandžukua, cez Čínu, Filipíny, Barmu, Francúzsku Indočínu, Malajsko až po Holandskú východnej Indii a Novú Guineu. Po počiatočnom úspechu museli síce obratné, ale slabo vyzbrojené a väčšinou nechránené lietadlá cisárskej armády čeliť prevahe Spojencov. Armádne letectvo sa tiež podieľalo na obrane domácich ostrovov, kde muselo koncom vojny čeliť kvalitatívne prevahe Spojencov (najmä hromadným náletom bombardérov B-29 Superfortress a palubných lietadiel), nedostatku strategických surovín a vycvičených pilotov. V snahe zastaviť postup Spojencov sa uchýlilo k taktike samovražedných útokov, či už proti lodiam v štýle kamikadze, či taranovanie B-29.
Po japonskej kapitulácii bolo cisárske armádne letectvo (rovnako ako cisárska armáda) rozpustené.

</doc>
<doc id="594508" url="https://sk.wikipedia.org/wiki?curid=594508" title="Letné olympijské hry 1952">
Letné olympijské hry 1952

XV. letné olympijské hry 1952 sa konali vo fínskych Helsinkách. Helsinki mali hostiť už olympiádu v roku 1940, ale tá bola zrušená z dôvodu druhej svetovej vojny. Prvýkrát sa na letných hrách predstavili športovci Sovietskeho zväzu, a hneď ich debut ukázal, že sa s nimi bude musieť v budúcnosti počítať.
Hry priniesli veľa pozoruhodných výkonov, famóznym výkonom boli štyri zlaté medaily manželov Emila a Dany Zátopkových: Dana z oštepu, Emil z behu na 5 000 m, 10 000 m a maratónu, v ktorom štartoval prvýkrát v živote. Vytrvalec Emil sa stal vďaka týmto atletickým predstavením doslova hrdinom fínskych fanúšikov, ktorí ho nazývali - Rozprávkový Peťo.
Kandidátske mestá.
Helsinki boli vybrané z konkurencie Amsterdamu a amerických miest Los Angeles, Minneapolis, Detroit, Chicago a Philadelphia 21. júna 1947 na 40. zasadnutí Medzinárodného olympijského výboru.

</doc>
<doc id="594509" url="https://sk.wikipedia.org/wiki?curid=594509" title="Úmorie Baltského mora">
Úmorie Baltského mora

Úmorie Baltského mora patrí k hlavným úmoriam v Európe a je súčasťou úmoria Atlantického oceánu. 
Tvorí ho oblasť z ktorej do Baltského mora priteká voda buď priamo, alebo prostredníctvom jeho prítokov. Jeho hranicu tvorí rozvodie so susednými úmoriami. Na juhu je to úmorie Čierneho mora, na západe úmorie Severného mora, resp. úmorie Kattegatu a úmorie Skagerraku, na severozápade úmorie Nórskeho mora, na severe úmorie Barentsovho mora, na severovýchode úmorie Bieleho mora a na východe povodie Kaspického mora.
Najvyšším bodom úmoria je s nadmorskou výškou Gerlachovský štít v Tatrách.

</doc>
<doc id="594510" url="https://sk.wikipedia.org/wiki?curid=594510" title="Letné olympijské hry 1948">
Letné olympijské hry 1948

XIV. letné olympijské hry sa uskutočnili v dňoch 29. júla až 14. augusta 1948 v hlavnom meste Spojeného kráľovstva, Londýne. Londýn mal pôvodne organizovať hry v roku 1944, tie sa však kvôli prebiehajúcej 2. svetovej vojne neuskutočnili. Hier sa nemohli zúčastniť športovci Nemecka a Japonska. Sovietsky zväz označil hry za "nástroj imperializmu" a svoju výpravu do Londýna nevyslal. 
Hier sa zúčastnilo 4 099 športovcov z 59 krajín, Česko-Slovensko reprezentovalo 69 športovcov, z toho 14 žien. V celkovom hodnotení sa česko-slovenská výprava s jedenástimi medailami umiestnila na 8. mieste.
Kandidátske mestá.
O usporiadanie 14. olympijských hier sa uchádzalo 5 ďalších miest: Baltimore (USA), Lausanne (Švajčiarsko), Los Angeles (USA), Minneapolis (USA) a Philadelphia (USA).

</doc>
<doc id="594511" url="https://sk.wikipedia.org/wiki?curid=594511" title="Diaľnica A12 (Nemecko)">
Diaľnica A12 (Nemecko)

Diaľnica A12, nemecky Bundesautobahn 12 (skratka BAB 12), skrátene Autobahn 12 (skratka A12) známa ako Autobahn der Freiheit, je diaľnica na východe Nemecka. Meria 58 km. Spája Berlín so štátnou hranicou s Poľskom, odkiaľ pokračuje ako poľská diaľnica A2 smerom k Varšave.
Po celej dĺžke A12 je vedená Európska cesta 30.

</doc>
<doc id="594512" url="https://sk.wikipedia.org/wiki?curid=594512" title="HAHA Crew">
HAHA Crew



</doc>
<doc id="594513" url="https://sk.wikipedia.org/wiki?curid=594513" title="Karlo (raper)">
Karlo (raper)

Juraj Čaba, umeleckým menom Karlo alebo Gumbgu (* 30. jún 1989, Lučenec) je slovenský rapper.
Hudobná kariéra.
S hudbou začal už v detstve, keď mal 16 rokov. Do povedomia verejnosti sa dostal, keď sa stal členom košickej Haha Crew. Pod ňou nahral uvítací song "Aladin" a neskôr zopár ďalších. Gumbgu ale neskôr zo skupiny odišiel, no s jej členmi stále spolupracuje. Momentálne vydáva pod českým vydavateľstvom Milion+, ktorého je aj spoluzakladateľom. V roku 2017 vydal album, ktorý nesie názov "666". Na začiatku roka 2020 vydal album, ktorý sa volá "999". Na albume sa podieľalo viacero známych raperov ako Yzomandias, a Separ.
Kontroverzie.
22. marca 2022 hliadka Colného úradu Trnava zadržala dvoch mužov – 46-ročného českého občana Karla b. a 32-ročného Juraja Č. z okresu Lučenec, v ktorých batožine počas prehliadky v medzinárodnom osobnom vlaku na trase medzi železničnými stanicami Kúty a Bratislava našli ilegálne drogy. Juraj Č. vo svojej batožine prevážal 1 515,63 g marihuany a 152,75 g kokaínu, pričom portál "Refresher" identifikoval túto osobu ako rapera Karla.

</doc>
<doc id="594515" url="https://sk.wikipedia.org/wiki?curid=594515" title="Rakby">
Rakby



</doc>
<doc id="594516" url="https://sk.wikipedia.org/wiki?curid=594516" title="Otis">
Otis

Otis môže byť:

</doc>
<doc id="594517" url="https://sk.wikipedia.org/wiki?curid=594517" title="James Otis">
James Otis

James Otis môže byť:

</doc>
<doc id="594518" url="https://sk.wikipedia.org/wiki?curid=594518" title="Harrison Gray Otis">
Harrison Gray Otis

Harrison Gray Otis môže byť:

</doc>
<doc id="594519" url="https://sk.wikipedia.org/wiki?curid=594519" title="Otis (priezvisko)">
Otis (priezvisko)

Otis je anglické priezvisko, ktoré je rozšírené predovšetkým v USA.
V Česku je veľmi zriedkavé, vyskytuje sa len v Prahe a Černošiciach (okres Praha-západ). Na Slovensku sa vôbec nevyskytuje.
Známi nositelia.
Pozri v článku Otis.

</doc>
<doc id="594520" url="https://sk.wikipedia.org/wiki?curid=594520" title="Otisová">
Otisová



</doc>
<doc id="594522" url="https://sk.wikipedia.org/wiki?curid=594522" title="Cáchy">
Cáchy



</doc>
<doc id="594523" url="https://sk.wikipedia.org/wiki?curid=594523" title="Majstrovstvá Európy vo futbale 1976 – Finále">
Majstrovstvá Európy vo futbale 1976 – Finále

Finále majstrovstiev Európy 1976 sa hralo 20. júna 1976 v Belehrade. Reprezentácia Československa v ňom zvíťazila nad favorizovaným mužstvom Nemeckej spolkovej republiky, po nerozhodnom výsledku 2:2 po predĺžení prvýkrát v histórii ME rozhodol o víťazovi penaltový rozstrel. Pre československý futbal to bol najväčší úspech v jeho histórii, po dvoch strieborných medailách z majstrovstiev sveta 1934 a 1962 a treťom mieste z premiérových majstrovstiev Európy 1960 vybojovali futbalisti s levom na prsiach medailu najcennejšiu. Výraznou mierou k tomu prispeli slovenskí hráči, tvoriaci v tom čase základ reprezentácie Československa. Osem Slovákov nastúpilo v základnej zostave, Ladislav Jurkemik zasiahol do hry v druhom polčase, Jaroslav Pollák hral v semifinálovom zápase s Holandskom. Členmi výberu boli aj Alexander Vencel, Dušan Herda, Pavol Biroš, Dušan Galis a Pavol Michálik, celkom bolo v 20-člennom kádri 15 slovenských futbalistov.
Priebeh zápasu.
Po semifinálovom víťazstve nad Holandskom (3 :1 po predĺžení) nastúpili československí futbalisti bez rešpektu aj proti obhajcom európskeho titulu a úradujucim majstrom sveta. Jaroslava Polláka vylúčeného v semifinálovom zápase nahradil v zostave útočník Slovana Bratislava Ján Švehlík, ktorý už v 8. minúte strelou do pravého dolného rohu brány otvoril skóre. V 25. minúte po priamom kope odhlavičkoval Franz Beckenbauer loptu na hranicu šestnástky a Karol Dobiaš ľavou nohou strelou k žrdi zvýšil na 2 : 0. Trojgólové vedenie mohol zabezpečiť Marián Masný, po úniku si obhodil vybiehajúceho brankára Maiera, lopta však tesne minula ľavú žrď. V 28. minúte súper znížil, Dieter Müller strelou z voleja zo vzdialenosti šesť metrov upravil stav zápasu na 1 : 2. V druhom polčase zatlačili hráči NSR našich futbalistov do defenzívy, Ivo Viktor však držal stav 2:1. V posledných sekundách sme inkasovali vyrovnávajúci gól, po rohovom kope Bonhofa hlavičkoval Bernd Hölzenbein. V predĺžení dochádzali obom súperom sily, po 120 minutách sa o víťazovi nerozhodlo. 
Pôvodne sa mal fnálový zápas v prípade nerozhodného výsledku o dva dni opakovať, zasiahla však futbalová diplomacia. Po vzájomnej dohode oboch finalistov a po schválení riadiacim výborom UEFA rozhodli prvý raz v histórii o víťazovi významného medzinárodného turnaja strely zo značky pokutového kopu. Československí strelci boli pri kopaní penált neomylní , v štvrtej sérii Uli Hoeness mieril vysoko nad brvno Viktorovej brány a o našom víťazstve rozhodol futbalový „básnik“ Antonín Panenka. Jeho penalta vošla do futbalovej histórie pod názvom „vršovický dloubák“ , loptu poslal oblúčikom do stredu brány. Franz Beckenbauer hrajúci svoj 100. medzištátny zápas už nemusel kopať, Československo sa stalo majstrom Európy!

</doc>
<doc id="594525" url="https://sk.wikipedia.org/wiki?curid=594525" title="Margot Elise Robbie">
Margot Elise Robbie



</doc>
<doc id="594526" url="https://sk.wikipedia.org/wiki?curid=594526" title="Margot Elise Robbiová">
Margot Elise Robbiová



</doc>
<doc id="594527" url="https://sk.wikipedia.org/wiki?curid=594527" title="Ján Švehlík">
Ján Švehlík

Ján Švehlík (* 17. január 1950, Lovča) je bývalý slovenský futbalista a reprezentant Česko-Slovenska.
Klubová kariéra.
S futbalom začínal v Žiari nad Hronom, odkiaľ prišiel v roku 1969 do Bratislavy študovať právo. Trinásť rokov pôsobil v belasom drese Slovana Bratislava, hral na pozícii stredného útočníka najčastejšie s Jánom Čapkovičom a Mariánom Masným. Výborný technik, nebojácny bojovník i pohotový strelec, ktorý vynikal dravosťou i rýchlosťou. So Slovanom vyhral trikrát česko-slovenskú ligu, štvrtý titul pridal počas vojenčiny v Dukle Praha. V najvyššej súťaži odohral 296 zápasov, strelil 79 gólov. V závere kariéry hral v belgickom druholigovom klube KSC Hasselt a v nižších rakúskych súťažiach.
Po ukončení hráčskej kariéry pôsobil v Slovane v rôznych funkciách, ako asistent trénera, hlavný tréner i športový riaditeľ klubu.
Reprezentačná kariéra.
Reprezentoval už v juniorských kategóriach, v roku 1972 prispel k zisku titulu majstrov Európy vo výbere do 23 rokov. V A-mužstve debutoval 27. apríla 1974 v Prahe proti Francúzsku (3:3). Prvýkrát sa strelecky presadil 13. októbra 1974 v Bratislave, reprezentácii Švédska strelil dva góly (4:0). Najdôležitejší gól svojej kariéry strelil vo finále ME 1976. Celkom odohral v mužstve Česko-Slovenska 17 zápasov a strelil 4 góly.
Úspechy.
Reprezentačné
* majster Európy 1976 v Juhoslávii
* majster Európy hráčov do 23 rokov (1972)
Klubové
*Majster Česko-Slovenska: 1969/70, 1973/74, 1974/75, 1976/77
*Víťaz Česko-slovenského pohára: 1974, 1982
*Víťaz Slovenského pohára: 1970, 1974, 1976, 1982

</doc>
<doc id="594533" url="https://sk.wikipedia.org/wiki?curid=594533" title="Základná škola (Bratislava, Nevädzová 2)">
Základná škola (Bratislava, Nevädzová 2)

Základná škola Nevädzová 2 je štátna základná škola na Nevädzovej ulici v Bratislave, neďaleko Ružinovského jazera. 
Škola bola založená v roku 1968 a mala špecializované triedy s rozšíreným vyučovaním francúzskeho jazyka. 
Vedľa školy sa nachádza Areál netradičných športov a ďalšie športoviská.
História.
Dôležité udalosti v histórii školy:

</doc>
<doc id="594535" url="https://sk.wikipedia.org/wiki?curid=594535" title="David J. Thouless">
David J. Thouless

David James Thouless (* 21. september 1934, Bearsden, Spojené kráľovstvo† 6. apríl 2019, Cambridge) bol britský fyzik, špecialista na fyziku kondenzovaných stavov, laureát Nobelovej ceny.
Doktorát získal na Cornell University, jeho prácu tu viedol nositeľ Nobelovej ceny Hans Bethe. Pôsobil ako profesor matematickej fyziky na Birminghamskej univerzite, v roku 1980 získal profesorské miesto na Washingtonskej univerzite v Seattli.
Jeho výskum sa týkal supravodivosti a vlastností jadrovej hmoty.
V roku 1990 získal Wolfovu cenu za fyziku, ďalej tiež Diracovu medailu či Onsagerovu cenu. V roku 2016 bol ocenený spoločne s Duncanom Haldanom a Michaelom Kosterlitzom Nobelovou cenou za teoretické objavy topologických fázových prechodov a topologických fáz hmoty. Je členom Kráľovskej spoločnosti, Národnej akadémie vied Spojených štátov amerických, Americkej akadémie umení a vied a Americkej fyzikálnej spoločnosti.

</doc>
<doc id="594536" url="https://sk.wikipedia.org/wiki?curid=594536" title="Starý Hirštejn">
Starý Hirštejn

Starý Hirštejn je prírodná rezervácia vyhlásená v roku 1968. Dôvodom k vyhláseniu bolo zabezpečenie ochrany autochtónneho, čiže pôvodného či prírode blízkeho, ekosystému zmiešaných podhorských bučín na balvanitých sutinách a zabezpečenie ochrany typickým rastlinným a živočíšnym spoločenstvám viazaným na tieto drahocenné ekosystémy. Vyskytuje sa tu tiež niekoľko vzácnych rastlinných a živočíšnych druhov. Z rastlín stojí za zmienku napríklad vzácny papraďovec laločnatý ("Polystichum aculeatum") či jedna z najjedovatejších rastlín u nás prilbica žltá ("Primula vulparia"). Zo živočíchov potom dva druhy vzácnych liskaviek ("Chrysolina umbratilis", "Chrysolina crassimargo"), ohrozený vták muchárik malý ("Ficedula parva") a výnimočne aj rys ostrovid ("Lynx lynx"). Vnútri rezervácie sa ďalej nachádza kultúrna pamiatka - zrúcanina hradu Starý Herštejn z druhej polovice 13. storočia. Prírodnú rezerváciu spravuje AOPK ČR Správa 
CHKO Český les.
Lokalita.
Prírodná rezervácia sa nachádza na juhozápade Plzenského kraja v oblasti s veľmi malou hustotou obyvateľstva (23 obyvateľov/km²) a veľmi vysokou zalesnenosťou (45%). Leží približne 16 kilometrov od okresného mesta Domažlice, v blízkosti malej obce Pivoň spadajúcej pod katastrálne územie Mnichov. V obci Pivoň stojí bývalý významný augustiniánsky kláštor z počiatku 11. storočia so zaujímavou minulosťou. Rezervácia sa rozprestiera okolo vrcholu Starý Hirštejn, v nadmorskej výške približne 685 - . Rozloha rezervácie je 37,15 ha.
História.
História okolia aj samotnej rezervácie je spätá s už spomínaným pohraničným hradom Starý Herštejn. Ten sa v historických prameňoch objavuje už roku 1272, avšak presný dátum jeho založenia nie je známy. Na hrade, ktorý bol pôvodne postavený za účelom ochrany Regensburgskej obchodnej cesty, sa vystriedalo mnoho majiteľov, vrátane lúpežného rytiera Zdeňka Dobrohosta z Ronšperka. Hrad bol dvakrát obliehaný a úspešne dobytý, najprv v čase husitských vojen a druhýkrát roku 1510, kedy bol potom víťazmi aj definitívne zborený. V 17. storočí sa okolie zrúcaniny stalo vyhľadávaným cieľom talianskych hľadačov drahokamov.
Ďalším významným míľnikom bol koniec druhej svetovej vojny, kedy bolo odsunuté nemecké obyvateľstvo z blízkej a pomerne veľkej obce Herštejnské Chalupy, ktorá bola následne kompletne zrovnaná so zemou. Z tejto obce sa dodnes zachovali len niektoré lúky a pôvodná cesta na hrad. Podobný osud mali aj ďalšie blízke obce - Pivoň a Mnichov. Avšak v nich došlo k dosídleniu.
V čase totality bol Starý Hirštejn vďaka svojmu krásnemu rozhľadu na Bavorsko i české hraničné hvozdy využívaný tiež pohraničnou strážou, ktorá z jeho vrcholu pozorovala vzdušný priestor nad štátnou hranicou. Od 50. rokov 20. storočia územie obhospodarovalo niekoľko lesných spoločností. Dnes územie spravujú Lesy ČR, lesná správa Domažlice.
Prírodné pomery.
Geológia a pedológia.
Prírodná rezervácia Starý Hirštejn patrí geologicky k moldanubickej časti kryštalinika Českého lesa, k takzvanej monotónnej serii, ktorú tvoria dva komplexy cordieritických rúl (južný čerchovský a severný přimdský), ktoré sú od seba neďaleko rezervácie oddelené pruhom biotických rúl s muskovitom. Modrasté šedé cordieritické ruly sú z proterozoického obdobia. Majú nevýraznú páskovanú štruktúru a nasledujúce minerálne zloženie: cordierit, biotit, sillimanit, plagioklas, draselný živec a kremeň.
Z geomorfologického hľadiska má rezervácia tvar výrazného kužeľa, ktorý vyčnieva zo západnej časti chrbta Českého lesa. Hoci je tu geologický podklad z pomerne odolných hornín, je tu zrejmé výrazné zvetrávanie a následný odnos ruly, čo dáva za vznik skalnému odkryvu na vrcholovej partii Starého Hirštejna, ďalším izolovaným skalám, mrazovým zrubom, sutinovým poliam a menšiemu kamennému moru.
Pôdny profil je až na výnimky v severnej časti územia, kde je malý sklon, pomerne plytký. Svahové hliny sú obvykle podzolového typu, takzvané kryptopodzoly.
Hydrológia a klimatické pomery.
Z hydrologického hľadiska je poloha pomerne unikátna. Prírodnou rezerváciou prechádza hlavné európske rozvodie. Severovýchodná časť rezervácie je odvodňovaná potokom Pivoňka do Severného mora (Čierny potok → Radbuza → Berounka → Vltava → Labe), juhozápadná časť Nemanickým potokom do Čierneho mora (Naab → Dunaj). Oblasť rezervácie klimaticky patrí do chladnej oblasti. Priemerná ročná teplota je 7°C. Ročné úhrny zrážok dosahujú až 1000 mm. Prvá námraza sa tu dá pozorovať už začiatkom októbra.
Flóra.
Kvetena rastúca na území rezervácie je typická pre acidofilné bučiny a rovnako ako fauna je daná druhovou diverzitou Českého lesa. Druhové zloženie lesa zodpovedá zmiešaným lesom, najväčšie zastúpenie v stromovom poschodí má buk lesný, smrek obyčajný, javor horský, javor mliečny, breza previsnutá, jaseň štíhly a ďalšie.
Významnými druhmi v podraste sú: hluchavník žltý ("Galeobdolon luteum"), paprade papraď ostnatá ("Dryopteris carthusiana") a v Česku vzácny papraďovec laločnatý ("Polystichum aculeatum"), pľúcnik tmavý ("Pulmonaria obscura"), bažanka trváca ("Mercurialis perennis"), veternica iskerníkovitá ("Anemonoides ranunculoides"), kokorík mnohokvetý ("Polygonatum multiflorum"), náprstník veľkokvetý ("Digitalis grandiflora"), silenka červená ("Silene dioica"), metluška krivolaká ("Deschampsia flexuosa"), chránená a prudko jedovatá prilbica žltá ("Primula vulparia"), žerušničník Hallerov ("Cardaminopsis halleri") a lipkavec marinkový ("Galium odoratum").
Z húb sa tu objavuje drevokazný práchnovec kopytovitý ("Fomes fomentarius"), podpňovka obyčajná ("Armillaria mellea") a ohrozené kalichovka drevná ("Omphalina epichysium").
Fauna.
Druhová diverzita fauny je úzko spätá s polohou PR - teda vnútri CHKO Český les. Jedná sa teda o stredoeurópskou horskú a podhorskú faunu hercynského pôvodu s prímesou niektorých atlantických druhov bezstavovcov. Vyskytuje sa tu niekoľko chránených a často ohrozených druhov.
Bezstavovce.
Boli tu nájdené vzácne druhy liskaviek ("Chrysolina umbratilis", "Chrysolina crassimargo") a chrobákov: nosáčikov rodu "Acalles", indikujúcich prirodzené lesy a stehenáč ("Ischnomera sanguinicollis").
Vtáky.
Žijú tu bežné druhy vtákov, typické pre listnaté lesy. Nie celkom bežne možno badať je napríklad bociana čierneho ("Ciconia nigra"). Vyskytuje sa tu náš najväčší holub hrivnák ("Columba palumbus") a tiež holub plúžik ("Columba oenas")
. Ďalšie bežné lesné druhy, ktoré sa tu objavujú, sú: tesár čierny ("Dryocopus martius"), kolibiarik spevavý ("Phylloscopus trochilus"), kolibiarik sykavý ("Phylloscopus sibilatrix"), najmenší európsky vták králik zlatohlavý ("Regulus regulus"), drozd čvíkota ("Turdus pilaris"), drozd trskota ("Turdus viscivorus"), červienka obyčajná ("Erithacus rubecula"), sýkorka veľká ("Parus major"), sýkorka belasá ("Parus paeruleus"), sýkorka uhliarka ("Parus ater"), kôrovník dlhoprstý ("Certhia familiaris"), brhlík obyčajný ("Sitta europaea"), zelienka obyčajná ("Chloris chloris") a kriticky ohrozený muchárik malý ("Ficedula parva"). Z dravcov je tu okrem kane tiež jastrab veľký ("Accipiter gentilis").
Cicavce.
Z hlodavcov tu žije hraboš močiarny ("Microtus agrestis"), ryšavka žltohrdlá ("Apodemus flavicollis") a piskor obyčajný ("Sorex araneus"). Zo šeliem tu môžeme nájsť kunu skalnú ("Martes foina"), sporadicky sa tu môže tiež objaviť kriticky ohrozený rys ostrovid ("Lynx lynx"), ktorý po svojom vypustení na Šumave úspešne rozširuje svoj areál výskytu, a v českých lesoch bežná líška hrdzavá ("Vulpes vulpes"). Z vysokej zveri tu žijú bežné druhy ako muflón lesný ("Ovis musimon"), srnec lesný ("Capreolus capreolus") a údajne tiež daniel škvrnitý ("Dama dama") a jeleň lesný ("Cervus elaphus").
Management ochrany a hospodárenia.
Na tomto území by mal byť vždy prioritný záujem o ochranu biodiverzity, biotopov a krajinného rázu.
Vzhľadom na skutočnosť, že je turisticky vyhľadávaným miestom, je žiaduce udržiavať cesty bez polomov a vyvratí tak, aby návštevníci nemuseli vyšlapávať nové chodníky. Ďalej potom zabezpečiť odstraňovanie odpadkov, ktoré nesmú byť zakopávané, regulovať organizovanie hromadných podujatí a v prípade kultúrnej pamiatky zabezpečiť aj odstraňovanie náletov, ktoré by mohli narušiť jej murivo.
Pre udržanie pôvodného stavu lesa je nevyhnutné neponechávať lesné porasty bez zásahu, avšak súčasne s nimi klasickým spôsobom nehospodáriť, ako tomu je v hospodárskych lesoch. Výnimku v lesnom hospodárstve na území rezervácie tvoria smrek, s ktorým sa takto nakladať musí - tzn. odstraňovanie zlomov a vývratí, či stromov napadnutých kôrovcom. Pri tejto ťažbe je nevyhnutná šetrnosť, pretože niektoré plochy sú náchylné k erózii. Dôležité je tiež vhodné poľovnícke hospodárenie, ktoré by malo zabezpečiť normované stavy vysokej zveri a nezavádzanie nepôvodných druhov zveri, v prípade tejto lokality ide o danielov a muflóny.
Turizmus.
Aj napriek náročnejšiemu terénu, hlavne pod prírodnou rezerváciou, je územie na turizmus pomerne bohaté. Skrz územie vedie k zrúcanine celoročne využívaná červená turistická trasa "Brůdek pri Kdyni - Železná". V lokalite sa vďaka ukrytej cache na zrúcanine objavujú tiež priaznivci geocachingu.

</doc>
<doc id="594538" url="https://sk.wikipedia.org/wiki?curid=594538" title="Šarkan (priezvisko)">
Šarkan (priezvisko)

Šarkan (o význame pozri šarkan) je slovenské priezvisko. Najrozšírenejšie je v Martine a Kotmanovej (okres Lučenec). V Česku je veľmi zriedkavé.
Známi nositelia.
Pozri v článku Šarkan.

</doc>
<doc id="594539" url="https://sk.wikipedia.org/wiki?curid=594539" title="Gymnázium Federica Garcíu Lorcu">
Gymnázium Federica Garcíu Lorcu

Gymnázium Federica Garcíu Lorcu je štátna škola v Bratislave na Hronskej ulici 3 v Bratislave, v mestskej časti Podunajské Biskupice. Poskytuje osemročné, štvorročné a päťročné bilingválne slovensko-španielske štúdium.
História a súčasnosť.
Gymnázium so všeobecným zameraním vzniklo 1. septembra 1991 a v školskom roku 1991/1992 v gymnáziu študovalo 213 žiakov.
1. septembra 1993 bola zriadená v gymnáziu osemročná slovensko-španielska bilingválna sekcia ako druhá slovensko-španielska sekcia na Slovensku. V roku 1997 Ministerstvo školstva Slovenskej republiky udelilo škole čestný názov "Gymnázium Federica Garcíu Lorcu", podľa jedného z najväčších velikánov španielskej literatúry - Federica Garcíu Lorcu, za prítomnosti zástupcu Ministerstva školstva Španielskeho kráľovstva.
V súčasnosti sa profiluje ako gymnázium zamerané na vyučovanie cudzích jazykov so špecializáciou na španielčinu a so silným zastúpením anglického jazyka v troch vzdelávacích programoch: 5-ročnom bilingválnom slovensko-španielskom, 8-ročnom a 4-ročnom.
V školskom roku 2007/2008 sa osemročná bilingválna sekcia transformovala na päťročnú. Bilingválna päťročná sekcia je zriadená na základe Dohody o zriadení a činnosti bilingválnych sekcií na gymnáziách Slovenskej republiky uzatvorenej medzi Ministerstvom školstva SR a Ministerstvom školstva a vedy Španielska.
V posledných rokoch v každom školskom roku školu navštevuje okolo 600 žiakov. Gymnázium žiakom poskytuje kvalitné vzdelávanie cudzích jazykov a prírodovedných predmetov. Organizuje výmenné a študijné pobyty do Španielska, Švajčiarska či Poľska. Participuje na medzinárodných projektoch, ako Erasmus+, DofE alebo Unicef Škola priateľská k deťom, ktoré rozvíjajú žiakov nielen na vedomostnej úrovni, ale formujú z nich zodpovedných, empatických a tolerantných mladých ľudí s kritickým myslením.
Škola sa zapája do žiackych súťaží z matematiky, fyziky a informatiky, olympiád, recitačných súťaží aj v cudzích jazykoch, do medzinárodných literárnych súťaží a divadelného festivalu.
Učitelia sa žiakom venujú aj po vyučovaní a ponúkajú im širokú škálu krúžkov. Je kladený dôraz na environmentálnu výchovu a zdravý životný štýl, preto je súčasťou pedagogického tímu aj školský psychológ a výchovný poradca.
Škola poskytuje možnosť prípravy na jazykové skúšky a získanie certifikátov DELE a Cambridge PET/FCE.
Vyučovacími jazykmi sú pre žiakov bilingválnej sekcie sú slovenský jazyk a španielsky jazyk. V španielskom jazyku sa vyučujú od 2. ročníka predmety matematika, fyzika, chémia, biológia a v 5. ročníku umenie a kultúra, geografia. V 2. ročníku pribudne žiakom ako prvý cudzí jazyk anglický jazyk. Maturitná skúška zo španielskeho jazyka, literatúry a kultúry sa vykonáva na úrovni C1 Spoločného európskeho referenčného rámca (o stupeň vyššej ako je úroveň B2 povinná na gymnáziách z cudzieho jazyka). Absolventi bilingválneho štúdia majú možnosť získať maturitu platnú v Španielsku, tzv. titul španielskeho maturanta – "„Título de Bachiller“" a tiež odbornú štátnu jazykovú skúšku zo španielskeho jazyka na úrovni C1. Súčasťou učebného plánu je aj psychosociálny tréning a výchova k zdraviu a je vytvorený dostatočný priestor na možnosť výberu voliteľných predmetov podľa záujmu a potreby žiakov v 4. a 5. ročníku.
Úspešnosť prijatia absolventov na ďalšie štúdium na vysokých školách je na úrovni 93%.

</doc>
<doc id="594540" url="https://sk.wikipedia.org/wiki?curid=594540" title="Sárkány (priezvisko)">
Sárkány (priezvisko)

Sárkány je maďarské priezvisko s významom šarkan (mytologický jašter). Na Slovensku je najviac rozšírené (s výrazným odstupom) v Trsticiach (okres Galanta), potom v Dunajskej Strede, Čiernej Vode a Sládkovičove (obe okres Galanta). V Česku je zriedkavé, s najväčším výskytom v Kladne.
Známi nositelia.
Pozri v článku Sárkány.

</doc>
<doc id="594541" url="https://sk.wikipedia.org/wiki?curid=594541" title="Sárkány">
Sárkány

Sárkány môže byť:

</doc>
<doc id="594542" url="https://sk.wikipedia.org/wiki?curid=594542" title="Sarkany">
Sarkany

Sarkany je priezvisko, napr.:

</doc>
<doc id="594543" url="https://sk.wikipedia.org/wiki?curid=594543" title="Sarkanyová">
Sarkanyová



</doc>
<doc id="594544" url="https://sk.wikipedia.org/wiki?curid=594544" title="Dubnický technologický inštitút v Dubnici nad Váhom">
Dubnický technologický inštitút v Dubnici nad Váhom



</doc>
<doc id="594547" url="https://sk.wikipedia.org/wiki?curid=594547" title="Kopaný závoz">
Kopaný závoz

Kopaný závoz () je druhý najvyšší vrch Krupinskej planiny. Nachádza sa približne severovýchodne od Senohradu vo VVP Lešť.
Poloha.
Nachádza sa na severnom okraji Krupinskej planiny, v centrálnej časti geomorfologického podcelku Závozská vrchovina. Leží asi 3 km severovýchodne od obce Senohrad na území vojenského výcvikového priestoru Lešť, v katastrálnom území "Lažteky", v okrese Zvolen. Z tohto dôvodu je verejnosti bežne neprístupný a na jeho vrchol nevedie značkovaný turistický chodník. Najbližším sídlom je južne situovaný Senohrad, rovnakým smerom leží Dačov Lom, západne sa nachádza Krupina a severozápadne Pliešovce.
Opis.
Kopaný závoz leží v samostatnom masíve v centrálnej časti podcelku Závozská vrchovina. Západne sa nachádza Polonka (), Zalaz (), Kučalach (), Žobrák () a Boroščie (), južne Náklo (), Žiar (), Trpínec (), Veľký hrb () a Priečny diel (), východne Starý laz (), Veľké blato (), Kobola (), Jaseňový vrch (), Dlhý diel () a Mavercová () a severne Vŕšok (), Javorie (), Vysoká (), Priečne bralo (), Klinkovica (), Medveďov vrch (), Hánková () a Ježová (). Oblasť patrí do povodia Ipľa, kde vodu zo severných častí odvádzajú prítoky Klinkovice do Krupinice, západné svahy odvodňuje potok Náklo a východné Litava. 
Výhľady.
Vrcholovú časť pokrýva nesúvislý lesný porast, ktorý umožňuje rozhľad. Z vhodných lokalít sú odtiaľ viditeľné okolité vrcholy Krupinskej planiny a blízkeho Javoria, pri vhodných podmienkach možno vidieť aj Ostrôžky, Štiavnické vrchy a vrchy v severnom Maďarsku.
Prístup.
Oblasť vo vojenskom výcvikovom priestore Lešť je verejnosti neprístupná, preto tu nie sú ani značené turistické chodníky. Lesom naň vedie chodník z obce Senohrad. 

</doc>
<doc id="594548" url="https://sk.wikipedia.org/wiki?curid=594548" title="Vysoká škola Danubius">
Vysoká škola Danubius

Vysoká škola Danubius (do roku 2014 Vysoká škola v Sládkovičove) je súkromná vysoká škola založená v roku 2005 v Sládkovičove.
Škola má 3 fakulty:

</doc>
<doc id="594550" url="https://sk.wikipedia.org/wiki?curid=594550" title="Jean-Marie Lehn">
Jean-Marie Lehn

Jean-Marie Lehn (* 30. september 1939, Rosheim, Francúzsko) je francúzsky chemik.
Po otcovi organistovi zdedil lásku k hudbe a popri chémii sa od mladosti zaujímal aj o humanitné odbory.
Vyštudoval univerzitu v Štrasburgu, kde získal aj doktorát. V roku 1965 sa oženil so Sylviou Lederer, majú dvoch synov. Po ročnom pobyte na Harvarde sa vrátil v roku 1996 učiť do Štrasburgu. Od roku 1980 do roku 2010 bol profesorom na Collège de France.
V roku 1987 získal Nobelovu cenu spolu s D. J. Cramom a Ch. J. Pedersenom za objav syntetických makrocyklických látok so selektívnymi vlastnosťami pre väzbu iónov a molekúl.
Roku 2023 mu STU udelila čestný doktorát.

</doc>
<doc id="594551" url="https://sk.wikipedia.org/wiki?curid=594551" title="Prvá stavebná sporiteľňa">
Prvá stavebná sporiteľňa

Prvú stavebnú sporiteľňu, a. s. založili tri renomované európske bankové domy: Slovenská štátna sporiteľňa, š. p. ú. - v súčasnosti pôsobí pod názvom Slovenská sporiteľňa, a. s. , nemecká Bausparkasse Schwäbisch Hall AG a rakúska Raiffeisen Bausparkassen Managementservice und Beteiligungsges.m.b.H. - v súčasnosti pôsobí pod názvom Raiffeisen Bausparkassen Holding GmbH. Vďaka nim sa do strednej a východnej Európy dostalo stavebné sporenie, ktoré sa tu zakrátko udomácnilo. Dokázalo tak, že je jedným z najefektívnejších nástrojov financovania bytovej výstavby nielen vo vyspelých západoeurópskych ekonomikách. Prvým oficiálnym dňom, počas ktorého začala Prvá stavebná sporiteľňa, a. s., vykonávať svoju činnosť, bol 16. november 1992. 
Prvá stavebná sporiteľňa, a. s., bola prvou špecializovanou bankou tohto druhu v strednej a východnej Európe. Poskytuje výhodné sporenie so štátnou prémiou a úrokmi. Exkluzívnou ponukou je špeciálne sporenie pre deti s extra istotou a online Sporenie Lišiak. Popri výhodnom zhodnocovaní finančných prostriedkov ponúka aj niekoľko typov úverov, napr. na kúpu, výstavbu alebo obnovu bývania, ale aj na vybavenie domácnosti. Na financovanie opráv a rekonštrukciu bytových domov slúži špeciálny program určený pre spoločenstvá vlastníkov bytov a nebytových priestorov, bytové družstvá a iných správcov bytových objektov. Pre UNIQA poisťovňu, a.s., sprostredkuvávame niekoľko druhov výhodných poistení (napr. bytu, domu či domácnosti, kapitálové životné poistenie ale aj poistenie úveru).
Prvá stavebná sporiteľňa (od r. 1992).
PSS, a. s., si dlhodobo udržiava 73 % podiel na trhu stavebného sporenia.

</doc>
<doc id="594552" url="https://sk.wikipedia.org/wiki?curid=594552" title="Dexia banka Slovensko">
Dexia banka Slovensko



</doc>
<doc id="594553" url="https://sk.wikipedia.org/wiki?curid=594553" title="Vojenská kancelária prezidenta Slovenskej republiky">
Vojenská kancelária prezidenta Slovenskej republiky

Vojenská kancelária prezidenta Slovenskej republiky zabezpečuje úlohy súvisiace s úlohou prezidenta Slovenskej republiky ako hlavného veliteľa Ozbrojených síl Slovenskej republiky. Podieľa sa aj na iných úkonoch súvisiacich s výkonom ústavných právomocí prezidenta. Podriadenou jednotkou Vojenskej kancelárie je Čestná stráž prezidenta SR.
Náčelník Vojenskej kancelárie prezidenta.
Náčelník Vojenskej kancelárie prezidenta sa zúčastňuje rokovaní Bezpečnostnej rady SR. Náčelníka menuje prezident, ktorému sa náčelník zodpovedá za výkon funkcie. Od roku 2023 je náčelníkom generálmajor Ladislav Dovhun.

</doc>
<doc id="594557" url="https://sk.wikipedia.org/wiki?curid=594557" title="Ružinovská poliklinika">
Ružinovská poliklinika

Ružinovská poliklinika, a.s. (obchodné meno v rokoch 20042005 Poliklinika Ružinov, akciová spoločnosť, v rokoch 20052006 Ružinovská poliklinika, akciová spoločnosť) je akciová spoločnosť prevádzkujúca polikliniku na Ružinovskej ulici 10 v mestskej časti Ružinov v meste Bratislava, ktorá poskytuje ambulantnú zdravotnú starostlivosť na základe rozhodnutia Bratislavského samosprávneho kraja zo dňa 17. marca 2008 číslo 100815/2008-ZDR/4 na poskytovanie zdravotnej starostlivosti o neštátnom zdravotníckom zariadení.
Nachádza sa tu lekárska služba prvej pomoci pre dospelých.

</doc>
<doc id="594560" url="https://sk.wikipedia.org/wiki?curid=594560" title="British Academy Film Awards">
British Academy Film Awards

British Academy Film Award, označovaná aj ako cena BAFTA (angl. BAFTA Award) je filmová cena udeľovaná každý rok Britskou akadémiou filmového a televízneho umenia. Ide o náprotivok amerického Oscara.
Každoročná ceremónia sa pôvodne konala v apríli alebo máji, ale od roku 2002 sa koná už vo februári, aby predstihla Oscary. Ocenenie môžu získať filmy zo všetkých krajín, existujú ale kategórie Najlepší britský film, Najlepší debut britského scenáristu, producenta a režiséra. Okrem nich sú len pre britských tvorcov určené aj kategórie Krátky film a Krátka animácia. Od roku 2000 sa ceremoniál koná v Royal Opera House, predtým sa odohrával v kine Odeon na londýnskom Leicester Square.

</doc>
<doc id="594561" url="https://sk.wikipedia.org/wiki?curid=594561" title="Megawati Sukarnoputri">
Megawati Sukarnoputri

Diah Permata Megawati Setiawati Sukarnoputri, väčšinou označovaná jednoducho Megawati (Sukarnoputri nie je priezvisko, ale patronymum) (* 23. január 1947, Yogyakarta, Indonézia) je indonézska politička, jedna z najvýznamnejších politických postáv postsuhartovskej Indonézie.
Životopis.
V rokoch 20012004 bola indonézskou prezidentkou. V rokoch 19992001 bola viceprezidentkou svojho predchodcu Abdurrahmana Wahida. Bola prvou ženou na čele svojej krajiny a historicky štvrtou ženou na čele prevažne moslimského štátu (po Bénazír Bhuttovej v Pakistane a Khaled Zia a Hasine Vadžídovej v Bangladéši).
Je dcérou prvého indonézskeho prezidenta Sukarna. Od roku 1998 vedie politickú stranu "Partai Demokrasi Indonesia Perjuangan". Časopis Forbes ju roku 2004 zaradil medzi osem najmocnejších žien sveta.
Viceprezidentkou sa stala po prvých slobodných voľbách v roku 1999, ktoré jej strana síce vyhrala, ale ona sama nenašla podporu medzi zvyšnými stranami v parlamente a za prezidenta bol zvolený predseda menšej moslimskej strany Abdurrahman Wahid. V rámci hľadania širokého kompromisu Wahid ponúkol Megawati funkciu viceprezidentky. Po veľkej vnútropolitickej a ústavnej kríze bol však nakoniec zosadený a rovnaký parlament zvolil Megawati predsa len do najvyššej funkcie. V dvoch nasledujúcich voľbách však prehrala so Susilom Bambang Judhojonom.

</doc>
<doc id="594563" url="https://sk.wikipedia.org/wiki?curid=594563" title="Zoznam miest v Srbsku">
Zoznam miest v Srbsku

Toto je zoznam miest v Srbsku, vrátane Vojvodiny a Kosova, s viac ako 30 000 obyvateľmi.

</doc>
<doc id="594564" url="https://sk.wikipedia.org/wiki?curid=594564" title="BAFTA Award">
BAFTA Award



</doc>
<doc id="594565" url="https://sk.wikipedia.org/wiki?curid=594565" title="Patricia Clarkson">
Patricia Clarkson



</doc>
<doc id="594566" url="https://sk.wikipedia.org/wiki?curid=594566" title="Martin Skotnický">
Martin Skotnický

Martin Skotnický (* 24. august 1947, Bratislava) je bývalý slovenský krasokorčuliar a súčasný tréner.
Začínal ako sólista, po fraktúre neskôr vytvoril tanečný pár so sestrou Dianou. Trénovali ich aj Hilda Múdra a Míla Nováková. Boli päťnásobnými majstrami Československa v rokoch 1970 až 1974, vyhrali zimnú univerziádu v Rovaniemi roku 1970, na majstrovstvách Európy v krasokorčuľovaní skončili najlepšie šiesti v roku 1973 a na majstrovstvách sveta v krasokorčuľovaní najlepšie ôsmi v rovnakom roku.
Po skončení aktívnej kariéry prijal miesto správcu zimného štadióna v Metz, neskôr získal francúzske občianstvo. Od roku 1980 pôsobil ako asistent Betty Callawayovej, trénerky tanečného páru Jayne TorvillováChristopher Dean, ktorý vyhral olympiádu 1984 v Sarajeve. Neskôr viedol francúzsky pár Isabelle Duchesnayová a Paul Duchesnay, preslávený novátorským poňatím tancov postaveným na originálnej choreografii, ktoré vzbudzovalo záujem publika aj nepriazeň rozhodcov. Ďalšími jeho zverencami boli Susanna Rahkamová a Petri Kokko, či Claudia Leistnerová.
Žije v Oberstdorfe a pôsobí ako štátny tréner nemeckej reprezentácie. Jeho manželkou je bývalá krasokorčuliarka Brunhilde Basslerová.

</doc>
<doc id="594568" url="https://sk.wikipedia.org/wiki?curid=594568" title="Berežany">
Berežany

Berežany () môžu byť:

</doc>
<doc id="594569" url="https://sk.wikipedia.org/wiki?curid=594569" title="Hirojoši Nišizawa">
Hirojoši Nišizawa

Hirojoši Nišizawa (; * 27. január 1920, Ogawa, Japonské cisárstvo – † 26. október 1944, Mindoro, Filipíny) bol japonský námorný pilot a letecké eso Japonského cisárskeho námorného letectva počas druhej svetovej vojny.
Presné údaje o počte jeho vzdušných víťazstiev je dnes ťažké určiť. Najúspešnejším japonským stíhacím pilotom v druhej svetovej vojne bol pravdepodobne Tecuzó Iwamoto alebo Hirojoši Nišizawa. Údaje, ktoré zhromažďoval Nišizawov veliteľ Okamoto, hovoria o 87 zostreloch, Nišizawa písal v liste rodičom o 147 zostreloch a americký výskumný výbor odhaduje počet zničených lietadiel na 190. Väčšina zdrojov hovorí o 87 vzdušných víťazstvách.
Životopis.
Hirojoši Nišizawa sa narodil 27. januára 1920 v malej horskej dedinke Ogawa v prefektúre Nagano ako piaty syn riaditeľa miestneho pivovaru na sake. Po úspešnom ukončení štúdia pracoval v textilnej továrni. Raz si cestou z práce všimol farebný plagát, ktorý lákal dobrovoľníkov k vstupu do japonského letectva. Napriek tomu, že Nišizawa nebol nijako zdatný muž, bol v júni 1936 prijatý a stal sa jedným zo študentov 7. Otsu. Okrem vyučovania ho bolo často možné vidieť v telocvični, kde trénoval džudo, v ktorom bol úspešný.
V marci 1939 dokončil letecký výcvik stíhačov operujúcich z lietadlových lodí ako šestnásty zo 71-člennej skupiny uchádzačov. Následne slúžil v leteckých skupinách Óita, Ómura a Suzuka, kde sa zdokonaľoval v pilotáži a taktické zručnosti. Podrobne sa zoznámil so svojím novým lietadlom Micubiši A5M4 „Claude“. Od októbra 1941, krátko pred vypuknutím vojny, bol v hodnosti námorného podporučíka 1. triedy pridelený k jednotke Čitose kókútai, ktorá v tom čase operovala v oblasti Marshallových ostrovov. 
Medzi marcom a aprílom 1942 sa ťažké boje presunuli smerom do oblasti južného Pacifiku neďaleko Rabaulu na Novej Guinei. Japonci Rabaul dobyli a pretvorili ho na najväčšiu základňu v tejto oblasti. Hirojoši Nišizawa lietal v tom čase na zastaraných A5M4 „Claude“, s ktorým sa mu podarilo získať prvé vzdušné víťazstvo. Dňa 3. februára 1942 Nišizawa zaútočil spolu so siedmimi ďalšími stíhačmi na jedno z dvoch lietadiel PBY Catalina austrálskeho letectva, ktoré zostrelil. Historici sa však domnievajú, že lietadlo bolo len poškodené a podarilo sa mu vrátiť na základňu. Dňa 10. februára 1942 bol Nišizawa s letkou prevelený k novovytvorenej 4. kókútai. Keď boli k dispozícii nové stíhačky Micubiši A6M2 Zero, Nišizawa sa na túto v tom čase najmodernejšiu japonskú stíhačku preškolil.
Dňa 1. apríla 1942 bola Nišizawova letka presunutá do Lae na Novej Guinei a priradená k novovzniknutej Tainan kókútai. Napriek tomu, že Hirojoši Nišizawa bol samotár, ktorý sa javil ako samostatný a rezervovaný voči ostatným, čoskoro sa spriatelil s novými pilotmi z jeho letky, hlavne so Saburó Sakaiom a Tošio Ótom. Trojica pilotov veľmi rýchlo dostala vďaka neuveriteľnému počtu zostrelených nepriateľských lietadiel prezývku „Upratovacie trio“. Počas pôsobenia v Lae bol Nišizawa veľmi často chorý a musel zostávať na zemi, kde si čas krátil záľubou k bojovým umeniam. Dňa 1. mája 1942 zostrelil nad mestom Port Moresby stíhacie lietadlo Bell P-39 Airacobra v službách amerického letectva. O deň neskôr získal ďalšie dve vzdušné víťazstvá, keď zostrelil stíhačky Curtiss P-40. Nišizawa svojich spolubojovníkov vo vzduchu udivoval schopnosťami v manévrových súbojoch, vďaka čomu v súvislosti s jeho nevľúdnym vzhľadom a často vtipným správaním dostal prezývku „Démon z Rabaulu“. Pilot Saburó Sakai sa neskôr podelil o známy príbeh z jednej májovej noci, kedy „Upratovacie trio“ počúvalo austrálsky rádiový kanál, na ktorom počuli skladbu francúzskeho orchestra, "Danse Macabre" ("Tanec smrti"), a Nišizawa navrhol, že by „Upratovacie trio“ mohlo nasledujúci deň nad Port Moresby predviesť svoju vlastnú verziu "Tanca smrti". Nasledujúci deň sa počas letu z formácie oddelili tri lietadlá Zero, ktoré sa následne sformovali do úzkej formácie v tvare písmena „V“ a predviedli sériu perfektných akrobatických manévrov nad letiskom v Port Moresby. Udalosť príliš nepotešila veliaceho dôstojníka, keď o niečo neskôr zhodilo spojenecké lietadlo nad letiskom odkaz s blahoželaním. V júni 1942 zvýšil Nišizawa počet vzdušných víťazstiev na šesť.
Začiatkom augusta 1942 bola Tainan kókútai prevelená do Rabaulu a okamžite prišla do stretu s americkými silami na ostrove Guadalcanal. Dňa 7. augusta Hirojoši Nišizawa odštartoval spoločne so skupinou 17 stíhačiek Zero s úlohou kryť skupinu 27 japonských bombardérov Micubiši G4M. Američania sa na nich krátko pred dosiahnutím cieľa pokúsili zaútočiť, ale s veľmi zlým výsledkom. Nišizawa zostrelil šesť stíhačiek Grumman F4F-4 Wildcat z námornej stíhacej letky VF-5. Pri prenasledovaní posledného z nich sa zabudol a sám bol zasiahnutý dlhou dávkou. So šťastím sa dostal zo zameriavača útočiaceho amerického pilota, ale uvedomil si, že s takto poškodeným strojom sa mu zrejme nepodarí doletieť na vlastnú základňu. Poobzeral sa okolo, aby si vybral nejaké nepriateľské lietadlo a samovražedne naň zaútočil taranom, ale v oblasti bitky sa žiadne nenachádzalo. Počas letu späť s dĺžkou 900 km bojoval sám so sebou a so svojím lietadlom o prežitie. Veľakrát ho ovládli pochybnosti a trikrát sa pokúsil opustiť poškodené lietadlo. Nakoniec sa úspešne vrátil späť na základňu v Rabaule. Neskôr po pristátí sa Nišizawa dozvedel, že jeho kamarát, Saburó Sakai, je nezvestný. Sakai pri útoku na formáciu amerických strmhlavých bombardérov Douglas SBD-3 Dauntless zmizol v boji. Vážne zranený Sakai sa však so svojím ťažko poškodeným lietadlom dokázal vrátiť späť na základňu a zvládol núdzovo pristáť. Hirojoši Nišizawa trval na tom, aby svojho kamaráta mohol odviesť do nemocnice osobne. Dňa 21. októbra 1942 zahynul v boji s lietadlami F4F Wildcat stíhacej letky námornej pechoty VMF-212 pilot Tošio Óta, čím bolo „Upratovacie trio“ zničené. Potom, čo v októbri mal Nišizawa na konte 30 vzdušných víťazstiev, si v boji ťažko poranil pravé rameno a skončil v nemocnici. V novembri bola Tainan kókútai premenovaná na 251. kókútai a v polovici toho istého mesiaca bol Hirojoši Nišizawa spolu so svojimi spolubojovníkmi po desiatich mesiacoch takmer nepretržitého boja a boja s maláriou prevelený späť do Japonska. 
Po prevelení na leteckú základňu Tojohaši v Japonsku Nišizawa pôsobil ako letecký inštruktor a mal na starosti výcvik nových pilotov. Táto nová úloha samotárskemu Nišizawovi príliš nevyhovovala a ani v nej nebol príliš dobrý. Ľahko sa dokázal rozčúliť, keď jeho študenti nedokázali splniť jeho vysoké štandardy, s čím sa posťažoval svojmu kamarátovi Saburó Sakaiovi na návšteve v nemocnici.
V máji 1943 sa Nišizawa spolu s 251. kókútai vrátil späť do Rabaulu, kde lietal so stíhačkami A6M3 Zero. Dňa 14. mája 1943 sa mu podarilo zostreliť dve nepriateľské lietadlá Curtiss P-40 Warhawk a Lockheed P-38 Lightning. Rýchlo sa vrátil späť do formy a vďaka svojmu výkonu ho v júni viceadmirál Kusaka, veliteľ 11. kókú kantai, ocenil samurajským mečom, na ktorého ostrí bol vygravírovaný nápis "„Buko Bacugun“" ("„Za statočnosť v boji“"). V septembri 1943 bol prevelený k 253. kókútai, ktorá pôsobila na ostrove Nová Británia, ale už čoskoro bol opäť prevelený späť do Japonska, aby sa venoval výcviku nových pilotov u Óita kókútai. Krátko po návrate do Japonska bol povýšený na práporčíka. Nišizawa pokračoval vo výcviku nových pilotov aj napriek tomu, že mal oslabenú morálku a jeho žiaci si na neho často sťažovali. Snažil sa o návrat späť k bojovej jednotke, čo sa mu splnilo v novembri 1943, kedy bol prevelený k 303. hikótai v rámci Acugi kókútai, ktorá bola od februára 1944 ako 203. kókútai poverená leteckou obranou Kurilských ostrovov, čo bolo príliš ďaleko od ťažkých bojov. Nišizawa mal len niekoľko málo príležitostí napadnúť americké bombardéry. 
S narastajúcou hrozbou americkej invázie na Filipínach bolo dňa 22. októbra 1944 vyslaných 29 lietadiel patriacich 304. hikótai v rámci 201. kókútai na letisko Bamban na ostrove Luzon. O dva dni neskôr bol Nišizawa s kontingentom z tejto jednotky poslaný na malé letisko na ostrove Cebu. Dňa 25. októbra 1944 velil V-formácii stíhačiek A6M5 Zero, ktoré sprevádzali veľkú skupinu pilotov kamikadze letiacich na lietadlách A6M2 Zero model 21, z ktorých každé malo podvesenú bombu s hmotnosťou 250 kg. Útoku kamikadze velil pilot Jukio Seki a išlo o oficiálne druhú kamikadze misiu Japonského cisárskeho námorného letectva. Nišizawa počas letu spozoroval skupinu amerických stíhačiek Grumman F6F Hellcat. Získal nad nimi výškovú prevahu a zaútočil na nich strmhlavým letom. Japoncom sa pri útoku podarilo zostreliť štyri Hellcaty, pričom dva z nich zostrelil Hirojoši Nišizawa. Pri vyberaní strmhlavého letu sa však musel dostať do zameriavača amerického lietadla, pretože dostal zásah do motora svojho stroja. Z pod krytu motora sa začal valiť hustý dym s prebleskujúcimi plameňmi. Po prudkej otočke sa mu podarilo v strmom klesaní uhasiť plamene a pristáť na brucho na pobreží ostrova Cebu. Hirojoši potom podal veliacemu dôstojníkovi hlásenie o úspešnom splnení misie a povedal, že je presvedčený o tom, že nebude žiť dlhšie než pár dní, a tak ho požiadal o povolenie zúčastniť sa nasledujúcej kamikadze misie. Žiadosť mu bola zamietnutá. 
Nasledujúci deň ráno, 26. októbra 1944, nastúpil spolu s ďalšími pilotmi do neozbrojeného transportného lietadla Jokosuka L3Y, ktoré ich malo doviesť na letisko Mabalacat na ostrove Luzon, kde mali vyzdvihnúť niekoľko stíhačiek Zero. Neďaleko Calapanu, nad ostrovom Mindoro, ich spozorovali dve lietadlá F6F Hellcat námornej stíhacej letky VF-14 z lietadlovej lode USS "Wasp". Ťažké transportné lietadlo L3Y sa nemohlo brániť a napriek tomu, že značne manévrovalo, bolo dvoma dávkami poslané k zemi a havarovalo v plameňoch v džungli. Hirojoši Nišizawa bol spolu s ostatnými pilotmi na mieste mŕtvy. Lietadlo Jokosuka L3Y sa pravdepodobne stalo obeťou pilotov Roberta G. Westa a Raya A. Taylora, ktorí si v to ráno nárokovali zostrel v oblasti severovýchodne od ostrova Mindoro.
Hirojoši Nišizawa dosiahol podľa viacerých zdrojov celkovo 87 vzdušných víťazstiev. V Japonsku bol veľmi populárny a rešpektovaný. Veliteľ námorníctva, admirál Soemu Tojoda, ho in memoriam povýšil do hodnosti plukovníka. Posmrtne mu bol udelený titul "Bukai-in Kohan Giko Kjóši", čo je možné voľne preložiť ako "„Budhov stúpenec, lietajúci hrdina z radov cisárskych vojakov“". Kvôli zmätku ku koncu vojny v Pacifiku jeho meno zmizlo zo záznamov a pohrebný ceremoniál sa uskutočnil až 2. decembra 1947.

</doc>
<doc id="594570" url="https://sk.wikipedia.org/wiki?curid=594570" title="Tošio Óta">
Tošio Óta

Tošio Óta (; * 20. marec 1919, Nagasaki† 21. október 1942, Guadalcanal) bol japonský námorný pilot a letecké eso Japonského cisárskeho námorného letectva počas druhej svetovej vojny. Začiatkom roku 1942, vo veku 22 rokov, lietal na stíhačkách Micubiši A6M2 Zero u jednotky Tainan kókútai so základňou v Lae na Novej Guinei. Tu sa mladý poddôstojník 1. triedy stal jedným z tzv. „Upratovacieho tria“ japonských es spolu so svojimi kamarátmi Saburó Sakaiom a Hirojoši Nišizawom.
Prvé potvrdené vzdušné víťazstvo dosiahol dňa 11. apríla 1942, kedy zostrelil Curtiss P-40E Warhawk v službách amerického letectva. Po prevelení do Rabaulu, v auguste 1942, Óta dňa 21. októbra 1942 zahynul nad Guadalcanalom vo vzdušnom boji so stíhačkami Grumman F4F Wildcat v službách Zboru Námornej pechoty USA krátko potom, čo sám zostrelil jeden Wildcat. Tošio Ótu zostrelil pravdepodobne poručík Frank C. Drury zo stíhacej letky námornej pechoty VMF-212. Óta sa so svojimi 34 vzdušnými víťazstvami stal šiestym najúspešnejším pilotom Japonského cisárskeho námorného letectva v druhej svetovej vojne.
Saburó Sakai vo svojej autobiografii charakterizoval Ótu ako spoločenského a prívetivého, na rozdiel od viacej rezervovaného Nišizawu, a povedal, že by bol „viac doma v nočnom klube“ než v Lae.

</doc>
<doc id="594571" url="https://sk.wikipedia.org/wiki?curid=594571" title="Oliver Smithies">
Oliver Smithies

Oliver Smithies (* 23. jún 1925, Halifax, Spojené kráľovstvo† 10. január 2017, Chapel Hill, Severná Karolína, USA) bol americký genetik britského pôvodu.
Životopis.
V roku 1951 získal PhD. z biochémie s prácou "Physico-chemical properties of solutions of proteins".
Získal grant od "Commonwealth Fund" ako postdoktorand v chemickom laboratóriu J. W. Williamsa na University of Wisconsin–Madison v USA. V rokoch 19531960 pracoval u Davida A. Scotta na výskume inzulínu v Connaught Medical Research Laboratory na University of Toronto v Kanade. Lekársku genetiku študoval u Normy Ford Walker v "Hospital for Sick Children" v Toronte.
V roku 1960 sa vrátil na University of Wisconsin–Madison, kde pracoval v oblasti genetiky do roku 1988 ako asistent a profesor. Neskôr bol profesorom patológie a laboratórnej medicíny na University of North Carolina at Chapel Hill. V laboratóriu pracoval takmer denne až do svojich 80. narodenín. Je spoluautorom a autorom viac ako 350 vedeckých prác v rokoch 19482016.
V roku 2007 získal Nobelovu cenu za fyziológiu a lekárstvo za výskum v oblasti embryonálnych kmeňových buniek a DNA cicavcov.
Osobný život.
V 50. rokoch sa oženil s Lois Kitze, virologičkou na University of Wisconsin, rozviedli sa v roku 1978. Jeho druhá manželka Nobuyo Maeda je profesorkou patológie na University of North Carolina. Bol naturalizovaným americkým občanom a, napriek svojej farbosleposti mal pilotnú licenciu. Sám sa označoval za ateistu.

</doc>
<doc id="594572" url="https://sk.wikipedia.org/wiki?curid=594572" title="Nad Hutí">
Nad Hutí

Nad Hutí je prírodná rezervácia ev. č. 1813 neďaleko obce Bělá nad Radbuzou v okrese Domažlice. Oblasť spravuje AOPK ČR Správa CHKO Český les.
Ochrana.
Predmetom ochrany je fragment autochtónnych bučín pohraničných hvozdov Českého lesa, ktoré sú významným prvkom regionálneho územného systému ekologickej stability a ochrany typických rastlinných a živočíšnych spoločenstiev viazaných na prirodzené horské lesy.

</doc>
<doc id="594573" url="https://sk.wikipedia.org/wiki?curid=594573" title="Netřeb (prírodná rezervácia)">
Netřeb (prírodná rezervácia)

Netřeb je prírodná rezervácia ev. č. 274 neďaleko obce Kanice v okrese Domažlice. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú staré tisy v smrekovom poraste okolo zrúcaniny hradu.

</doc>
<doc id="594574" url="https://sk.wikipedia.org/wiki?curid=594574" title="Atentát na JFK">
Atentát na JFK



</doc>
<doc id="594579" url="https://sk.wikipedia.org/wiki?curid=594579" title="Netřeb">
Netřeb

Netřeb môže byť:

</doc>
<doc id="594581" url="https://sk.wikipedia.org/wiki?curid=594581" title="Kite Mosquito Patch">
Kite Mosquito Patch

Kite Mosquito Patch (KMP) je koncept produktu malej náplasti, ktorú osoba nosí na šatách a chráni ju pred bodnutím od komárov. Náplasť uvoľňuje do okolitého prostredia netoxické látky, ktoré blokujú schopnosť komárov sledovať a detegovať ľudí. Vývojári náplastí uviedli, že nositeľ náplasti je pre komárov „neviditeľný“ a je chránený asi na 48 hodín.
Pôvodný objav zlúčenín použitých v KMP viedol vedec Dr. Anandasankar Ray a jeho tím z University of California, sponzorom je Bill and Melinda Gates Foundation a "National Institutes of Health". Ich objav bol publikovaný v časopise "Nature" v roku 2011.
Náplasť môže chrániť pred chorobami:

</doc>
<doc id="594582" url="https://sk.wikipedia.org/wiki?curid=594582" title="Repelent">
Repelent

Repelent (ak ide o látku, tak aj: repelentná látka) je chemický (v širšom význame aj mechanický) ochranný prostriedok na odpudzovanie živočíšnych (v širšom zmysle aj iných) organizmov v poľnohospodárstve a lesníctve (t.j. škodcov) a pri ochrane človeka a domácich zvierat. Podľa druhu organizmu môže ísť o repelent hmyzu, iných článkonožcov (napr. kliešťov, pavúkov), hlodavcov, väčšej zveri a pod. a podľa pôvodu o syntetický alebo prirodzený repelent. Repelent na ochranu človeka a domácich zvierat má obyčajne podobu spreja.
Repelent hmyzu.
Repelent hmyzu je spravidla látka nanášaná na kožu, odev alebo iný povrch, ktorá odpudzuje hmyz od pokožky ľudí. Pomáha okrem iného pri ochrane proti nákaze chorobami prenášanými hmyzom, ako sú napr. malária, západonílska horúčka, horúčka dengue, lymská borelióza atď. Najčastejšie hmyzie prenášače - vektory chorôb sú blchy, muchy a komáre.
Niektoré repelenty hmyzu sú insekticídy, ale väčšina len hmyz odpudzuje. 
Moderný typ repelentu je náplasť na šatách Kite Mosquito Patch, ktorá uvoľňuje do prostredia chemické látky, ktoré asi na 48 hodín urobia osobu pre komáre „neviditeľnou“.

</doc>
<doc id="594584" url="https://sk.wikipedia.org/wiki?curid=594584" title="Antonín Salajka">
Antonín Salajka

Antonín Salajka môže byť:

</doc>
<doc id="594586" url="https://sk.wikipedia.org/wiki?curid=594586" title="Salajka (priezvisko)">
Salajka (priezvisko)

Salajka je české a slovenské priezvisko. V Česku je rozšírené predovšetkým na Morave, najviac (s výrazným odstupom) v mestách Břeclav a Hodonín. Na Slovensku je najčastejšie v meste Šaštín-Stráže
Známi nositelia.
Pozri v článku Salajka.

</doc>
<doc id="594587" url="https://sk.wikipedia.org/wiki?curid=594587" title="Slovenská šachová Extraliga">
Slovenská šachová Extraliga

Slovenská šachová extraliga je najvyššia súťaž v šachu družstiev na Slovensku. V súťaži štartuje 12 družstiev, ktoré hrajú systémom každý s každým zápasy na ôsmich šachovniciach. Družstvá sú zložené z hráčov a hráčok zo Slovenska a iných krajín. Záver súťaže býva spoločný pre všetky družstvá v podobe záverečného trojkola, kde sa všetky družstvá stretávajú na jednom mieste.

</doc>
<doc id="594588" url="https://sk.wikipedia.org/wiki?curid=594588" title="Šalajka (priezvisko)">
Šalajka (priezvisko)

Šalajka je slovenské a české priezvisko. Je veľmi zriedkavé, na Slovensku sa vyskytuje len v Poprade, v Česku najviac v mestách Bruntál a Frýdek-Místek.
Známi nositelia.
Pozri v článku Šalajka.

</doc>
<doc id="594589" url="https://sk.wikipedia.org/wiki?curid=594589" title="Salaj (priezvisko)">
Salaj (priezvisko)

Salaj je slovenské priezvisko. Najčastejšie je (s výrazným odstupom) v Olcnave (okres Spišská Nová Ves) a Snine, potom v Žiline, Lučenci a Cinobani (okres Poltár). V Česku sa najviac vyskytuje v Prostějove.
Známi nositelia.
Pozri v článku Salaj.

</doc>
<doc id="594590" url="https://sk.wikipedia.org/wiki?curid=594590" title="Šalajka">
Šalajka

Šalajka je priezvisko, pozri Šalajka (priezvisko), napr.:

</doc>
<doc id="594592" url="https://sk.wikipedia.org/wiki?curid=594592" title="Salajová">
Salajová



</doc>
<doc id="594594" url="https://sk.wikipedia.org/wiki?curid=594594" title="Jelenia soľ">
Jelenia soľ



</doc>
<doc id="594595" url="https://sk.wikipedia.org/wiki?curid=594595" title="Zoznam miest v Nórsku">
Zoznam miest v Nórsku

Toto je zoznam miest v Nórsku podľa počtu obyvateľov. Uvedené sú mestá s viac ako 30 000 obyvateľmi.

</doc>
<doc id="594596" url="https://sk.wikipedia.org/wiki?curid=594596" title="Szalay (priezvisko)">
Szalay (priezvisko)

Szalay je maďarské priezvisko. Je veľmi časté aj na Slovensku, najviac v Bratislave, Komárne, Šamoríne, Žihárci (okres Šaľa) a Dunajskej Strede. V Česku sa najviac vyskytuje v Ostrave.
Známi nositelia.
Pozri v článku Szalay.

</doc>
<doc id="594597" url="https://sk.wikipedia.org/wiki?curid=594597" title="Szalay">
Szalay

Szalay je priezvisko, pozri Szalay (priezvisko), napr.:

</doc>
<doc id="594598" url="https://sk.wikipedia.org/wiki?curid=594598" title="Szalayová">
Szalayová



</doc>
<doc id="594599" url="https://sk.wikipedia.org/wiki?curid=594599" title="Antal Szalay">
Antal Szalay

Antal Szalay môže byť:

</doc>
<doc id="594600" url="https://sk.wikipedia.org/wiki?curid=594600" title="Attila Szalay">
Attila Szalay

Attila Szalay môže byť:

</doc>
<doc id="594601" url="https://sk.wikipedia.org/wiki?curid=594601" title="Ferenc Szalay">
Ferenc Szalay

Ferenc Szalay môže byť:

</doc>
<doc id="594602" url="https://sk.wikipedia.org/wiki?curid=594602" title="Gyula Szalay">
Gyula Szalay

Gyula Szalay môže byť:

</doc>
<doc id="594603" url="https://sk.wikipedia.org/wiki?curid=594603" title="Myrne">
Myrne

Myrne () môže byť:

</doc>
<doc id="594605" url="https://sk.wikipedia.org/wiki?curid=594605" title="Imre Szalay">
Imre Szalay

Imre Szalay môže byť:

</doc>
<doc id="594606" url="https://sk.wikipedia.org/wiki?curid=594606" title="Károly Szalay">
Károly Szalay

Károly Szalay môže byť:

</doc>
<doc id="594607" url="https://sk.wikipedia.org/wiki?curid=594607" title="László Szalay">
László Szalay

László Szalay môže byť:

</doc>
<doc id="594608" url="https://sk.wikipedia.org/wiki?curid=594608" title="Miklós Szalay">
Miklós Szalay

Miklós Szalay môže byť:

</doc>
<doc id="594609" url="https://sk.wikipedia.org/wiki?curid=594609" title="Sándor Szalay">
Sándor Szalay

Sándor Szalay môže byť:

</doc>
<doc id="594610" url="https://sk.wikipedia.org/wiki?curid=594610" title="Zoltán Szalay">
Zoltán Szalay

Zoltán Szalay môže byť:

</doc>
<doc id="594611" url="https://sk.wikipedia.org/wiki?curid=594611" title="Szalai (priezvisko)">
Szalai (priezvisko)

Szalai je maďarské priezvisko. Je veľmi časté aj na Slovensku, najviac v Komárne, Nových Zámkoch, obciach Moča (okres Komárno), Mužla (okres Nové Zámky) a Zlatná na Ostrove (okres Komárno). 
Známi nositelia.
Pozri v článku Szalai.

</doc>
<doc id="594612" url="https://sk.wikipedia.org/wiki?curid=594612" title="Szalai">
Szalai

Szalai je priezvisko, pozri Szalai (priezvisko), napr.:

</doc>
<doc id="594613" url="https://sk.wikipedia.org/wiki?curid=594613" title="Attila Szalai">
Attila Szalai

Attila Szalai môže byť:

</doc>
<doc id="594614" url="https://sk.wikipedia.org/wiki?curid=594614" title="György Szalai">
György Szalai

György Szalai môže byť:

</doc>
<doc id="594615" url="https://sk.wikipedia.org/wiki?curid=594615" title="György Szalay">
György Szalay

György Szalay môže byť:

</doc>
<doc id="594616" url="https://sk.wikipedia.org/wiki?curid=594616" title="Tamás Szalai">
Tamás Szalai

Tamás Szalai môže byť:

</doc>
<doc id="594617" url="https://sk.wikipedia.org/wiki?curid=594617" title="Pál Szalai">
Pál Szalai

Pál Szalai môže byť:

</doc>
<doc id="594618" url="https://sk.wikipedia.org/wiki?curid=594618" title="Pál Szalay">
Pál Szalay

Pál Szalay môže byť:

</doc>
<doc id="594619" url="https://sk.wikipedia.org/wiki?curid=594619" title="Smrčí (prírodná rezervácia)">
Smrčí (prírodná rezervácia)

Smrčí je prírodná rezervácia ev. č. 5323 na rovnomennom kopci () v Českom lese, neďaleko obce Česká Kubice v okrese Domažlice. Oblasť spravuje AOPK ČR Správa CHKO Český les.
Ochrana.
Predmetom ochrany sú prirodzené a prírode blízke lesné ekosystémy na skeletovitých svahoch s mozaikovitým výskytom vodou ovplyvnených pôd predstavujúce zároveň biotopy vhodné pre život rysa ostrovida a jariabka hôrneho.

</doc>
<doc id="594620" url="https://sk.wikipedia.org/wiki?curid=594620" title="Szalaiová">
Szalaiová



</doc>
<doc id="594621" url="https://sk.wikipedia.org/wiki?curid=594621" title="Antal Szalai">
Antal Szalai

Antal Szalai môže byť:

</doc>
<doc id="594622" url="https://sk.wikipedia.org/wiki?curid=594622" title="Smrčí">
Smrčí

Smrčí môže byť:

</doc>
<doc id="594623" url="https://sk.wikipedia.org/wiki?curid=594623" title="Antonopiľ">
Antonopiľ

Antonopiľ () môže byť:

</doc>
<doc id="594624" url="https://sk.wikipedia.org/wiki?curid=594624" title="Aňutyne">
Aňutyne

Aňutyne () môže byť:

</doc>
<doc id="594625" url="https://sk.wikipedia.org/wiki?curid=594625" title="Bajkivka">
Bajkivka

Bajkivka () môže byť:

</doc>
<doc id="594627" url="https://sk.wikipedia.org/wiki?curid=594627" title="Zach Roerig">
Zach Roerig

Zachary George „Zach“ Roerig (* 22. február 1985, Montpelier, Ohio, Spojené štáty) je americký herec, známy vďaka stvárneniu Caseyho Hughesa v seriáli "As the World Turns", Huntera Atwooda v "One Life to Live" a Matta Donovana v "Upírskych denníkoch (The Vampire Diaries)".
Osobný život.
Roerig má dcéru, ktorá sa narodila v januári 2011. V júni 2013 požiadal o úplnú starostlivosť svojej dcéry po tom, čo bola jeho bývalá priateľka, Alana Turner, uväznená vo federálnom väzení. Od novembra 2016 je vo vzťahu s herečkou Nathalie Kelley po tom, ako sa stretli na natáčaní seriálu "Upírske denníky" v roku 2016.

</doc>
<doc id="594629" url="https://sk.wikipedia.org/wiki?curid=594629" title="Superveľmoc">
Superveľmoc

Superveľmoc je termín, ktorý bol zavedený po druhej svetovej vojne; označuje štát disponujúci takou mocou, že môže ovplyvňovať veľkú časť planéty. V súčasnosti bývajú ako jediná superveľmoc označované USA. 
Studená vojna.
Za superveľmoci boli označené USA a Sovietsky zväz; obe krajiny silno ovplyvňovali svojich susedov a spojencov, tí tak boli považovaní za tzv. sféru vplyvu týchto mocností. Zatiaľ čo USA a ich západní spojenci konštituovali NATO ako svoj obranný vojenský pakt, krajiny RVHP ustanovili Varšavskú zmluvu. Obe spoločenstvá predstavovali odlišné ako politické (západný blok demokratický a kapitalistický, východný socialistický a totalitný), tak i kultúrne póly, navyše mali moc i silu zničiť celý svet jadrovým arzenálom. 
USA.
USA svojou politikou "zadržiavania komunizmu" sa snažili zastaviť šírenie vplyvu ZSSR vo zvyšku sveta, hlavne na krajiny v Karibskom mori, južnej Ázii a západnej Európe. Od 60. rokov, vďaka rozvoju modernej dopravy, bolo navyše možné vyvážať do celého sveta americký tovar, šírila sa americká kultúra. Niektorí ju obdivovali ako symbol demokracie, niektorí ju zatracovali ako útok na vlastnú národnú kultúru. Práve odmietanie všetkého amerického je sprievodným javom antiamerikanizmu, ktorý sa rozšíril tak v krajinách vtedajšieho východného bloku ako propaganda komunistických vlád, tak aj v arabskom svete aj v západnej Európe. Počas studenej vojny sa americkej ekonomike veľmi darilo, čo dávalo možnosť investovať viac peňazí na ozbrojené sily. Sovietsky zväz nedokázal držať tempo s USA, až sa nakoniec rozpadol. To v podstate znamenalo víťazstvo pre USA, pretože sa tým stali jedinou superveľmocou. 
ZSSR.
Sovietsky zväz sa stal superveľmocou v roku 1949, keď sovietski vedci prvýkrát realizovali úspešný atómový výbuch, a krajina sa tak zaradila medzi jadrové veľmoci. Vďaka ohromnej rozlohe a dostupnosti takmer všetkých surovín, aj vďaka investíciám do ťažkého priemyslu centrálnou vládou od začiatku 30. rokov. V 60. rokoch došlo v tejto krajine k veľkému pokroku. Krajina v tomto období opäť dosiahla životnú úroveň z obdobia pred druhou svetovou vojnou (resp. pred napadnutím krajiny nacistami). Aj ZSSR mal svoju sféru vplyvu, ktorú sa pokúšal neustále rozširovať; patrila do nej stredná a východná Európa, Kuba, Vietnam, Severná Kórea a v 80. rokoch i niektoré africké a arabské krajiny. ZSSR šíril svoj vplyv vojenskou silou. Podporoval Čínu a severnú Kóreu pri invázii do Južnej Kórei v Kórejskej vojne, potom podporoval Severný Vietnam pri ofenzíve do Južného Vietnamu, čo prinieslo vietnamskú vojnu. V roku 1968 tiež poslal Sovietsky zväz vojská do Československa a v 80. rokoch viedol vojnu v Afganistane.
Na rozdiel od západných krajín došlo vo východnom bloku ku koncu 70. rokov k stagnácii, ktorá neskôr prerástla do krízy a o niekoľko ďalších rokov neskôr rozdúchala spory ako medzi jednotlivými národmi Sovietskeho zväzu, tak aj v radoch jeho spojencov. Situáciu nezlepšila ani cielená reforma nazývaná perestrojka (prestavba spoločnosti), zavedená v druhej polovici 80. rokov Michailom Gorbačovom, ktorá mala priniesť "uvoľnenie" štátu a priniesť demokratické a kapitalistické prvky (podobne, ako ich napríklad Čína zaviedla na začiatku 90. rokov, čo jej prinieslo ekonomický úspech). Rozpad ZSSR začal sporom o Náhorný Karabach na Kaukaze, a vyvrcholil abdikáciou prezidenta ZSSR na konci roka 1991 a rozpustením štátu k 31. decembru toho istého roka.
Budúcnosť superveľmocí.
Na začiatku 21. storočia sú jedinou svetovou superveľmocou Spojené štáty, podľa prevládajúceho názoru sú označované za svetového hegemóna. 
Ďalším štátom, ktorý sa javí ako superveľmoc, je Rusko vzhľadom k svojej rozlohe, vláde a nedávnej minulosti Ako novo vznikajúca superveľmoc začína byť postupne vnímaná Čína, ktorá od druhej polovice 90. rokov, vďaka určitým legislatívnym zmenám podporujúcim podnikanie, stimuluje rozvoj svojej ekonomiky s každoročným rastom okolo 10 percent. Ďalšími subjektmi, ktoré sú občas spomínané ako potenciálne superveľmoci, sú Brazília, Európska únia a India.

</doc>
<doc id="594630" url="https://sk.wikipedia.org/wiki?curid=594630" title="József Szalay">
József Szalay

József Szalay môže byť:

</doc>
<doc id="594631" url="https://sk.wikipedia.org/wiki?curid=594631" title="Čiližský potok">
Čiližský potok

Čiližský potok je pozostatok bočného ramena Dunaja, ktorý mal v minulosti veľkú vnútrozemskú deltu. Vtedy sa rameno oddelilo už pri Čilistove (časť Šamorína) a tieklo cez Podunajskú nížinu k obci Číčov, kde sa vrátilo do Dunaja. Od 17. storočia sa tok potoka postupne skracoval pre protipovodňové opatrenia, napriamovanie toku Dunaja a odvodňovanie Podunajskej nížiny. V 20. storočí prebehli vodohospodárske zásahy, ktoré vody potoka presmerovali do odvodňovacích kanálov, preto donedávna boli bez vody temer 2 tretiny tohto potoka s celkovou dĺžkou 33,5 km.
Bratislavské regionálne ochranárske združenie inicovalo projekt obnovy Čiližského potoka, účelom ktorého je obnova pre lokálnu faunu a flóru dôležitých mokradí, a to rekonštrukciou súčasných a stavbou nových stavidiel.
Súčasťou obnovy je projekt "Revitalizácia Čiližského potoka" spoločnosti Vodotika a.s., cieľom ktorého je sprietočnenie potoka až po ústie do Lyonského kanála.

</doc>
<doc id="594632" url="https://sk.wikipedia.org/wiki?curid=594632" title="RPG-7">
RPG-7

RPG-7 () je sovietska, resp. ruská ručná protitanková zbraň, odpaľujúca neriadené strely. Bola vyrobená v bývalom ZSSR v 60. rokoch a dodnes používaná, je to najvyrábanejšia zbraň svojho druhu na svete. Používaná v množstve ozbrojených konfliktoch dodnes.
Vývoj.
V roku 1947 začína vývoj ručných protitankových striel v ZSSR. Prvou takouto strelou bola RPG-1, avšak kvôli nedostatočným výkonom a citlivostí výmetného prachu nebola zavedená do armády. Avšak skoro na to v roku 1949 sa do armády dostáva RPG-2 ktorý spĺňal armádne požiadavky. Dokázal prebiť pancier silný 200 mm na vzdialenosť 150 metrov. Avšak najviac bol kritizovaný krátky dostrel zbrane a tak sa vo vývoji pokračovalo.
Člen skupiny konštruktérov Valentin Firulin prišiel s návrhom urýchliť strelu reaktívnym pohonom. Pri intenzívnych skúškach sa však dlho nedarilo zmenšiť rozptyl a odchýlky od cieľa, to sa podarilo napokon pridaním malej turbínky na konci granátu ktorá strelu mierne roztočila tak aby nedošlo k zníženiu účinku kumulatívneho lúču. Napokon bola zavedená v roku 1961 pod označením "RPG-7 Semjorka" („sedmička“). Okrem raketového pohonu sa inovoval aj systém mierenia optikou, tým pádom bola presnejšia ako RPG-2. Taktiež na odpaľovacej trubici pribudla ďalšia rukoväť na pohodlnejšie a pevnejšie uchopenie.
Charakteristika.
Odpaľovacia trubica kalibru 40 mm, dokázala vystreliť granát kalibru 85 mm, na vzdialenosť 500 m. Avšak účinná vzdialenosť kedy strela presne zasiahla cieľ bola 200 m. Dĺžka zbrane v pochodovej pozícii bola 990 mm, v palebnej 1 370 mm. Základný náboj vážil 2,2 kg. Obsluhovali ju 2 muži. Rýchlosť streľby bola 4 až 6 rán za minútu. Priebojnosť panciera sa pohybovala okolo 300 mm.
Od roku 1963 sa vyrábala verzia RPG-7D pre výsadkárov, ktorá sa dala rozložiť na dve časti. V roku 1970 prišla verzia RPG-7V s vylepšenými optickými mieridlami PGO-7V. Vznikli tiež varianty RPG-7N a DN pre nočný boj. V súčasnosti ruská zbrojovka Bazalt vyrába zdokonalené verzie RPG-7V2 a RPG-7D3.
Samotný projektil sa skladá z hlavice, motoru a výmetnej nábojky. Strelec musí zoskrutkovať nábojku zo strelou a kompletne ju zasunie do hlavne zbrane. Potom zo špičky hlavice odstráni krytku a vytiahne bezpečnostný kolík. Stisnutím spúšte sa najprv aktivuje výmetná náplň, ktorá strelu vymrští von z trubice. Potom sa roztiahnu stabilizačné krídelka na granáte, zapáli sa stopovka na turbínke a aktivuje sa raketový motorček na tuhé palivo, ktorý horí niekoľko sekúnd. Pokiaľ nefúka silný bočný vietor, zbraň zasiahne cieľ pomerne presne.
Základný granát PG-7V mal kumulatívnu hlavicu a dokázal prebiť 260 mm panciera. Dnes sa táto verzia nevyrába, avšak dnes vyrábaná moderná verzia PG-7VL ma účinok dvojnásobný pričom dokáže prebiť až 500 mm hrúbku panciera. Ešte lepšiu efektivitu ponúka verzia PG-7VR s dvojitou kumulatívnou hlavicou, kde prebíja najprv dynamickú ochranu tanku a potom samotný pancier až do hrúbky 600 mm. Pre tzv. mäkké ciele existuje ešte verzia OG-7V, ktorá vytvára po explózií šrapnely so smrtiacim účinkom až do 7 metrov. Špeciálna verzia granátu TBG-7V pracuje na termobarickom princípe a dokáže účinne likvidovať budovy.
Použitie.
Prvé použitie protitankovej zbrane RPG-7 bolo zaznamenané v šesťdňovej izraelsko-arabskej vojne v roku 1967, a neskôr na to sa s ňou americké vojská stretli vo Vietname. Od tej doby sa používa v každom väčšom konflikte. Známe bolo použitie v Somálsku, kedy ňou povstalci zostrelili americký vrtuľník UH-60 Blackhawk. Zbraň bola hojne používaná aj v ďalších konfliktoch, napr. v Iraku, Afganistane, Sýrií a aj v súčasnom konflikte na Ukrajine. Úspešné s ňou bojuje jak Islamský štát, tak aj Kurdi či Sýrska armáda verná Asadovi.
O kvalitách svedčí aj to že bola vyrábaná v licencií (a často krát aj bez nej) v mnohých štátoch. Zo štátov Varšavskej zmluvy to je napríklad Československo, Poľsko, NDR, Bulharsko, Rumunsko. Ďalej potom Čína, ktorá ju vyrába pod označením Type 69, potom Egypt, KĽDR, Irak, Irán, Pakistan. Samotná ruská armáda ju považuje za zastaranú a nahradzuje ju novšou RPG-27.
Licencovanú výrobu taktiež uskutočnila americká zbrojovka AirTronic USA. Idea vyrábať RPG-7 na licenciu v USA vznikla kvôli veľkej angažovanosti USA vo svete, respektíve programy vojenskej pomoci rôznym štátom či už Balkánu, Afriky či Blízkeho východu. Avšak klasická RPG-7 nevyhovuje z hľadiska presnosti, životnosti či kompatibility s rôznymi doplnkami zo západu. Práve preto firma AirTronic v roku 2009 prezentovala novú verziu ruskej pancierovky RPG-7 pod označením PSLR-1 (Portable Shoulder-fired Rocket Launcher). Základná koncepcia je zachovaná avšak oproti ruskému originálu sa ale zvýšil účinný dostrel na 500-800 m, presnosť a životnosť zbrane na 1000 výstrelov, z pôvodných 250. Taktiež sa zmenil aj materiál z ktorého je zbraň vyrobená. Ruská RPG sa odlievala z bežnej ocele, americká verzia je presne obrábaná z kvalitnej zliatiny, tým pádom je pevnejšia a ľahšia (6,35 kg) a kratšia z pôvodných 0,950 m na 0,915 m. Okrem toho sa na zbraň pridala mala pažbička prevzatá z pušky M16, a rôzne lišty na upevnenie najrôznejších zameriavačov a iných doplnkov. Spoločnosť AirTronic neskôr pracovala na ďalších zmenách a v roku 2016 predstavila novu variantu pod označením GS-777, na rozdiel od PSLR-1 používa novšie materiály čo ju ešte odľahčilo z 6,35 kg na 3,50 kg! Taktiež sa zvýšila životnosť na 2000 výstrelov. AirTronic USA v spolupráci s firmou Chemring Ordance chcú začať dodávať aj nové strelivo, keďže dnes musia americké ozbrojené sily kupovať strely z Bulharska či Poľska. Plánuje sa okrem tradičných druhov granátov aj navádzané a s predlženým dostrelom na 2000 m. Pancierovky AirTronic USA budú smerovať hlavne k silám podporovaným USA a to do armád Iraku, Afganistanu či "umiernenej" sýrskej opozícií.

</doc>
<doc id="594634" url="https://sk.wikipedia.org/wiki?curid=594634" title="Základná škola (Bratislava, Mierová 46)">
Základná škola (Bratislava, Mierová 46)

Základná škola sídli na Mierovej ulici číslo 46 v Bratislave, v mestskej časti Ružinov.
Škola bola založená 1. septembra 1961. Od svojho vzniku desaťročia slúžila ako experimentálne pracovisko pre Výskumný ústav pedagogický v Bratislave, k čomu bolo prispôsobené i školské zariadenie, špeciálne učebne, laboratóriá a kabinety.
Na adrese základnej školy sídli aj Súkromná základná umelecká škola.
Externé odkazy.
[[Kategória:Vzniklo v 1961]]
[[Kategória:Základné školy v Bratislave]]
[[Kategória:Ružinov]]

</doc>
<doc id="594635" url="https://sk.wikipedia.org/wiki?curid=594635" title="Gymnázium Svätej Uršule">
Gymnázium Svätej Uršule

Gymnázium Svätej Uršule je 8-ročné gymnázium so sídlom v historickom centre Bratislavy na Nedbalovej ulici.
Špecializuje sa na výuku náboženstva, cudzích jazykov (vrátane francúzskeho), informatiky, psychológie a dejín umenia.
Žiaci sa učia 2 cudzie jazyky, z toho anglický jazyk povinne všetci.
Gymnázium svätej Uršule ponúka študentom rodinnú atmosféru a pocit spolupatričnosti.

</doc>
<doc id="594636" url="https://sk.wikipedia.org/wiki?curid=594636" title="Zberač nasávacieho potrubia">
Zberač nasávacieho potrubia

Zberač nasávacieho potrubia (iné názvy: koleno nasávacieho potrubia, nevhodne: zberač/koleno sacieho potrubia, zberné nasávacie potrubie, nasávacie zberné potrubie, nevhodne: zberné sacie potrubie, nevhodne: sacie zberné potrubie) je časť spaľovacieho motora, ktorá dodáva vzduch, alebo pri starších motoroch (karburačný motor, motor s jednobodovým vstrekovaním) zmes paliva so vzduchom do valcov. Oproti tomu, výfukové zvody zbierajú výfukové plyny z valcov, prostredníctvom viacerých potrubí do menšieho počtu potrubí – najčastejšie do jedného. 
Hlavná funkcia zberača nasávacieho potrubia je dodávať vzduch alebo spaľovaciu zmes do každého sacieho kanála v hlave valcov. Takéto zberače nasávacieho potrubia môžu slúžiť aj ako držiak pre karburátor, pre telo škrtiacej klapky, pre vstrekovače a ďalšie komponenty motora. V dôsledku zostupného pohybu piestu v piestovom spaľovacom motore a kvôli reštrikcii, ktorú spôsobuje škrtiaca klapka, je v nasávacom potrubí čiastočný podtlak. Tento podtlak v nasávacom potrubí môže byť použitý ako pomocný zdroj pre systémy ako posilňovač bŕzd, emisné kontrolné zariadenia, tempomat, zapaľovacie zariadenie, okenné stierače, ovládanie okien, ventily kúrenia atď. Tento podtlak sa používa aj pre odvetranie kľukovej skrine, kde vťahuje z kľukovej skrine plyny do zberača nasávacieho potrubia. Tam sa tieto plyny zmiešajú so vzduchom/spaľovacou zmesou. V minulosti sa nasávacie potrubia vyrábali z hliníka, prípadne liatiny, avšak v súčasnosti sú často na výrobu používané kompozitné plasty (napr. väčšina motorov Chrysler, Ford Zetec 2.0, Duratec 2.0 a 2.3, či motory GM série Ecotec).

</doc>
<doc id="594637" url="https://sk.wikipedia.org/wiki?curid=594637" title="Vysoká škola bezpečnostného manažérstva v Košiciach">
Vysoká škola bezpečnostného manažérstva v Košiciach

Vysoká škola bezpečnostného manažérstva v Košiciach je vysoká škola špecializovaná na vzdelávanie odborníkov v oblasti práva, bezpečnostných vied, ekonomiky, technických vied, logistiky, environmentalistiky.
História VŠBM v Košiciach.
Kľúčovým prvkom vzniku myšlienky vzdelávania v tejto oblasti bolo prijatie zákona o prevádzkovaní súkromných bezpečnostných služieb v roku 1998. Táto legislatívna úprava špecifikovala spôsob výkonu služby v súkromných bezpečnostných službách a zároveň upravila podmienky vzdelania ich pracovníkov. V tomto duchu vzniklo mnoho školiacich stredísk na území Slovenska a medzi nimi aj Školiace stredisko Patron pod vedením prezidenta VŠBM Dr.h.c. prof.h.c. prof. Ing. Marián Mesároš, DrSc., DBA, MSc., MBA, LL.M. Týmto začlenením sa do komunity „bezpečnostných organizácií“, sa začali vytvárať myšlienkové základy pre ďalší rozvoj vzdelávania v  oblasti bezpečnosti, čo bolo umocnené v roku 2000 v Krakove, kedy na tamojšej konferencii vznikla myšlienka pre vznik špecializácie "„Bezpečnostný manažment“" pod hlavičkou slovenskej univerzity. Okrem otázok súkromnej bezpečnosti sa v spoločnosti začali vynárať  potreby riešiť bezpečnosť aj v iných oblastiach ako je ekonomika, doprava alebo ochrana informácií. To bol základ pre vytvorenie prvého študijného programu tejto špecifikácie na Slovensku a s tým súvisiaci vznik "Detašovaného pracoviska v Košiciach Fakulty špeciálneho inžinierstva", Žilinskej univerzity v Žiline.
Detašované pracovisko za začalo budovať na jar 2001 v neudržiavanom objekte na ulici Mlynárska 15. Vzhľadom na finančnú nezávislosť pracoviska od univerzity boli investičné možnosti obmedzené, ale napriek tomu, s výdatnou podporou firiem "Patron" (v prvých rokoch jeho fungovania), bolo možno ešte v tom istom roku privítať prvých 120 externých študentov v novo zrekonštruovaných priestoroch.
V priebehu rokov následne pribúdal ročník za ročníkom, vtedy ešte v 6 ročnom externom študijnom programe "„Bezpečnostný manažment“", odbore "„Občianska bezpečnosť“". Skutočnosť, že pracovisko bolo financované výhradne z prostriedkov košických študentov a podnikateľských aktivít firmy Patron a iných pridružených firiem, ako Agentúra BIS, Syteli o pod., dávala priestor pre budovanie pracoviska podľa vlastných myšlienok. Z týchto prostriedkov sa financovalo vybavenie, platili sa energie a nájmy, tlač učebníc a publikácií, platy učiteľov ako kmeňových tak aj externých a pod. Významným krokom v pred bola v roku 2003 inaugurácia doc. Ing. Mariána Mesároša, CSc. za profesora v študijnom odbore „Občianska bezpečnosť“, študijnom programe "„Bezpečnostný manažment“", na základe čoho sa stal garantom predmetného programu vo všetkých troch stupňoch štúdia. Všetky tieto fakty v snahe ďalšieho rozvoja boli základom pre iniciatívu osamostatnenia sa vytvorenie vlastnej právnej subjektivity vo forme novej vysokej školy.
Tento cieľ sa z polovice naplnil dňa 18. mája 2006 v Bardejovských kúpeľoch na zasadnutí akreditačnej komisie a jej odporúčaním pre vznik VŠBM v Košiciach čo znamenalo, že žiadateľ spĺňa všetky odborné, organizačné, materiálne, personálne, finančné, priestorové a iné požiadavky kladené na vysokú školu. Na základe tohto odporúčania predložil minister školstva SR, vláde SR uvedenú žiadosť a tá svojím hlasovaním potvrdila v uznesení č. 536 zo dňa 7. júna 2006 vznik Vysokej školy bezpečnostného manažérstva v Košiciach.
Možnosti štúdia.
Podľa Portálu verejnej správy má škola 1065 študentov, 466 denných a 599 externých.
Vysoká škola bezpečnostného manažérstva v Košiciach ponúka denné a externé štúdium v študijnom programe "riadenie bezpečnostných systémov" a to v I. stupni (Bc.), v II. stupni (Ing.) a v III. stupni (PhD.) vysokoškolského štúdia.
Študent Bc. štúdia si pre 2. a 3. ročník volí (podľa vlastného záujmu) doplnkovú špecializovanú profiláciu výberom príslušného modulu voliteľných predmetov z rôznych oblastí bezpečnosti:
Uplatnenie absolventa.
Absolvent vysokej školy nájde uplatnenie v týchto oblastiach:
Podiplomové štúdium.
Vysoká škola bezpečnostného manažérstva v Košiciach a "IPE Management School" v Paríži na základe dohody o spolupráci, v rámci zahraničnej akreditácie partnera ponúkajú podiplomové štúdiá v študijných programoch, ktoré spĺňajú štandardy EÚ a to:

</doc>
<doc id="594639" url="https://sk.wikipedia.org/wiki?curid=594639" title="Pamätník J. A. Komenského">
Pamätník J. A. Komenského

Pamätník J. A. Komenského () je malé múzeum v obci Komňa so stálou expozíciou týkajúcou sa histórie dediny a života Jana Amosa Komenského. Zbierky zahŕňajú tiež nálezy z archeologických vykopávok v lokalite zrúcaniny hradu Zuvačov, mineralogické exponáty či ukážky dobového náradia a nábytku. Pamätník bol zriadený roku 1992 pri príležitosti 400. výročia narodenia J. A. Komenského, ktorému Komňa dala meno, a spravuje ho Spolok pre uctenie pamiatky J. A. Komenského. Nachádza sa v bývalej sýpke pri vidieckej usadlosti č. p. 33. Táto jednoposchodová stavba pochádza z roku 1744 a od roku 1958 je pamiatkovo chránená. Je postavená z kameňa a jej steny sú omietnuté a obielené. Na jej priečelí je krytá drevená pavlač s predĺženou strechou, vstup do budovy a dve malé prízemné okná. Strecha je sedlová a pokrytá bridlicou a štíty sú vymurované až do jej hrebeňa. Budova je majetkom obce Komňa.

</doc>
<doc id="594641" url="https://sk.wikipedia.org/wiki?curid=594641" title="Památník J. A. Komenského">
Památník J. A. Komenského



</doc>
<doc id="594642" url="https://sk.wikipedia.org/wiki?curid=594642" title="Riadiaca jednotka motora">
Riadiaca jednotka motora

Riadiaca jednotka motora (iné názvy pozri nižšie) je typ riadiacej jednotky, ktorá riadi sériu akčných členov spaľovacieho motora a takto zabezpečuje optimálny výkon motora. Táto riadiaca jednotka sleduje a vyhodnocuje dáta z celého radu senzorov v motorovom priestore a interpretuje tieto dáta pomocou viacrozmerných máp. Hlavným prvkom riadiacej jednotky motora je elektronický čip (alebo mikroprocesor). Ten obsahuje pamäť, dáta a program (softvér), pomocou ktorých v reálnom čase spracováva a vyhodnocuje množstvo signálov z motora.
Vstupné parametre riadiacej jednotky.
Na riadiacu jednotku sú napojené tieto senzory: 
Ďalšie parametre, ktoré sú často mapované riadiacou jednotkou motora:
Riadené systémy.
Riadiaca jednotka pre konkrétny typ motora, podľa svojej pokrokovosti a komplexnosti poskytuje niektoré, alebo aj všetky z vymenovaných funkcií (zoznam nie je úplný):

</doc>
<doc id="594650" url="https://sk.wikipedia.org/wiki?curid=594650" title="Yzomandias">
Yzomandias

Yzomandias (vlastným menom Jakub Vlček; * 21. marec 1991, Karlovy Vary) je český raper. Založil label Milion+. Hudbu začal tvoriť pred 17 rokmi. 
Yzomandias je členom českého zoskupenia Yzo Empire. Svoje najnovšie albumy vydáva pod labelom Milion+ (M+).

</doc>
<doc id="594652" url="https://sk.wikipedia.org/wiki?curid=594652" title="Logic">
Logic

Logic môže byť:

</doc>
<doc id="594653" url="https://sk.wikipedia.org/wiki?curid=594653" title="Jakub Eden">
Jakub Eden



</doc>
<doc id="594655" url="https://sk.wikipedia.org/wiki?curid=594655" title="Șinteu">
Șinteu



</doc>
<doc id="594658" url="https://sk.wikipedia.org/wiki?curid=594658" title="Vozár (priezvisko)">
Vozár (priezvisko)

Vozár je slovenské priezvisko s významom povozník. Najčastejšie je v Novej Bani (okres Žarnovica), Bratislave, Trnave, Gelnici, Šoporni (okres Galanta) a Prešove.
Známi nositelia.
Pozri v článku Vozár.

</doc>
<doc id="594661" url="https://sk.wikipedia.org/wiki?curid=594661" title="Vozáry (priezvisko)">
Vozáry (priezvisko)

Vozáry je priezvisko vyskytujúce sa na Slovensku a v Česku. Je veľmi zriedkavé, s najväčším výskytom v Banskej Bystrici a Liptovskom Mikuláši, resp. Českých Budějoviciach.
Známi nositelia.
Pozri v článku Vozáry.

</doc>
<doc id="594662" url="https://sk.wikipedia.org/wiki?curid=594662" title="Základná škola s materskou školou sv. Jána Pavla II.">
Základná škola s materskou školou sv. Jána Pavla II.

Základná škola s materskou školou sv. Jána Pavla II. je základná škola s integrovanou materskou školou na Osloboditeľskej ulici v Bratislave, mestská časť Vajnory.
V materskej škole vytvárajú rodinnú atmosféru za účelom, aby dieťa získavalo, rozvíjalo a skvalitňovalo rôzne vedomosti, postoje a hodnoty. 
Externé odkazy.
[[Kategória:Základné školy v Bratislave]]
[[Kategória:Materské školy v Bratislave]]
[[Kategória:Vajnory]]

</doc>
<doc id="594663" url="https://sk.wikipedia.org/wiki?curid=594663" title="Vozáry">
Vozáry

Vozáry je priezvisko, pozri Vozáry (priezvisko), napr.:

</doc>
<doc id="594666" url="https://sk.wikipedia.org/wiki?curid=594666" title="Vozárová">
Vozárová



</doc>
<doc id="594668" url="https://sk.wikipedia.org/wiki?curid=594668" title="Vozar (priezvisko)">
Vozar (priezvisko)

Vozar je české a slovenské priezvisko s významom povozník. Je zriedkavé, s najväčším výskytom v Uničove (okres Olomouc), resp. mestskej časti Popradu Matejovce.
Známi nositelia.
Pozri v článku Vozar.

</doc>
<doc id="594670" url="https://sk.wikipedia.org/wiki?curid=594670" title="Vozar">
Vozar

Vozar je priezvisko, pozri Vozar (priezvisko), napr.:

</doc>
<doc id="594672" url="https://sk.wikipedia.org/wiki?curid=594672" title="Gymnázium Pankúchova 6">
Gymnázium Pankúchova 6



</doc>
<doc id="594673" url="https://sk.wikipedia.org/wiki?curid=594673" title="Súkromné športové gymnázium Gaudeamus">
Súkromné športové gymnázium Gaudeamus

Súkromné športové gymnázium Gaudeamus je súkromné gymnázium so sídlom na Dudvážskej ulici v Bratislave, mestská časť Podunajské Biskupice.
Na rovnakej adrese sídli Súkromná obchodná akadémia (SOA) Profi-Kamo, založená 1. septembra 1993.

</doc>
<doc id="594674" url="https://sk.wikipedia.org/wiki?curid=594674" title="Ivan Lesay">
Ivan Lesay

Mgr. Ivan Lesay, MA., PhD. (* 8. jún 1980, Trnava) je slovenský politológ, ekonóm, štátny úradník, publicista a spisovateľ. V rokoch 20152017 bol štátnym tajomníkom Ministerstva financií SR.
Vzdelanie/akadémia.
Po absolvovaní Gymnázia Jána Hollého v Trnave študoval politológiu na Trnavskej univerzite (20002005) a politickú ekonómiu na Stredoeurópskej univerzite v Budapešti (20052006). Doktorát z ekonómie obhájil na Ekonomickom ústave SAV (2010). Absolvoval niekoľkomesačné štipendijné študijné pobyty na Umeå University vo Švédsku (2004) a na viedenskej Wirtschaftsuniversität (2009).
Pedagogické skúsenosti má z Trnavskej univerzity (20062007), Fakulty sociálnych a ekonomických vied UK (2011) a Viedenskej univerzity (20112012).
Je laureátom Ceny prezidenta Slovenskej republiky pre mladých vedcov a vedkyne SAV za rok 2011. Vo svojich vedeckých prácach sa venoval najmä rozvojovej politike, sociálnemu štátu a politickej ekonómii hospodárskej krízy po roku 2008.
Kariéra.
V minulosti pôsobil ako národný koordinátor Priateľov Zeme-CEPA v sieti CEE Bankwatch Network (20062009), redaktor v týždenníku Slovo (2007), vedecký pracovník Ekonomického ústavu SAV (20102016), pravidelný komentátor v denníku Pravda (20112012), poradca ministra financií SR (20122015), konzultant Zboru poradcov predsedu vlády SR pre finančnú politiku (20122015) a editor blogu Kritická ekonómia na portáli JeToTak.sk (20102015).
Ako štátny tajomník Ministerstva financií SR (20152017), bol od júna 2016 do januára 2017 osobitne zodpovedný za úlohy spojené s predsedníctvom SR v Rade EÚ. Počas predsedníctva bol úspešným hlavným vyjednávačom Rady EÚ pre rozpočet Európskej únie na rok 2017. Viedol spoločnosť "Slovak Investment Holding" (predtým "SZRB Asset Management") a bol členom Správnej rady Európskej investičnej banky. V súčasnosti pracuje pre ESCO Slovensko ako člen predstavenstva zodpovedný za stratégiu a akvizície. Zastupoval SR vo viacerých medzinárodných a domácich inštitúciách. Bol členom Rady riaditeľov Európskeho mechanizmu pre stabilitu (ESM), Hospodárskeho a finančného výboru (EFC) a Pracovnej skupiny Euroskupiny (EWG). Zároveň pôsobil ako alternát guvernéra Medzinárodného menového fondu. Je jedným zo spoluzakladateľov spoločnosti National Development Fund II, v ktorej zastával funkciu predsedu dozornej rady. Popredný európsky think-tank Friends of Europe ho v rámci programu EYL40 zaradil medzi štyridsiatich mladých európskych lídrov roka 2020.
Literatúra.
Spolu s prof. Joachimom Beckerom (Wirtschaftsuniversität Wien) sú autormi popularizačnej knihy o finančnej a ekonomickej kríze "Život na úver (Všetko, čo ste chceli vedieť o kríze)". Ďalej je autorom detskej rozprávkovej knihy "A-KO-ŽE (Lesankin fantastický svet)". V časopise "Fraktál" mu vyšla poviedka "Pod psa", v cykle Rádia Devín "Poézia mesta" odvysielali jeho príspevok "Nemám čas". Píše texty pre trnavskú hardcore-crossoverovú formáciu Fishartcollection, dvojnásobných finalistov Radio Head Awards v kategórii Hard &amp; Heavy. Jeho románový debut "Topografia bolesti" vyšiel vo vydavateľstve IKAR v máji 2020, v súťaži časopisu Knižná revue "Kniha roka 2020" získal 3. miesto. Je autorom rozhlasovej hry pre deti "Ako rok spoznal svojich dvanásť roztopašných potomkov."

</doc>
<doc id="594675" url="https://sk.wikipedia.org/wiki?curid=594675" title="Rodoljub Roki Vulović">
Rodoljub Roki Vulović

Rodoljub "Roki" Vulović (* 1. máj 1955, Bijeljina, Juhoslávia) je srbský spevák. Pôsobil tiež ako profesor a rektor na Poľnohospodárskej a zdravotníckej vysokej škole v Bijeljine.
Životopis.
Narodil sa v Bijeljine. Svoju kariéru hudobníka začal v roku 1972, kedy zverejnil svoje prvé dve piesne „Kristina“ a „Napustićeš me ti“. V roku 1988, po vydaní albumu "Paša", cestoval európskymi krajinami s vysokým zastúpením srbského obyvateľstva. Po vydaní albumu "Paša" vydal ďalších 6 albumov. Jeho siedmy album (prvý mu vyšiel, keď mal 16 rokov) vyšiel na začiatku roku 2017. Vulović je už na dôchodku.
Vojna.
Počas občianskej vojny v Juhoslávii bolo centrum mesta Bijeljina úplne zničené, rovnako ako aj jeho dom, ktorý stál na "Ulici Gavrila Principa".
Vulović bol dobrovoľníkom v Prvej ľahkej pechotnej Semberskej brigáde, odkiaľ pochádza názov jeho albumu "Semberski junaci". Niektoré piesne boli venované jeho priateľom, niektoré jeho druhom v zbrani a niektoré jeho veliteľom. Celý zisk z predaja albumu venoval na liečbu zranených vojakov. Po úspechu svojho prvého albumu vstúpil do Prvej bijeljinskej ľahkej pechotnej brigády, zvanej "Garda Panteri". Tu, z iniciatívy svojho veliteľa Pera Čolića, vydal v roku 1993 ďalší album. Tento album vojakom dodával silu a motiváciu k boju, zatiaľ čo Rokiho preslávil.
"Crni bombarder" (1995) bol posledný vojnový album, po ktorom Roki vydal ľúbostný album "Zbog tebe".
Osobný život.
Jeho otec sa zúčastnil druhej svetovej vojny, v roku 1941 padol do zajatia a bol deportovaný do nacistického Nemecka, odkiaľ sa po vojne vrátil. Rokiho starý otec bol z Čiernej Hory.
Jeho manželka Jelica, jazykovedkyňa, je spoluautorkou mnohých jeho piesní. Majú dve deti – syna a dcéru. Hovorí plynulo po taliansky a francúzsky, tiež sa dohovorí po nemecky.
Počas turné navštívil mnohé krajiny západnej Európy – jediná väčšia krajina západnej Európy, ktorú dosiaľ nenavštívil, je Španielsko. Jeho snom bola návšteva Ruska.
Za zmienku tiež stojí, že v priebehu 90. rokov 20. storočia boli niekoľkokrát zamietnuté jeho žiadosti o víza do USA. Jedným z dôvodov bola podľa amerického veľvyslanectva skutočnosť, že spieval revolučné a anti-NATO piesne.
Postoje.
Vulović verí, že najväčšími priateľmi Srbska sú Rusi a Gréci. Tiež povedal, že Bosniaci sú vo všeobecnosti dobrí ľudia, pokiaľ ich neprovokujete. Myslí si, že ako četníci, tak aj juhoslávski partizáni sú hrdinovia druhej svetovej vojny, ale obe tieto skupiny páchali zločiny voči civilnému obyvateľstvu.
Josip Broz Tito a Vladimír Putin sú jedni z tých, ktorých veľmi rešpektuje. Nepodporuje vstup Srbska do Európskej únie, a hovorí že ani jeden zo srbských prezidentov, Boris Tadić ani Tomislav Nikolić nikdy nebrali do úvahy postoj ľudí k tejto otázke.
Hrdinovia v piesňach.
Hrdinovia v piesňach neboli iba známi srbskí hrdinovia, ale aj Rokiho druhovia v zbrani a velitelia.

</doc>
<doc id="594676" url="https://sk.wikipedia.org/wiki?curid=594676" title="Gombaszögi Nyári Tábor">
Gombaszögi Nyári Tábor



</doc>
<doc id="594677" url="https://sk.wikipedia.org/wiki?curid=594677" title="Radojka Kesić">
Radojka Kesić



</doc>
<doc id="594678" url="https://sk.wikipedia.org/wiki?curid=594678" title="Radojka Kesićová">
Radojka Kesićová



</doc>
<doc id="594679" url="https://sk.wikipedia.org/wiki?curid=594679" title="Rada Kesić">
Rada Kesić



</doc>
<doc id="594680" url="https://sk.wikipedia.org/wiki?curid=594680" title="Rada Kesićová">
Rada Kesićová



</doc>
<doc id="594681" url="https://sk.wikipedia.org/wiki?curid=594681" title="Radojka Adžićová">
Radojka Adžićová



</doc>
<doc id="594682" url="https://sk.wikipedia.org/wiki?curid=594682" title="Rada Adžić">
Rada Adžić



</doc>
<doc id="594683" url="https://sk.wikipedia.org/wiki?curid=594683" title="Rada Adžićová">
Rada Adžićová



</doc>
<doc id="594693" url="https://sk.wikipedia.org/wiki?curid=594693" title="Zoznam miest vo Švédsku">
Zoznam miest vo Švédsku

Zoznam uvádza mestá vo Švédsku nad 30 000 obyvateľov, zoradených podľa ich počtu na území obcí ("kommun"). (S = Odhad).
Metropolitné oblasti podľa počtu obyvateľov.
Najväčšie metropolitné oblasti vo Švédsku podľa Ústredného štatistického úradu Švédska (31. decembra 2005):
37 percent obyvateľov krajiny je koncentrovaných v týchto troch regiónoch.

</doc>
<doc id="594694" url="https://sk.wikipedia.org/wiki?curid=594694" title="Nižňanský">
Nižňanský

Nižňanský je priezvisko, pozri Nižňanský (priezvisko), napr.:

</doc>
<doc id="594695" url="https://sk.wikipedia.org/wiki?curid=594695" title="Nižnánsky">
Nižnánsky

Nižnánsky je priezvisko, pozri Nižnánsky (priezvisko), napr.:

</doc>
<doc id="594696" url="https://sk.wikipedia.org/wiki?curid=594696" title="Nižňanský (priezvisko)">
Nižňanský (priezvisko)

Nižňanský je slovenské priezvisko. Najčastejšie je v mestách Bratislava, Piešťany, Ružomberok a Vrbové.
Známi nositelia.
Pozri v článku Nižňanský.

</doc>
<doc id="594697" url="https://sk.wikipedia.org/wiki?curid=594697" title="Franz Overbeck">
Franz Overbeck

Franz Camille Overbeck (* 16. november 1837, Petrohrad, Rusko† 26. jún 1905, Bazilej, Švajčiarsko) bol profesor protestantskej teológie a cirkevných dejín. Zvlášť sa špecializoval na ranokresťanskú literatúru a počiatky mníšstva, na základe čoho neskôr sformuloval svoju kritiku tak liberálnej, ako aj konzervatívnej teológie. Publikoval však len zriedka, a preto nebol počas svojho života v odborných teologických kruhoch príliš populárny. Známym sa stalo predovšetkým jeho priateľstvo s Friedrichom Nietzschem, ich obsiahla korešpondencia bola neskôr aj uverejnená.
Život.
Pôvod a štúdiá.
Franz Camille Overbeck bol synom nemecko-britského obchodníka Franza Heinricha Herrmanna Overbecka a jeho manželky Jeanne Camille Cerclet, Francúzky narodenej v ruskom Sankt Peterburgu.
Narodil sa a vyrastal v Sankt Peterburgu. Od roku 1846 až do februárovej revolúcie 1848 žil s rodinou v Paríži. Potom sa vrátili späť do Sankt Peterburgu a v roku 1850 sa usadili v Drážďanoch.
Dostalo sa mu humanistickej výchovy v európskom duchu. Vďaka svojmu multinacionálnemu pôvodu ovládal plynulo všetky najvýznamnejšie európske jazyky.
V rokoch 1856 až 1864 študoval protestantskú teológiu na univerzitách v Lipsku, Göttingene, Berlíne a Jene. V Göttingene bol členom študentského spolku "Burschenschaft Hannovera". Počas štúdia v Lipsku sa spriatelil s Heinrichom von Treitschkem.
Jeho postoj k „oficiálnej“ teológii bol už od začiatku značne kritický, v čom ho ovplyvnilo hlavne štúdium teologických diel Karla Schwarza a Ferdinanda Christiana Baura.
V roku 1859 dosiahol doktorát z filozofie. V roku 1864 sa, pod vedením Karla von Haseho, prácou o Hipolytovi Rímskom úspešne habilitoval v odbore teológia.
V rokoch 1864 až 1870 vyučoval ako súkromný docent na univerzite v Jene.
Profesor v Bazileji.
V roku 1870 sa stal profesorom novozákonnej exegézy a ranokresťanských dejín na univerzite v Bazileji. Mimochodom, v rokoch 1870 až 1875 býval v tom istom dome ako jeho univerzitný kolega Friedrich Nietzsche. A práve do tohto obdobia sa datuje začiatok ich celoživotného priateľstva.
V roku 1876 si Overbeck vzal za manželku Idu Rothpletzovú (18481933). V tomto istom roku sa stal aj rektorom bazilejskej univerzity.
Svoje najvýznamnejšie dielo – "Über die Christlichkeit unserer heutigen Theologie" [O kresťanskosti našej dnešnej teológie] – publikoval Overbeck ešte v roku 1873. V ňom prvýkrát predstavil názor, že „historické kresťanstvo“, založené na náuke cirkevných otcov, nemá a nemôže mať už nič spoločné s pôvodným zámerom Ježiša Krista. Tvrdil, že „pôvodné kresťanstvo“ chcelo byť v opozícii voči dejinám a každej kultúre či vede. Z týchto úvah vyvodil záver, že „kresťanská teológia“ je de facto neuskutočniteľná. Overbeck v tomto spise vyslovil o. i. aj kritiku tak konzervatívnej (apologetickej) teológie, založenej na dogmatických vieroučných výrokoch, ako aj liberálnej teológie, ktorá sa usilovala o súlad viery a vedy. Podľa Overbecka ani jeden z týchto prístupov nevystihuje "podstatu" kresťanstva, pretože tá vylučuje akýkoľvek druh (vedeckého) "poznania".
Overbecka na napísanie tohto diela podnietili dve publikácie jeho súčasníkov: spis Davida Friedricha Straußa "Vom alten und neuen Glauben" [O starej a novej viere] a spis Paula de Lagardeho "Über das Verhältniss des deutschen Staates zu Theologie, Kirche und Religion" [O vzťahu nemeckého štátu k teológii, cirkvi a náboženstvu]. Obe publikácie podľa neho predstavovali akýsi pokus o vytvorenie „moderného (kresťanského) náboženstva“ – avšak – s pomocou (starej) teológie. A práve toto považoval Overbeck za chybné a v konečnom dôsledku aj nemožné. V roku 1903 v doslove k druhému vydaniu tejto svojej knihy vyslovil podobnú kritiku na adresu najvýznamnejšieho teológa tej doby, Adolfa von Harnacka, a jeho diela "Das Wesen des Christentums" [Podstata kresťanstva]. Doslova uviedol, že: „(Harnackova kniha) "Das Wesen des Christentums" ma skôr presvedčila o „nepodstatnosti“ kresťanstva než o jeho podstate...“.
Overbeck si uvedomoval, že si knihou "Über die Christlichkeit unserer heutigen Theologie" definitívne zahatal cestu k akémukoľvek profesorskému miestu na nemeckom území. Rozhodol sa teda zostať v Bazileji, kde nasledujúce desaťročia v podstate len prednášal klasickú teologickú propedeutiku. O svojich provokatívnych tézach zámerne nehovoril. Podľa jeho vlastných slov preto, aby chránil svojich študentov.
V súkromí usilovne pracoval na zostavovaní vlastného "Cirkevného lexikónu", do ktorého zhromažďoval články, vlastné úvahy i komentované zoznamy literatúry ku teologickým, no i mnohým filozofickým, kultúrnym, biografickým či politickým témam.
Cieľom tejto rozsiahlej práce bolo to, čo Overbeck nazýval jedinou úlohou skutočne vedeckej teológie: "profánne písanie cirkevných dejín". Zároveň však musel čeliť principiálnej dileme: Cirkevné dejiny samé osebe totiž nedokážu, ani v relatívnom zmysle a už vôbec nie v absolútnom zmysle, objasniť "kresťanstvo" ako také. Dokázali by "ho" však zničiť...
Priateľstvo s Nietzschem.
Overbeckova kniha "Über die Christlichkeit unserer heutigen Theologie" bola publikovaná v rovnakom čase ako prvá z Nietzscheho "Nečasových úvah" ["Unzeitgemäße Betrachtungen"], ktoré boli, mimochodom, tiež namierené proti Davidovi Friedrichovi Straußovi. Overbeckovo dielo však vzbudilo podstatne menší ohlas – hoci, podobne ako Nietzscheho reflexie, tiež nezapadalo do dobového svetonázoru (bolo "unzeitgemäß").
Overbeck a Nietzsche sa v principiálnych tézach v podstate zhodovali, o čom o. i. svedčí aj ich rozsiahla korešpondencia.
Toto ich priateľstvo sa neskončilo ani po tom, čo sa Nietzsche na prelome rokov 1888/1889 nervovo zrútil. Začiatkom januára 1889 poslal Nietzsche z Turína list svojmu univerzitnému kolegovi Jacobovi Burckhardtovi, ktorého obsah však už jasne svedčil o jeho ťažkom psychickom stave. Burckhardt sa rozhodol bezodkladne kontaktovať Overbecka, ktorý však medzitým tiež dostal od Nietzscheho list podobného znenia. Overbeck ihneď vycestoval do Turína. Vzhľadom na vážnosť celej situácie musel následne zabezpečiť Nietzscheho hospitalizáciu v psychiatrickej liečebni v Bazileji. Súčasne sa postaral aj o to, aby sa jeho rukopisy dostali do bezpečia. V nasledujúcom, pre všetkých zúčastnených mimoriadne ťažkom, období zostal Overbeck v stálom kontakte s Nietzscheho matkou Franziskou, ktorá sa o svojho psychicky chorého syna starala až do svojej smrti v roku 1897. Po zvyšok života sa Overbeck snažil Nietzscheho chrániť pred vplyvom Juliusa Langbehna.
Overbeck však považoval za znak skutočného, úprimného priateľstva s Nietzschem i to, že sa ešte počas jeho života rázne staval proti akejkoľvek idealizácii Nietzscheho osoby a diela. Od Nietzscheho názorov si vždy udržoval kritický odstup. Overbeck v mnohých svojich listoch a poznámkach protestoval proti vytváraniu rôznych legiend či dezinterpretáciám, ktoré sa vynárali okolo osoby slávneho bazilejského filozofa. Zodpovednosť za šírenie týchto mýtov pripisoval Nietzscheho sestre Elisabeth Förster-Nietzsche a okruhu ľudí pracujúcich pre ňou založený "Nietzsche-Archiv."
Overbeck sa do konca svojho života snažil vyhýbať akýmkoľvek verejným sporom s Nietzscheho rodinou, súčasne však, napriek naliehaniu Elisabethy Förster-Nietzsche, striktne odmietal odovzdať "Nietzscheho Archívu" svoju súkromnú korešpondenciu s Friedrichom Nietzschem.
Bol to práve Nietzsche, ktorý Overbecka zoznámil s filológom Erwinom Rohdeom. Priateľstvo medzi Rohdeom a Overbeckom pretrvalo aj po tom, čo Rohde a Nietzsche v istom okamihu prerušili kontakty.
Posledné roky života.
V roku 1897 bol Overbeck po dlhšej chorobe definitívne emeritovaný. Počas nasledujúcich rokov sa postupne vzdal aj všetkých svojich čestných funkcií. V roku 1903 mu University of St Andrews udelila čestný doktorát.
Franz Camille Overbeck zomrel 26. júna 1905 v Bazileji.
Overbeckova manželka Ida a jeho priateľ Carl Albrecht Bernoulli však už krátko po jeho smrti museli čeliť intrigánskej kampani, v ktorej pozadí znovu evidentne stála Elisabeth Förster-Nietzsche. Napokon sa však podarilo tieto spory ukončiť v prospech Overbecka.
O niekoľko rokov publikoval Bernoulli Overbeckovu korešpondenciu s Nietzschem a niektoré ďalšie, doposiaľ neuverejnené spisy z Overbeckovej pozostalosti. Tieto Bernoulliho publikácie sa stali základom pre vznik tzv. "Bazilejskej tradície" výskumu diela Friedricha Nietzscheho.
Trvalo však desaťročia, kým Overbeckove (anti)teologické diela našli serióznu akademickú odozvu. Záujem o reflexiu týchto myšlienok prejavili Karl Barth, Karl Löwith či Moses I. Finley.
Od roku (cca) 1980 možno opäť badať zvýšený záujem o Overbeckovo dielo, čo dokumentuje aj stúpajúci počet rôznych predmetných publikácií.
Literatúra.
Pramene.
Korešpondencia.
MEYER, Katrin – REIBNITZ, Barbara von (ed.). "Friedrich Nietzsche / Franz und Ida Overbeck: Briefwechsel." Stuttgart: Metzler, 1999. ISBN 3-476-01617-X.
PATZER, Andreas (ed.). "Franz Overbeck, Erwin Rohde: Briefwechsel." Berlin und New York: de Gruyter, 1999. ISBN 3-11-011895-5. (Supplementa Nietzscheana, Bd. 1)
HOFFMANN, David Marc (ed.). "Franz Overbeck, Heinrich Köselitz (Peter Gast): Briefwechsel." Berlin und New York: de Gruyter, 1990. ISBN 3-11-013023-8. (Supplementa Nietzscheana, Bd. 3)
PETER, Niklaus – SOMMER, Andreas Urs (ed.). "Franz Overbecks Briefwechsel mit Paul de Lagarde." In: "Zeitschrift für Neuere Theologiegeschichte" "3". 1996. S. 127 – 171.
PODACH, Erich F. (ed.). "Der kranke Nietzsche. Briefe seiner Mutter an Franz Overbeck." Wien: Bermann-Fischer Verlag, 1937.
SOMMER, Andreas Urs – PETER, Niklaus – BESTEBREURTJE, Frank (ed.). "Franz Overbeck. Werke und Nachlass". Bd. 8: Briefe. und. XLVII + 558 Seiten. Stuttgart / Weimar: Verlag J. B. Metzler, 2008. ISBN 978-3-476-00970-8.

</doc>
<doc id="594698" url="https://sk.wikipedia.org/wiki?curid=594698" title="Nižnánsky (priezvisko)">
Nižnánsky (priezvisko)

Nižnánsky je slovenské priezvisko. Ženská prechýlená podoba sa vyskytuje v podobe Nižnánska alebo Nižnánská. Je veľmi zriedkavé, s najväčším výskytom v Bratislave a Trnave. V Česku sa vôbec nevyskytuje.
Známi nositelia.
Pozri v článku Nižnánsky.

</doc>
<doc id="594699" url="https://sk.wikipedia.org/wiki?curid=594699" title="Nižnanský (priezvisko)">
Nižnanský (priezvisko)

Nižnanský je slovenské priezvisko. Najrozšírenejšie je v mestách Vrbové, Myjava a Trnava. V Česku je zriedkavé, s najväčším výskytom v Novom Jičíne.
Známi nositelia.
Pozri v článku Nižnanský.

</doc>
<doc id="594700" url="https://sk.wikipedia.org/wiki?curid=594700" title="Nižnanský">
Nižnanský

Nižnanský je priezvisko, pozri Nižnanský (priezvisko), napr.:

</doc>
<doc id="594701" url="https://sk.wikipedia.org/wiki?curid=594701" title="Peter Nižňanský">
Peter Nižňanský

Peter Nižňanský môže byť:

</doc>
<doc id="594703" url="https://sk.wikipedia.org/wiki?curid=594703" title="Machnáč (priezvisko)">
Machnáč (priezvisko)

Machnáč je české a slovenské priezvisko. Je veľmi zriedkavé, v Česku v roku 2016 žili len dvaja nositelia – v Ostrave. Na Slovensku žil v roku 1995 jediný nositeľ - v Prešove. 
Známi nositelia.
Pozri v článku Machnáč.

</doc>
<doc id="594704" url="https://sk.wikipedia.org/wiki?curid=594704" title="Tecuzó Iwamoto">
Tecuzó Iwamoto

Tecuzó Iwamoto (; * 15. jún 1916, prefektúra Karafuto, Japonské cisárstvo – † 20. máj 1955, Masuda, Japonsko) bol japonský námorný pilot a letecké eso Japonského cisárskeho námorného letectva počas druhej svetovej vojny.
Presné údaje o počte jeho vzdušných víťazstiev je dnes ťažké určiť. Najúspešnejším japonským stíhacím pilotom v druhej svetovej vojne bol pravdepodobne Tecuzó Iwamoto alebo Hirojoši Nišizawa. Podľa jeho vlastných poznámok a ním ohlásených zostrelov údajne dosiahol 202 vzdušných víťazstiev. Oficiálne mu bolo priznaných 80 víťazstiev. 
Životopis.
Tecuzó Iwamoto sa narodil 15. júna 1916 v prefektúre Karafuto v roľníckej rodine. Vyštudoval strednú poľnohospodársko-lesnícku školu a po ukončení školy nastúpil v roku 1934 k námorníctvu. Pilotnú školu ukončil po dvoch rokoch. Do bojov sa zapojil potom, čo bola jeho jednotka, 13. kókútai, prevelená dňa 10. februára 1938 do čínskeho Nankingu. V tom čase lietal na stíhacích lietadlách Micubiši A5M „Claude“. Čoskoro sa zapojil do priamych bojov a dňa 25. februára zostrelil hneď štyri nepriateľské lietadlá, ktorými boli tri stíhačky Polikarpov I-15 a jeden Polikarpov I-16. Počas druhej čínsko-japonskej vojny dosiahol celkovo 14 vzdušných víťazstiev. 
Najviac víťazstiev dosiahol počas bojov nad ostrovom New Britain, kde dosiahol 142 zostrelov. Podľa slov jeho kolegov vyznával zásady samurajov, pričom však niekedy pociťoval obavy o svoj život a nerád zbytočne riskoval. Rád využíval výhody strmhlavého útoku z prevýšenia. 
Rovnako ako viacerí japonskí veteráni aj Iwamoto upadol po vojne do depresie. Bojoval o prežitie až do ukončenia americkej okupácie Japonska v roku 1952, kedy sa mu podarilo nájsť si prácu v pradiarni "Daiwa Bouseki" (dnes "Daiwabo" Co., Ltd) v meste Masuda. V lete 1953 začal trpieť bolesťami žalúdka a chirurg mu diagnostikoval zápal tenkého čreva. Neskôr sa zistilo, že išlo o zápal slepého čreva. Iwamoto sa po sérií operácií sťažoval na bolesti chrbta. Lekári sa rozhodli operovať ho znovu. S neznámou príčinou mu odstránili tri alebo štyri rebrá bez použitia anestézie, čo následne viedlo k otrave krvi.
Podľa spomienok jeho manželky hovorieval: "„Keď sa uzdravím, chcem opäť lietať.“" Tecuzó Iwamoto zomrel dňa 20. mája 1955 vo veku 38 rokov.
Po jeho smrti boli nájdené zošity s vojnovými zážitkami, podľa ktorých bola potom vydaná kniha jeho pamätí. 

</doc>
<doc id="594705" url="https://sk.wikipedia.org/wiki?curid=594705" title="Milan Dubec">
Milan Dubec

Milan Dubec (* 27. september 1980, Žilina) je slovenský podnikateľ, vizionár, investor a filantrop, ktorý vlastní a riadi projekty v developmente, online a médiách.
Je zakladateľom viacerých úspešných portálov ako Azet.sk, Aktuality.sk, Pokec.sk alebo Bistro.sk a spolumajiteľom viacerých ďalších úspešných firiem na Slovensku (napríklad GoodRequest, ELV.AI, Zilinak.sk). 
1. júna 2016 spoločnosť Azet.sk, a. s. fúzovala s Ringier Axel Springer Slovakia, ktorá bola súčasťou švajčiarsko-­nemeckej vydavateľskej skupiny Ringier Axel Springer Media AG aby sa stala najväčším prevádzkovateľom internetového obsahu na Slovensku. Milan Dubec, ktorý týmto získal významný vplyv v novembri 2017 už ako predstaviteľ Ringier Axel Springer Slovakia, a. s. potvrdil, že predáva denník Nový Čas aj týždenník Nový Čas Nedeľa, ako aj ich online rozšírenia spoločnosti FPD Media finančníka Antona Siekela. 
Bistro.sk rozbiehal Dubec ešte ako vtedajší CEO Ringier Axel Springer SK V roku 2021 mala hodnotu takmer 50 miliónov eur a Ringier Axel Springer Media ju predáva amsterdamskej spoločnosti Just Eat takeaway.com.
Dubec je naďalej akcionárom multimediálneho vydavateľstva Ringier Slovakia, výkonným riaditeľom developerskej spoločnosti Reinoo, a.s. a investorom do technologických start-upov.
V uplynulých rokoch bola jeho aktivita cielená najmä na mesto Žilina, kde investuje do výstavby administratívnych a rezidenčných budov s dôrazom na udržateľnosť, ekologické riešenia a podporu zelene v meste.
V roku 2022 mu redakcia magazínu Forbes Slovensko udelila titul Osobnosť roka 2022.
Životopis.
Ako šestnásťročný založil prvý internetový portál s cieľom poskytnúť priestor pre stretávanie sa v online priestore – Zoznamka.sk. Táto stránka bola neskôr spojená s platformou Pokec.sk, ktorá je dodnes jednou z najnavštevovanejších online komunít na Slovensku. 
Založil coworkingové centrum Banka Žilina v historickej budove bývalej banky na Legionárskej ulici v Žiline, ktorú vlastní. V roku 2015 začal spoluprácu s Vedecko-technologickým parkom (VTP) Žilina, ktorú od roku 2001 prevádzkuje Slovak Business Agency.
V roku 2021 založil Nadáciu Milana Dubca, ktorá podporuje diskusiu a iniciatívy v oblasti klimatickej krízy, vzdelávania a demografickej zmeny. Svojimi aktivitami nadväzuje na zelené projekty, ktorým sa dlhodobo venuje. Nadácia vyhlasuje na ročnej báze grantový program #krajsievmeste, kde podporuje projekty zamerané na obnovu zanedbaných verejných priestorov, zeleň a komunitný život v meste Žilina. 
Podnikateľ a akcionár Milan Dubec kúpil menšinový podiel (1,5 %) vo vydavateľstve Petit Press, ktoré patrí medzi významné slovenské vydavateľstvo multimediálnych produktov a služieb. Transakcia bola medializovaná v októbri 2023. 
V roku 2023 sa objavil v relácii "Jama levova" od TV Markíza, v ktorej účastníci predstavujú svoj podnikateľský nápad. Päť investorov sa musí rozhodnúť, do ktorého podnikateľského projektu investujú vlastné peniaze. V tejto úlohe pokračoval aj v ďalších ročníkoch – v roku 2024 aj 2025 – ako stabilná súčasť tímu investorov.
Podcast Money Talk Milan Dubec.
Od decembra 2023 vydáva vlastný podcast "Money Talk Milan Dubec", v ktorom zdieľa skúsenosti z podnikania, investovania a života. Svojím motom vystihol zámer jasne a autenticky: „Robím to, čo ma baví – lebo mám finančnú slobodu. A verím, že každý, kto chce, si k nej môže nájsť svoju cestu. Preto zdieľam … Úprimne, priamo a s chuťou pomôcť.“
V roku 2025 získal ocenenie v kategórii „Najlepší biznisový podcast roka“ v ankete Podcast roka, organizovanej portálom Podcastroka.sk.
Titulky Forbes.
Milan Dubec sa objavil na titulke slovenského vydania magazínu "Forbes" trikrát:

</doc>
<doc id="594709" url="https://sk.wikipedia.org/wiki?curid=594709" title="Billy Wilder">
Billy Wilder

Billy Wilder (* 22. jún 1906, Sucha Beskidzka, Rakúsko-Uhorsko† 27. marec 2002, Beverly Hills, Kalifornia, USA) bol americký filmový scenárista a režisér, šesťnásobný držiteľ ceny Americkej filmovej akadémie Oscar. Ako prvý tvorca získal za jeden film Oscara ako producent, režisér i scenárista.Je považovaný za jedného z najväčších klasikov amerického filmu.
Životopis.
Narodil sa ako Samuel Wilder v meste Sucha Beskidzka (dnešné Poľsko). Študoval najprv práva vo Viedni a popritom sa živil ako filmový kritik a novinár. Od roku 1926 sa datuje jeho spolupráca s americkým jazzmanom Paulom Whitemanom a aj v Berlíne pracoval ako novinár. Od roku 1929 začal spolupracovať aj s nemeckými filmármi. V Nemecku pracoval spočiatku ako scenárista a pomocný režisér. V roku 1929 napísal scenár k významnej nemeckej dokumentárnej snímke "Ľudia v nedeľu" (1930). Ako scenárista spolupracoval tiež na filmoch "Emil und die Detektive" (1931) a kriminálnej komédii "Was Frauen träumen"(1933). 
Po nástupe Adolfa Hitlera k moci presídlil v roku 1934 najprv do Francúzska, kde režijne debutoval filmom "Mauvaise graine" (1934), a zakrátko potom do USA, pretože pochádzal zo židovskej rodiny. Matka Gitla zomrela v roku 1943 v koncentračnom tábore Płaszów, nevlastný otec Bernhard (Berl) Siedlisker bol zavraždený vo vyhladzovacom tábore Bełżec. 
V USA si najprv získal meno ako scenárista. Napísal scenáre k úspešným filmom ako "Bluebeard 's Eighth Wife" (1938), "Ninotchka" (1939), "Hold Back the Dawn" (1941) a iné, často s Charlseom Brackettom, s ktorým potom spolupracoval 20 rokov. Od roku 1939 sa datuje jeho trvalá spolupráca hollywoodskym štúdiom Paramount Pictures.
Ako režisér sa presadil v roku 1943 filmom "Five Graves to Cairo" rozprávajúcim o bojoch Spojencov v severnej Afrike. V nasledujúcich rokoch vytvoril sériu psychologických snímok - "Poistka smrti" ("Double Indemnity"; 1944) podľa scenára Raymonda Chandlera, štúdiu muža, ktorý prepadol démonovi alkoholu "The Lost Weekend" (1945), alebo príbeh starnúcej hviezdy nemého filmu "Sunset Boulevard" ("Sunset Blvd."; 1950).

</doc>
<doc id="594726" url="https://sk.wikipedia.org/wiki?curid=594726" title="Kvalifikácia na Majstrovstvá Afriky v basketbale mužov 2017">
Kvalifikácia na Majstrovstvá Afriky v basketbale mužov 2017

Kvalifikácia na Majstrovstvá Afriky v basketbale mužov 2017 bola africká kontinentálna kvalifikácia v basketbale mužov, ktorú organizuje Africká basketbalová federácia (FIBA Africa). Zúčastnilo sa jej 27 afrických družstiev, ktoré súťažili o 12 miest na záverečný turnaj v 6 kvalifikačných zónach. Prebiehala od 12. do 30. marca 2017. Nováčikom kvalifikácie bolo družstvo Južného Sudánu. Okrem 12-tich družstiev, ktoré postúpili z tejto kvalifikácie, udelila FIBA Africa ďalším dvom družstvám a tzv. divokú kartu.
Priamy postup.
Priamo postúpili hostiteľská krajina a víťaz Majstrovstiev Afriky 2015:
Účastníci.
Pozn.: Číslo v zátvorke udáva umiestnenie v medzinárodnom rebríčku FIBA v roku 2016.

</doc>
<doc id="594727" url="https://sk.wikipedia.org/wiki?curid=594727" title="Poole">
Poole

Poole je britské pobrežné mesto.
Nachádza sa v grófstve Dorset na juhu Anglicka, 33 kilometrov východne od mesta Dorchester. Podľa sčítania obyvateľov v roku 2011 tu žilo 154 718 ľudí, čo mesto robilo druhým najľudnatejším mestom grófstva Dorset.
Prví ľudia na toto územie prišli počas doby železnej a prvá zmienka o názve Poole pochádza z 12. storočia. Nachádza sa tu umelecké univerzita "Arts University Bournemouth" a od roku 1979 je sídlom orchestra "Bournemouth Symphony Orchester", ktorý v minulosti sídlil v neďalekom meste Bournemouth.

</doc>
<doc id="594728" url="https://sk.wikipedia.org/wiki?curid=594728" title="George Town">
George Town

George Town môže byť :

</doc>
<doc id="594729" url="https://sk.wikipedia.org/wiki?curid=594729" title="George Town (Malajzia)">
George Town (Malajzia)

George Town (staršie písané: Georgetown; po čínsky 喬治 市) je hlavné mesto malajzijského štátu Pulau Pinang, metropola ostrova Pinang. Meno dostal podľa britského kráľa Juraja III. Historický, malajzijský názov mesta je "Tanjung". V roku 2010 tu žilo 708 127 obyvateľov.
Vďaka veľkému množstvu koloniálnych budov je staré centrum mesta od roku 2008 zapísané do svetového kultúrneho dedičstva UNESCO. K pestrému kultúrnemu dedičstvu mesta patrí aj silný vplyv tunajšej čínskej komunity.

</doc>
<doc id="594730" url="https://sk.wikipedia.org/wiki?curid=594730" title="New Britain">
New Britain

New Britain (historický slovenský názov: "Nová Británia"; nem. staršie "Neupommern" - dosl. Nové Pomoransko) je najväčší ostrov v Bismarckovom súostroví, ktoré patrí Papue-Novej Guinei. Na západ od New Britain za Dampierovou úžinou leží Nová Guinea, na východe New Britain oddeľuje Kanál svätého Juraja od ostrova Nové Írsko. Smerom na juh sa rozprestiera Šalamúnovo more a na sever Bismarckovo more.
Najväčšími mestami na ostrove sú Rabaul/Kokopo a Kimbe.
Ostrov v tvare polmesiaca s rozlohou 35 145 km² je približne 600 km dlhý a 80 km široký. V roku 2011 žilo na ostrove 513 926 obyvateľov.
New Britain je administratívne rozdelená na dve provincie:
Dejiny.
Prvým Európanom, ktorý navštívil New Britain, bol William Dampier 27. februára 1700. Pomenoval ostrov latinským názvom "Nova Britannia".
V novembri 1884 vyhlásilo Nemecko protektorát nad súostrovím Novej Británie. Nemecká koloniálna správa premenovala ostrovy New Britain a New Ireland na Neu-Pommern a Neu-Mecklenburg a celé súostrovie na Bismarckovo súostrovie.
V roku 1909 bola domorodá populácia odhadovaná na 190 000 a počet cudzincov predstavoval 773 (z toho 474 belochov).
Dňa 11. septembra 1914 sa New Britain stala miestom jednej z prvých bitiek prvej svetovej vojny, keď sa austrálske sily na ostrove vylodili a následne ho dobyli.

</doc>
<doc id="594732" url="https://sk.wikipedia.org/wiki?curid=594732" title="Nová Británia">
Nová Británia



</doc>
<doc id="594735" url="https://sk.wikipedia.org/wiki?curid=594735" title="Mach (priezvisko)">
Mach (priezvisko)

Mach je české a slovenské priezvisko s významom mach. 
V Česku je veľmi časté, najviac v mestách Praha, Brno, Plzeň, Žďár nad Sázavou a Náchod. Na Slovensku je najrozšírenejšie v mestách Šaštín-Stráže, Bratislava a Senica. 
Známi nositelia.
Pozri v článku Mach a Machová.

</doc>
<doc id="594736" url="https://sk.wikipedia.org/wiki?curid=594736" title="Macho (priezvisko)">
Macho (priezvisko)

Macho je slovenské, české a španielske priezvisko. 
Na Slovensku je najčastejšie (s výrazným odstupom) v obci Výčapy-Opatovce, potom v Trnave, Topoľčanoch a Partizánskom. V Česku je najrozšírenejšie (s výrazným odstupom) v meste Třeboň, potom v Prahe a Českých Budějoviciach.
Známi nositelia.
Pozri v článku Macho a Machová.

</doc>
<doc id="594737" url="https://sk.wikipedia.org/wiki?curid=594737" title="Macho">
Macho

Macho môže byť:

</doc>
<doc id="594738" url="https://sk.wikipedia.org/wiki?curid=594738" title="Josef Mach">
Josef Mach

Josef Mach môže byť:

</doc>
<doc id="594739" url="https://sk.wikipedia.org/wiki?curid=594739" title="Petr Mach">
Petr Mach

Petr Mach môže byť:

</doc>
<doc id="594740" url="https://sk.wikipedia.org/wiki?curid=594740" title="Miroslav Mach">
Miroslav Mach

Miroslav Mach môže byť:

</doc>
<doc id="594741" url="https://sk.wikipedia.org/wiki?curid=594741" title="Edmund Mach">
Edmund Mach

Edmund Mach môže byť:

</doc>
<doc id="594742" url="https://sk.wikipedia.org/wiki?curid=594742" title="Macha (priezvisko)">
Macha (priezvisko)

Macha je české priezvisko. Je zriedkavé, s najväčším výskytom v mestách Liberec a Uherské Hradiště.
Známi nositelia.
Pozri v článku Macha a Machová.

</doc>
<doc id="594743" url="https://sk.wikipedia.org/wiki?curid=594743" title="Macha">
Macha

Macha môže byť:

</doc>
<doc id="594744" url="https://sk.wikipedia.org/wiki?curid=594744" title="Mácha (priezvisko)">
Mácha (priezvisko)

Mácha je české priezvisko. Najčastejšie je v mestách Praha, Ostrava, Frýdek-Místek a Tábor. Na Slovensku je zriedkavé, s najväčším výskytom v Michalovciach.
Známi nositelia.
Pozri v článku Mácha.

</doc>
<doc id="594748" url="https://sk.wikipedia.org/wiki?curid=594748" title="Mácha">
Mácha

Mácha je priezvisko, pozri Mácha (priezvisko), napr.:

</doc>
<doc id="594750" url="https://sk.wikipedia.org/wiki?curid=594750" title="Jaroslav Mácha">
Jaroslav Mácha

Jaroslav Mácha môže byť:

</doc>
<doc id="594752" url="https://sk.wikipedia.org/wiki?curid=594752" title="Máchová">
Máchová



</doc>
<doc id="594753" url="https://sk.wikipedia.org/wiki?curid=594753" title="Karin Majtánová">
Karin Majtánová

Karin Majtánová (* 1. február 1974, Trenčín) je slovenská moderátorka a bývalá modelka. V roku 1993 získala titul Miss Slovensko. Pracovala aj ako dramaturgička a letuška. Má dcéru Karin a syna Samuela.
V RTVS moderuje televíznu reláciu "Dámsky klub".

</doc>
<doc id="594754" url="https://sk.wikipedia.org/wiki?curid=594754" title="Základná škola (Bratislava, Mudroňova 83)">
Základná škola (Bratislava, Mudroňova 83)

Základná škola Mudroňova 83 je štátna základná škola so sídlom na Mudroňovej ulici v Bratislave.
Škola žiakom poskytuje:

</doc>
<doc id="594755" url="https://sk.wikipedia.org/wiki?curid=594755" title="Športové gymnázium (Bratislava, Ostredková 10)">
Športové gymnázium (Bratislava, Ostredková 10)

Stredná športová škola, Ostredková 10 je špecializovaná stredná škola so sídlom na Ostredkovej ulici v Bratislave, miestna časť Ostredky, Ružinov.

</doc>
<doc id="594756" url="https://sk.wikipedia.org/wiki?curid=594756" title="Akadémia médií, odborná vysoká škola mediálnej a marketingovej komunikácie v Bratislave">
Akadémia médií, odborná vysoká škola mediálnej a marketingovej komunikácie v Bratislave

Akadémia médií, odborná vysoká škola mediálnej a marketingovej komunikácie v Bratislave bola súkromná vysoká škola so sídlom na Zámockej ulici v historickom centre Bratislavy.
Štátny súhlas získala nezisková organizácia Akadémia médií, odborná vysoká škola mediálnej a marketingovej komunikácie so sídlom v Bratislave 10. augusta 2011.
V júni 2016 získala škola nového investora a presťahovala sa zo Župného námestia 7 na Zámockú ulicu. 
V júni 2020 vláda odňala štátny súhlas s činnosťou. Odňatie štátneho súhlasu bolo dokončením formálneho procesu, ktorý sa začal už od roku 2016. Škola od tohto obdobia nemala študentov, jej absolventom však tituly ostanú. Rektorkou bola prof. Mgr. art. Božidara Turzonovová, PhD.
Študijné programy.
V školskom roku 2016/17 akadémia otvorila programy:

</doc>
<doc id="594767" url="https://sk.wikipedia.org/wiki?curid=594767" title="Ružencový prsteň">
Ružencový prsteň

Ružencový prsteň je prsteň slúžiaci ako pomôcka pre počítanie modlitby Zdravas Mária pri modlitbe ruženca. Je teda akousi zmenšenou a zredukovanou verziou ruženca.
V niektorých oblastiach býva nosený ako symbol katolicizmu. Ako nenápadný symbol bol používaný napr. aj za komunistického režimu v Československu.
Jeho dizajn je zvyčajne veľmi prostý - ide o jeden krúžok s desiatimi jednoduchými výstupkami (zrnkami) a jedným väčším výstupkom v tvare kríža (prípadne vzácne aj iného symbolu). Niektoré ružencové prstene sú určené na nosenie na prste (takže kríž je akoby položený na krúžku, aby neprekážal), u iných sa predpokladá skôr nosenie vo vrecku či zavesenie na šnúrke okolo krku a na prst sa navlieka (resp. môže navliekať) až pri modlitbe, u týchto býva pomerne veľký kríž či krucifix vztýčený kolmo k obruči či ponorený obrúčkou.
Existujú aj ružencové prstienky z drahých kovov alebo zdobené drahokamami, ktoré sa predávajú ako luxusné šperky.

</doc>
<doc id="594768" url="https://sk.wikipedia.org/wiki?curid=594768" title="Mauretania">
Mauretania

Mauretania môže byť:

</doc>
<doc id="594769" url="https://sk.wikipedia.org/wiki?curid=594769" title="RMS Mauretania">
RMS Mauretania

RMS Mauretania môže byť:

</doc>
<doc id="594771" url="https://sk.wikipedia.org/wiki?curid=594771" title="Majstrovstvá sveta v curlingu žien 2017">
Majstrovstvá sveta v curlingu žien 2017

Majstrovstvá sveta v curlingu žien 2017 bol v poradí 39. turnaj majstrovstiev sveta v curlingu žien, ktoré organizuje Svetová curlingová federácia (WCF). Konal sa v Pekingu, v Číne v dňoch od 18.26. marca 2017, za účasti 12 tímov. Svoj 16. titul titul získala , ktorá vo finále zvíťazila nad . Pre strieborné Rusko to bolo najlepšie umiestnenie, ktoré doposiaľ na svetovom šampionáte dosiahlo.
Čína organizovala ženský šampionát prvýkrát, ale v roku 2014 hostila svetový turnaj mužov, tiež v Pekingu. Dejiskom všetkých zápasov bola aréna Capital Gymnasium s kapacitou 17 000 miest.
Kvalifikácia.
Pozn: V zátvorke je uvedené umiestnenie vo svetovom rebríčku WCF v marci 2017.

</doc>
<doc id="594788" url="https://sk.wikipedia.org/wiki?curid=594788" title="Majstrovstvá sveta v curlingu mužov 2017">
Majstrovstvá sveta v curlingu mužov 2017

Majstrovstvá sveta v curlingu mužov 2017 bol v poradí 62. turnaj majstrovstiev sveta v curlingu mužov, ktoré organizuje Svetová curlingová federácia (WCF). Konal sa v Edmontone, v Kanade v dňoch od 1.9. apríla 2017, za účasti 12 tímov. Družstvo Holandska sa kvalifikovalo na toto podujatie po 23 rokoch. Titul obhájila domáca , ktorá vo finálovom stretnutí zvíťazila nad .
Kanada organizovala mužský svetový šampionát 23-krát, naposledy hostila turnaj v roku 2015, v Halifaxe. Samotným Edmonton hostil turnaj v roku 2007. Dejiskom všetkých zápasov bola aréna Northlands Coliseum s kapacitou 16 800 miest, ktorá na turnaji v roku 2007 dosiahla návštevnosť 184 970 divákov.
Kvalifikácia.
Pozn: V zátvorke je uvedené umiestnenie v medzinárodnom rebríčku WCF v novembri 2016.

</doc>
<doc id="594790" url="https://sk.wikipedia.org/wiki?curid=594790" title="Evanjelické gymnázium Jana Amosa Komenského">
Evanjelické gymnázium Jana Amosa Komenského

Evanjelické gymnázium Jana Amosa Komenského je gymnázium na Škultétyho ulici v Košiciach.
História školy.
Evanjelické gymnázium J. A. Komenského je cirkevnou školou. Silný ekumenický rozmer robí školu jedinečnou v rámci celého Slovenska. Aj kvôli tomu nesie škola meno Jana Amosa Komenského.
Gymnázium vzniklo z iniciatívy piatich protestantských cirkví zastúpených v Košicach: Evanjelická a. v. cirkev, Reformovaná kresťanská cirkev, Apoštolská cirkev, Cirkev bratská, Bratská jednota baptistov.
Do siete škôl na Slovensku ako osemročné a päťročné bilingválne slovensko-anglické gymnázium bolo zaradené od 1. septembra 1994 rozhodnutím Ministerstva školstva SR dňa 22. novembra 1993. Zriaďovateľom školy sa stal Generálny biskupský úrad ECAV na Slovensku, ktorý 7. decembra 1993 zriadil školu s jej umiestnením v časti budovy "ZŠ na Galaktickej ulici" v Košiciach. Tri roky fungovala škola v prepožičaných priestoroch, no vďaka Židovskej náboženskej obce v Košiciach a orgánov štátnej správy bola škole pridelená budovana Puškinovej ulici číslo 3.
Rozhodnutím Mestského zastupiteľstva v júni 2007 bola škole pridelená do prenájmu budova bývalej základnej školy na Škultétyho 10. 1. augusta 2007 sa škola začala sťahovať do tejto budovy.
Logo školy.
Autorom loga školy je Štefan Dušan Baláž. Logu školy je dominantná Lutherova ruža. Logo bolo schválené výberovou komisiou 6. júna 2007.
Štúdium.
Evanjelické gymnázium Jana Amosa Komenského poskytuje možnosť 5-ročného bilingválneho slovensko-anglického štúdia pre absolventov 8. ročníka, resp. 9. ročníka ZŠ a 5. ročníka ZŠ. V súčasnosti (2020) má škola vyše 500 žiakov zaradených do 7 tried osemročného a 12 tried päťročného štúdia. Ich výchovu a vzdelávanie zabezpečuje 49 členný pedagogický zbor pozostávajúci z interných a externých učiteľov.
V škole sa bilingválne vyučujú predmety ako: matematika, biológia, geografia, dejepis a evanjelické a.v. náboženstvo v rozsahu stanovenom učebným plánom. Škola umožňuje študentom okrem povinných predmetov vo zväčšujúcom sa rozsahu absolvovať voliteľné predmety podľa vlastného výberu. Medzi povinné predmety žiakov v 5. ročníku patrí anglický jazyk, ďalší cudzí jazyk, náuka o spoločnosti, evanjelické a.v. náboženstvo a telesná výchova. Ostatné predmety si žiak vyberá zo širokej ponuky voliteľných predmetov sám.

</doc>
<doc id="594799" url="https://sk.wikipedia.org/wiki?curid=594799" title="Randy Schekman">
Randy Schekman

Randy Wayne Schekman (* 30. december 1948, Saint Paul, Minnesota, USA) je americký bunkový biológ a biochemik na Kalifornskej univerzite v Berkeley a v období 20062011 šéfredaktor "Proceedings of the National Academy of Sciences", oficiálneho časopisu Národnej akadémie vied. V roku 2011 bolo zverejnené, že sa stane editorom otvoreného časopisu "eLife", vydávaného od roku 2012 Lekárskym inštitútom Howarda Hughesa, Spoločnosťou Maxa Plancka a trustom Wellcome.
Roku 1992 bol zvolený za člena Národnej akadémie vied. V roku 1999 potom zastával funkciu prezidenta Americkej spoločnosti pre bunkovú biológiu. Spoločne s Jamesom Rothmanom dostal roku 2002 Laskerovu cenu. Opäť s Rothmanom a tiež s Thomasom Südhofom sa v roku 2013 stal držiteľom Nobelovej ceny za fyziológiu alebo medicínu, keď bol ocenený ich prínos na poli poznania mechanizmu regulácie vezikulárneho transportu.
Vzdelanie.
Bakalársky stupeň vysokoškolského vzdelania získal v roku 1971 na Kalifornskej univerzite v Los Angeles v obore molekulárnej biológie (B.A.). Tretí ročník strávil na študijnom výmennom pobyte na škótskej University of Edinburgh.
Postgraduálne štúdium biochémie dokončil roku 1974 na Stanfordovej univerzite (Ph.D.), keď sa pod vedením nositeľa Nobelovej ceny Arthura Kornberga zaoberal výskumom replikácie DNA.
Vedecká činnosť.
V rokoch 19741976 absolvoval postdoktorandskú stáž v laboratóriu Kalifornskej univerzity v San Diegu, ktorá sa sústredila na bunkovú membránu v cicavčích bunkách. Od roku 1976 pôsobí na Kalifornskej univerzity v Berkeley, konkrétne pracuje v Ústave molekulárnej a bunkovej biológie Biochemickej sekcie (Division of Biochemistry and Molecular Biology, Department of molecular and Cell Biology at the University of California, Berkeley). Vo svojom laboratóriu vykonáva výskum membránových procesov na molekulárnej úrovni a venuje sa tiež vezikulárnemu transportu v eukaryotických bunkách a u jednobunkových mikroorganizmov kvasiniek. Predtým na Kalifornskej univerzite prednášal. V roku 1984 sa habilitoval a o päť rokov neskôr získal riadnu profesúru v odboroch molekulárnej a bunkovej biológie.
Od roku 1991 je tiež členom Lekárskeho inštitútu Howarda Hughesa (Howard Hughes Medical Institute) v marylandskom Chevy Chase

</doc>
<doc id="594800" url="https://sk.wikipedia.org/wiki?curid=594800" title="Madeleine Martinová">
Madeleine Martinová

Madeleine Martinová môže byť:

</doc>
<doc id="594801" url="https://sk.wikipedia.org/wiki?curid=594801" title="Madeleine Martin">
Madeleine Martin



</doc>
<doc id="594802" url="https://sk.wikipedia.org/wiki?curid=594802" title="Randy Wayne Schekman">
Randy Wayne Schekman



</doc>
<doc id="594804" url="https://sk.wikipedia.org/wiki?curid=594804" title="Kalhana">
Kalhana

Kalhana (12. storočie) bol kašmírsky historik.
Pravdepodobne bol syn ministra Čampaku, ktorý pôsobil vo vláde kašmírskeho kráľa Haršu. Kalhana je autor kroniky Rádžataranginí (Rieka kráľov), ktorá v 7826 veršoch opisuje históriu kráľov Kašmíra od najskorších čias do 12. storočia.
Rádžataranginí je jediné zachované historické dielo sanskritskej literatúry.

</doc>
<doc id="594808" url="https://sk.wikipedia.org/wiki?curid=594808" title="Codex Eyckensis">
Codex Eyckensis

Codex Eyckensis je kniha evanjelií z 8. storočia, zložená z dvoch čiastkových rukopisov, ktoré tvorili zvitok pravdepodobne od 12. storočia až do roku 1988. Ide o najstaršiu zachovanú knihu v Belgicku. Od 8. storočia bola uchovávaná a chránená na území mesta Maaseik. Kniha bola pravdepodobne vyrobená v skriptóriu v opátstve Echternach.
Opisy rukopisov A a B.
Codex Eyckensis pozostáva z dvoch evanjelií na 133 pergamenových listoch, z ktorých každý meria 244 x 183 mm.
Prvý rukopis (Codex A) je neúplný. Pozostáva z piatich listov, ktoré sa začínajú portrétom evanjelistu na celú stranu (pravdepodobne zobrazujúcom svätého Matúša), po ktorom nasleduje neúplný súbor ôsmich tabuliek kánonov. Portrét evanjelistu je vykreslený v taliansko-byzantskom štýle, čo sa zjavne týka Barberiniho evanjelií, ktoré sú v súčasnosti uložené vo vatikánskej knižnici (Barberini Lat. 570). Portrét je zarámovaný v rámčeku z anglosaskej uzlíkovej práce, ktorá je porovnateľná z prvkami dekorácie v "Lindisfarne Gospels".
Tabuľky kánonov poskytujú prehľad zodpovedajúcich pasáži štyroch evanjelií. Tabuľky kánonov tak slúžia ako obsah a index na jednoduchý prístup k textom. Tabuľky kánonov v rukopise A sú zdobené stĺpcami a arkádami, symbolmi štyroch evanjelistov a portrétmi svätých.
Druhý rukopis (Codex B) obsahuje celý súbor dvanástich tabuliek kánonov a štyroch textov evanjelií. Tabuľky kánonov sú zdobené stĺpcami a arkádami, vyobrazeniami apoštolov a symbolmi evanjelistov. Texty evanjelií sú napísané v zaoblenom formáte úzkeho skriptu, ktorý bol typický pre britské a írske rukopisy zo siedmeho a ôsmeho storočia, no tiež sa používal na európskom kontinente. Úvodná kapitola každého odseku je zvýraznená červenými a žltými bodkami. Text skopíroval jediný pisár.
Text evanjelia je verzia vulgáty väčšinou v preklade svätého Hieronýma (Hieronymus zo Stridonu, 347–420 CE) s mnohými dodatkami a transpozíciami. S porovnateľnými verziami evanjelií sa možno stretnúť v "Knihe z Kellsu" (Dublin, Trinity College, ms 58), "Knihy Armagh" (Dublin, Trinity College, ms 52) a "Evanjelií Echternach" (Paris, Bnf, ms Lat.9389).
História (pôvod z 20. storočia).
Codex pochádza z 8. storočia a bol najprv uchovávaný v bývalom benediktínskom opátstve Aldeneik, ktorý bol posvätený v roku 728 n. l. Merovejskí šľachtici Adelard, pán z Denainu, a jeho manželka Grinuara založili toto opátstvo pre svoje dcéry Harlindis a Relindis v „malom a bezvýznamnom lese“ neďaleko rieky Meuse. Kláštor bol pomenovaný Eyke (dub) po duboch, ktoré tam rástli. Neskôr, ako sa rozrastala susedná dedina Nieuw-Eyke („nový dub“ – dnešný Maaseik) a stala sa dôležitejšou, meno pôvodnej dediny sa zmenilo na Aldeneik („starý dub“). Svätý Willibrord vysvätil Harlindis za prvú abatyšu tejto náboženskej komunity. Po jej odstúpení svätý Bonifác vysvätil za nástupníčku jej sestru Relindis.
Codex Eyckensis sa v kláštore používal na štúdium a šírenie učenia Krista. Predpokladalo sa, že obidva evanjeliáre, ktoré teraz tvoria Codex Eyckensis, preniesol z opátstva Echternach do Aldeneiku svätý Willibrord.
Obidva rukopisy boli s veľkou pravdepodobnosťou spojené do jednej väzby v 12. storočí.
V roku 1571 bolo opátstvo Adeneik opustené. Od polovice 10. storočia benediktínske mníšky nahradila kolegiátna kapitula mužských kanonikov. V dôsledku zvyšujúcej sa hrozby náboženskej vojny kanonici hľadali útočisko meste Maaseik chránenom múrmi. Priniesli bohatstvá z kostola z Aldeneik vrátane Codexu Eyckensis do kostola svätej Kataríny.
Autorstvo.
Storočia boli ľudia presvedčení, že Codex Eyckensis napísali Harlindis a Relindis, prvé abatyše opátstva Aldeneik, ktoré boli neskôr kanonizované. Ich hagiografia bola spísaná počas 9. storočia miestnym kňazom. V texte sa uvádza, že Harlindis a Relindis tiež napísali evanjeliárium. Počas 9. storočia sa kult relikvií svätých sestier stával stále dôležitejším a zahŕňal uctievanie Codexu Eyckensis, ktorý nabádal k posvätnej úcte ako dielu samotných sestier Harlindis a Relindis.
Prvé riadky druhého rukopisu to však jednoznačne popierajú: "Finito volumine deposco ut quicumque ista legerint pro laboratore huius operis depraecentur" (Na konci tohto zväzku prosím všetkých, ktorí to čítajú, aby velebili "pracovníka", ktorý zhotovil tento rukopis). Mužský rod "laborator" („pracovník“) jasne naznačuje, že osoba, ktorá napísala rukopis, bola mužom.
Komparatívne analýzy, ktoré v roku 1994 vykonali Albert Derolez (University of Ghent) a Nancy Netzer (Boston College), odhalili, že rukopis A a rukopis B sa datujú do rovnakého obdobia a je vysoko pravdepodobné, že oba boli vytvorené v skriptóriu opátstva Echternach a že ich možno obe vyhotovil ten istý pisár.
Pokus o konzervovanie a reštaurovanie z roku 1957.
V roku 1957 sa Karl Sievers, reštaurátor z Düsseldorfu, pokúsil konzervovať a reštaurovať Codex Eyckensis. Odstránil a zlikvidoval červenú zamatovú väzbu z 18. storočia a potom pokračoval s laminovaním všetkých listov rukopisu pomocou materiálu Mipofolie. Mipofolie je polyvinylchloridová (PVC) fólia, ktorá je externe plastifikovaná pomocou dioktylftalátu. S časom táto fólia vytvorila kyselinu chlorovodíkovú, ktorá poškodila pergamen a spôsobila na samotnej fólii žltý efekt. Priehľadnosť a farba pergamenu bola poškodená a polyméry prítomné vo fólii mohli migrovať do pergamenu, ktorý v dôsledku toho skrehol. Po laminovaní Sievers codex znova zviazal. Na ten účel zrezal okraje fólií, čo viedlo k strate fragmentov ilustrácií.
Počas nového rozsiahleho pokusu o reštaurovanie medzi rokmi 1987 a 1993 tím z Belgického kráľovského inštitútu pre kultúrne dedičstvo pod vedením chemika doktora Jana Woutersa namáhavo odstránili lamináciu pomocou materiálu Mipofolie. Na rekonštrukciu listov po odstránený laminátu bola vyvinutá inovatívna technika poťahovania povrchu listu pergamenu. Reštaurácia sa dokončila zviazaním dvoch súvisiacich rukopisov Codexu samostatne.
Dokumentácia a digitalizácia.
Najstaršia fotografická dokumentácia Codexu Eyckensis sa datuje do roku približne 1916 (Bildarchiv Marburg). Pri príležitosti reštaurovania Belgický kráľovský inštitút pre kultúrne dedičstvo (KIK–IRPA) rukopis odfotografoval. Dokument bol zverejnený v roku 1994.
V roku 2015 bol Codex Eyckensis digitalizovaný na mieste v kostole svätej Kataríny inštitútom Imaging Lab and Illuminare – centrom pre štúdium stredovekého umenia | KU Leuven. Tento projekt viedol prof. Lieve Watteeuw. Obrázky s vysokým rozlíšením boli sprístupnené on-line v spolupráci s LIBIS (KU Leuven).
Codex Eyckensis bol uznaný a chránený za nehmotné dedičstvo v roku 1986. V roku 2003 bol Codex Eyckensis uznaný za flámske umelecké dielo .
Súčasný výskum.
V priebehu rokov 2016 – 2017 tím výskumníkov z inštitútu Illuminare – centrum pre štúdium stredovekého umenia | KU Leuven (prof. Lieve Watteeuw) a Belgického kráľovského inštitútu pre kultúrne dedičstvo (dr. Marina Van Bos) bude znova študovať Codex Eyckensis. 

</doc>
<doc id="594811" url="https://sk.wikipedia.org/wiki?curid=594811" title="Štefuca">
Štefuca

Štefuca je priezvisko, pozri Štefuca (priezvisko), napr.:

</doc>
<doc id="594814" url="https://sk.wikipedia.org/wiki?curid=594814" title="Štefuca (priezvisko)">
Štefuca (priezvisko)

Štefuca je rusínske priezvisko vyskytujúce sa predovšetkým na Ukrajine v Zakarpatskej oblasti. Na Slovensku a v Česku je zriedkavé, s najväčším výskytom v Bratislave, resp. Chomutove.
Známi nositelia.
Pozri v článku Štefuca.

</doc>
<doc id="594815" url="https://sk.wikipedia.org/wiki?curid=594815" title="Štefucová">
Štefucová



</doc>
<doc id="594826" url="https://sk.wikipedia.org/wiki?curid=594826" title="Dychový orchester mladých mesta Košice">
Dychový orchester mladých mesta Košice

Dychový orchester mladých mesta Košice (skrátene DOM Košice) je orchester zoskupujúci hudobníkov prevažne z košických základných umeleckých škôl a ich absolventov. Od svojho vzniku v roku 1970 bol účastníkom mnohých festivalov na Slovensku aj v zahraničí a získal ocenenia na celoslovenských i medzinárodných súťažiach. Počas jeho pôsobenia s orchestrom spolupracovali FS Jahodná a mažoretkové skupiny Melody, Twingy, Princess, Flowers a Ragtime.
Účasť na medzinárodných festivaloch.
Súťažné festivaly.
Dychový orchester mladých Košice sa zúčastnil na mnohých súťažných festivaloch v rámci Európy, na ktorých získal významné ocenenia.

</doc>
<doc id="594832" url="https://sk.wikipedia.org/wiki?curid=594832" title="Martino (priezvisko)">
Martino (priezvisko)

Martino je talianske priezvisko odvodené od talianskej podoby mena Martin. V Česku je veľmi zriedkavé, s najväčším výskytom v meste Varnsdorf. Na Slovensku sa v neprechýlenej podobe vôbec nevyskytuje. 
Známi nositelia.
Pozri v článku Martino a Martinová.

</doc>
<doc id="594834" url="https://sk.wikipedia.org/wiki?curid=594834" title="Martino">
Martino

Martino môže byť:

</doc>
<doc id="594840" url="https://sk.wikipedia.org/wiki?curid=594840" title="Repelentná látka">
Repelentná látka



</doc>
<doc id="594845" url="https://sk.wikipedia.org/wiki?curid=594845" title="Selina Martinová">
Selina Martinová

Selina Martinová () môže byť:

</doc>
<doc id="594846" url="https://sk.wikipedia.org/wiki?curid=594846" title="Selina Martin">
Selina Martin



</doc>
<doc id="594848" url="https://sk.wikipedia.org/wiki?curid=594848" title="Margaret Martinová">
Margaret Martinová

Margaret Martinová () môže byť:

</doc>
<doc id="594849" url="https://sk.wikipedia.org/wiki?curid=594849" title="Margaret Martin">
Margaret Martin



</doc>
<doc id="594852" url="https://sk.wikipedia.org/wiki?curid=594852" title="C.J. Ramone">
C.J. Ramone



</doc>
<doc id="594853" url="https://sk.wikipedia.org/wiki?curid=594853" title="Bilíkova ulica (Bratislava)">
Bilíkova ulica (Bratislava)

Bilíkova ulica je ulica v Bratislave v mestskej časti Dúbravka.

</doc>
<doc id="594856" url="https://sk.wikipedia.org/wiki?curid=594856" title="Bojnická ulica">
Bojnická ulica

Bojnická ulica v Bratislave sa nachádza v mestskej časti Nové Mesto, názov pochádza od mesta Bojnice.
Slovenská pošta má na čísle 14 stredisko expresných a balíkových služieb.

</doc>
<doc id="594857" url="https://sk.wikipedia.org/wiki?curid=594857" title="Bukureštská ulica (Bratislava)">
Bukureštská ulica (Bratislava)

Bukureštská ulica v Bratislave sa nachádza v mestskej časti Staré Mesto, nazvali ju podľa hlavného mesta Rumunska Bukurešti.

</doc>
<doc id="594861" url="https://sk.wikipedia.org/wiki?curid=594861" title="Základná škola s materskou školou (Bratislava, Hargašova 5)">
Základná škola s materskou školou (Bratislava, Hargašova 5)

Základná škola s materskou školou Hargašova 5 je základná škola s integrovanou materskou školou na Hargašovej ulici v bratislavskej mestskej časti Záhorská Bystrica.
História školy.
Dôležité udalosti:

</doc>
<doc id="594864" url="https://sk.wikipedia.org/wiki?curid=594864" title="Antonio Martino">
Antonio Martino

Antonio Martino môže byť:

</doc>
<doc id="594865" url="https://sk.wikipedia.org/wiki?curid=594865" title="Francesco Martino">
Francesco Martino

Francesco Martino môže byť:

</doc>
<doc id="594867" url="https://sk.wikipedia.org/wiki?curid=594867" title="Paul Nurse">
Paul Nurse

Paul Maxime Nurse (* 25. január 1949, Norwich, Spojené kráľovstvo) je anglický genetik. 
V roku 2001 dostal Nobelovu cenu za fyziológiu alebo medicínu (spolu s Lelandom Hartwellom a Timom Huntom) za objavy v oblasti bunkového cyklu.
Životopis.
V roku 1970 získal BSc z biológie na University of Birmingham, doktorandské štúdium ukončil v roku 1973 na University of East Anglia z bunkovej biológie a biochémie. Vo svojej doktorandskej práci pokračoval v laboratóriu Murdocha Mitchisona na University of Edinburgh v rokoch 1973 - 1979.
V roku 1976 ako prvý objavil v kvasinkách druhu "Schizosaccharomyces pombe" gén cdc2. V roku 1987 zistil, že práve tento gén hrá kľúčovú úlohu v regulácii bunkového cyklu, teda v načasovaní udalostí ako je delenie buniek, alebo ich jadier. Nursov tím pritom identifikoval rovnaký gén aj u človeka, čím okrem iného dokázal, že zákony bunkového cyklu sú rovnaké u rastlín, zvierat i človeka. Predovšetkým za tento objav dostal Nobelovu cenu. Objav môže mať zásadný vplyv aj v medicíne, najmä liečbe rakoviny, pretože rakovinové bunky majú bunkový cyklus narušený, čo umožňuje ich masívne delenie - liečba by mohla spočívať v obnove klasického cyklu.
V roku 1984 začal pracovať v "Imperial Cancer Research Fund" (ICRF, dnes "Cancer Research UK"), v roku 1988 ako vedúci katedry mikrobiológie na University of Oxford. V roku 1993 sa vrátil do ICRF ako riaditeľ výskumu, v roku 1996 bol vymenovaný za generálneho riaditeľa.
V roku 2003 sa stal prezidentom Rockefeller University v New Yorku. V roku 2011 sa stal prvým riaditeľom "Francis Crick Institute"
. V rokoch 2010 - 2015 bol prezidentom Kráľovskej spoločnosti. 
Osobný život.
V roku 1971 sa oženil s Anne Teresa Talbott, majú dve dcéry.. Sarah, ktorá pracuje v televízii "ITV", a Emily, fyzičku pracujúcu v University College London a CERNe. Sám sa označuje za skeptického agnostika.

</doc>
<doc id="594868" url="https://sk.wikipedia.org/wiki?curid=594868" title="Zem – planéta mieru">
Zem – planéta mieru

Zem – planéta mieru (iné názvy: Planéta mieru, Fontána mieru) je fontána na Hodžovom námestí v Bratislave. Fontána bola slávnostne uvedená do prevádzky v roku 1982 na vtedajšom Mierovom námestí.
Autori diela:

</doc>
<doc id="594869" url="https://sk.wikipedia.org/wiki?curid=594869" title="Stredná priemyselná škola dopravná (Bratislava, Kvačalova 20)">
Stredná priemyselná škola dopravná (Bratislava, Kvačalova 20)

Stredná priemyselná škola dopravná je stredná škola špecializovaná na dopravný priemysel so sídlom na Kvačalovej ulici v Bratislave.
Študijné odbory:
Absolvovanie študijných odborov 3760 M a 3765 M umožňuje absolventom splniť po obsahovej stránke podmienky zákona NR SR č. 56/2012 Z. z. o cestnej doprave pre získanie odbornej spôsobilosti na podnikanie v cestnej doprave.
Praktické vyučovanie škola realizuje v dielňach školy aj vo veľkom počte rôznych dopravných, logistických firiem a autoservisoch. Žiaci sa môžu zapojiť aj do duálneho vzdelávania u budúcich zamestnávateľov. V školskej autoškole môžu získať vodičský preukaz skupiny B.
Škola je aktívna v realizácii rôznych regionálnych i medzinárodných projektov. V rámci projektov Erasmus+ žiaci pravidelne absolvujú odborné stáže v zahraničných dopravných firmách a autoservisoch. Žiaci dosahujú popredné umiestnenia v súťažiach Zväzu logistiky a zasielateľstva i v olympiádach v anglickom a nemeckom jazyku.
Mottom školy je: „Pripravíme Ťa na dopravu budúcnosti“.

</doc>
<doc id="594872" url="https://sk.wikipedia.org/wiki?curid=594872" title="Beta-propiolaktón">
Beta-propiolaktón



</doc>
<doc id="594873" url="https://sk.wikipedia.org/wiki?curid=594873" title="Β-propiolaktón">
Β-propiolaktón



</doc>
<doc id="594901" url="https://sk.wikipedia.org/wiki?curid=594901" title="Idina Menzelová">
Idina Menzelová

Idina Kim Menzelová (; * 30. máj 1971, Queens, New York, New York, USA) je americká herečka, speváčka a textárka.
Životopis.
Narodila sa do židovskej rodiny, jej mama bola terapeutka a otec predavač. Od malička túžila po tom, hrať v divadle a spievať, no zo začiatku sa musela uspokojiť len so školskými projektmi. Privyrábala si ako speváčka na svadbách či na oslavách bar micva. Neskôr sa začala venovať skôr rockovým skladbám a s vlastnou skupinou koncertovala po celom New Yorku. Jej profesionálna kariéra začala v roku 1995.
Bola obsadená do muzikálu "Rent Jonathana Larsona", kde sa objavila ako nezávislá bisexuálna umelkyňa Maureen. Tu spoznala aj svojho neskoršieho manžela Taya Diggsa. Známou sa stala aj ako prvá predstaviteľka Elphaby v muzikáli Wicked.
Filmovú kariéru začala menšími úlohami. Objavila sa vo filmoch ako príklad "Bozkávať Jessicu Stein" (2001) či "Bozkom to začína" (2002) v ktorom si zahrala po boku herečky Marisy Tomei.
V roku 2005 sa dočkala aj sfilmovania divadelného muzikálu "Rent", s názvom Bohémovia, kde stvárnila rovnakú postavu ako v muzikáli. Po boku Amy Adams a Susan Sarandon sa objavila aj v romantickej komédií "Začarovaní", ktorá sa dočká v roku 2018 aj pokračovania. V seriáli Glee stvárnila postavu Shelby, šéfky vokálneho zboru. Tiež prepožičala hlas postave Elsy v rozprávke Ľadové kráľovstvo a naspievala pieseň "Let It Go a ostatné piesne".
Je veľkou obdivovateľkou Betty Midlerovej či Barbry Streisandovej. Má syna Walkera Nathaniela Diggsa. V roku 2014 sa rozviedla s hercom Tayom Diggsom a momentálne žije s hercom Aaronom Lohrom.

</doc>
<doc id="594902" url="https://sk.wikipedia.org/wiki?curid=594902" title="Di Martino">
Di Martino

Di Martino môže byť:

</doc>
<doc id="594903" url="https://sk.wikipedia.org/wiki?curid=594903" title="Di Martinová">
Di Martinová



</doc>
<doc id="594904" url="https://sk.wikipedia.org/wiki?curid=594904" title="Indické vzdušné sily">
Indické vzdušné sily

Indické vzdušné sily () predstavujú leteckú zložku indických ozbrojených síl. Z hľadiska množstva personálu a počtu lietadiel sa jedná o štvrté najväčšie letectvo na svete. Ku koncu roka 2016 mali asi 140139 príslušníkov aktívneho personálu a 1740 lietadiel. Veliteľom je od 31. decembra 2016 hlavný maršál letectva Birender Singh Dhanoa.
Kráľovské indické vzdušné sily boli oficiálne založené dňa 8. októbra 1932 ako pomocné letectvo Britského impéria. Po tom ako získala India nezávislosť a v roku 1950 vytvorila republiku, bol prívlastok „kráľovské“ odstránený a zostal len názov indické vzdušné sily.
Prvých bojov sa Kráľovské indické vzdušné sily zúčastnili ešte po boku Spojeného kráľovstva počas druhej svetovej vojny. Po získaní samostatnosti sa indické vzdušné sily zúčastnili štyroch vojen so susedným Pakistanom a jedného konfliktu s Čínou.
História.
Založenie indického letectva a prvé roky jeho existencie.
Oficiálny vznik Kráľovských indických vzdušných síl sa datuje k 8. októbru 1932, avšak prvá letka, pozostávajúca zo štyroch dvojplošníkov Westland Wapiti IIA, bola sformovaná 1. apríla 1933. O štyri a pol roka neskôr absolvovala letka A, ako bola táto jednotka nazvaná, svoje prvé ostré nasadenie. Jej úlohou bolo poskytovať vzdušnú podporu indickej armáde pri potlačení povstania kmeňov Bhittani. Medzitým, v apríli 1936, vznikla letka B a v júni 1938 aj tretia s označením „C". V tejto sile vstupovalo indické letectvo do druhej svetovej vojny. 
Druhá svetová vojna.
Čoskoro po začatí druhej svetovej vojny získala India aj dvojplošníky Audax, ktoré v porovnaní so strojmi Wapiti lietali rýchlejšie takmer o 60 km/h. Navyše, v roku 1941 získalo indické letectvo štvormotorové dopravné lietadlá Armstrong Whitworth Atalanta, ktoré India využívala na hliadkovanie v delte Sundarbans južne od Kalkaty. Ďalším dopravným lietadlom, ktoré hliadkovalo v pobrežných oblastiach Indie bolo de Havilland DH.89 Dragon Rapide. V auguste 1941 začala India prezbrojovať niektoré letky z dvojplošníkov Wapiti na hornoplošníky Westland Lysander.
Keď vstúpilo Japonsko v decembri 1941 do druhej svetovej vojny, bola 4. letka Kráľovských indických vzdušných síl prevelená do Barmy. Išlo o zmiešanú letku, pozostávajúcu zo štyroch strojov Wapiti a dvoch Audax. Avšak už o mesiac boli štyri zo šiestich týchto lietadiel zničené počas jedného z japonských náletov. 4. letka bola nahradená treťou, ktorá bola medzitým vyzbrojená štyrmi lietadlami Blenheim I, vyradenými z RAF. Po dobu jedného mesiaca boli Blenheimy takmer jediné stroje, ktoré poskytovali vzdušné krytie lodiam, kotviacim v prístave v Rangúne. Od 1. februára boli v Barme dislokované aj indické lietadlá Lysander, ktoré spočiatku vzlietali iba na prieskumné misie. Čoskoro nato však boli vyzbrojené dvojicou 113 kg bômb a začali uskutočňovať nálety na významné japonské letecké základne v Thajsku. 
V júni 1942 začalo prezbrojovanie niektorých letiek na stíhačku Hurricane IIB a o rok neskôr dosiahli v indickom letectve operačnú spôsobilosť aj americké strmhlavé bombardéry Vengeance I. Lietadlá Vengeance trpeli spočiatku častými poruchami, čo si vyžiadalo ich dočasné uzemnenie. Tieto závady sa však podarilo v krátkom čase odstrániť a dňa 15. decembra 1943 uskutočnili bombardéry prvý nálet na japonské pozemné ciele. 
Dňa 3. januára 1945 boli do indického letectva zavedené jednomiestne stíhacie lietadlá Spitfire VIII. Do konca vojny vytvorila India 8 stíhacích letiek vybavených strojmi Hurricane a 2 letky vyzbrojené stíhačkami Spitfire. Hurricane tak tvoril počas vojny hlavnú silu indického letectva. Tieto lietadlá hrali významnú úlohu v ofenzíve Arakan, ktorá sa začala v decembri 1944. Počas tejto kampane stroje Hurricane prerušovali nepriateľské komunikačné linky a neustále útočili na japonské jednotky. Operácia trvala až do 3. mája 1945, kedy sa podarilo dobiť Rangún.
Povojnové obdobie a prvé roky nezávislosti.
Koncom roku 1945 začalo prezbrojovanie letiek so strojmi Hurricane na rýchlejšie Spitfire, pričom celý tento proces bol ukončený do polovice roku 1946. Ku koncu roka 1946 vzniklo aj prvé dopravné krídlo, ktoré bolo vybavené americkými dvojmotorovými lietadlami C-47. Na jeseň 1946 sa India rozhodla prezbrojiť niektoré letky stíhačkami Tempest. Do leta 1947 sa indickému letectvu podarilo vybaviť 7 letiek výkonnejšími stíhačkami Tempest, z ktorých však 2 letky pripadli novovznikajúcim Kráľovským pakistanským vzdušným silám. Indické vzdušné sily založili aj jednu letku prieskumných lietadiel, pozostávajúcu zo strojov Auster AOP.
Keď došlo auguste 1947 k oddeleniu Pakistanu, vzťahy medzi oboma národmi sa vyhrotili, čo prerástlo v ozbrojený konflikt. Prvé strety pozemných jednotiek na indicko-pakistanskej hranici sa uskutočnili už koncom októbra 1947. Do bojov zasiahli aj indické stíhačky Spitfire, ktoré ostreľovali pakistanských vojakov. V bitke o Shalateng hrali rozhodujúcu úlohu zase stíhacie lietadlá Tempest, ktoré zastavili postup povstalcov. Boje pokračovali nasledujúcich 15 mesiacov, pričom vo veľkej miere sa do nich zapájalo aj indické letectvo.
Chýbajúcou zložkou indického letectva bola kategória ťažkých bombardérov, preto vláda uzavrela so spoločnosťou HAL zmluvu na rekonštrukciu bývalých amerických lietadiel B-24 Liberator. V novembri 1948 bolo repasovaných prvých šesť B-24, ktoré sformovali prvú letku. Hoci išlo o veľký kvalitatívny posun indického letectva, tak rozhodne nebol tou najvýznamnejšou udalosťou roku 1948. Dňa 4. novembra totiž India získala prvé tri prúdové stíhačky de Havilland Vampire, ktorých nakúpila v priebehu nasledujúcich rokov viac ako 400 kusov. India sa tak stala v Ázii prvou krajinou, ktorá zaviedla prúdové stíhacie lietadlá.
Aby India v pri nákupe leteckej techniky diverzifikovala dodávateľské zdroje, obrátila sa na francúzsku spoločnosť Dassault. V roku 1953 začína táto firma dodávať indickému letectvu stíhacie bombardéry Ouragan, ktoré sú vôbec prvými prúdovými bojovými lietadlami francúzskej proveniencie. Od roku 1957 boli tieto stroje nahrádzané ďalším lietadlom od spoločnosti Dassault - Mystère IVA.
Koncom 50. rokov 20. storočia začína India zavádzať do služby britské stíhacie lietadlá druhej generácie Hawker Hunter. K nim pribudli ďalšie dva stroje britskej proveniencie - prúdový bombardér English Electric Canberra a ľahká stíhačka Folland Gnat.
Začiatkom 60. rokov 20. storočia dochádzalo k čoraz častejším zrážkam s čínskymi jednotkami na čínsko-indickej hranici, čo odhalilo potrebu vyšších transportných kapacít. V tej dobe disponovalo indické letectvo len tromi transportnými letkami C-47 a dvomi novými letkami C- 119G. Preto boli v Sovietskom zväze objednané turbovrtuľové dopravné lietadlá – 24 dvojmotorových Iliušin Il-14 a 8 štvormotorových Antonov An-12B. Spolu s nimi objednala India aj 10 sovietskych výsadkových a transportných vrtuľníkov Mil Mi-4, ktoré bolo možné prevádzkovať i vo veľkých nadmorských výškach. Počet vrtuľníkov Mi-4 sa priebehu nasledujúcich rokoch zvýšil až na 120 kusov. Hoci obstaranie týchto dopravných lietadiel a helikoptér významne zvýšilo spôsobilosti indického letectva, tak najvýznamnejším rozhodnutím v tomto období sa stal následný nákup stíhacích lietadiel MiG-21.
Druhá indicko-pakistanská vojna (1965).
V prvej polovici 60. rokov 20. storočia sa napätie medzi Indiou a Pakistanom stupňovalo, až vyvrcholilo 1. septembra 1965 do masívneho vpádu pakistanských jednotiek do indickej oblasti Chamba. Prekvapivým útokom sa podarilo prečísliť indické pozemné jednotky, ktoré museli požiadať o leteckú podporu. 
Indické letectvo otvorilo letecký útok 12 stíhačkami Vampire Mk 52, ktoré vzlietli v troch formáciách. V druhej vlne boli vyslané 4 stíhacie bombardéry Mystère IV. Keď dorazili stíhačky Vampire do bojovej oblasti, naskytol sa ich pilotom pohľad na územie, posiate pakistanskými tankami Patton M47 a M48. Všetky tanky boli rozmiestnené v otvorenej krajine bez kamufláže. Jediné, čo bolo potrebné urobiť, bolo vybrať si jeden z nich, pustiť sa do strmhlavého letu pod správnym uhlom a vypáliť salvu neriadených rakiet. Po náletoch sa všetky stroje začali vracať naspäť na záklladňu, avšak štyri z nich boli zostrelené pakistanskými F-86 Sabre. 
Na základe skúseností z prvého dňa boli stroje Vampire stiahnuté z bojov a nahradené stíhačkami Gnat. Lietadlá Mystère IV boli upravené tak, aby mohli vykonávať prieskumné operácie nad bojovou oblasťou. V čistej konfigurácii mohli uskutočňovať prelety vo vysokých rýchlostiach (až ), kedy sa nemohli pakistanské stíhačky Sabre dostať do streleckej pozície. Ľahké stíhačky Gnat sa ukázali byť rovnocenným protivníkom F-86 Sabre. Napriek tomu, že boli vyzbrojené len kanónmi (Sabre mali už strely AIM-9B Sidewinder), podarilo sa im niekoľko pakistanských F-86 zostreliť. Na základe týchto úspechov si Gnat okamžite vyslúžil prezývku "Sabre Slayer" (Zabijak Sabreov).
V nasledujúcich dňoch uskutočnili lietadlá Canberra 200 nočných misií, zameraných na bombardovanie pakistanských základní Sargodha a Chaklala, ale aj na vybojovanie vzdušnej prevahy. Okrem toho uskutočnili ešte nálety na základne Akwal, Peshawar, Kohat, ChakJhumra a Risalwala. Brilantné výkony podávali aj piloti stíhačiek Hawker Hunter, ktorí zviedli niekoľko vzdušných súbojov s pakistanskými F-86 Sabre. Zároveň poskytovali pozemným jednotkám blízku palebnú podporu. Primárne sa však pri útokoch na pozemné ciele používali stíhacie bombardéry Mystère IV, ktorých rakety boli proti obrneným vozidlám najúčinnejšie.
Keď sa v septembri 1965 začala vojna s Pakistanom, indické MiGy-21 ešte nedosiahli ani len počiatočné operačné spôsobilosti, a preto neboli do bojov vôbec nasadené. Na základe skúseností z tohto konfliktu začala India vyraďovať zastarané stroje Vampire Mk 52 a nahrádzať ich novšími verziami sovietskych stíhačiek - MiG-21FL.
Pohraničný konflikt v roku 1971.
Od začiatku roku 1971 sa politická situácia medzi Indiou a Pakistanom zhoršovala, čo nakoniec vyústilo do ďalšieho ozbrojeného konfliktu. V novembri vlády oboch krajín podávali niekoľko týždňov protesty proti vzájomnému narúšaniu ich vzdušného priestoru, až sa nakoniec 22. novembra ich vzdušné sily stretli v prvom vzdušnom súboji. V ten deň o 14:49 zaútočili štyri pakistanské stíhačky Sabre na indické pozície v oblasti Chowgacha Mor. Keď sa o 10 minút neskôr chystali na ďalšie bombardovanie, zaútočili na ne štyri indické Gnaty z letiska Dum Dum v Kalkate. Počas následného vzdušného súboja boli tri pakistanské Sabre zostrelené a všetky Gnaty sa bez ujmy vrátili na základňu. Tým sa otvorila nová indicko-pakistanská letecká vojna, ktorá sa 3. decembra rozvinula do širokého konfliktu vrátane nasadenia pozemných síl. 
Pakistanské letectvo podniklo preventívne nálety na základne indických vzdušných síl v Srinagare, Amritsare a Pathankote, po ktorých nasledovali útoky na Ambalu, Agru, Jodhpur, Uttarlai, Avantipur, Faridkot, Halwara a Sirsa. V reakcii na to vykonalo indické letectvo v priebehu nasledujúcich dvoch týždňov asi 4 000 bojových letov na západe zo základní v Džammú, Kašmíre, Pandžábe a Rádžastane. Na východe bolo zrealizovaných ďalších 1 978 bojových letov.
Počas konfliktu dokázalo indické letectvo nasadiť viac ako 80% svojich lietadiel. Bojové lietadlá plnili úlohy hlavne na západe krajiny, kde sa snažili o prerušenie nepriateľskej komunikácie, zničenie zásob paliva a streliva a zabránenie akejkoľvek koncentrácii pozemných síl, aby nebolo možné zahájiť žiadnu väčšiu ofenzívu proti Indii. Pri jednom z takýchto náletov v Longewale zničili štyri indické lietadlá Hunter celý obrnený pluk a doslova zastavili nepriateľskú ofenzívu hneď v jej zárodku.
Aj keď Pakistan mal výhodu prvého úderu, indické letectvo rýchlo získalo iniciatívu a potom ovládlo vzdušný priestor. Popri stíhačkách Gnat, ktoré sa zúčastnili prvých vzdušných bojov sa následne do konfliktu zapojili aj modernejšie MiG-21. Tri letky týchto výkonných stíhacích lietadiel plnili úlohy protivzdušnej obrany a zabezpečovali sprevádzanie iných lietadiel. Ako vysoko efektívne a presné sa tieto stroje ukázali počas náletov na pakistanské letecké základne v Tezgaone a Kurmitole, kde zhadzovali 500 kg bomby alebo pri zničení veliacich stredísk v hlavnom meste Dacca, kde použili 57 mm rakety. Vo vzdušných súbojoch sa MiG-21FL vyznamenali zostrelením štyroch pakistanských stíhačiek F-104 Starfighter.

</doc>
<doc id="594905" url="https://sk.wikipedia.org/wiki?curid=594905" title="DiMartino">
DiMartino

DiMartino je priezvisko, napr.:

</doc>
<doc id="594906" url="https://sk.wikipedia.org/wiki?curid=594906" title="DiMartinová">
DiMartinová



</doc>
<doc id="594907" url="https://sk.wikipedia.org/wiki?curid=594907" title="Vodnopólová extraliga mužov 2016/17">
Vodnopólová extraliga mužov 2016/17

Vodnopólová extraliga mužov v sezóne 2016/17 bol 25. ročník extraligy vodnopólistov, najvyššej vodnopólovej súťaže mužov na Slovensku, ktorú kontroloval Slovenský zväz vodného póla (SZVP), od roku 2017 potom Slovenská plavecká federácia (SPF). Počet účastníkov sa oproti minulej sezóne zvýšil o 2 družstvá, ktoré nastúpili už od základnej časti súťaže. Víťazom základnej časti sa stalo družstvo ČH Hornets Košice. Titul ale získalo družstvo Slávia UK Bratislava, ktoré vo finále play-off zvíťazilo nad víťazom nadstavbovej častiKVP Nováky.
Systém súťaže.
Systém súťaže sa oproti minulej sezóne mierne pozmenil. Po odohraní základnej časti (ZČ) jedenkrát doma a vonku (14 kôl) nasledovala pre všetky družstvá nadstavbová časť v dvoch skupinách. Pre družstvá na 1. až 4. mieste po ZČ to bola nadstavbová skupina A, po korej všetky 4 družstvá postúpili do play-off. Pre družstvá na 5. až 8. mieste po ZČ to bola nadstavbová skupina B. Nadstavbová časť sa odohrala jedenkrát doma a vonku, spolu 6 kôl. Body po základnej časti sa v nej nezapočítavali, ani tzv. bonifikačné body za umiestnenie. Za nadstavbovou časťou skupiny A absolvovali družstvá play-off, hranú na 3 víťazné zápasy. Zo súťaže nikto nevypadol.

</doc>
<doc id="594908" url="https://sk.wikipedia.org/wiki?curid=594908" title="Theodosius Harnack">
Theodosius Harnack

Theodosius Harnack (* 3. január 1817, Sankt Peterburg† 23. september 1889, Dorpat (dnes Tartu), Estónsko, vtedajšia Livónska gubernia, Ruská ríša) bol baltsko-nemecký luteránsky teológ.
Theodosius Harnack študoval v rokoch 1834 až 1837 na univerzite v Dorpate protestantskú teológiu. Následne sa istý čas venoval aj pedagogickej činnosti. V rokoch 1840 až 1842 pokračoval v štúdiách v Berlíne, Bonne a Erlangene.
V roku 1843 sa stal súkromným docentom cirkevných dejín a homiletiky na univerzite v Dorpate.
V roku 1848 bol vymenovaný za riadneho profesora praktickej a systematickej teológie.
Po celý život sa zanietene venoval skúmaniu života a diela Martina Luthera. Presadzovanie nezávislosti cirkvi od štátu považoval za autentickú a podstatnú črtu Lutherovej ekleziológie.
Od roku 1853 vyučoval na univerzite v Erlangene, v rokoch 1866 až 1875 bol znovu profesorom v Dorpate.
Prvou manželkou Theodosia Harnacka bola Marie Harnack, rod. Ewers (18281857). Mali spolu štyri deti: Anna Harnack (18491868), Adolf von Harnack, Axel Harnack, Erich Harnack a Otto Harnack.
Druhýkrát sa ženil 17. mája 1864 v Eisenachu, za manželku si vzal barónku Helenu von Maydell (18341923). Toto manželstvo zostalo bezdetné.

</doc>
<doc id="594912" url="https://sk.wikipedia.org/wiki?curid=594912" title="Gymnázium Šurany">
Gymnázium Šurany

Gymnázium na ulici Bernolákova 37 v Šuranoch (GYMSU) je stredná škola, ktorá poskytuje žiakom všeobecné vzdelanie v štvorročnom štúdiu. Od školského roku 2016/2017 škola využíva systém ISIC.
Gymnázium navštevuje (cca) 290 študentov zaradených do desiatich tried. V súčasnosti škola využíva na vyučovanie aj priestory v Obchodnej akadémii Šurany.
Škola bola založená v roku 1938 za pomoci Ľudovíta Žáka (dekana Rímsko-katolíckej fary v Komjaticiach) a zástupcov rodičov. Prvým riaditeľom sa stal PhDr. Jozef Hudec. Oficiálne sa vyučovanie začalo 6. decembra 1938.
Počas takmer osemdesiatročného pôsobenia škola pripravila na život veľa mladých ľudí. Mnohí z nich sa zapísali do histórie Slovenska ako významné osobnosti v rozličných oblastiach spoločnosti.
História školy (19382013).
Históriu šurianskeho gymnázia odštartoval rok 1938, keď sa Nemecko pod vedením A. Hitlera chcelo stať vládcom celej Európy. V Mníchove sa v tomto období rozhodovalo o osude Československa a Viedenská arbitráž zariadila, že sa južné oblasti Slovenska, vrátane Košíc a Šurian, stali súčasťou horthyovského Maďarska. Toto územie podliehalo silnej maďarizácii, takže sa počet slovenských škôl výrazne zredukoval. Podarilo sa však vytvoriť dve slovenské gymnázia - v Košiciach a v Šuranoch.
Šurianske gymnázium otvorilo svoje brány po prvýkrát 1. decembra 1938. Stalo sa štátnou strednou školou s názvom Kráľovské uhorské štátne gymnázium so slovenskou vyučovacou rečou v Šuranoch. Prvým riaditeľom sa stal Dr. Jozef Hudec, ktorý bol bývalým profesorom Československého hlavného gymnázia v Lučenci.
Na škole začalo študovať vyše 300 študentov s úmyslom získať slovenské stredoškolské vzdelanie aj napriek ťažkým podmienkam. Vojnové roky boli pre školu veľmi náročné. Chod gymnázia ovplyvňovali politické intrigy a materiálne nedostatky. Proti slovenskej škole sa útoky neustále stupňovali. Gymnázium malo mnoho odporcov a úrady robili nátlak na rodičov, aby svoje deti dávali do maďarských škôl. Počet študentov však neklesal, ba rástol.
Na gymnáziu študovali aj dievčatá, ktoré sa chceli vzdelávať rovnako ako chlapci, lenže výnosom č. 33.203/1941/prez. E. im štúdium nebolo dovolené a mali byť vylúčené zo školy. Dôvodom bolo zatvorenie maďarskej pobočky pri Štátnom dievčenskom gymnáziu v Bratislave. Spor bol však diplomatickou cestou urovnaný a dievčatám bolo štúdium na šurianskom gymnáziu opäť povolené.
V roku 1941 bolo zatvorené Slovenské gymnázium v Báčskom Petrovci, a preto bolo po dohode s riaditeľstvom Slovenského gymnázia v Šuranoch niektorým študentom umožnené pokračovať v štúdiu na tejto škole. Niektorí rodáci z Báčskeho Petrovca (Štefan Mocko, Andrej Baláž, Michal Kulík, Branislav Križan), študenti šurianskeho gymnázia, vstúpili do 1. slovenskej partizánskej brigády a v bojoch na prelome rokov 1944/1945 padli.
V protifašistickom odboji pôsobili i šurianski gymnazisti – mladý nádejný básnik Karol Vollner, padol v bojoch počas SNP v roku 1944, vedúcim 3. ilegálnej protifašistickej skupiny v Šuranoch bol profesor Ján Mesiarkin. Dobré meno Šurian a miestneho gymnázia šírili mnohí ďalší študenti. Spomedzi nich môžeme spomenúť napr. Emila Vidru - sa stal 1. predsedom organizácie na ochranu ľudských a národných práv a Vendelína Laca, ktorý bol tajne vysvätený za kňaza.
Dňa 29. marca 1945 zaviala na budove školy štátna zástava Československej republiky, Šurany boli oslobodené a gymnázium prestalo byť menšinovou školou na zabratom území. Napriek tomu školu čakal ešte dlhý vývoj. Menili sa budovy, učitelia, názov, ale predovšetkým školský vzdelávací systém.
V máji 1945 bolo vydané nariadenie, ktorým bolo samostatné šurianske gymnázium pričlenené ako elokovaná (preložená) škola k Štátnemu gymnáziu v Nových Zámkoch. Napriek tomu škola stále aktívne fungovala, o čom svedčia aktivity, ktoré sa v nej uskutočňovali. Na škole fungoval napríklad aj Samovzdelávací krúžok Antona Bernoláka. Činnosť krúžku bola od jeho založenia veľmi pestrá a bohatá. Cieľom bolo vzdelávať žiakov nielen v slovenskej, ale i v cudzojazyčnej literatúre, pestovať v nich lásku k vlasti a k rodnej reči. Pod vedením Tibora Sládkoviča na škole pôsobil aj žiacky orchester, ktorý vystupoval na mestských a školských podujatiach. Počas vojnových rokov nemali študenti možnosť spoznávať svoju krajinu, preto sa uskutočnilo niekoľko výletov, napríklad na Sitno, do Bojníc, Banskej Bystrice a pod.
Dňa 26. júna 1946 bolo šurianske gymnázium pričlenené k materskému Štátnemu gymnáziu v Nových Zámkoch a dostalo nový názov Pobočné triedy novozámockého gymnázia v Šuranoch. Riaditeľ a zároveň aj zakladateľ Dr. Jozef Hudák musel školu odovzdať novozámockému gymnáziu. Zo Šurian odišlo 379 študentov, čím Gymnázium v Šuranoch zaniklo.
V roku 1953 bol vydaný zákon, podľa ktorého zanikli štvorročné gymnázia a boli otvorené jedenásťročné stredné školy. A tak 1. septembra vznikla v Šuranoch škola, ktorá poskytovala v prvých ôsmich ročníkoch základné vzdelanie a v posledných troch ročníkoch vyššie všeobecné vzdelanie. Riaditeľom školy sa stal Viliam Nemček. Na škole pribudli nové predmety: latinčina, deskriptívna geometria, technické kreslenie. Postupným vývojom prešlo šurianske gymnázium z jedenásťročnej strednej školy na strednú všeobecnovzdelávaciu školu.
Aktivity školy narástli i v mimoškolskej činnosti. Pod vedením profesora J. Wiesnera na škole pracoval hudobno-spevácky krúžok a pod vedením E. Vankovej vznikla tanečná skupina. Vznikol aj divadelný krúžok pod vedením profesora J. Krčmárika a K. Križalkoviča. Umelecky založení mladí ľudia naštudovali divadelné predstavenie Srdce plné radosti a neskôr úspešnú divadelnú hru Jožko Púčik a jeho kariéra.
Svoju prácu odštartoval aj Československý zväz mládeže. Mládežníci sa podieľali na spolupráci so školou, organizovali besedy, večierky a brigády. Na škole sa rozvíjala aj bohatá telovýchovná činnosť. Okrem šachového, futbalového a turistického krúžku pri škole pracoval aj športový klub TJ Lokomotíva. Významné úspechy študenti dosiahli aj v hádzanej, stolnom tenise a vyvrcholením ich športovej činnosti bola účasť na spartakiáde v Prahe. V roku 1960 sa jedenásťročná stredná škola rozdelila na dve školy – základnú deväťročnú a strednú všeobecnovzdelávaciu školu. Obidve školy viedol v rokoch 19611963 A. Šúchal.
V školskom roku 1963/64 sa stredná všeobecnovzdelávacia škola osamostatnila a jej riaditeľom sa stal A. Mikušťák. O dva roky neskôr sa na škole vytvorili dve vetvy – prírodovedná a humanitná, v ktorej bola posilnená výučba cudzích jazykov.
Od 1. septembra 1969 sa zmenila stredná všeobecnovzdelávacia škola na gymnázium. Škola sa vracia k starému zaužívanému názvu a dĺžka štúdia sa predĺžila o jeden rok, čiže štúdium trvalo štyri roky. Postupne sa začali používať prvé počítače, dopĺňalo sa ďalšie materiálne vybavenie, čím sa zmodernizovala výučba.
V roku 1969 začal vychádzať študentský časopis "Rozkvet", ktorý nahradil školský časopis "Mladý elán". Publikoval poéziu a prózu začínajúcich mladých autorov. Najväčšie úspechy dosiahli študenti O. Prekopová a E. Babín, ktorí školu reprezentovali v celoslovenských súťažiach vo vlastnej tvorbe. Okrem toho boli v časopise publikované výtvarné diela, rozhovory a „perličky“ zo študentského života.
V školskom roku 1975/76 škola nadviazala družbu s Gymnáziom v Třinci. Vzájomné stretnutia boli skvelou príležitosťou na rozvíjanie družobných vzťahov a vymieňanie si skúseností vo vyučovacom procese. Táto spolupráca trvala až do začiatku 90. rokov.
V roku 1989 vystriedal PaedDr. A. Mikušťáka v riaditeľskom kresle Mgr. J. Pittner. V nasledujúcom školskom roku 1990/91 bol v pozícii riaditeľa J. Dobrota a o rok neskôr Mgr. M. Štekláč.
Súčasťou práce školy sa stala stredoškolská odborná činnosť, do ktorej sa zapájali a dodnes sa zapájajú žiaci, riešiaci problematiku rozličných vedných odborov. Mnohí z nich sa umiestnili na popredných miestach nielen v krajských, ale i celoslovenských kolách SOČ. Takouto formou prejavili svoje odborno-teoretické vedomosti, praktické schopnosti, zručnosti a návyky.
V školskom roku 1998/99 bolo popri štvorročnom štúdiu zriadené aj osemročné štúdium. To však postupne zanikalo a v školskom roku 2015/16 ukončili štúdium poslední žiaci osemročného štúdia.
V 90. rokoch študovali v rámci medzinárodných študijných pobytov na šurianskom gymnáziu študenti z viacerých európskych krajín. V športovej oblasti škola zaznamenala úspechy v ľahkej atletike, bedmintone a iných športových disciplínach. Medzi tých, ktorí reprezentovali Slovensko aj na olympijských hrách, patrí bývalá študentka Zuzana Costin.
V novom tisícročí sa škola zapojila do rôznych projektov, súťaží a olympiád. V roku 2006 študenti nadviazali družobné styky so žiakmi v Corpus Christi Catholic Sports College v Prestone v Spojenom kráľovstve. Spolupráca so školou je na veľmi dobrej úrovni a počas spoločných stretnutí sa obidve strany vzájomne obohacujú o nové poznatky.
V školskom roku 2012/13 sa novou riaditeľkou stala Ing. Mgr. A. Danielová. V súčasnej dobe prešla škola rekonštrukciou interiéru i exteriéru a radí sa medzi moderné stredné školy na Slovensku.
Predmetové komisie.
Predmetové komisie (ďalej len PK) sú dôležitými pomocníkmi vedenia školy a výchovno-vzdelávacieho procesu na Gymnáziu v Šuranoch. Koordinujú dodržiavanie učebných osnov, poskytujú priestor na riešenie odborných problémov, výmenu názorov a skúseností vyučujúcich. Na škole fungujú štyri predmetové komisie:
1. Predmetová komisia spoločenskovedných predmetov.
Zahŕňa vyučovanie predmetov: slovenský jazyk a literatúra, občianska náuka, dejepis, umenie a kultúra, náboženská a etická výchova.
Cieľom PK je najmä rozvíjať čitateľskú gramotnosť, schopnosť vyjadrovať sa, tak isto ako komunikačné schopnosti, vychovávať k vlastenectvu, budovať vzťah k rodnému jazyku a naučiť žiakov orientovať sa v historicko-spoločenských súvislostiach.
Aktivity PK sú počas roka veľmi bohaté a žiaci sa zapájajú napríklad do: Medzinárodného dňa školských knižníc – tvorbou zábavného programu pre žiakov prvého ročníka; súťaže "Mladý moderátor" – každoročne sa taktiež zúčastňujú workshopu v Nitre; Olympiády zo slovenského jazyka; recitačnej súťaže Hviezdoslavov Kubín; Stredoškolskej odbornej činnosti; Olympiády ľudských práv; Dejepisnej olympiády; vedomostnej súťaže "Mladý Európan"; Biblickej olympiády; organizácie školského plesu. Žiaci taktiež navštevujú Domov Jesienka, vydávajú školský časopis a pracujú v školskom rozhlase.
Návštevy divadelných predstavení sa stali neodmysliteľnou súčasťou nielen vyučovacieho procesu, ale i mimoškolských aktivít vo forme krúžkov. Raz ročne sa celá škola zúčastňuje na vybranom divadelnom predstavení v DAB v Nitre.
2. Predmetová komisia prírodovedných predmetov.
Zahŕňa vyučovanie predmetov: biológia, chémia, geografia, telesná a športová výchova a environmentálna výchova.
Cieľom PK je koordinovať prácu vyučujúcich pri riešení medzipredmetových vzťahov, realizovať projekty a programy na podporu zdravia, taktiež propagovať zdravý životný štýl, zapájať žiakov do pohybových aktivít a v neposlednom rade podporovať skupinu mladých v Slovenskom Červenom kríži.
Aktivity PK sú zamerané na: účelové cvičenia – cvičenie v prírode, ktoré sa realizujú každoročne; Kurz na ochranu človeka a prírody; LVVK – týždenný kurz pre žiakov prvého ročníka; prácu v krúžkoch – basketbal, florbal, volejbal, biologický krúžok ("Na túru s Naturou"), pilates, športovo-turistický krúžok; prácu v Slovenskom Červenom kríži (SČK), aktívne práce pri príležitosti Dňa Zeme – úprava areálu školy a pomoc pri čistení mesta.
3. Predmetová komisia cudzích jazykov.
Zahŕňa vyučovanie predmetov: anglický, nemecký, ruský a španielsky jazyk.
Cieľom PK je naučiť žiakov komunikovať a dorozumievať sa v cudzích jazykoch, nadviazať kontakty so zahraničnými partnermi, spoznávať kultúry iných krajín, poskytnúť žiakovi prostriedok na komunikáciu v oblasti profesijného uplatnenia a umožniť žiakom vytvoriť si pozitívny vzťah k učeniu sa cudzích jazykov.
Aktivity PK sú rôznorodé a každý rok k nim pribúdajú mnohé ďalšie. Zameriavajú sa na: olympiádu v anglickom, ruskom, nemeckom a španielskom jazyku; "Juvenes Translatores" – súťaž v preklade; Európsky deň jazykov; Európa v škole; divadelné predstavenie v anglickom jazyku; recitácie v ruskom jazyku; Anglický projektový týždeň; "Annual English Essay Competition" – súťaž v písaní anglických esejí; "Let’s sing" – súťaž v speve anglických piesní; súťaž v tvorbe študentských krátkych filmov o ľudských právach (medzinárodná súťaž "Peace and Cooperation"); elektronický školský časopis "Mag4zine" vydávaný v anglickom jazyku; jazykové exkurzie (Paríž, Londýn, Viedeň, Brusel, Škótsko, Amsterdam); spoluprácu s partnerskou školou "Corpus Christi Catholic Sports Collegue" v Prestone v Spojenom kráľovstve.
Pozitívne môžeme hodnotiť i spoluprácu PK cudzích jazykov so základnými školami v meste i v okolitých obciach. Okrem vyučovania anglického jazyka v škole, majú žiaci záujem aj o týždenné jazykové kurzy vedené lektormi anglického jazyka, na ktorých si žiaci precvičia všetky jazykové kompetencie. Získajú veľa praktických skúseností a sú motivovaní k ešte intenzívnejšiemu osvojovaniu si jazyka.
4. Predmetová komisia matematiky, fyziky a informatiky.
Zahŕňa vyučovanie matematiky, fyziky a informatiky.
Cieľom PK je zvýšiť záujem žiakov o štúdium týchto predmetov, motivovať žiakov k predmetovým súťažiam, ktoré PK združuje a podnietiť záujem žiakov o ne. Prostredníctvom exkurzií, napr. do jadrovej elektrárne v Mochovciach škola podporuje štúdium na vysokých školách technického zamerania. Žiaci sa každoročne zapájajú do olympiády z fyziky a matematiky, do "Matematického klokana"; Matematického korešpondenčného seminára (MAKS); Pytagoriády; Zenitu.
So školou spolupracujú.
1. Rada rodičovského združenia.
Rada rodičovského združenia je akýsi spájací článok medzi školou a študujúcimi žiakmi, ale i mimoškolskými aktivitami. Radu tvoria zástupcovia rodičov jednotlivých tried, ktorí boli zvolení na schôdzkach triednych združení. Na svojich zasadnutiach preberajú otázky výchovy a vzdelávania študentov a v rámci svojich možností podporujú finančné požiadavky školy.
Výbor Rady úzko spolupracuje s učiteľským zborom a najmä s vedením školy. Snaží sa o skvalitnenie materiálnych a technických podmienok na vyučovaní, a to pomocou finančných prostriedkov získaných z členských príspevkov rodičov, ale aj prijímaním dvojpercentného podielu zaplatenej dane z príjmov.
Rada rodičovského združenia každoročne prispieva na podporu účastníkov súťaží a olympiád, finančne dotujú organizovanie stužkových slávností, lyžiarskych kurzov, imatrikulácií, výchovných koncertov, koncoročných výletov a exkurzií, podporuje vybavenia školskej knižnice, dopĺňanie učebných pomôcok, odmeňovanie najlepších žiakov školy na konci školského roka.
2. Rada školy.
Ku všetkým skutočnostiam, ktoré sa týkajú riadiacej činnosti i fungovania gymnázia sa vyjadruje Rada školy. Je iniciatívnym a poradným samosprávnym orgánom, ktorý vyjadruje a presadzuje verejné záujmy, záujmy rodičov žiakov, žiakov, ale aj pedagogického či nepedagogického zboru v oblasti výchovy a vzdelávania. Plní tiež kontrolnú funkciu voči riaditeľstvu školy.
Dôležitú funkciu má Rada školy najmä pri výberovom konaní na vymenovanie riaditeľa školy, a rovnako môže predložiť aj návrh na jeho odvolanie. Vyjadruje sa k návrhom počtu prijatých žiakov, na zavedenie študijných a učebných odborov a taktiež ich zameraní.
3. Školský parlament GYMSU.
Školský parlament pracuje na škole od roku 2006. Žiaci sa vo svojej činnostiach riadia Štatútom žiackeho školského parlamentu. Členovia Školského parlamentu sa vyjadrujú k podstatným otázkam, návrhom a opatreniam školy v oblasti výchovy a vzdelávania. Podieľajú sa na tvorbe a dodržiavaní školského poriadku, zastupujú žiakov vo vzťahu k vedeniu školy, predkladajú i svoje stanoviská a návrhy, zastupujú žiakov aj navonok, volia a odvolávajú zástupcu žiakov do Rady školy.
Školský parlament realizuje rôzne podujatie, ktoré študentom rozšíria obzory alebo im spríjemnia voľné chvíle. Podieľa sa na imatrikulácii – spoločenskej akcii privítania prvákov do radov stredoškolákov, organizuje Spirit days, EKO hodinu pre MŠ. Najobľúbenejšou akciou ŠP je Školský ples, ktorý sa na gymnáziu stal tradíciou. Parlament aktívne spolupracuje s mestom Šurany a so základnými a strednými školami. Podieľa sa na organizovaní Šurianskej športovej olympiády, Dňa detí, Šurianskej desiatky, stretnutia so seniormi – bývalými študentmi školy i kultúrnej aktivity Živé knihy. Uskutočňuje charitatívne zbierky pre DSS v Bardoňove a pre Sociálne centrum – útulok Šurany. Vďaka veľmi dobrej s spolupráci s vedením školy je činnosť ŠP bohatá.
V roku 2022 získal Školský parlament ocenenie YOWA udeľované Nitrianskou krajskou radou mládeže za výnimočné zapájanie sa do činnosti v sektore mládeže Nitrianskeho samosprávneho kraja.
4. Skupina mládeže Slovenského Červeného kríža.
Skupina mládeže Slovenského Červeného kríža je neodmysliteľnou súčasťou dobrovoľnej práce našich žiakov. Každoročne sa žiaci v spolupráci s Národnou transfúznou službou zúčastňujú dobrovoľného darcovstva krvi. Medzi aktivity Červeného kríža na škole patrí zabezpečovanie zdravotného dozoru na rôznych kultúrnych a športových podujatiach, organizovaných školou a mestom, napr. jarmoky. Pravidelne spolupracujú s Územným spolkom M SČK v Nových Zámkoch, s Mestskou organizáciou Červeného kríža v oblasti organizovania kurzov prvej pomoci, prednášok s protidrogovou tematikou a prevenciou HIV/AIDS. Členovia sa aktívne podieľajú na realizácii projektov Zdravý spôsob života, Deň narcisov, Úsmev ako dar, Evička a deti, Večer pre hviezdičky – benefičný koncert pre deti postihnuté autizmom.
Škola dostala od územného spolku SČK ďakovný list Gymnáziu v Šuranoch za podporu aktivít Mládeže SČK.

</doc>
<doc id="594915" url="https://sk.wikipedia.org/wiki?curid=594915" title="Pelagická zóna">
Pelagická zóna



</doc>
<doc id="594916" url="https://sk.wikipedia.org/wiki?curid=594916" title="Pelagické pásmo">
Pelagické pásmo



</doc>
<doc id="594918" url="https://sk.wikipedia.org/wiki?curid=594918" title="Araneus marmoreus">
Araneus marmoreus



</doc>
<doc id="594919" url="https://sk.wikipedia.org/wiki?curid=594919" title="Neil Patrick Harris">
Neil Patrick Harris

Neil Patrick Harris (* 15. jún 1973, Albuquerque, Nové Mexiko, Spojené štáty) je americký herec, spevák a komik. Známy je vďaka postavy Barneyho Stinsona zo seriálu "Ako som spoznal vašu mamu".
Detstvo a mladosť.
Narodil sa v meste Albuquerque v Novom Mexiku, do rodiny právnikov, kde vyrastal s bratom, Brianom. Už vo štvrtej triede začal hrať v divadle. Strednú školu si vybral podľa vlastného uváženia, a to La Cueva High School v Albuquerque. Neil patril k najlepším študentom a v roku 1991 zmaturoval s vyznamenaním.
Kariéra.
S herectvom začal už v roku 1988 v divadlách. V rovnakom roku, bol obsadený do menšej úlohy po boku Whoopi Goldberg do filmu "Klárino srdce", z ktorý si vyslúžil nomináciu na Zlatý glóbus. Získal aj druhú nomináciu za seriál "Doogie Howser, M.D"., po skončení seriálu v roku 1993, sa objavoval skôr v menších rolách.
Na Broadwayi stvárnil hudobné aj dramatické role. V roku 2001 sa predstavil ako Tobias Ragg v muzikáli "Sweeney Todd". V roku 2002 sa objavil na Broadwayi po boku Anne Heche v predstavení Proof. V roku 2004 stvárnil v troch častiach filmu "Zahúlime uvidíme" drogovo závislú postavu samého seba. O rok neskôr mu prišla príležitosť si zahrať po boku hercov ako Josh Radnor, Jason Segel, Cobie Smulders či Alyson Hannigan v seriáli Ako som spoznal vašu mamu, kde sa objavil ako bohatý sukničkár Barney Stinson. Táto rola mu zaručila veľa nominácií, napríklad na cenu Emmy.
V roku 2009 sa objavil v seriáli Glee a ako dabingový herec prepožičal svoj hlas v rozprávkách ako "Oblačno miestami fašírky" (2009), "Šmolkovia" (2011), "Šmolkovia 2" (2013) či sa objavil v muzikáli "Muppets" (2011). Menšiu rolu stvárnil aj v komédií "Prci, Prci, Prcičky: Stretávka" z roku 2012. Ako kúzelník sa predviedol v seriáli "American Horror Story" a od roku 2017 pôsobí v seriáli A "Series of Unfortunate Events".
Opakovane je vyberaný usporiadateľmi významných spoločenských udalostí ako moderátor. V rokoch 2009 a 2013 uvádzal odovzdávanie cien Emmy, štyrikrát odovzdávanie cien Tony (za čo bol tiež štyrikrát odmenený cenou Tony) a v roku 2015 moderoval tiež slávnostný večer cien Akadémie.
Súkromný život.
Predtým, ako sa priznal k homosexuálnej orientácii, tvoril pár s herečkou Christine Taylor. Od roku 2004 žije s Davidom Burtkom, s ktorým sa v roku 2014 oženil. Vychovávajú spolu dve deti, ktoré im porodila náhradná matka. Tiež prispieva a podporuje mnoho rôznych organizácii ako filantrop. V roku 2011 získal svoju hviezdu na Chodníku slávy.

</doc>
<doc id="594921" url="https://sk.wikipedia.org/wiki?curid=594921" title="Pierre de la Ramée">
Pierre de la Ramée



</doc>
<doc id="594940" url="https://sk.wikipedia.org/wiki?curid=594940" title="Pohár víťazov pohárov 1968/1969 – Finále">
Pohár víťazov pohárov 1968/1969 – Finále

Finále 9. ročníka Pohára víťazov pohárov sa hralo 21. mája 1969 v Bazileji. Víťazom v tom čase druhého najvýznamnejšieho európskeho pohára sa stal Slovan Bratislava, ktorý porazil FC Barcelona 3:2. Slovan ako jediný československý a slovenský futbalový klub vyhral niektorú z európskych pohárových súťaží, zároveň sa stal prvým klubom z tzv. východneho bloku s touto poctou.
Priebeh zápasu.
Obaja súperi predviedli otvorený futbal, hráči Slovana sa presadili proti elegantnému štýlu Barcelony rýchlosťou a zdravou agresivitou. Po úvodnom výkope stratili Katalánci loptu, akcia sa začala u kapitána belasých Horvátha, pokračovala po osi Jokl – Cvetler – Hrdlička, ten vrátil prihrávku Cvetlerovi, ktorý strelou do ľavého dolného rohu otvoril skóre. V 17. minúte využil Zaldúa zaváhanie obrany Slovana a vyrovnal na 1:1. Po polhodine hry sa vydal na veľké sólo z vlastnej polovice Hrivnák, pred šestnástkou si vymenil loptu s Joklom a strelou z desiatich metrov zvýšil na 2:1. O dvanásť minút viedol Slovan už dvojgólovým rozdielom. Karol Jokl, najlepší hráč zápasu pohotovo rozohral aut, Ján Čapkovič obišiel Olivellu i Peredu a prehodil brankára Sadurního. V druhom polčase Rexach gólom priamo z rohu znížil stav zápasu na 2:3. Šancu na vyrovnanie mal Zaldúa, sám pred bránou Slovana však mieril nad.
Po záverečnom hvizde rozhodcu van Ravensa mohol legendárny športový komentátor Gabo Zelenay zvolať: „"Vyhrali sme, priatelia doma. Vyhrali sme 3:2! Náš je pohár. Slávny a veľký. Nádherný! Bravo, chlapci, naši jastrabi z Tehelného poľa bratislavského!"“ Fanúšikovia Slovana vbehli na trávnik oslavovať svojich hrdinov, doslova ich povyzliekali z dresov. Víťaznú trofej z rúk prezidenta UEFA Gustava Wiederkehra preberal kapitán tímu Alexander Horváth a jeho spoluhráči v trenírkach. Jediný, kto si zachránil dres a získal aj cennú pamiatku - loptu z finále bol brankár Vencel.
Okrem hráčov, ktorí boli priamymi aktérmi finálového zápasu, zasiahli počas sezóny do bojov o cennú trofej: Jozef Kontír – Ján Popluhár, Peter Mutkovič, Ľudovít Zlocha, Dušan Hlavenka, Jozef Határ, Milan Sokol

</doc>
<doc id="594943" url="https://sk.wikipedia.org/wiki?curid=594943" title="Mnet Asian Music Awards">
Mnet Asian Music Awards

Mnet Asian Music Awards (skrátene MAMA) je jedno z hlavných udeľovaní cien v kórejskom hudobnom priemysle, ktoré každoročne usporadúva CJ E&amp;M prostredníctvom svojho hudobného kanálu Mnet. Zúčastňujú sa na ňom jedni z najznámejších hercov a celebrít nie len z Kórejskej republiky, ale aj z krajín ako Čína, Taiwan, Japonsko, Hongkong, Kanada a Spojené štáty.
História.
Udeľovanie cien sa začalo v roku 1999 pod názvom Mnet Video Music Awards, ten sa však viackrát zmenil. Od roku 2006 nieslo oceňovanie názov Mnet Km Music Festival (skrátene MKMF). V tom čase to boli prvé a jediné kórejské ceny za videoklipy. Po 10. výročí sa ceny v roku 2009 premenovali na Mnet Asian Music Awards (skrátene MAMA). Značilo to zmeny v koncepte aj spôsobe, akým mohli ľudia hlasovať o víťazoch. Živé vysielanie sa začalo v Číne, Japonsku, Hongkongu a Juhovýchodnej Ázii prostredníctvom Channel V.
V roku 2010 sa ceremónia konala prvýkrát mimo Kórejskej republiky. 12. ročník bol usporiadaný v Cotai Arena v čínskom Macau a naživo sa vysielal v mnohých krajinách. BoA, ktorá vyhrala cenu „Najlepšia speváčka“, nebola na odovzdávaní prítomná kvôli nezhodám, ktoré malo jej hudobné vydavateľstvo SM Entertainment s Mnet Media. Neprítomní boli aj ďalší víťazi ako CNBLUE, 2AM, Čo Kwon a Gain.
Sloganom cien v roku 2009 bolo „Ázijská vlna“ a v roku 2010 „Jedna Ázia“. V rokoch 20112016 to bolo „Hudba zjednocuje“ a od 2017 ceny nesú heslo „MAMA zjednocuje“. Cieľom je šíriť myšlienku zjednotenia ľudí prostredníctvom hudby bez ohľadu na ich pohlavie, pôvod, kultúru, jazyk či krajinu.
Vysielanie.
Ceremónia sa vysiela naživo v 13 ázijských krajinách. V Kórejskej republike a v Japonsku to vysiela televízia Mnet. Ostatné televízne kanály, ktoré udeľovanie cien vysielajú, sú STAR World, tvN (Asia), Channel V, Music On! TV (Japonsko), 8TV (Malajzia), MediaCorp Channel U (Singapur), GMM 25 (Thajsko), Indosiar (Indonézia), Myx (Filipíny), MY TV (Kambodža), Mnet America (Spojené štáty), NRK (Nórsko) a SBS (Austrália). Online vysielanie zabezpečuje v Kórejskej republike webstránka Mnet, v Číne Sohu a pre zvyšok sveta YouTube Live, V app a Allkpop.
Kategórie udeľovaných cien.
Hlavné ocenenia.
Veľké ceny (Ceny Däsang).
Tri hlavné veľké ceny boli prvýkrát predstavené v roku 2006. Pôvodne boli dve ceny Däsang (Videoklip roka a Najpopulárnejší videoklip), ktoré sa udeľovali od roku 1999. Do ich zrušenia po roku 2005 bolo spolu ocenených 21 víťazov.
Špeciálne ocenenia.
Tieto ceny boli udelené len raz alebo sa udeľujú len príležitostne.
Najviac víťazstiev.
Ceny Däsang.
Toto je zoznam interpretov, ktorí získali 2 a viac cien Däsang. 
Ostatné ocenenia.
Toto je zoznam interpretov, ktorí získali 4 a viac ocenení. 

</doc>
<doc id="594950" url="https://sk.wikipedia.org/wiki?curid=594950" title="Mnet Video Music Awards 1999">
Mnet Video Music Awards 1999

Mnet Video Music Awards 1999 bolo prvým ročníkom výročného udeľovania hudobných cien v Kórejskej republike, ktoré sa konalo 27. novembra v soulskom kultúrnom stredisku Little Angels Arts Center (dnešné Universal Arts Center). Najviac nominácií získali H.O.T. a I Sung-hwan. Niektoré sa im podarilo aj premeniť a spolu s I Čong-hjon získali aj najviac ocenení.
Detaily.
Udeľovanie cien začalo pod názvom Mnet Video Music Awards, ale už pri druhom ročníku sa zmenil. V tom čase to boli prvé a jediné kórejské ceny za videoklipy. Oceňovanie tvorilo spolu 14 kategórií vrátane ceny Najlepší medzinárodný interpret. Veľkými cenami (takzvané ceny Däsang) boli Najpopulárnejší videoklip a Videoklip roka.
Víťazi a nominovaní.
Víťazi sú uvedení ako prví a tučným písmom.
Viacnásobné ocenenia a víťazstvá.
Viacnásobní víťazi.
Nasledujúci interpreti získali na ceremoniáli dve alebo viac cien. Špeciálne ceny zahrnuté nie sú.
Viacnásobné nominácie.
Nasledujúci interpreti získali dve a viac nominácií.
Externé odkazy.
Oficiálna webová stránka 

</doc>
<doc id="594952" url="https://sk.wikipedia.org/wiki?curid=594952" title="Mnet Music Video Festival 2000">
Mnet Music Video Festival 2000

Mnet Music Video Festival 2000 (MMF) bolo druhým ročníkom výročného udeľovania hudobných cien v Kórejskej republike, ktoré sa konalo 24. novembra v soulskom kultúrnom stredisku Little Angels Arts Center (dnešné Universal Arts Center). V rámci nominácií viedli skupina H.O.T. a Čo Song-mo. Najviac ich premenil práve sólista, keď získal ceny Videoklip roka a Najlepší baladický výkon.
Detaily.
V tomto ročníku pribudli 4 nové kategórie. V kategórii Najlepší začínajúci interpret boli ocenenými dvaja, nakoľko sa rozdelila na ceny podľa pohlavia. Kategória Najlepšia skupina dostala ženské, mužské aj zmiešané zastúpenie. Na tejto ceremónii vystúpil prvýkrát zahraničný interpret, ktorým bola írska skupina Westlife.
Nominačný proces.
Výberová komisia vyberala kandidátov na nominácie z interpretov, ktorí vydali piesne alebo albumy medzi novembrom 1999 a októbrom 2000. Oficiálna stránka s hlasovaním bola spustená 2. novembra. Profesionálni porotcovia vyberali z nominovaných na základe kritérií ako plánovanie, kvalita piesne, umenie a popularita.
Víťazi a nominovaní.
Víťazi sú uvedení ako prví a tučným písmom.
Víťazka nebola vyhlásená počas ceremoniálu, ale na oficiálnej webovej stránke MMF.
Viacnásobné ocenenia a víťazstvá.
Viacnásobní víťazi.
Nasledujúci interpreti získali na ceremoniáli dve alebo viac cien. Špeciálne ceny zahrnuté nie sú.
Viacnásobné nominácie.
Nasledujúci interpreti získali dve a viac nominácií.
Externé odkazy.
Oficiálna webová stránka 

</doc>
<doc id="594953" url="https://sk.wikipedia.org/wiki?curid=594953" title="Salzburské anály najväčšie">
Salzburské anály najväčšie

Salzburské anály najväčšie (iné názvy: Annales Iuvavenenses maximi, Salzburské anály , Soľnohradské letopisy, Annales Iuvavenses) je súbor letopisov, pochádzajúcich z 9. a 10. storočia zo Salzburgu (historický slovenský názov "Soľnohrad"). Mesto, pôvodne nazývané "Iuvavum", bolo významným centrom Východofranskej ríše, západného suseda Veľkomoravskej ríše. 
Dokumenty predstavujú dôležitý zdroj historických udalostí, ktoré sa odohrali vo veľkej časti dnešnej strednej Európy. Poskytujú zmienku o bitke pri Bratislave (907), kde východofranské vojsko utrpelo porážku od staromaďarských protivníkov. Záznam je zároveň najstaršou zachovanou písomnou zmienkou o Bratislave. Fragmenty sú dodnes uložené v benediktínskom kláštore Admont.

</doc>
<doc id="594956" url="https://sk.wikipedia.org/wiki?curid=594956" title="Salzburské anály">
Salzburské anály

Salzburské anály môže byť:

</doc>
<doc id="594957" url="https://sk.wikipedia.org/wiki?curid=594957" title="Soľnohradské letopisy">
Soľnohradské letopisy



</doc>
<doc id="594960" url="https://sk.wikipedia.org/wiki?curid=594960" title="1. Slovenská liga vo futsale 2016/17">
1. Slovenská liga vo futsale 2016/17

1. Slovenská liga vo futsale 2016/17 bol 24. ročník 1. Slovenskej ligy futsalistov, najvyššej futsalovej súťaže mužov na Slovensku, kontrolovanej Slovenským futbalovým zväzom (SFZ), resp. Výkonným výborom Slovenského futsalu. V súťaži účinkovalo rovnako ako v minulej sezóne 10 družstiev. Titul získalo družstvo Slov-Matic FOFO Bratislava, ktoré vo finálovej sérii zvíťazilo nad obhajcom prvenstvaŠK Across Pinerola Bratislava.
Systém súťaže.
Systém súťaže sa oproti minulej sezóne výrazne zmenil. Po základnej časti (ZČ), v ktorej odohral každý s každým zápasy jedenkrát doma a vonku, nasledovalo play-off. Na rozdiel od predchádzajúcich sezón sa už nehralo play-out. Do play-off postúpilo 8 najlepších družstiev po ZČ, pričom všetky boli zaradené do štvrťfinále. To sa hralo na 2 víťazné zápasy, semifinále a finále na 3 víťazné zápasy. Zmenou oproti minulej sezóne bolo, že sa opäť organizovalo aj play-off o 3. miesto, ktoré sa hralo na 2 víťazné zápasy. 2 posledné družstvá po základnej časti odohrali preliminačnú baráž o zotrvanie v najvyššej lige s účastníkmi 2. ligy.
Účastníci.
Pozn: Družstvo FK Slovanet Prešov, ktoré skončilo v minulej sezóne na 4. mieste, nepodalo v stanovený čas prihlášku do ligy. Nahradilo ho družstvo MIBA Banská Bystrica, ktoré neuspelo v baráži.

</doc>
<doc id="594964" url="https://sk.wikipedia.org/wiki?curid=594964" title="Karlo">
Karlo

Karlo môže byť

</doc>
<doc id="594965" url="https://sk.wikipedia.org/wiki?curid=594965" title="Koleno nasávacieho potrubia">
Koleno nasávacieho potrubia



</doc>
<doc id="594966" url="https://sk.wikipedia.org/wiki?curid=594966" title="Zberač sacieho potrubia">
Zberač sacieho potrubia



</doc>
<doc id="594967" url="https://sk.wikipedia.org/wiki?curid=594967" title="Koleno sacieho potrubia">
Koleno sacieho potrubia



</doc>
<doc id="594968" url="https://sk.wikipedia.org/wiki?curid=594968" title="Zberné nasávacie potrubie">
Zberné nasávacie potrubie



</doc>
<doc id="594969" url="https://sk.wikipedia.org/wiki?curid=594969" title="Nasávacie zberné potrubie">
Nasávacie zberné potrubie



</doc>
<doc id="594970" url="https://sk.wikipedia.org/wiki?curid=594970" title="Zberné sacie potrubie">
Zberné sacie potrubie



</doc>
<doc id="594971" url="https://sk.wikipedia.org/wiki?curid=594971" title="Sacie zberné potrubie">
Sacie zberné potrubie



</doc>
<doc id="594978" url="https://sk.wikipedia.org/wiki?curid=594978" title="Aalborg BK">
Aalborg BK

Aalborg Boldspilklub alebo Aalborg BK (skr. AaB) je dánsky športový klub so sídlom v Aalborgu. Klub sa venuje hádzanej, hokeju, kriketu, tenisu a basketbalu, ale najsledovanejší šport je futbal.

</doc>
<doc id="594980" url="https://sk.wikipedia.org/wiki?curid=594980" title="Aalborg Boldspilklub">
Aalborg Boldspilklub



</doc>
<doc id="594981" url="https://sk.wikipedia.org/wiki?curid=594981" title="AaB">
AaB



</doc>
<doc id="594982" url="https://sk.wikipedia.org/wiki?curid=594982" title="Zoznam miest v Rumunsku">
Zoznam miest v Rumunsku

Toto je zoznam rumunských miest s viac ako 50 000 obyvateľmi, zoradený podľa počtu obyvateľov.
Abecedný zoznam všetkých miest v Rumunsku:

</doc>
<doc id="594983" url="https://sk.wikipedia.org/wiki?curid=594983" title="Emily Browningová">
Emily Browningová

Emily Jane Browningová (neprechýlene Emily Jane Browning; * 7. december 1988, Melbourne, Austrália) je austrálska herečka, speváčka a modelka. Medzi jej známe filmy patria "Rad nešťastných príhod" (2004), "Príbeh dvoch sestier" (2009), Sucker Punch (2011), "Pompeje" (2014) či "Legendy zločinu" (2015).
Životopis.
Jej rodičmi sú Shelley a Andrew Browningoví a má dvoch mladších bratov, Nicholasa a Matthewa. Od malička túžila sa stať módnou návrhárkou ale vystupovanie v školských predstaveniach bolo silnejšie.
Kamarátov otec jej našiel agenta a zakrátko si už zahrala svoju prvú filmovú rolu vo filme "Ozvena hromov" (1998). Zlom v jej kariére nastal až v roku 2002 vo filme "Loď duchov", dostala zaň ocenenie pre najlepšiu mladú herečku. Po boku Meryl Streep a Jima Carreyho zažiarila vo filme "Rad nešťastných príhod". V roku 2011 hrala v sci-fi filme "Sucker Punch" po boku Jeny Malone či Vanessy Hudgens.
V roku 2014 získala zvláštnu cenu poroty na "Sundance Film Festival" za film "God Help the Girl" (2013). V roku 2016 sa uchádzala o postavu Harley Quinn z filmu "Jednotka samovrahov" (2016), ktorú dostala Margot Robbie. V roku 2017 sa predstaví vo fantasy televíznom seriáli "American Gods".

</doc>
<doc id="594984" url="https://sk.wikipedia.org/wiki?curid=594984" title="Emily Browning">
Emily Browning



</doc>
<doc id="594985" url="https://sk.wikipedia.org/wiki?curid=594985" title="Zara Larssonová">
Zara Larssonová

Zara Maria Larssonová (neprechýlene Zara Maria Larson; * 16. december 1997, Solna, Švédsko) je švédska speváčka a skladateľka. Po prvýkrát sa preslávila už ako 10-ročná v talentovej šou "Talang", švédskej verzii Got Talent (v Česku a na Slovensku: "Česko Slovensko má talent"). V roku 2012 podpísala nahrávaciu zmluvu s vydavateľstvom TEN Music Group a vydala svoj debutový EP album, "Introducing" (2013). Singel „Uncover“ dosiahol prvú priečku vo Švédsku, Dánsku a Nórsku. Vo februári 2013 ocenilo Universal Music Sweden singel platinovou platňou a v júli 2013 bol album "Introducing" certifikovaný trojitou platinovou platňou. Larssonová tiež podpísala trojročný kontrakt s Epic Records v USA v apríli 2013.

</doc>
<doc id="594987" url="https://sk.wikipedia.org/wiki?curid=594987" title="Zara Larsson">
Zara Larsson



</doc>
<doc id="594989" url="https://sk.wikipedia.org/wiki?curid=594989" title="Shawn Mendes">
Shawn Mendes

Shawn Peter Raul Mendes (* 8. august 1998, Pickering, Ontário, Kanada) je kanadský spevák a skladateľ. Úspešným sa stal v roku 2013 po nahraní niekoľkých cover verzií piesní na svoj účet v aplikácii Vine. Nasledujúci rok si ho všimol manažér Andrew Gertler z Island Records a získal nahrávaciu zmluvu.
Jeho singel „Life of the Party“ bol úspešný v Kanade, ale aj medzinárodne. Po singli následne vydal EP a štúdiový album, po ktorom vyrazil na sólové turné. V septembri 2016 vyšiel jeho druhý album "Illuminate". 25. mája 2018 vyšiel jeho tretí album "Shawn Mendes".
Detstvo.
Narodil sa 8. augusta 1998 v kanadskom Toronte, kde vyrástol na predmestí Pickering. Je synom Karen, realitnej maklérky a Manuela, biznismena. Jeho otec má portugalské korene. Shawn má o 5 rokov mladšiu sestru Aaliyah. Chodil na Pine Ridge Secondary School.
Kariéra.
2013 – 2015: "Handwritten".
V roku 2013 začal nahrávať svoje coververzie pesničiek na aplikáciu Vine a získal milióny pozretí a množstvo fanúšikov. Manažér Andrew Gertler objavil Shawna na internete v januári 2014, priviedol ho do Island Records, kde 4. júna 2014 podpísal nahrávaciu zmluvu. V júni 2014 vydal singel „Life of the Party“. Je najmladším umelcom, ktorý debutoval v TOP 25 s debutovou pesničkou v rebríčku "Billboard" Hot 100, kde sa umiestnil na mieste 24 v 15 rokoch, 11 mesiacoch a 4 dňoch.
Vyšiel na turné MagCon Tour, po boku ďalších mladých internetových senzácii ako Nash Grier, Cameron Dallas, Jack &amp; Jack a ďalších. Ako predspevák bol na turné s Taylor Swift či s Austinom Mahonem. Svoj debutový EP vydal v júli. V roku 2014 získal cenu Teen Choice Award v kategórii Internetová hviezda v oblasti hudby.
V roku 2015 vydal svoj debutový album "Handwritten", s ktorým Mendes debutoval na prvých priečkach "Billboard" 200. Za prvý týždeň sa predalo 119 000 kópií. Na albume sa okrem Mendesovej prvej piesne „Life Of The Party“, ktorou všetko začalo, nachádza aj hit „Stitches“ či spolupráca s kubánsko-americkou speváčkou Camilou Cabello na piesni „I Know What You Did Last Summer“. Na propagáciu albumu Mendes vystúpil v niekoľkých televíznych reláciách a na odovzdávaniach cien. Taktiež išiel na turné ShawnFirstHeadlines &amp; Shawn Mendes World Tour.
2016 – 2017: "Illuminate".
23. septembra 2016 uzrel svetlo sveta Mendesov druhý album "Illuminate". Vydavateľstvami boli Island Records a Universal Music Group tak ako aj pri predošlom albume. Album obsahuje žánre ako pop, rock a blues. Album debutoval na vrchole amerického Billboard 200 a v Kanade na Canadians Album Charts. Hlavný singel „Treat You Better“ sa objavil v prvej desiatke na "Billboard" Hot 100. V septembri uzrel svetlo sveta aj videoklip pre pieseň „Mercy“ taktiež vydal "Illuminate" (Deluxe version), kde na jar prispel piesňou „There's Nothing Holdin' Me Back“, ktorá sa stala letným hitom a vyšvihla Mendesa na popredné priečky v rádiách. V apríli 2017 sa v Glasgowe začalo turné "Illuminate World Tour," ktoré Mendes ukončil v decembri toho istého roku v japonskom Tokiu. Počas turné Mendes vystúpil aj na festivale "Rock In Rio" Zrušený bol jeden koncert v Mexiku z dôvodu zemetrasenia.
2018 – 2019: "Shawn Mendes".
Dňa 25. mája 2018 potešil mladý spevák svojich fanúšikov treťou štúdiovkou, ktorá je pomenovaná po ňom – "Shawn Mendes." Album predstavil jemne rockovým singlom „In My Blood“, kde priznal problémy s úzkosťami. Deň na to vydal rytmickú pieseň „Lost In Japan“. Pred vydaním albumu Mendes s jeho tímom vybrali pár fanúšikov z Los Angeles, Londýna, Berlína či Štokholmu a pozvali ich na tzv. „"secret listening"“, kde si fanúšikovia vypočuli album pred jeho vydaním a mali možnosť sa odfotiť s mladým spevákom. Shawn tiež zverejnil single „Nervous“, „Where were you in the morning“ a „Youth“, na ktorej spolupracoval s Khalidom. V tomto roku sa mladý spevák objavil na "Met Gala" a vydal sa aj na festivalové turné, počas ktorého navštívil aj festival Sziget v Budapešti. Taktiež vystúpil s piesňou „Lost In Japan“ na módnej prehliadke Victoria Secret a získal dve nominácie na Grammy v kategóriach pieseň roka s „In My Blood“ a nomináciu za najlepší pop-vokálny album. V marci 2019 začalo jeho tretie svetové turné, počas ktorého Mendes odohrá vyše 100 koncertov po celom svete, vrátane koncertu v rodnom Toronte, kde odohrá svoj prvý štadiónový koncert ako hlavný headliner 6. septembra 2019 v Rogers Centre.
2020 – 2022: "Wonder" a "Lyle Lyle Crocodile".
4. decembra 2020 ohlásil spevák svoje štvrté album "Wonder" s hlavným rovnomenným singlom, ktorý sa vyšplhal na 18. miesto v americkom hudobnom rebríčku Billboard Hot 100. Druhý singel „Monster“ bola spolupráca medzi Mendesom a Justinom Bieberom. Singel skončil na 8. mieste v rebríčku Billboard Hot 100. Album "Wonder" debutoval a skončil na prvom mieste v USA aj v Kanade.
20. augusta 2021 vydal Mendes singel „Summer of Love“ spolu so spevákom Tainym. 23. septembra 2021 oznámil turné v USA, Kanade a Európe. Turné však bolo prerušené kvôli spevákovmu duševnému zdraviu. 30. novembra 2021 oznámil nový singel „It'll Be Okay“ a 20. marca 2022 mala premiéru nová pieseň „When You're Gone“ počas vystúpenia na hudobnom festivale SXSW 2022.
V roku 2021 spevák dostal angažmá v muzikálovom filme "Lyle Lyle Crocodile" kde nadaboval spev ústrednej postavy. 31. septembra Mendes odhalil zoznam 15 skladieb pôvodného soundtracku. Pôvodná pieseň ktorú napísal a zaspieval Mendes s názvom „Heartbeat“ bola vydaná ako propagačný singel albumu 23. septembra 2022.

</doc>
<doc id="594991" url="https://sk.wikipedia.org/wiki?curid=594991" title="Neve Campbellová">
Neve Campbellová

Neve Adrianne Campbell (* 3. október 1973, Guelph, Ontário, Kanada) je kanadská herečka, známa z trilógie "Vreskot" či z televízneho seriálu "House of Cards" (2016).
Detstvo a mladosť.
Narodila sa v Kanade, rodičom Gerry Campbellovi a matke Marnie Neveovej. Jej rodičia sa rozviedli keď mala dva roky. Má jedného brata a dvoch nevlastných. V šiestich rokoch sa začala učiť tancovať, keď jej bolo deväť získala miesto v celoštátnej Kanadskej baletnej škole. Hoci jej snaha stať sa profesionálnou tanečnicou nevyšla, kvôli sérii poranení, zamerala hlavnú snahu uskutočniť hereckú kariéru. Nastúpila do John F. Ross Collegiate Vocational Institut v rodnom meste Guelph a zahrala si v divadle napríklad vo Fantómové opery. Z matkinej strany sefardská židovka. Ako sama uviedla, považuje sa za katolíčku zo židovskými koreňmi.
Kariéra.
Svoj prvý prielom do herectva v roku 1992 v kanadskom televíznom seriáli "Catwalk", ktorý mal veľký úspech v Spojených štátoch. Potom hrala v druhotriednych filmoch, ale nakoniec získala rolu Juliu Salingerovú v televíznom seriáli "Party of Five" (1994). Seriál si našiel silnú podporu medzi fanúšikmi. Neve vďaka tomuto úspechu získala prácu vo filme aj naďalej, najprv v teenagerskom filme "Čarodejnice" (1996). V rovnakom roku sa ale objavila ešte v filme, ktorý zatienil všetky jej doterajšie úspechy – film "Vreskot". Film zarobil neuveriteľné peniaze, kritika ho dosť vychválila a Neve za jej herecký výkon vyzdvihovali do nebies. Nevýhodou bolo, že si ju nikto nevedel v žiadnej inej roli predstaviť. Objavila sa aj v ďalších dvoch častiach – kým do dvojky po krátkom váhaní išla preto, že post-traumatický stres bol pre ňu hereckou výzvou, trojka bola otázkou peňazí. Vo všetkých troch častiach vystupuje po boku Courteney Cox a Davida Arquetteho. Po Jamie Lee Curtisovej býva považovaná za jedinú herečku, ktorú sú fanúšikovia teen-vyvražďovačiek ochotní rešpektovať za novú kráľovnú vrieskania. Chcela aby sa jej filmová kariéra obrátila iným smerom, preto prijala príklad úlohu v thrillery "Divoké hry" (1998) s Denise Richards.
Z ďalších filmov sa objavila vo filme "Panika" (2000), "Sprisahanie" (2003), "Company" (2003), či "Milenka" (2004).
V roku 2006 si Neve prvýkrát zahrala na West Ende, londýnskej obdobe Broadwaya – získala úlohu v hre Arthura Millera "Ressurection Blues". Hra zožala zmiešané kritiky, čo ale Neve od britskej divadelnej scény vôbec neodradilo. Neskôr toho istého roku sa na rovnakom mieste objavila v hre "Love song" spolu s Cillianom Murphym a Michaelom McKeanom.
V roku 2011 si po štvrtý raz zopakovala úlohu Sidney Prescottovej, z filmu "Vreskot 4", o rok neskôr sa objavila v televíznom seriály "Titanic: Blood and Steel".
V júli 2015 potvrdila svoju účasť v televíznom seriály "House of Cards" (2016) po boku Kevina Spaceya a Robin Wright. V roku 2020 potvrdila svoju účasť v horore Vreskot, ktorý mal premiéru v roku 2022. Vo filme si zahrá po boku Courteney Cox a Davida Arquetteho, ktorí hrali aj v predchádzajúcich častiach. V rovnakom roku prijala jednu z úloh v životopisnom filme "Mraky". Film získal pozitívne recenzie. Vo februári 2021 bola Campbellová obsadená do televíznej adaptácie "The Lincoln Lawyer", kde si zahrala po boku Becki Newton, Manuela Garciu-Rulfa. Dňa 6. júna 2022 potvrdila, že sa neobjaví v ďalšom pokračovaní franšízy "Vreskot", ktorá bude mať premiéru v roku 2023. 
Súkromný život.
Neve sa vydala dvakrát – prvýkrát v roku 1995 za Jeffa Colta a druhýkrát za Johna Lighta v roku 2007. Obe manželstva skončili rozvodom. Aktuálne je jej partnerom JJ Fieldom, za ktorého však zatiaľ vydatá nie je. V roku 2012 sa im narodil syn Caspian a v roku 2018 si s partnerom adoptovali syna. Je veľkou obdivovateľkou Susan Sarandon, vystupuje ako hovorkyňa organizácie zaoberajúcou sa Tourettovým syndrómom, ktorým trpí jej brat.

</doc>
<doc id="594992" url="https://sk.wikipedia.org/wiki?curid=594992" title="Neve Campbell">
Neve Campbell



</doc>
<doc id="594993" url="https://sk.wikipedia.org/wiki?curid=594993" title="Supergirl (seriál)">
Supergirl (seriál)

Supergirl je americký akčný a dobrodružný televízny seriál, ktorého tvorcami sú Ali Adler, Greg Berlanti a Andrew Kreisberg (poslední dvaja tiež vytvorili seriál "Arrow" a "The Flash"). Pôvodne bol vysielaný na americkej stanici CBS a premiéru mal 26. októbra 2015. Seriál je založený na postave z DC Comics, Supergirl (Kara Zor-El), ktorej tvorcami sú Otto Binder a Al Plastino. Stvárňuje ju herečka Melissa Benoist v hlavnej role. Supergirl je superhrdinka, sesternica Supermana a jedna z posledných obyvateľov Kryptonu.
12. mája 2016 Warner Bros. oznámilo, že seriál bol predĺžený na druhú sériu a presťahuje sa zo stanice CBS na The CW, kde debutoval 10. októbra 2016. 8. januára 2017 bolo oznámené, že seriál bol obnovený aj na tretiu sériu.
2. apríla 2018 bol seriál obnovený na štvrtú sériu, ktorá bude mať premiéru 14. októbra 2018.
Seriál bol obnovený na piatu sériu.

</doc>
<doc id="594994" url="https://sk.wikipedia.org/wiki?curid=594994" title="Alexej Michajlovič Ridiger">
Alexej Michajlovič Ridiger



</doc>
<doc id="594995" url="https://sk.wikipedia.org/wiki?curid=594995" title="Alexej Ridiger">
Alexej Ridiger



</doc>
<doc id="594996" url="https://sk.wikipedia.org/wiki?curid=594996" title="Johann Tobias Beck">
Johann Tobias Beck

Johann Tobias Beck (* 22. február 1804, Balingen (Bádensko-Württembersko)† 28. december 1878, Tübingen) bol nemecký protestantský teológ, kazateľ a spisovateľ.
Životopis.
Johann Tobias Beck bol synom Tobiasa Becka (17781849), podnikateľa a člena balingenskej mestskej rady, a jeho manželky Anny, rod. Roller (17761836).
Vyrastal v meštianskom prostredí, v období znovu sa rozmáhajúceho pietizmu. Veľký vplyv naňho mala predovšetkým jeho zbožná matka a starý otec, ale aj jeho balingenskí učitelia Huzel a G. Osiander.
Od roku 1818 študoval v tzv. nižšom seminári v meste Urach, jeho spolužiakmi boli napr. aj Christian Friedrich Dettinger či budúci nemecký básnik Eduard Mörike. Beck sa tu naučil predovšetkým klasické jazyky. Roky strávené v Urachu neskôr označil za najšťastnejšie a najpožehnanejšie roky svojho života.
V rokoch 1822 až 1826 študoval na univerzite v Tübingene protestantskú teológiu. Ovplyvnili ho myšlienky radikálneho pietizmu a diela Johanna Albrechta Bengela.
V roku 1827 sa Johann Tobias Beck stal farárom v obci Waldtann (dnes Kreßberg, v okrese Crailsheim). Oženil sa tu s Luisou, rod. Fischer, s ktorou mali spolu osem detí.
V rokoch 1829 až 1836 bol farárom v meste Mergentheim. Do tohto obdobia sa datuje aj začiatok jeho plodnej teologickej publikačnej činnosti.
Známym sa stala jeho kritika uvoľnených mravov vojvodu Paula z Württembergu, ktorú sformuloval síce nepriamo, no o to zapálenejšie vo viacerých homíliách. Vojvoda Paul sa netajil tým, že rád počúval Beckove kázne, no po týchto udalostiach tak robil už len tajne.
Johann Tobias Beck bol obľúbeným kazateľom. Pôsobivý štýl jeho príhovorov sa však odlišoval od dobového teologického štandardu.
Angažovanie sa v pietistickom „Spolku na podporu kresťanskej teologickej vedy“ ("Verein zur Beförderung christlich-theologischer Wissenschaft") mu neskôr dopomohlo k získaniu miesta mimoriadneho profesora teológie na univerzite v Bazileji.
V roku 1838 zomrela jeho manželka Anna. O rok nato sa znovu oženil, za manželku si vzal Mathildu, rod. Märklin, s ktorou mal ďalšie dve deti.
V roku 1843 sa stal riadnym profesorom systematickej teológie na univerzite v Tübingene. Na rozdiel od kriticko-špekulatívnej školy Ferdinanda Christiana Baura sa Beck stal zakladateľom biblicky orientovaného teologického smeru. Jedným z jeho najznámejších študentov tu bol aj budúci profesor teológie Karl August Auberlen.
Johann Tobias Beck nepriamo ovplyvnil aj smerovanie známej evanjelickej "Predigerschule" (Kazateľskej školy) v Bazileji. Jej prvý riaditeľ, Wilhelm Arnold-Rappard (18381918), bol Beckovým žiakom a neskôr aj blízkym priateľom. Absolventom tejto bazilejskej školy bol aj známy biblista a spisovateľ Franz Eugen Schlachter, v ktorého myšlienkovom odkaze je tiež možné badať vplyv Beckovej teológie.
Johann Tobias Beck mal po celý život veľmi krehké zdravie. Zomrel 28. decembra 1878 v Tübingene.
Po Beckovej smrti upadlo jeho dielo na istý čas do zabudnutia. Postupne sa však jeho spisy dočkali aj nových vydaní.
Od roku 1987 udeľuje "Arbeitskreis für evangelikale Theologie" v spolupráci s "Theologische Verlagsgemeinschaft" každoročne "Johann-Tobias-Beck-Preis" (Cenu Johanna Tobiasa Becka).

</doc>
<doc id="594997" url="https://sk.wikipedia.org/wiki?curid=594997" title="Kometal Gjorče Petrov Skopje">
Kometal Gjorče Petrov Skopje



</doc>
<doc id="594998" url="https://sk.wikipedia.org/wiki?curid=594998" title="Supergirl">
Supergirl

Supergirl môže byť:

</doc>
<doc id="595007" url="https://sk.wikipedia.org/wiki?curid=595007" title="Zápcha (medicína)">
Zápcha (medicína)

Zápcha (iné názvy: konstipácia, obstipácia, hovorovo: zápeka, nesprávne: "zácpa") je upchatie hrubého čreva stolicou. Stolica je často suchá a tvrdá, vyprázdňovanie je namáhavé a bolestivé, menej ako trikrát do týždňa. Patrí medzi najčastejšie gastrointestinálne ochorenia. Často sa zápcha musí konzultovať s lekárom, ktorý nasadí liečbu.
Zápchu delíme na akútnu a chronickú.
Akútna zápcha.
Ide o poruchu vyprázdňovania stolice, ktorá trvá niekoľko dni potom, čo boli predchádzajúce stolice pravidelné.
Príčiny akútnej zápchy v tomto prípade môžu byť:
Chronická zápcha.
Chronickú zápchu nemožno podceňovať ako banálnu chorobu. Chronickú zápchu môžu zapríčiňovať o dosť vážnejšie veci. Ako napríklad:
Diagnostika zápchy.
Po navštívení lekára, lekár vykoná isté vyšetrenia. Ako napríklad:
Najčastejšie so zápchou sa navštevuje gastroenterológická prípadne chirurgická ambulancia. Po diagnostikovaní prichádza liečba.

</doc>
<doc id="595023" url="https://sk.wikipedia.org/wiki?curid=595023" title="1. futsalová liga žien 2015/16">
1. futsalová liga žien 2015/16

1. futsalová liga žien 2015/16 bol premiérový ročník 1. futsalovej ligy žien, futsalovej súťaže žien na Slovensku, ktorú organizuje Slovenský futbalový zväz (SFZ), resp. Výkonný výbor Slovenského futsalu. V súťaži účinkovalo 6 družstiev. Titul získalo družstvo TJ Spartak Myjava.
Systém súťaže.
Systém súťaže pozostával iba zo základnej časti. Tá sa organizovala formou piatich turnajov, každý v inom dejisku, na ktorých družstvá odohrali po 3 zápasy.

</doc>
<doc id="595027" url="https://sk.wikipedia.org/wiki?curid=595027" title="Daniel B. Allyn">
Daniel B. Allyn

Gen. Daniel Bartlett Allyn (* 24. september 1959, New Hampshire, USA) je generál Armády Spojených štátov vo výslužbe. V rokoch 2014 - 2017 pôsobil ako (v poradí 35.) zástupca náčelníka Štábu Armády Spojených štátov. V rokoch 20122013 bol veliteľom XVIII. výsadkového zboru a od mája 2013 do 15. augusta 2014 bol veliacim generálom Veliteľstva síl Armády Spojených štátov na základni Fort Bragg v Severnej Karolíne.
Generál Allyn sa narodil v štáte New Hampshire v roku 1959 a vyrastal v mestečku Berwick v Maine. Absolvoval štúdium na Vysokej škole vojenského námorníctva v Newporte v štáte Rhode Island, kde získal magisterský titul v odbore štúdie strategickej a národnej bezpečnosti, ako aj na Vojenskej akadémii Spojených štátov vo West Pointe v štáte New York (1981).
Slúžil v Južnej Kórey, Grenade (Operácia Urgent Fury), Egypte (dve mierové misie na Sinajskom polostrove), Paname (Operácia Just Cause), Saudskej Arábii (Operácia Púštna búrka), Iraku (Operácia Iracká sloboda) a Afganistane (Operácia Trvalá sloboda).

</doc>
<doc id="595029" url="https://sk.wikipedia.org/wiki?curid=595029" title="Melina Mercouri">
Melina Mercouri



</doc>
<doc id="595037" url="https://sk.wikipedia.org/wiki?curid=595037" title="Drotár (priezvisko)">
Drotár (priezvisko)

Drotár je slovenské priezvisko s významom drotár. Vyskytuje sa predovšetkým na východnom Slovensku, najviac v Krušinci (okres Stropkov), Michalovciach a Valalikoch (okres Košice-okolie).
Známi nositelia.
Pozri v článku Drotár (rozlišovacia stránka).

</doc>
<doc id="595039" url="https://sk.wikipedia.org/wiki?curid=595039" title="Choč">
Choč

Choč môže byť:

</doc>
<doc id="595049" url="https://sk.wikipedia.org/wiki?curid=595049" title="Zoznam miest v Severnom Macedónsku">
Zoznam miest v Severnom Macedónsku

Toto je zoznam miest v Severnom Macedónsku.

</doc>
<doc id="595058" url="https://sk.wikipedia.org/wiki?curid=595058" title="Národná prírodná rezervácia Choč">
Národná prírodná rezervácia Choč



</doc>
<doc id="595059" url="https://sk.wikipedia.org/wiki?curid=595059" title="Carabus variolosus nodulosus">
Carabus variolosus nodulosus



</doc>
<doc id="595060" url="https://sk.wikipedia.org/wiki?curid=595060" title="Carabus variolosus variolosus">
Carabus variolosus variolosus



</doc>
<doc id="595062" url="https://sk.wikipedia.org/wiki?curid=595062" title="Daniel Bartlett Allyn">
Daniel Bartlett Allyn



</doc>
<doc id="595067" url="https://sk.wikipedia.org/wiki?curid=595067" title="Mnet Asian Music Award za album roka">
Mnet Asian Music Award za album roka

 
Mnet Asian Music Award za album roka () je cena Däsang (alebo Veľká cena), ktorú každoročne udeľuje CJ E&amp;M (Mnet). Prvýkrát bola udelená na 8. ročníku Mnet Asian Music Awards v roku 2006. Udeľuje sa sólistovi alebo skupine s najlepším vokálne alebo inštrumentálne nahraným albumom v hudobnom priemysle. Prvýkrát cenu získala skupina SG Wannabe za album "The 3rd Masterpiece".
Víťazi a nominovaní.
 Každý ročník je prepojený s článkom o Mnet Asian Music Awards, ktoré sa v danom roku konali.
Viacnásobní víťazi.
V histórii Mnet Asian Music Awards získali ocenenie „Album roka“ 2 a viackrát len dvaja interpreti.
Externé odkazy.
Oficiálna webová stránka 

</doc>
<doc id="595068" url="https://sk.wikipedia.org/wiki?curid=595068" title="Charles Burroughs">
Charles Burroughs

Charles Burroughs môže byť:

</doc>
<doc id="595069" url="https://sk.wikipedia.org/wiki?curid=595069" title="Burroughsová">
Burroughsová



</doc>
<doc id="595075" url="https://sk.wikipedia.org/wiki?curid=595075" title="Cena Grammy za celoživotný prínos">
Cena Grammy za celoživotný prínos

Cenu Grammy za celoživotný prínos udeľuje The Recording Academy umelcom ktorí počas svojho života majú kreatívny prínos s výnimočným umeleckým významom pre hudobný priemysel.
Toto ocenenie sa odlišuje od Siene slávy Grammy, ktorá skôr vzdáva poctu špecifickým hudobným nahrávkam, než by oceňovala jednotlivcov a líši sa aj od ceny Grammy Trustees Award, ktorou sa oceňujú tí, ktorí v hudobnom priemysle neprispievajú ako umelci.
Ocenení za celoživotný prínos.
Nasledujúci jednotlivci dostali cenu Grammy za celoživotné dielo. Ich poradie je uvedené podľa roku.

</doc>
<doc id="595076" url="https://sk.wikipedia.org/wiki?curid=595076" title="Grammy Lifetime Achievement Award">
Grammy Lifetime Achievement Award



</doc>
<doc id="595092" url="https://sk.wikipedia.org/wiki?curid=595092" title="Jozef Anton Habsbursko-lotrinský">
Jozef Anton Habsbursko-lotrinský

Jozef Anton Ján Baptista Habsbursko-lotrinský (* 9. marec 1776, Florencia† 13. január 1847, Budapešť vtedy Budín) bol rakúsky arcivojvoda a uhorský palatín. Jeho rodičmi boli rakúsky cisár a český kráľ a uhorský kráľ Leopold II. a Mária Ludovika Španielska.
Mladosť.
Narodil sa ako deviate dieťa toskánskemu veľkovojvodovi Leopoldovi a Márii Ludoviky Španielskej. Mladosť prežil vo Florencii. Učil sa jazyky a dohovoril sa nemecky, taliansky, latinsky a francúzsky. Jeho učiteľmi boli gróf Fridrich Manfredini a F. A. Zeiller, ktorý ho učil právnemu odboru. Roku 1790, po tom, ako sa stal Jozefov otec cisárom sa rodina odsťahovala do Viedne.
Uhorský palatín.
V roku 1795 sa stal, po smrti svojho staršieho brata Alexandra, uhorským miestodržiteľom a o rok neskôr bol uhorským snemom zvolený za palatína. Túto funkciu zastával pol storočia až do svojej smrti. Zaslúžil sa o hospodársky a kultúrny rozvoj krajiny. V napoleonských vojnách sa trikrát stal vrchným veliteľom ozbrojeného odporu tamojšej šľachty. Roku 1840 prispel k prepusteniu opozičných vodcov Mikuláša Wesselényiho a Lajosa Kossutha.
Rozvoj krajiny.
V roku 1802 podporil vznik uhorského národného múzea. Bol za založenie školy pre dôstojníkov, nazvanej Ludoviceum, ktorá bola uvedená do prevádzky v roku 1835. Na výstavbu Uhorskej akadémie vied venoval 10 000 zlatých. Za jeho vlády bola roku 1827 v Uhorsku vybudovaná prvá železnica a roku 1830 založená Uhorská komerčná banka. V roku 1844 založil vo vtedajšej Pešti technickú univerzitu. Na svojich alcsutských statkoch mal veľmi dobre fungujúce hospodárstvo.
Na Budínskom hrade nechal postaviť hrobku, do ktorej boli do roku 1944 pochovávaní členovia Jozefovskej línie Habsbursko-Lotrinskej dynastie. V roku 1869 bol v Budapešti odhalený na jeho počesť pomník v nadživotnej veľkosti, ktorý je umiestnený na tamojšom, po ňom pomenovanom námestí. Zomrel v januári roku 1847 v Budíne a pochovaný bol v Budapešti.
Manželky a potomkovia.
1. manželka (1799) Alexandra Pavlovna Romanovová (* 1783† 1801)
2. manželka (1815) Hermína Anhaltská (* 1797† 1817)
3. manželka (1819) Mária Dorotea Württemberská (* 1797† 1855)

</doc>
<doc id="595109" url="https://sk.wikipedia.org/wiki?curid=595109" title="Mnet Asian Music Award za pieseň roka">
Mnet Asian Music Award za pieseň roka

Mnet Asian Music Award za pieseň roka () je cena Däsang (alebo Veľká cena), ktorú každoročne udeľuje CJ E&amp;M (Mnet). Prvýkrát bola udelená na 8. ročníku Mnet Asian Music Awards v roku 2006. Udeľuje sa sólistovi alebo skupine za najlepší umelecký počin, technickú dokonalosť a celkovú dokonalosť v nahrávacom priemysle bez ohľadu na predajnosť albumu či umiestnenie v rebríčkoch. Prvýkrát cenu získala skupina SG Wannabe za pieseň „Partner for Life“.
Víťazi a nominovaní.
 Každý ročník je prepojený s článkom o Mnet Asian Music Awards, ktoré sa v danom roku konali.
Viacnásobní víťazi.
V histórii Mnet Asian Music Awards získali ocenenie „Pieseň roka“ viac ako raz traja interpreti.

</doc>
<doc id="595112" url="https://sk.wikipedia.org/wiki?curid=595112" title="Zoznam miest v Dánsku">
Zoznam miest v Dánsku

Toto je zoznam miest v Dánsku s viac ako 30 000 obyvateľmi v roku 2016.

</doc>
<doc id="595113" url="https://sk.wikipedia.org/wiki?curid=595113" title="1. futsalová liga žien 2016/17">
1. futsalová liga žien 2016/17

1. futsalová liga žien 2016/17 bol 2. ročník 1. futsalovej ligy žien, futsalovej súťaže žien na Slovensku, ktorú organizuje Slovenský futbalový zväz (SFZ), resp. Výkonný výbor Slovenského futsalu. V súťaži účinkovalo 7 družstiev (pôvodne sa prihlásilo 8), čo je o 1 družstvo viac ako v jej prvej sezóne. Titul obhájilo družstvo TJ Spartak Myjava.
Systém súťaže.
Systém súťaže zostal rovnaký a pozostával iba zo základnej časti. Tá sa organizovala formou siedmich turnajov, každý v inom dejisku. Každý s každým odohral po 2 zápasy.
Účastníci.
Poznámka: SCVČ R1 Banská Bystrica pôsobil v minulej sezóne pod názvom "ŠK Selce". V januári 2017 sa tesne pred tretím turnajom odhlásilo zo súťaže družstvo ŠK Štich Humenné, ktoré dovtedy neodohralo žiaden zápas.

</doc>
<doc id="595115" url="https://sk.wikipedia.org/wiki?curid=595115" title="Igor Stravinsky">
Igor Stravinsky



</doc>
<doc id="595121" url="https://sk.wikipedia.org/wiki?curid=595121" title="Fotovoltaická elektráreň Ralsko Ra 1">
Fotovoltaická elektráreň Ralsko Ra 1

FVE Ralsko Ra 1 je fotovoltaická elektráreň pri Ralsku v okrese Česká Lípa. Má inštalovaný výkon 38,3 MW a od svojho spustenia v decembri 2010 je najväčšou slnečnou elektrárňou v Česku.
Ďalšie údaje.
Skladá sa zo štyroch menších zdrojov:
Tieto zdroje sú pripojené k jednému odbernému miestu v transformovni v TR 110/23 kV Noviny. Zdroje ležia pri mestských častiach Kuřívody a Jabloneček v priestore bývalého vojenského priestoru Ralsko. Elektráreň prevádzkuje spoločnosť ČEZ Obnovitelné zdroje, s.r.o.
Zmena vlastníkov.
Elektráreň vlastnila a prevádzkovala spoločnosť 3 L invest a.s., ktorú od júla 2010 vlastní spoločnosť eEnergy Ralsko a.s. Tú od augusta 2010 vlastnila elektrárenská spoločnosť ČEZ, ktorá ju kúpila od spoločnosti Amun.Re asi za 4,5 miliardy Kč. Vo vedení spoločnosti Amun.Re zasadal podnikateľ Martin Shenar a právnici z advokátskej kancelárie MSB Legal (predtým Šachta &amp; Partners), často spájaný s kontroverzným podnikateľom Ivom Rittigom, spoločnosť mala v roku 2010 čistý zisk 669 miliónov Kč a v roku 2011 309 miliónov Kč. V roku 2012 bola spoločnosť 3 L invest zlúčená do spoločnosti ČEZ OZ uzavřený investiční fond a.s., prevádzkovateľom elektrárne sa potom stala spoločnosť ČEZ Obnovitelné zdroje, s.r.o. Na výstavbe sa podieľala spoločnosť Sudop Praha. Za rok 2012 dostala firma ČEZ za elektráreň štátnu podporu vo výške 497,6 miliónov Kč. V roku 2013 bolo českým Energetickým regulačným úradom začaté vyšetrovanie voči ČEZ, elektráreň mohla byť licencovaná ešte pred jej úplným dokončím. Stihla by tak výhodné vysoké výkupné ceny elektriny.
Podľa spoločnosti ČEZ sa v rámci tejto oblasti s ohľadom na prírodné podmienky jedná o jednu z najvhodnejších lokalít na umiestnenie zariadení na výrobu elektriny zo slnečného žiarenia, keď priemerný ročný úhrn globálneho žiarenia tu dosahuje až 3,8 tisíc MJ/m². V roku 2011 elektráreň dodala 38 532 MWh elektrickej energie, za ktoré utŕžila 485 miliónov Kč. Čistý zisk spoločnosti potom predstavoval 136 mil. Kč.
ČEZ v roku 2013 začal rokovania z mestami Mimoň a Ralsko o prípadnej kúpe pozemkov o rozlohe 293 912 m², na ktorých elektráreň stojí.

</doc>
<doc id="595145" url="https://sk.wikipedia.org/wiki?curid=595145" title="Lisa Kudrowová">
Lisa Kudrowová

Lisa Valerie Kudrowová (neprechýlene Lisa Valerie Kudrow; * 30. júl 1963, Los Angeles, Kalifornia, USA) je americká herečka, dabérka, komička a spisovateľka. Získala celosvetové uznanie za stvárnenie postavy Phoebe zo seriálu "Priatelia" (1994).
Životopis a kariéra.
Životopis
Narodila sa do rodiny lekára a pracovníčky v cestovnej kancelárií. Navštevovala školu Vassar College v New Yorku, so zameraním na biológiu. Dúfala, že si uskutoční lekársku kariéru v lekárskom výskume v Los Angeles. Vysokú školu ukončila s bakalárskym titulom.
Kariéra
Prvá možnosť hrania jej prišla v roku 1989, v "Saturday Night Live". Lisa si herectvo tak zamilovala, že mala v pláne zúčastniť sa ešte ďalších konkurzov. Objavila sa v menších rolách v televíznych seriáloch ako napríklad "Na zdravie" (1982) alebo "Groundlings". V roku 1992 získala úlohu Ursuly Buffayovej, servírky, zo seriálu "Som do teba blázon" (1992). Táto úloha jej priniesla možnosť zahrať si v seriáli Priatelia, kde stvárnila identické dvojča Ursuly - Phoebe. Za postavu Phoebe získala niekoľko ocenení, ako príklad cenu Emmy či celosvetové uznanie. Seriál sa natáčal do roku 2004 a Lisa sa objavila v každej časti. Medzi divákmi bola vďaka postave Phoebe veľmi obľúbená. 
Jej filmová kariéra sa skladá z filmov ako Všetci moji muži (1998) po boku herečky Christiny Ricci, zahviezdila aj po boku Johna Travoltu, vo filme Šťastné čísla. Po skončení Priateľov, sa Lisa objavila ešte v pár filmoch. V roku 2008 však získala možnosť hlavnej postavy v seriáli "Web Therapy", kde sa ukázala ako terapeutka, ktorá už má dosť počúvania ľudských problémov a tak sa rozhodne zmeniť to pomocou webkamery. V seriáli sa objavilo aj veľa významných hercov, ako napríklad herečka Meryl Streep, alebo jej kolegyňa z Priateľov, Courteney Cox. V roku 2010 sa zase Lisa objavila v seriáli Courteney Cox, "Mesto žien". Menšiu rolu získala aj v dráme Dievča vo vlaku (2016) , s Emily Blunt. V rovnakom roku hviezdi aj po boku herečky Rashidy Jones v seriáli "Angie Tribeca". Venuje sa tiež dabingu.
Osobný život.
Od roku 1995 je manželkou Michaela Sterna, s ktorým má aj syna. Spolu s jej kolegami zo seriálu Priatelia, patrila k najlepšie plateným hercom z televízie v histórii (plat 750 000 dolárov za epizódu). Píše ľavou rukou a hovorí plynule po francúzsky.

</doc>
<doc id="595146" url="https://sk.wikipedia.org/wiki?curid=595146" title="Zoznam miest v Čiernej Hore">
Zoznam miest v Čiernej Hore

Toto je zoznam miest v Čiernej Hore.
Externé odkazy.
Dáta na City Population.de

</doc>
<doc id="595147" url="https://sk.wikipedia.org/wiki?curid=595147" title="Lisa Kudrow">
Lisa Kudrow



</doc>
<doc id="595148" url="https://sk.wikipedia.org/wiki?curid=595148" title="Scientometria">
Scientometria

Scientometria je veda zaoberajúca sa kvantitatívnymi rysmi a vlastnosťami vedy a vedeckého výskumu. Dôraz kladie na výskum a vývoj mechanizmov merania vedy pomocou matematicko-štatistických metód.
Scientometria, bibliometria a webomedia sú teda vedné disciplíny, ktoré skúmajú kvantitatívne aspekty rôznych typov informácií v procese ich tvorby, šírenia a využitia. Najčastejšie sú spájané s hodnotením vedy na rôznych úrovniach.
Scientometria sa zaoberá kvantitatívnymi aspektmi vedy ako disciplíny alebo ekonomickej aktivity. Keďže hlavnými výstupmi vedeckých výskumov sú vedecké publikácie, stali sa predmetom skúmania scientometrie. Scientometria je často krát zamieňaná s pojmom bibliometria, to je zapríčinené tým, že vychádzajú z rovnakého metodologického aparátu. Scientometria sa však zameriava výlučne na vedecké publikácie a výsledky analýz publikácií a citácií využíva primárne na hodnotenie vedy. Bibliometria a scientometria sa prekrývajú v súvislosti s vedeckými informáciami a použitými metódami. Presah scientometrie predstavuje ekonomické a sociálne charakteristiky vedy, ktoré scientometria používa. Okrem odborných publikácií skúma i ďalšie kvantitatívne charakteristiky vedy, napr. človekoroky - počet rokov praxe vedcov, finančné vstupy a ďalšie.
Za zakladateľa scientometrie je považovaný Eugene Garfield, ktorý si v 50. rokoch 20. storočia pri vytváraní expertných systémov založené na indexovaných vedeckých informáciách a citáciách všimol, že takto indexované dáta môžu slúžiť na sledovanie evolúcie vedy samotnej. Neskôr potom stál pri základoch jednej z najrozsiahlejších scientometrických a citačných databáz súčasnosti, ISI Web of Science (Inštitút vedeckých informácií Web vedy). V súčasnej dobe existuje celý ďalších databáz, ktoré môžu slúžiť ako zdroj scientometrických dát, napr. Scopus, PubMed atď. V rámci scientometrie bol vyvinutý celý rad štatistických nástrojov pre výpočet kvantitatívnych aspektov vedeckých publikácií - napr. rôzne typy indexov (citačný ohlas, impakt faktor, Hirschov index, atď.) - ktoré merajú niektoré kvantitatívne aspekty vedeckej práce jednotlivcov, tímov, vedeckých disciplín či dokonca krajín (niektoré z indexov sa tiež vzťahujú k ekonomickým ukazovateľom).
Problematikou scientometrie sa na Slovensku zaoberá napríklad Slovenská akadémia vied, taktiež sa vyučuje na Univerzite Komenského v Bratislave, napr. na Katedre knižničnej a informačnej vedy.

</doc>
<doc id="595149" url="https://sk.wikipedia.org/wiki?curid=595149" title="Giacomo Guido Ottonello">
Giacomo Guido Ottonello

Mons. Giacomo Guido Ottonello (* 29. august 1946, Masone, Taliansko) je taliansky titulárny arcibiskup sasabský a emeritný apoštolský nuncius v Slovenskej republike.
Životopis.
V diplomatických službách Svätej stolice.
Kňazskú vysviacku prijal 29. júna 1971 a stal sa kňazom diecézy Acqui v Taliansku. V roku 1979 získal licenciát z kánonického práva a o rok neskôr získal doktorát z katolíckej teológie na Pápežskej Lateránskej univerzite v Ríme. Dňa 25. marca 1980 začal pôsobiť v diplomatických službách Svätej stolice. V službách Svätého stolca pôsobil v Pakistane (19801983), v Salvádore (19831985), v Libanone (19851989), vo Francúzsku (19891994), v Španielsku (19941998) a v Poľsku (19981999). Ovláda taliansky, francúzsky, španielsky a anglický jazyk a rozumie i po poľsky a po rusky. 
Pápež sv. Ján Pavol II. ho 29. novembra 1999 vymenoval za titulárneho arcibiskupa sasabského a apoštolského nuncia v Paname. Biskupskú konsekráciu prijal 6. januára 2000 z rúk pápeža Jána Pavla II. v Bazilike sv. Petra vo Vatikáne. Spolusvätiteľmi boli biskup Giovanni Battista Re, substitút Štátneho sekretariátu, a Marcello Zago, sekretár Kongregácie pre evanjelizáciu národov. Dňa 26. februára 2005 bol vymenovaný za apoštolského nuncia v Ekvádore.
Slovensko.
Dňa 1. apríla 2017 ho pápež František vymenoval za apoštolského nuncia na Slovensku. Na Slovensko pricestoval 29. júna 2017. Po príchode uviedol: „"Z toho mála, čo zatiaľ poznám, je krajina pekná. Ľudia sú sympatickí, dobrí, pohostinní a otvorení. Už na letisku som mal možnosť stretnúť mladého človeka, ktorý s úctou reagoval na to, že som reprezentant Svätého Otca. Dosvedčuje to dobrý základ katolíckej viery."“
Dňa 6. júla 2017 absolvoval prvé diplomatické stretnutie s ministrom zahraničných vecí a európskych záležitosti SR Miroslavom Lajčákom. Dňa 12. septembra 2017 začal oficiálne svoju diplomatickú misiu na Slovensku odovzdaním poverovacích listín prezidentovi SR Andrejovi Kiskovi v Prezidentskom paláci v Bratislave. Z úradu apoštolského nuncia v Slovenskej republike je zároveň doyenom diplomatického zboru na Slovensku. 
Dňa 21. septembra 2017 navštívil sídlo Sekretariátu Konferencie biskupov Slovenska na Kapitulskej ulici v Bratislave, kde odovzdal kópiu poverovacích listín predsedovi KBS arcibiskupovi Mons. Stanislavovi Zvolenskému za účasti slovenských biskupov a pracovníkov Sekretariátu. Arcibiskup Stanislav Zvolenský povedal: „"Sme radi, že budeme mať znova prostredníctvom vašej osoby a vašej služby kontakt so Svätým Otcom a so všetkými jeho spolupracovníkmi. Za nás všetkých by som chcel vyjadriť našu otvorenosť a prisľúbiť, že sa budeme usilovať o čo najlepšiu spoluprácu."“ Apoštolský nuncius Ottonello charakterizoval svoju misiu slovami: „"Moje poslanie je predovšetkým cirkevné – evanjeliová služba tejto drahej Cirkvi putujúcej na Slovensku v pravde, v jednote, v spoločenstve a svätosti."“
Hlavným spolusvätiacim biskupom pri biskupskej vysviacke bol 24. júna 2020 v Katedrále sv. Martina v Spišskej Kapitule, kedy bol vysvätený Mons. Ján Kuboš, nový spišský pomocný biskup. Taktiež bol spolusvätiacim biskupom pri biskupskej vysviacke 24. apríla 2021 v Diecéznej svätyni na Skalke pri Trenčíne Mons. Petra Beňu, nového nitrianskeho pomocného biskupa. Počas jeho pôsobenia Katolícka cirkev na Slovensku zažila až dve beatifikačné slávnosti. Dňa 30. septembra 2017 bol v Bratislave vyhlásený za blahoslaveného kňaz, salezián a mučeník za duchovné povolania Titus Zeman. Dňa 1. septembra 2018 bola v Košiciach vyhlásená za blahoslavenú mučenička čistoty Anna Kolesárová. 
V dňoch 12. až 15. septembra 2021 sprevádzal pápeža Františka pri príležitosti jeho 34 apoštolskej cesty na Slovensko.
Dňa 31. októbra 2021 sa stal emeritným apoštolským nunciom, keď pápež František prijal jeho rezignáciu po dovŕšení 75. roku života.

</doc>
<doc id="595151" url="https://sk.wikipedia.org/wiki?curid=595151" title="Danielle Panabakerová">
Danielle Panabakerová

Danielle Nicole Panabaker (* 19. september 1987, Augusta, Georgia, Spojené štáty) je americká herečka. Hereckú kariéru začala už ako tínedžerka vo filmoch od Disney: "Stuck in the Suburbs" (2004), "Škola superhrdinov" (2005) a "Read It and Weep" (2006). So svojou mladšou sestrou, Kay Panabakerovou sa objavila v miniseriáli stanice HBO, "Zánik Empire Falls" (2005).
Do pozornosti sa dostala vďaka seriálu stanice CBS, "Shark" (2006 – 2008), kde si zahrala po boku Jamesa Woodsa. Účinkovala aj v množstve filmov ako "Mr. Brooks" (2007), "Piatok trinásteho" (2009), "The Crazies" (2010), "The Ward" (2010) či "Piraňa 3DD" (2012).
Po vedľajších rolách v seriáloch "Necessary Roughness" (2011 – 2013), "Kosti" (2012 – 2013) a "Strážca poriadku" (2014), si zahrala hosťovskú úlohu Caitlin Snow v seriáli stanice The CW, "Arrow". V súčasnosti stvárňuje hlavnú úlohu Caitlin Snow/Killer Frost v spin-offe "The Flash", ktorý mal premiéru v októbri 2014.

</doc>
<doc id="595152" url="https://sk.wikipedia.org/wiki?curid=595152" title="Danielle Panabaker">
Danielle Panabaker



</doc>
<doc id="595154" url="https://sk.wikipedia.org/wiki?curid=595154" title="Stanislav III. Turzo">
Stanislav III. Turzo

Gróf Stanislav III. Turzo z Betlanoviec (* 24. júl 1576, Bojnice† 1. máj 1625, Piešťany) bol uhorský palatín a spišský župan.
Životopis.
Narodil sa 24. júla 1576 v Bojniciach ako syn Alexeja Turzu a jeho manželky Barbory Zrínskej. Bol vzdelaný, študoval v zahraničí (v Augsburgu, dva roky v Padove, v Benátkach a v Ríme). V roku 1594, po otcovej smrti, prerušil štúdia a prevzal správu majetkov (hrady a panstvá Spiš, Bojnice a Hlohovec) i funkciu spišského dedičného župana a dal sa na vojenský životvstúpil do služieb Mateja, brata cisára Rudolfa II.
Zúčastnil sa mnohých bojov proti Turkom, a to pri dobýjaní Novohradu, v roku 1595 pod velením generála Mansfelda pri dobytí Ostrihomu, potom Vyšehradu a Vacova, v roku 1596 pod velením generála Mikuláša Pálfiho pri pokuse o dobytie Jágru, v roku 1598 pri dobytí Rábu, Taty, Pápy a Vesprému, o rok na to pri dobývaní Hatvanu a viacerých hradov v okolí Szolnoku, pri dobývaní Nagykanizse, v roku 1601 pri dobytí Stoličného Belehradu. Pretože sa ako vojenský veliteľ naďalej chcel zúčastňovať na bojoch s Turkami, v roku 1603 sa vzdal funkcie dedičného spišského župana v prospech svojho mladšieho brata Krištofa, no po jeho smrti v roku 1614 sa stal opätovne hlavným spišským županom s postavením kráľovského pohárnika.
Spočiatku sa staral o povznesenie evanjelického školstva, v Hlohovci založil gymnázium a mnohých študentov vysielal na univerzitné štúdium do Nemecka. Bojnice sa za jeho spravovania stali v roku 1610 sídlom najväčšej superintendantúry pre Nitriansku, Tekovskú a Bratislavskú župu. S jeho menom sa viaže aj konanie evanjelickej synody v Šintave v roku 1622.
V čase neustálych vojen a povstaní sa najprv pridal na stranu Gabriela Betlena a v Bojniciach hostil jeho posádku, no potom prebehol na stranu cisára (niekde sa uvádza, že pod vplyvom arcibiskupa Petra Pázmaňa konvertoval na katolícku vieru). V roku 1622 na sneme v Šoporni ho zvolili za palatína a v roku 1624 vymohol od kráľa právo pre Spišskú stolicu používať červený vosk pri pečatení listín.
Palatín Stanislav III. zomrel 1. mája 1625 počas liečenia v piešťanských kúpeľoch. Pochovali ho v Levoči, kde je v krstnej kaplnke chrámu sv. Jakuba renesančný figurálny epitaf od Weinhardta.
Manželstvo a potomkovia.
Oženil sa s Annou Rosinou Listiusovou z Kopčian, ktorá bola známa ako druhá Alžbeta Bátoričkatýrala a vraždila staré a mladé ženy. S ňou mal 7 detí :

</doc>
<doc id="595156" url="https://sk.wikipedia.org/wiki?curid=595156" title="Latorická ulica (Bratislava)">
Latorická ulica (Bratislava)

Latorická ulica v Bratislave sa nachádza v mestskej časti Podunajské Biskupice, sídlisko Dolné Hony, sú to vlastne dve na seba kolmé ulice do písmena T, názov je odvodený od rieky Latorica.
Na ulici má sídlo Materská škola Latorická 2.

</doc>
<doc id="595157" url="https://sk.wikipedia.org/wiki?curid=595157" title="Rashida Jonesová">
Rashida Jonesová

Rashida Jones (* 25.február 1976, Los Angeles, Kalifornia, Spojené štáty) je americká herečka a komička. Je dcérou herečky Peggy Lipton a hudobníka Quincyho Jonesa. Hrala vo filmoch ako "Sociálna sieť" (2010), "Muppets" (2011) či v seriáli "Angie Tribeca" (2016).
Detstvo a mladosť.
Rashida Jones, sa narodila do hereckej rodiny, herečke Peggy Lipton a hudobníkovi Quincymu Jonesovi. Má dvoch súrodencov Kidadu Jones a Quincyho Jonesa III. Meno Rashida je arabského pôvodu. Celá rodina je židovského pôvodu. Jej rodičia sa rozviedli, keď mala Rashida štrnásť rokov. Odvtedy žila s matkou Peggy v Brentwoode. Po skončení strednej školy, bola Rashida prijatá na Harvard. 
Kariéra.
Prvý raz sa objavila v seriály "Dedičstvo posledného dona" (1997). Postupne sa objavovala aj v filmoch ako príklad "Tajomstvo diára" (2004) po boku Brittany Murphy, kde stvárnila gynekologičku. V seriály Web Therapy sa objavila po boku Lisy Kudrow a v roku 2010 zažiarila v dráme "Sociálna sieť", kde bola spolupracovníčkou Marka Zuckerberga, vo filme Jesse Einsenberg. 
V roku 2011 sa objavila v komédií "Muppets". Vo filme sa objavila po boku hviezd ako Amy Adams, Emily Blunt, Whoopi Goldberg, Seleny Gomez, Neila Patricka Harrisa či Jima Parsonsa. 
Od roku 2016 do roku 2019 stvárňovala hlavnú úlohu vo filme "Angie Tribeca".
Súkromný život.
Jonesová v roku 2018 porodila syna, ktorého má so svojim partnerom, Ezrom Koeningom. 

</doc>
<doc id="595158" url="https://sk.wikipedia.org/wiki?curid=595158" title="Rashida Jones">
Rashida Jones



</doc>
<doc id="595159" url="https://sk.wikipedia.org/wiki?curid=595159" title="Mnet Asian Music Award pre interpreta roka">
Mnet Asian Music Award pre interpreta roka

Mnet Asian Music Award pre interpreta roka () je cena Däsang (alebo Veľká cena), ktorú každoročne udeľuje CJ E&amp;M (Mnet). Prvýkrát bola udelená na 8. ročníku Mnet Asian Music Awards v roku 2006. Udeľuje sa sólistovi alebo skupine za najlepší umelecký počin, technickú dokonalosť a celkové dosiahnuté výsledky v hudobnom priemysle. Prvýkrát cenu získala skupina TVXQ.
Od roku 2014 má práva na názov tejto ceny spoločnosť China UnionPay.
Víťazi a nominovaní.
 Každý ročník je prepojený s článkom o Mnet Asian Music Awards, ktoré sa v danom roku konali.
Viacnásobní víťazi.
V histórii Mnet Asian Music Awards získali ocenenie „Interpret roka“ viac ako raz len dvaja interpreti.

</doc>
<doc id="595160" url="https://sk.wikipedia.org/wiki?curid=595160" title="Hronská ulica (Bratislava)">
Hronská ulica (Bratislava)

Hronská ulica v Bratislave sa nachádza v mestskej časti Podunajské Biskupice a nazvaná bola podľa rieky Hron.

</doc>
<doc id="595164" url="https://sk.wikipedia.org/wiki?curid=595164" title="Royal Bank of Scotland">
Royal Bank of Scotland

Royal Bank of Scotland (RBS) je jedna z 3 dcérskych spoločností firmy The Royal Bank of Scotland Group v oblasti retail bankovníctva, ďalšie sú "NatWest" a "Ulster Bank". RBS má asi 700 pobočiek, najviac v Škótsku, Anglicku a Walese. Banka i jej vlastník "The Royal Bank of Scotland Group" nie sú súčasť ďalšej veľkej banky v Edinburghu "Bank of Scotland", ktorá vznikla o 32 rokov skôr v roku 1695.
Slovenská pobočka.
RBS otvorila svoju pobočku v Bratislave 15. mája 2007, ale v auguste 2015 bola pobočka uzatvorená, dôvodom bola nová stratégia viac sa zamerať na domáce trhy v Spojenom kráľovstve a v Škótsku.

</doc>
<doc id="595165" url="https://sk.wikipedia.org/wiki?curid=595165" title="The Royal Bank of Scotland">
The Royal Bank of Scotland



</doc>
<doc id="595166" url="https://sk.wikipedia.org/wiki?curid=595166" title="Toni Collettová">
Toni Collettová

Toni Collettová (neprechýlene Toni Collette; * 1. november 1972, Sydney, Austrália) je austrálsko - americká herečka známa z filmov ako "Šiesty zmysel" (1999), "Malá Miss Sunshine" (2006), "Hitchcock" (2012) alebo "Už teraz mi chýbaš" (2015). V roku 2000 bola nominovaná na cenu Academy Awards za film "Šiesty zmysel" (1999).
Detstvo a mladosť.
Collettová sa narodila ako najstaršia z troch detí vodičovi kamiónu a zástupkyni zákazníckeho servisu. Ako štrnásťročná si zahrala v stredoškolskom predstavení Godspell, kde spievala pieseň od Whitney Houston, "Saving All My Love For You". O rok neskôr sa rozhodla venovať herectvu. So súhlasom svojich rodičov prestúpila na austrálsku divadelnú školu ATYP. Neskôr zanechala štúdium, aby sa mohla naplno venovať hereckej kariére. Začala v Národnom Inštitúte dramatických umení (NIDA), ale po osemnástich mesiacoch odišla.
Kariéra.
Na počiatku jej hereckej kariéry sa objavovala v niekoľkých divadelných predstaveniach a neskôr televíznych seriáloch. V roku 1992 sa objavila po boku Anthonyho Hopkinsa vo filme "Spotswood" . O rok neskôr sa odhodlala radikálne zmeniť svoj vzhľad kvôli filmu "Muriel sa vydáva". Vďaka postave Muriel získala nomináciu na Zlatý glóbus a získala austrálske filmové ocenenie AACTA. V roku 1996 si zahrala menšiu postavu vo filme "Emma", kde si zahrala po boku Gwyneth Paltrow. Spočiatku sa Collettová nechcela objaviť vo filme, nakoľko nemala rada knižné diela Jane Austenovej, no po prečítaní knihy zistila, že sa jej námet veľmi páčil a rolu prijala. 
Po boku Lisy Kudrow, Parker Posey a Alanny Ubach, sa objavila vo filme "Clockwatchers". Film mal premiéru v júni 1997. V roku 1999 bola obsadená ako jedna z vedľajších postáv filmu "Šiesty zmysel," kde si zahrala boku Brucea Willisa. Za svoj herecký výkon získala množstvo pozitívnych ohlasov a tiež získala svoju prvú nomináciu na Academy Awards. V divadle Broadway účinkovala v muzikáli "The Wild Party" z roku 2000. Divadelný kritik, Ben Brantley, jej herecký výkon označil ako famózny. Vďaka tejto divadelnej úlohe získala tiež nomináciu na ocenenie Tony Awards. V rovnakom roku sa objavila tiež vo filme "Shaft", kde sa objavila po boku Samuela L. Jacskona, Jeffreyho Wrighta a Vanessy Williams. Tiež sa objavila v komédii "Hotel Splendide", po boku Daniela Craiga, Katrin Cartlidge a Helen McCrory. 
Po boku herečiek Meryl Streep, Nicole Kidman a Julianne Moore sa objavila v dráme "Hodiny" z roku 2002. V rovnakom roku sa vo filme "Ako na vec," kde stvárnila matku so samovražednými sklonmi. Film mal veľmi pozitívne recenzie a tiež aj herecký výkon Colletovej. Získala svoju prvú nomináciu na ocenenie BAFTA. V roku 2004 sa objavila v menšej úlohe vo filme "Posledný výstrel". 
V roku 2005 prijala rolu Maggie Feller vo filme "Pozná ju ako svoje boty". Jej hereckou kolegyňou mala byť Sarah Michelle Gellar, ktorá sa mala objaviť v role Rose, sestry Maggie. Keď Gellarová opustila natáčanie, Collettová sa rozhodla prijať rolu Rose a rolu Maggie získala Cameron Diaz. Film získal niekoľko nominácii na rôzne ocenenia a bol priemerne úspešným. Colletová za svoj herecký výkon získala nomináciu na Satelitte Awards. V roku 2006 si zahrala menšiu úlohu vo filme "Mŕtve dievča" po boku herečiek Marcii Gay Hardenovej a Brittany Murphyovej. Jej ďalším filmom v roku 2006 bol film Malá Miss Sunshine. Film získal obrovský úspech a Colettová získala za svoj herecký výkon svoju druhú nomináciu na BAFTA a tiež získala nomináciu na Zlatý glóbus. V rovnakom roku sa objavila aj v televíznom filme "Cunami: Následky", kde Collettová stvárnila zamestnankyňu austrálskej vlády, ktorá prichádza do Thajska pomôcť po ničivom cunami. Za svoj herecký výkon získala ďalšiu nomináciu na Zlatý glóbus a nomináciu na cenu Emmy Awards. V roku 2007 bola tiež v porote na Filmovom festivale v Cannes.
V roku 2009 hrala v televíznom seriáli "Tara a jej svet," kde sa predstavila ako umelkyňa, ktorá trpí poruchou identity. Táto seriálová rola jej priniesla dve nominácie na Zlatý glóbus, z toho jednu získala. V rovnakom roku tiež prepožičala svoj hlas postavy Mary v dramatickom animovanom filme "Mary a Max". V životopisnom filme o Alfredovi Hitchcockovi s názvom "Hitchcock" z roku 2012 sa objavila ako Peggy Robertson, asistentka Hitchcocka. V roku 2015 si spolu s Drew Barrymore zahrala v dráme "Už teraz mi chýbaš," ktorá hovorí o dvoch dobrých kamarátkach, ktorej jednej zmení život rakovina. Collettová si kvôli filmu nechala oholiť celú hlavu. V rovnakom roku si zahrala vo fantasy filme "Krampus: Choď do čerta". V roku 2017 sa objavila vo francúzskej komédii "Madam slúžka". Ďalší filmový úspech jej priniesol film "Desivé dedičstvo" z roku 2018. Herecký výkon Colletovej bol pozitívne prijatý a získala niekoľko nominácii na filmové ocenenia. O rok neskôr začala účinkovať v televíznom seriáli "Unbelievable". Za svoj herecký výkon získala nomináciu na Zlatý glóbus a tiež získala televízne ocenenie Critics' Choice Television Awards. V rovnakom roku sa tiež objavila v detektívke "Na nože" po boku Jamie Lee Curtis, Christophera Plummera a Any de Armas. Colletová získala za stvárnenie Jodi nomináciu na austrálske filmové ocenenie AACTA. 
V roku 2021 prijala jednu z vedľajších úloh vo filme Guillerma del Tora, "Ulička nočných môr" a tiež stvárnila postavu kapitánky vesmírnej lode vo filme "Utajený pasažier". 
V máji 2022 mal premiéru televízny seriál "Schodisko", ktorý bol inšpirovaný skutočnou udalosťou. Colettová v seriáli stvárnila postavu Kathleen Peterson.
Súkromný život.
Po tom, čo sa stala mediálne známou mala problémy so záchvatmi paniky a trpela bulímiou. 
V roku 1997 mala aférku s hercom Jonathanom Rhysom Meyersom. Od roku 2003 je vydatá za hudobníka Davea Galafassia, s ktorým má dve deti. Vo voľnom čase rada medituje. Istý čas žila s manželom v Sydney, no neskôr sa presťahovali do Los Angeles. Od roku 2019 žije opäť s rodinou v Sydney. V decembri 2022 bolo oznámené, že Collettová a Galafassi sa rozvádzajú. 
Collettová podporuje niekoľko charitatívnych organizácii, ako napríklad Amnesty International či Feeding America či PETA. V roku 2017 sa zúčastnila Nadácie Elthona Johna,ktorá sa snažila vyzbierať peniaze pre ľudí s HIV. Vyjadrila tiež svoju podporu hnutiu Meetoo. 
Je považovaná za herečku, ktorá patrí k najvšestrannejším z celého Hollywoodu. 

</doc>
<doc id="595168" url="https://sk.wikipedia.org/wiki?curid=595168" title="Johann Sebastian von Drey">
Johann Sebastian von Drey

Johann Sebastian Drey, od roku 1823 von Drey, (* 16. október 1777, Röhlingen-Killingen, dnes Ellwangen, Bádensko-Württembersko† 19. február 1853, Tübingen, Nemecko) bol nemecký katolícky teológ. Pôsobil na univerzitách v Ellwangene a neskôr v Tübingene. Špecializoval sa na teologickú apologetiku a otázky fundamentálnej teológie. V roku 1819 založil katolícku vetvu tzv. "Tübingenskej teologickej školy".
Životopis.
Narodil sa v obci Röhlingen (časť Killingen) v kniežatstve Ellwangen. Bol synom chudobných rodičov. Na gymnáziu v Ellwangene mohol študovať len vďaka finančnej podpore zo strany miestneho farára.
V rokoch 1797 až 1799 študoval na univerzite v Augsburgu katolícku teológiu.
Za kňaza ho vysvätil augsburský biskup Clemens Wenzeslaus von Sachsen dňa 30. mája 1801. Následne bol pridelený do farnosti Röhlingen. Počas nasledujúcich piatich rokov sa súkromne venoval štúdiu filozofických diel I. Kanta, J. G. Fichteho a F. W. J. Schellinga.
V roku 1806 sa stal profesorom "Filozoficko-teologického lýcea" v Rottweile. Vyučoval tu náboženskú filozofiu, matematiku a fyziku.
V roku 1812 sa stal profesorom apologetiky, dogmatiky, dejín dogiem a teologickej encyklopedistiky na "Katholisch-Theologische Friedrichs-Universität" v Ellwangene.
V roku 1813 získal Drey na univerzite vo Freiburgu titul "Dr. theol".
Do obdobia Dreyovho pôsobenia v Ellwangene sa datujú aj jeho prvé vedecké práce. Venoval sa v nich náznakom chiliazmu v dielach sv. Justína a téme pokánia v ranom kresťanstve.
Ellwangenská "Katholisch-Theologische Friedrichs-Universität" bola v roku 1817 integrovaná do akademických štruktúr tübingenskej Eberhard Karls Universität. Drey sa tak následne oficiálne stal profesorom jej Katolíckej teologickej fakulty. Vyučoval apologetiku, dogmatiku, dejiny dogiem a teologickú encyklopedistiku.
V roku 1819 sa, spolu s kolegami Petrom Aloisom Gratzom, Johannom Georgom Herbstom a Johannom Baptistom von Hirscherom, podieľal na založení teologického periodika "Tübinger Theologische Quartalschrift". To patrí k najstarším, dodnes vychádzajúcim odborným teologickým časopisom na svete.
Do roku 1819 sa datuje aj vznik katolíckej vetvy tzv. "Tübingenskej teologickej školy". Jej zakladateľmi boli Johann Sebastian Drey a jeho žiak Johann Adam Möhler (17961838). K ich zásluhám nepochybne patrí fakt, že ako prví začali vo výskume biblických textov používať historicko-kritickú metódu – dokonca ešte pred tým, než sa táto metóda presadila aj v rámci evanjelickej vetvy "Tübingenskej teologickej školy", ktorá sa formovala v okruhu Ferdinanda Christiana Baura.
Ku katolíckej "Tübingenskej škole" sa hlásili aj mnohí ďalší významní teológovia, o. i. napr.: Johann Baptist von Hirscher (17881865), Johannes von Kuhn (18061887) alebo Franz Anton Staudenmaier (18001856).
V roku 1823 bol J. S. Dreyovi udelený "Rytiersky kríž Rádu württemberskej koruny", čím bol súčasne povýšený aj do šľachtického stavu.
V 20. rokoch 19. storočia bol Johann Sebastian von Drey jedným z kandidátov na biskupský stolec novozriadenej Diecézy Rottenburg, napokon však z toho vzišlo. Konzervatívne kruhy totiž rozšírili fámu, že jedna z jeho kníh sa dostala v Ríme na Index zakázaných kníh. Aj keď sa napokon ukázalo, že v skutočnosti bola situácia trochu iná, jeho meno v súvislosti s biskupskou funkciou už viac neprichádzalo do úvahy.
V roku 1838 sa vzdal vyučovania dogmatiky a dejín dogiem, ponechal si len apologetiku a encyklopedistiku. Výučbu dogmatiky po ňom prevzal Johannes von Kuhn.
V roku 1846 odišiel do penzie. Za zásluhy mu bol udelený titul komtúra "Rádu württemberskej koruny".
Zomrel 19. februára 1853 v Tübingene.
Teológia.
Výrazne ovplyvnil nemeckú katolícku teológiu 19. storočia. Jeho význam spočíva vo vypracovaní osobitej teologickej metódy, ktorá následne charakterizovala celú katolícku vetvu "Tübingenskej školy". Ide tu o syntézu historicko-kritického a filozoficko-špekulatívneho prístupu.
Pokúšal sa vyhnúť tak čistému empirizmu a pozitivizmu, ako aj čistému racionalizmu. Bol totiž presvedčený, že teológiu nemožno rozvíjať na základe teológie samotnej, ale v konfrontácii a reflexii duchovných dejín ľudstva, v ktorých, samozrejme, zaujíma zvláštne miesto filozofia. V Dreyovej teológii zaiste badať vplyv dobovej filozofie romantizmu, predovšetkým jej hlavných reprezentantov – Novalisa a Schellinga.
Vychádzal z viery „prítomnej“ cirkvi. Tvrdil, že v tejto „terajšej“ viere sa objektívne manifestuje to, čo hlásal Kristus. Kresťanstvo dnešnej katolíckej cirkvi nie je ničím iným než prítomnou / súčasnou / dnešnou formou pôvodného (prvotného) kresťanstva. Na základe tejto tézy tak Drey odsudzuje názorový prúd, podľa ktorého je pôvodné, rané kresťanstvo tým jediným pravým a skutočným kresťanstvom, kým celý ďalší vývoj kresťanstva vlastne kresťanstvo len nehanebne znetvoril a je tak hodný jedine zavrhnutia.
Dnešná cirkev manifestuje svoju identitu s pôvodným kresťanstvom predovšetkým v kulte – v sprítomňovaní toho, čo robil Kristus – ako centrálnom bode svojho života. Drey, využijúc, no i mierne modifikujúc, romantický koncept dejín, predstavil dnešné kresťanstvo ako výsledok procesu vývoja pôvodného kresťanstva, ktorý bol súčasne nevyhnutný i slobodný, zahŕňal v sebe kontinuitu i diskontinuitu. Kontinuita a nevyhnutnosť sú dané skutočnosťou, že neviditeľným princípom kresťanstva je Duch Svätý. Sloboda je spojená s nevyhnutnosťou do tej miery, do ktorej sú ľudia viditeľnými a aktívnymi nositeľmi tohto procesu.
Všetky tieto myšlienky vyjadril v pojme „"živá Tradícia"“, ktorý sa neskôr stal kľúčovým pojmom "Tübingenskej školy". Podstatnou súčasťou je kresťanstva je vedomie, že kresťanstvo sa (stále) vyvíja – a nevyvíja sa len v jednotlivostiach, ako napr. v oblasti dogiem, ale aj ako celok. Predovšetkým platí, že vo vývoji jednotlivostí sa manifestuje vývoj celku.
Spolu s myšlienkou vývoja vnášal do teológie aj prvky hegelovskej dialektiky. V rámci svojej teologickej dialektiky priznáva "absolútnu" "právoplatnosť" výhradne katolíckej cirkvi, všetky ostatné kresťanské konfesie podľa neho predstavujú len výsledok chybného vývoja – napriek tomu im však možno priznať istú "relatívnu" právoplatnosť.
Cirkev chápal v súvislostiach evanjeliovej tematiky "Božieho kráľovstva" – ako "communio sanctorum".
Svoje prednášky z dogmatiky nikdy nepublikoval. Cenným zdrojom poznania v tejto oblasti tak sú predovšetkým diela jeho priamych žiakovJ. A. Möhlera, J. von Kuhna, Franza Antona Staudenmaiera, Antona Berlageho či Franza Xavera Dieringera.
Venoval sa tiež kresťanskej apologetike. Spočiatku videl jej hlavnú úlohu v hľadaní toho, čo majú obe kresťanské konfesie spoločné. Predpokladal, že takýto prienik následne umožní jasnejšie uvidieť samotnú podstatu kresťanstva.
Neskôr sa však priklonil k názoru, že existuje je len jedna jediná, "absolútne" "právoplatná" forma kresťanstva – a tou je katolícka cirkev. Tento postoj tak vylučoval existenciu akejsi (nadradenej) teologickej vedy, ktorá by pomocou určitej teologicko-filozofickej metódy určila, čo patrí k základom kresťanskej teológie ako takej.
Ako prvý sa pokúsil vypracovať transcendentálnu interpretáciu dogiem a cirkevných dejín.
Vo svojom diele tiež zdôrazňoval, že kresťanstvo v sebe, samozrejme, zahŕňa aj prirodzené hodnoty. Kresťanstvo teda v žiadnom prípade nesmeruje k "odnaturalizovaniu" sveta. K prirodzeným hodnotám podľa Dreya patrí predovšetkým "národ" ("ľud"). Spolu s Herderom vnímal práve cirkev ako hmateľnú a vznešenú manifestáciu pojmu "ľud".
Recepcia diela.
Dielo Johanna Sebastiana von Dreya upadlo po jeho smrti na takmer osemdesiat rokov do zabudnutia. O jeho „znovuobjavenie“ sa v 30. rokoch 20. storočia zaslúžil predovšetkým Josef Rupert Geiselmann. V neskoršom období sa jeho spisom venovali ďalší teológovia: Franz Schupp, Raimund Lachner, Eberhard Tiefensee, Abraham Peter Kustermann, Max Seckler.
Spomínaná fáma o akejsi Dreyovej knihe v Indexe zakázaných kníh sa nikdy nepotvrdila. Archívny výskum preukázal, že Rím žiadal J. S. Dreya len o dovysvetľovanie jeho názorov ohľadom sviatosti zmierenia, ktoré publikoval v roku 1815. Dreyove spisy boli spolu s publikáciami ďalšieho nemeckého teológa, Karla Wachtera, odovzdané rímskemu teológovi Mauriziovi Benedettovi Olivierimu (17691845), ktorý ich mal posúdiť. Výsledkom bolo nariadenie cenzúry niektorých Wachterových spisov. Voči J. S. Dreyovi však zrejme nebolo vydané nijaké disciplinárne nariadenie. Karla Wachtera sa následne veľmi dôrazne zastal ellwangenský generálny vikár Franz Karl von Hohenlohe, a tak sa napokon docielilo definitívne zastavenie celého disciplinárneho konania.
Pramene.
Kompletnú bibliografiu J. S. von Dreya zostavil v roku 1994 Abraham Peter Kustermann (dostupné online).
Johann Sebastian von Drey bol autorom ôsmich knižných diel a cca 150 menších spisov. Viaceré z jeho diel sa v súčasnosti dočkali aj nových vydaní.
Okrem týchto diel J. S. von Drey publikoval:
Tiež sa podieľal na tvorbe 11 zväzkového "Kirchen-Lexikon oder Encyklopädie der katholischen Theologie" (WETZER, Heinrich Joseph – WELTE, Benedikt (ed.). Freiburg i.Br.: 18471856).

</doc>
<doc id="595170" url="https://sk.wikipedia.org/wiki?curid=595170" title="Mnet Asian Music Award pre najlepšiu chlapčenskú skupinu">
Mnet Asian Music Award pre najlepšiu chlapčenskú skupinu

Mnet Asian Music Award pre najlepšiu chlapčenskú skupinu () je cena, ktorú každoročne udeľuje CJ E&amp;M (Mnet). Prvýkrát bola udelená na 1. ročníku Mnet Asian Music Awards v roku 1999. Udeľuje sa chlapčenskej skupine za najväčšie umelecké výkony v hudobnom priemysle. Prvýkrát cenu získala skupina H.O.T. za pieseň „I Yah!“.
Víťazi a nominovaní.
 Každý ročník je prepojený s článkom o Mnet Asian Music Awards, ktoré sa v danom roku konali.
Viacnásobní víťazi.
Ocenenie „Najlepšia chlapčenská skupina“ získali v histórii Mnet Asian Music Awards dva a viackrát 4 skupiny.

</doc>
<doc id="595171" url="https://sk.wikipedia.org/wiki?curid=595171" title="Anvar Čingizoglu">
Anvar Čingizoglu

Anvar Čingizoglu (aze. Ənvər Çingizoğlu, * 10. máj 1962, Cabrail, Azerbajdžanská SSR, ZSSR – † 10. júl 2022) bol azerbajdžanský spisovateľ, prozaik, scenárista a publicista.
Životopis.
Narodil sa v Cabrail. Vyštudoval Fakultu žurnalistiky v Baku. Od roku 1990 bol redaktorom denníka "Araz". Od roku 1994 pracuje ako redaktor hranej tvorby v Azerbajdžanskej televízii. Za dokumentárne seriály s historickými témami získal množstvo ocenení, vrátane cien "AzTV".
Napísal niekoľko básnických zbierok, divadelných, rádiových a televíznych hier, a taktiež napísal aj niekoľko diel literatúry faktu.

</doc>
<doc id="595172" url="https://sk.wikipedia.org/wiki?curid=595172" title="Louka u Šnajberského rybníka">
Louka u Šnajberského rybníka

Louka u Šnajberského rybníka je prírodná pamiatka ev. č. 1596 neďaleko obce Újezd v okrese Domažlice. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú rašelinové a mokraďové biotopy s výskytom osobitne chránených a ohrozených druhov rastlín a živočíchov v nive potoka Bystřice.

</doc>
<doc id="595176" url="https://sk.wikipedia.org/wiki?curid=595176" title="Hvožďanská louka">
Hvožďanská louka

Hvožďanská louka je prírodná pamiatka ev. č. 1595, ktorá sa nachádza v okrese Domažlice.
Ochrana.
Predmetom ochrany sú pastviny s bohatou vlhkomilnou kvetenou. V lokalite rastie množstvo cenných rastlinných druhov, napr. horec pľúcny "(Gentiana pneumonanthe)", ihlica plazivá "(Ononis repens)", ľanolistník pyrenejský "(Thesium pyrenaicum)", pichliač bezbyľový "(Cirsium acaule)", vŕba plazivá "(Salix repens)", vemenník dvojlistý "(Platanthera bifolia)" alebo vstavačovec májový "(Dactylorhiza majalis)". Vďaka horcu sa v mieste vyskytuje jedna z najstabilnejších populácií modráčika horcového "(Phengaris alcon)" v Česku. 

</doc>
<doc id="595177" url="https://sk.wikipedia.org/wiki?curid=595177" title="Dejiny Albánska">
Dejiny Albánska

Dejiny Albánska začínajú už tisíce rokov pred naším letopočtom. V tej dobe oblasť dnešného štátu obsadili ilýrske kmene, predchodcovia dnešných Albáncov. Ilýrov neskôr začali vytláčať Gréci, ich prvé sídla sa začali objavovať niekedy v 7. až 8. storočí pred Kr. Rímska ríša zabezpečila pre územie dnešného Albánska rozvoj a potlačila medziklanové spory. Vznikli prístavy, mnohé pevnosti, akvadukty a cesty. Temné časy krajina prežila v stredoveku, kedy bola pod Osmanskou nadvládou, aj v dobe modernej, kedy tu vládol komunistický režim. Od roku 1991 je Albánsko parlamentnou demokraciou.
Počiatky.
Kmeň Ilýrov obsadil územie dnešného Albánska niekedy okolo roku 2000 pred Kr., išlo o prvé zdokumentované osídlenie. Vtedajší kmeň niesol názov "Albanoi", a dal tak krajine jej názov.
Antika.
Ilýrov neskôr začali vytláčať Gréci, ich prvé osídlenie sa začalo objavovať niekedy v 7. až 8. storočí pred Kr.
Z tejto doby napríklad pochádza tiež aj Butrint, mesto na juhu krajiny, ktoré je dnes pamiatkou UNESCO. Ilýrske kráľovstvo existovalo ešte v 3. storočí pred Kr.; a stále súperili s Grékmi. Zjednotiteľom mnohých ilýrskych vládcov sa stal kráľ Agron, ktorý ovládal pred koncom 3. storočia pred Kr. oblasti severu dnešného Albánska, Čiernu Horu a Hercegovinu. Po jeho smrti však jeho nástupcu porazili Rimania.
Rimania krajinu obsadzovali po častiach; od 2. storočia pred Kr. až do obdobia prelomu letopočtu. Rímska ríša umožnila na území dnešného Albánska rozvoj, a potlačila medziklanové spory. Vznikli prístavy, mnohé pevnosti, akvadukty a cesta Via Egnatia. Ťažili sa meď, striebro a asfalt. Na Skadarskom a Ochridskom jazere bol prevádzkovaný rybolov a pestovalo sa tiež hrozno na výrobu vína.
Na konci 4. storočia sa do krajiny rozšírilo kresťanstvo. Po rozdelení ríše Albánsko spadalo pod Východorímsku, čiže Byzantskú ríšu. Jej súčasťou zostala krajina až do roku 1204.
Stredovek.
Albánsko ako súčasť cudzích štátov.
Byzantský vplyv však začalo ohrozovať Bulharsko, a neskôr ďalšie štáty, zo severu srbské štáty Raška a Zeta a zo západu Benátska republika.
Na prelome 12. a 13. storočia vznikol prvý albánsky štátny útvar, bolo ním Arbešské kniežatstvo.
V rokoch 1342/1343 obsadil územie celého Albánska cár Štefan Dušan a ovládol krajinu na niekoľko desiatok rokov. Srbi zaviedli slovanský kultúrny vplyv v krajine a rozšírili svoj jazyk ako jazyk vzdelanosti. Ich vláda však netrvala dlho; už v závere 14. storočia obnovil Karlo Topija v pobrežných častiach Albánska nezávislý štát.
Osmanské vpády.
Turci začali na území dnešného Albánska prenikať už nedlho po Bitke na Kosovom poli, v ktorej bolo Srbsko podstatným spôsobom vojensky oslabené, a teda už naďalej nemohlo čeliť vpádom Osmanov na Balkán.
V 20. až 30. rokoch pätnásteho storočia začali postupne krajinu ovládať Osmani, proti nim sa však postavilo niekoľko bojovníkov, z ktorých najznámejší bol nakoniec Gjergj Kastrioti z Krujë. Ten dokázal úspešne na 20 rokov ich výpady zadržiavať a zjednotiť krajinu. Skanderbeg vládol krajine v rokoch 14441468 a počas jeho života sa uskutočnilo niekoľko bitiek proti Turkom, ktoré boli pre Kastriotiho úspešné.
Po Skanderbegovej smrti však neexistoval vodca, ktorý by proti Turkom bojoval. Po istú dobu sa snažili Osmanov držať späť Benátčania, ale to sa im darilo len niekoľko málo rokov; nakoniec s nimi späť do dnešného Talianska odišla (v niekoľkých vlnách) i rada Albáncov a preto žije v krajine pomerne homogénna menšina. Významné albánske mesta a pevnosti sa tak dostali do tureckých rúk ešte pred rokom 1500 (Kruja padla v roku 1478, Skadar v roku 1479 a Drač v roku 1501). Príchodom k Jadranskému moru získali Turci prístup k možnej invázii do Talianska, ktorá však pre nich skončila neúspechom.
Islamizácia krajiny.
Osmani v Albánsku nakoniec vládli ďalšie stovky rokov; vytlačili kresťanov do hôr a zaviedli islam. Ten sa v krajine rozšíril až po čase, predovšetkým preto, že osmanský systém motivoval Albáncov ku konverzii, avšak nenútil ich. Albánske obyvateľstvo konvertovalo na islam predovšetkým preto, aby mu bol umožnený spoločenský vzostup. Zatiaľ čo v 19. storočí dochádzalo v okolitej Európe k rozvoju, Albánsko zostávalo zaostalou krajinou s vysokým podielom negramotnosti (takmer všetky ženy boli nevzdelané) a skoro žiadnym priemyslom. Trpelo typickými problémami, ktoré sužovali takmer všetky odľahlejšie oblasti Turecka.
Proti osmanskej nadvláde prepukali rôzne povstania; medzi rokmi 1756 a 1831 získal na severe krajiny moc rod Bušatilov, medzi rokmi 1787 a 1822 potom na juhu krajiny vládol ako takmer nezávislý správca Ali paša Tepelenský.
Albánske národné obrodenie a cesta k nezávislosti.
Od 2. polovice 19. storočia sa postupne rodilo albánske národné hnutie ktorého najsilnejším predstaviteľom bola tzv. Prizrenská liga, jedna z národných organizácií, ktorá požadovala na sultánovi autonómiu tých sandžakov, ktoré boli osídlené Albáncami. S obrozeneckým procesom však prišli Albánci až oveľa neskôr, než okolité národy (s výnimkou Macedóncov); až na konci 19. storočia. Do tej doby boli do veľkej miery lojálni Osmanskej ríši, hoci sa ozývali čoraz častejšie hlasy volajúce minimálne pre autonómiu (napr. práve spomínaná Prizrenská liga mala záujem o vybudovanie Albánska na značne väčšom území než je dnes, vrátane napr. Sandžaku.
Rad ostatných národov, ako napr. Gréci, alebo Srbi, snívali o rozparcelovaní albánskeho územia medzi svoje vlastné štáty, rozvíjajúce sa na úkor tureckých území. Pozadu nezostávalo ani Rakúsko-Uhorsko, ktoré v Balkáne videlo jediný možný smer svojej teritoriálnej i politickej expanzie. To bol tiež jeden zo zámerov, ktorého tieto štáty chceli docieliť počas balkánskych vojen. Rad Albáncov, medzi ktorými bol napríklad Hasan Prishtina, sa však proti tomuto postupu postavilo. Mladoturecká revolúcia znamenala oslabenie centrálnej vlády z Istanbulu, a teda jednak možnosť národnej emancipácie, tiež ale riziko zvýšeného tlaku z Grécka a Srbska. Preto požadovali albánski predstavitelia od tureckej vlády zmeny. Potom, čo Istanbul súhlasil, boli povstalci uspokojení a situácia sa na čas upokojila.
Nezávislosť a Albánske kniežatstvo.
Albánsko vyhlásilo 28. novembra 1912 nezávislosť a stalo sa republikou. Požiadavku na vytvorenie autonómneho štátu, ktorú predložili predstavitelia krajiny osmanskej vláde, jej ministri prijali. 17. decembra 1912 potom európske mocnosti priznali krajine autonómny status pod zvrchovanosťou sultána. V Londýne bola 29. júla 1913 podpísaná mierová zmluva, ktorá Albánsko už stanovila definitívne ako "autonómne, suverénne a dedičné kniežatstvo", ktorého existencia a neutralita bola garantovaná šiestimi veľmocami (Rakúsko-Uhorsko, Nemecko, Francúzsko, Taliansko, Spojené kráľovstvo a Rusko) a do zvolenia kniežaťa mala najvyššiu moc vykonávať Medzinárodná kontrolná komisia (MKK). Ako záujemcovia na albánsky kniežací trón sa našli napr. taliansky markíz Giovanni Kastriota Skanderbeg d'Auletta alebo španielsky šľachtic Don Juan de Alandro Kastrioti y Perez de Velasco, ktorí odvodzovali svoj pôvod od hrdinského Skanderbega, avšak nemali podporu veľmocí a tak neprichádzali do úvahy. Rovnako dopadli aj kandidáti z Albánska alebo čiernohorský kráľ Nikola I. Neuspeli však tiež kandidáti veľmocí, väčšinou katolíci. Úspešne dopadol až Wilhelm Wied z Neuwiede z Porýnia, ktorého matkou bola holandská princezná a jeho vzdialený príbuzný bol cisár Viliam II., rozhodujúcim faktorom pre neho bolo to, že bol protestant a teda prijateľný pre všetkých. Wilhelm Weid dorazil do Albánska 7. marca 1914 a za svoje sídelné mesto si vybral prístav Durres (Drač), tak začala dvestodňová vláda Wilhelma Weida v Albánsku.
Prvá svetová vojna.
Nedlho po vyhlásení nezávislosti Albánska však vypukla prvá svetová vojna a členovia MKK jeden po druhom začali aj s vojenskými jednotkami opúšťať Albánsko. Kniežaťu neskôr došli financie a pri moslimskej vzbure, ktorá dorazila do Durresu, hľadal úkryt na palube talianskej lode Misurata, čo v očiach Albáncov veľmi znížilo jeho prestíž. Po definitívnom odchode členov MKK a ich jednotiek nenachádzajú východisko, predtým než sa opäť nalodil na loď Misurata, vydal vyhlásenie, v ktorom Albáncom oznámil, že neabdikuje, ale opúšťa krajinu preto, že mu pomery v nej neumožňujú dobrú správu krajiny. Knieža vyjadril presvedčenie, že počas jeho dočasnej neprítomnosti „si bude môcť ľud v pokoji rozmyslieť a nájsť pre seba správnu cestu“. Najprv odcestoval do Rumunska a následne bol ako major nemeckej armády poslaný na front do Flámska, čo zdiskreditovalo Weida ako neutrálnu osobu schopnú vykonávať funkciu vladára Albánska predovšetkým v očiach dohody.
Na prelome rokov 1915/16 obsadili Albánsko srbské jednotky, ktoré cez krajinu prechádzali do Grécka po tom, čo sa zrútil srbský front a Rakúsko s Bulharskom mohli úspešne postúpiť do srbského vnútrozemia.
Od roku 1916 sa z Albánska stalo jedno z bojísk prvej svetovej vojny. Počas vojny bola obsadená ako rakúsko-uhorskou, tak francúzskou a talianskou armádou.
Po ukončení vojny zostával osud nezávislého Albánska neistý. Podľa Londýnskeho paktu by veľkú časť Albánska dostalo Taliansko a zvyšok Grécko, popr. Srbsko, ale vďaka pričineniu amerického prezidenta Wilsona zostalo Albánsko nezávislým štátom a monarchiou. Krátko po jej skončení a vzniku republiky v roku 1920 došlo k jednej významnej zmene; hlavné mesto republiky bolo presunuté z Drača do Tirany, vtedy malého dvadsaťtisícového mesta.
Medzivojnové obdobie.
Medzi rokmi 1922 až 1939 bol vedúcou postavou albánska Ahmet Zogu, ktorý bol najskôr premiérom (1922-1924), neskôr prvým prezidentom Albánska (1925-1928) Nakoniec v rokoch 1928 až 1939 vládol ako kráľ Albáncov Zog I. Ten vládol až do roku 1939 kedy Albánsko obsadilo Taliansko Zogu opustil krajinu a žil v Londýne ako exilový kráľ. Po vojne pobýval na dvore egyptského kráľa Faruka.
V roku 1922 sa stal Ahmet Zogu ministerským predsedom. Uvedomoval si zaostalosť svojej krajiny ₋ ešte v medzivojnovej dobe žilo päť zo šiestich Albáncov na vidieku a väčšina ľudí bola negramotná. Albánsko bolo zaostalou krajinou aj na turecké pomery; jednalo sa o najzápadnejšiu časť Osmanskej ríše (po strate Bosny a Hercegoviny) a tak tu nefungovala efektívne ani turecká správa. Neexistovala žiadna evidencia majetku ľudí, alebo ich pozemkov. Vidiek spravovali jednotliví begovia, ktorí často viedli permanentné spory o polia, lúky, lesy a studne.
Zogu sa preto rozhodol o všeobecný rozvoj Albánska. V celej krajine nechal vybudovať rozsiahlu sieť ciest, škôl a nemocníc. Jeho vláda v medzivojnovom období organizovala kurzy pre učiteľov, aby sa zefektívnila úroveň vzdelania. Podobne ako v Juhoslávii, aj v Albánsku sa ako hlavnou prekážkou v tomto smere ukázalo podradené postavenie žien, dané moslimskou tradíciou. Proces emancipácie žien však bol v medzivojnovom období aj cez všetko úsilie vo svojich začiatkoch, a vyžadoval nesmierne prostriedky.
Zogu však nebol jednostranne pozitívna osobnosť a spasiteľom albánskeho ľudu, ako dokazujú dobové publikácie. Svoje modernizačné procesy prevádzal ruka v ruke s posilňovaním vlastnej moci. Vzrastajúci byrokratický aparát a posilňovanie Zoguovej osobnej moci vyvolávali permanentný odpor opozičných politikov. Dochádzalo k častým povstaniam. Politický systém krajiny tej doby nepoznal existenciu politických strán, ako ich poznáme dnes. Politický život bol obmedzený na malú triedu ľudí, žijúcich v mestách, schopných čítať a rozlišovať medzi jednotlivými politickými vodcami. Popularitu získavali jednotliví politici podľa svojej známosti medzi verejnosťou, než podľa hodnotenia ich programu.
V roku 1924 odpor proti autoritatívnej a antisociálnej vláde Ahmeta Zogua zosilnel a vyvrcholil tzv. júnovou revolúciou, kedy sa Zogu vzdal moci a vlády sa ujala vláda na čele s pravoslávnym biskupom Fanom Nolim. Bola pozastavená platnosť ústavy. Aj Noliho vláda sa ale musela potýkať s nespokojnosťou obyvateľstva, ktorá bola zosilnená medzinárodnou izoláciou. Noliho vláda sa rozhodla uskutočňovať nezávislú zahraničnú politiku. Uznala ZSSR a stala sa preto tŕňom v oku susedným krajinám aj európskym veľmociam, ktoré otvorene podporovali novú opozíciu. Juhoslávia, ktorá bola vplyvným albánskym susedom, mala v 20. rokoch silnú antibolševickú politickú líniu a nemala záujem vydržiavať suseda, ktorý by prevádzkoval úplne normálne vzťahy so Sovietskym zväzom. Tejto situácie využil opäť Ahmet Zogu, ktorý sa v decembri s vojenskou podporou Belehradu opäť ujal vlády. Podľa ústavy z roku 1925, ktorá vytvorila z Albánska prezidentskú republiku mal po novom prezident (Zogu) aj moc predsedu vlády a tiež vrchného veliteľa ozbrojených síl. Ministerstvo vojny bolo zrušené, lebo sa ukázalo ako príliš nespoľahlivé (rovnako ako celá armáda) v predchádzajúcich prevratoch (počas ktorých Zogu z krajiny utiekol).
V roku 1928 Zog I. vyhlásil krajinu kráľovstvom, ktorého sa stal kráľom (uzurpátorom). Týmto potvrdil svoj diktátorský post a trvalú vládu v krajine. Albánsko získalo v poradí už tretiu ústavu od vyhlásenia svojej nezávislosti; rola parlamentu bola značne obmedzená a zákonodarný snem zasadal len niekoľkokrát v roku. Hoci sa Zogu k moci dostal znova vďaka pomoci Juhoslávie a sprvu aj s touto krajinou bez akýchkoľvek podmienok spolupracoval, o niekoľko rokov neskôr sa začal politicky orientovať na Taliansko. Boli podpísané početné zmluvy s touto krajinou (napr. tzv. Tiranský pakt) a tiež bol umožnený prílev talianskeho kapitálu. Už na konci 20. rokov sa Albánsko zaviazalo, že bez talianskeho súhlasu nevstúpi do akýchkoľvek vojenských zväzkov.
Albánsko sa tak stále viac dostávalo pod vplyv Talianska a v 30. rokoch už Taliansko úplne ovládalo albánsku ekonomiku a zahraničnú politiku. Štátna správa bola modelovaná podľa talianskeho vzoru a armáda bola vyzbrojená talianskymi zbraňami. Rast vplyvu západného suseda bol umožnený hlavne tým, že Taliansko poskytlo Albánsku rad pôžičiek. Najväčšia z nich bola vo výške 50 miliónov zlatých frankov, a poskytla ju talianska spoločnosť Svea. Albánsku sa však táto finančná injekcia vôbec nevyplatila, pretože počas jej trvania stúpol kurz líry, čo znamenalo vo výsledku menší objem peňazí. Peniaze z pôžičky išli predovšetkým na stavbu ciest (pretože cesty mali pre rozvoj domácej ekonomiky úplne kľúčový vplyv ₋ v Albánsku neexistovali až do povojnového obdobia žiadne železnice). Budované boli tiež mosty a prístavy. Z ďalších pôžičiek potom bola financovaná modernizácia albánskej armády.
V Albánsku boli otvorené pobočky zahraničných bánk (talianska Banco di Napoli a juhoslovanská Beogradska izvozna banka).
Albánska ekonomika bola po vyhlásení nezávislosti úplne závislá od dovozu, ktorý vďaka uzavretým hospodárskym zmluvám prúdil predovšetkým z Talianska. Na zahraničnom obchode Albánska sa Taliansko podieľalo až 40%; obchod s Gréckom alebo Juhosláviou bol veľmi malý. Saldo zahraničného obchodu vychádzalo dlhodobo v neprospech krajiny; pasivita obchodnej bilancie Albánska sa pohybovala okolo 50-70% za celé medzivojnové obdobie. Albánsko dovážalo spotrebný tovar tiež aj z Československa; v roku 1935 je však prvýkrát zaznamenaný aj obchod opačným smerom (teda do ČSR).
Keď Ahmet Zogu nebol ochotný pristúpiť na ultimatívne formulované návrhy novej taliansko-albánskej spojeneckej zmluvy, ktorej realizácia by znamenala nastolenie talianskeho protektorátu nad Albánskom mierovou cestou, pristúpilo fašistické Taliansko dňa 7. apríla 1939 k ozbrojenému útoku.
Druhá svetová vojna.
V dňoch 7. až 12. apríla 1939, iba 5 mesiacov pred vypuknutím druhej svetovej vojny Albánsko obsadilo fašistické Taliansko a titul albánskeho kráľa dostal od talianskej vlády kráľ Viktor Emanuel III. V roku 1943 po spojeneckom vylodení v Taliansku sa taliansky kráľ vzdal albánskeho titulu a v Albánsku nahradili talianske okupačné jednotky Nemci, ktorí tu vytrvali až do roku 1944. Za spoluúčasti albánskej komunistickej strany sa sformovalo protifašistické partizánske hnutie, ktoré v roku 1944 krajinu oslobodilo. V jeho čele stál Enver Hoxha, ten medzi ľuďmi získal ohromnú obľubu a stal sa veľkou autoritou. Okamžite po skončení bojov získala Albánska strana práce moc a začala vykonávať komunistické reformy.
Permetská konferencia.
Permetská konferencia sa uskutočnila v máji 1944 v Përmet. Boli na nej zastúpení velitelia albánskych partizánskych skupín pod velením komunistov. Na tejto konferencii sa komunistický "Antifašistický národný front" (ANFO) konštituoval na zákonodarný zbor Albánska. ANFO bola riadená oslobodeneckým výborom, ktorý bol jej súčasťou. Teraz sa však tento výbor stal novou albánsku vládou. V októbri sa do jej čela postavil Enver Hoxha a 10. novembra 1945 bola vláda uznaná západnými mocnosťami.
Ľudová republika.
Už od konca roka 1944 mohli komunisti regulovať medzinárodný obchod a výrobu v krajine - tieto zmeny zariadila prechodná vláda, ktorá v krajine vládla až do volieb v decembri 1945. V tých bola však pripustená len kandidátka Demokratického frontu (tú tvorili v podstate členovia komunistického odboja), ostatné strany kandidovať nemohli. Demokratický front získal 92% hlasov.
Albánsko bolo po druhej svetovej vojne zničenou krajinou. Vzhľadom k tomu, že však nebola hlavným cieľom agresie fašistických krajín, tu nebol taký vysoký počet obetí. Vojna si vyžiadala v Albánsku len niečo okolo 28 000 obetí. Zničená však bola aj predtým zaostalá a nedostatočne rozvinutá infraštruktúra; značný počet budov, mosty, prístavy a továrne. Veľa ľudí zostalo bez prístrešia a nebolo možné ich prepravovať po území celej krajiny, pretože cesty boli nezjazdné a mosty zničené. Navyše chýbali dopravné prostriedky, ktoré by bolo možné použiť; motorizácia bola v podstate zanedbateľná.
Dňa 11. januára 1946 bola zrušená monarchia a vyhlásená ľudová republika. Na jar toho istého roku vznikla nová vláda, ktorej predsedom sa stal Enver Hoxha, ktorý zastával tiež aj funkcie ministra zahraničia a obrany.
Medzi rokmi 1946 a 1947 došlo k znárodneniu, boli znárodnené talianske a nemecké banky a továrne. Všetok medzinárodný obchod začal kontrolovať štát. Prijatý bol tiež aj nový zákon o pozemkovej reforme - vyvlastnená bola väčšina pôdy, ktorá patrila súkromným osobám (jednalo sa o tretinu rozlohy celej krajiny), roľníkom bola pridelená pôda iba do určitého limitu.
V rokoch 19451947 bolo Albánsko príjemcom zahraničnej pomoci v rámci programu UNRRA, ktorý zabezpečil predovšetkým potravinovú pomoc a krajina sa tak vyhla hroziacemu hladomoru. Aj napriek tomu však panoval po vojne nedostatok tovaru a v platnosti bol prídelový systém.
1. novembra 1946 bola schválená ústava, vzniknutá podľa sovietskeho a juhoslovanského vzoru, v ktorej krajina vyhlásila budovanie socializmu. Nové úpravy tak zabezpečili moc vládnucej strane a odstránili tak okrem cudzích kapitalistov tiež malú strednú triedu, ktorá vlastnila mnoho rôznych podnikov.
Albánsko najprv spolupracovalo s najbližším susedom - Juhosláviou. Uzavretých bolo niekoľko medzištátnych zmlúv, vďaka ktorým získali Albánci juhoslovanské technológie za svoje suroviny. Jeden čas sa tiež uvažovalo o začlenení krajiny priamo do Juhoslávie, či do akejsi balkánskej federácie, ktorej súčasťou by bolo aj Bulharsko. Avšak nakoniec albánske vedenie uznalo juhoslovanské platby za vývoz ako veľmi nízke, a so svojím severným susedom spoluprácu ukončilo. Sovietsky zväz sa navyše už v tej dobe, nedlho po roztržke medzi Titom a Stalinom pokúšal získať Albánsko do svojej sféry vplyvu a ponúkol mu štedrú pomoc, napr. v oblasti mechanizácie vidieka. Akonáhle bola Juhoslávia vylúčená z Informbyra, podobne ako zo sovietskej strany dorazili do Belehradu aj obvinenia z Albánska; PPSH označila juhoslovanských komunistov za trockistov. Všetka spolupráca bola prerušená. Juhoslovanské komunistické vedenie naopak Albánsko obvinilo z toho, že sa prerušením spolupráce pokúša oslobodiť od povinnosti platiť nemalý dlh, lebo to bola práve Juhoslávia, ktorá poskytla Albánsku celý rad pôžičiek a pomoci. Nová krajina nadviazala kontakty so ZSSR, ktorý skutočne ponúkol pomoc v oblasti hospodárskeho rozvoja, a to dokonca väčšiu, než sama Juhoslávia. Poskytol veľkú pôžičku a do krajiny bolo vyslaných na tri tisícky sovietskych odborníkov. Okrem toho sa spolupráci zúčastnili aj ďalšie krajiny východného bloku, vrátane napr. takých, ako bolo Bulharsko.
Po Stalinovej smrti a odsúdenia jeho kultu osobnosti ochladli vzťahy tiež so Sovietskym zväzom; predstavitelia PPSH označili novú Chruščovovú politiku za klamanie más a revanšizmus.
Obdobne v ZSSR sa začala protihodžovská kampaň. Albánska ľudová republika tak upadla do izolácie.
Spolupráca s Čínou a ekonomický úpadok.
Krajina aj jej hospodárstvo sa postupne preorientovali na nové partnerstvo s Čínskou ľudovou republikou. Záujem albánskych predstaviteľov spolupracovať s Čínou sa zintenzívnil po zhoršení vzájomných vzťahov medzi ČĽR a ZSSR. Albánsko sa postavilo na stranu Číny vo vzájomnom spore oboch veľkých krajín. Zlepšovanie vzťahov medzi ZSSR a Juhosláviou naopak ešte prehĺbilo nedôveru medzi Tiranou a Moskvou.
Na protest proti okupácii Československa v auguste 1968 Albánsko vystúpilo z Varšavskej zmluvy. V rámci Kultúrnej revolúcie, ktorá prebehla v ČĽR, sa Albánsko vyhlásilo ako prvý ateistický štát na svete a zakázalo náboženstva; veriaci boli tvrdo sankcionovaní mnohoročnými trestami, mešity a kostoly boli uzavreté a zmenené na obchody, telocvične, kultúrne zariadenia či sklady. Kolektivizácia v poľnohospodárstve sa dotkla aj tých najvzdialenejších dedín.
Spolupráca s Čínou bola nakoniec prerušená v polovici 70. rokov, a krajinu to uvrhlo do úplnej izolácie. Hospodárska situácia sa prudko zhoršila, ekonomika stála na vývoze surovín, ktorých mala krajina dostatok, a dovoze všetkej zložitejšej techniky. Kým všetky základné tovary boli veľmi lacné a dostupné, práve technika sa stala komoditou veľmi drahou, pre väčšinu obyvateľstva prakticky nedostupnou. Osobná automobilová doprava musela byť vzhľadom na nedostatok palív zakázaná, čo znížilo nároky na budovanie cestnej infraštruktúry. Ešte v roku 1985 pracovalo 61% albánskeho práceschopného obyvateľstva v poľnohospodárstve.
V roku 1976 bola vyhlásená nová ústava, v ktorej sa krajina definovala ako "ľudovo socialistická republika". V obave pred vojenskou intervenciou ako zo západu, tak z východu, vybudoval režim státisíce malých betónových bunkrov, ktoré stoja v krajine dodnes.
Transformácia a cesta ku kapitalizmu.
Po smrti Envera Hoxhu v roku 1985 narastalo so stále sa zhoršujúcou situáciou v krajine napätie; opozícia, ktorá okrem požiadavky demokracie západného typu chcela aj slobodu náboženského vyznania, začala byť stále silnejšia. Obyvatelia vyjadrovali nespokojnosť aj s medzinárodnou izoláciou krajiny.
V roku 1990 došlo k mnohým protivládnym vystúpeniam, počas ktorých žiadali ľudia vykonanie vyššie zmienených zmien. Vláda nakoniec bola dotlačená na vykonanie mnohých ústupkov; v júli 1990 boli zmenené zákony a umožnila sa tak aj kandidatúra nezávislých (štátom však vopred schválených) kandidátov či boli povolené malé súkromné podniky.
S tým sa však opozícia neuspokojila a požadovala slobodné voľby. Počas veľkej demonštrácie 9. decembra 1990 ústredný výbor PPSH nakoniec súhlasil s legalizáciou opozičných politických štruktúr. Okamžite potom ustanovili protestujúci Demokratickú stranu, onedlho neskôr vznikli aj ďalšie strany demokratického typu.
Demokratické Albánsko.
Na nátlak opozície musela byť v januári 1991 prepustená väčšina politických väzňov. Medzitým však došlo k prudkému zhoršeniu hospodárskej situácie krajiny, a tak bol teda zavedený prídelový systém. Mnoho ľudí v tejto dobe emigrovalo do Talianska, a tiež aj do ďalších krajín. Vo februári 1991 už bola vymenovaná nová vláda a prezidentská rada na čele s Ramizom Aliom. 15. marca nadviazala krajina diplomatické vzťahy s USA a 17. marca boli prepustení aj zostávajúci politickí väzni.
Ku uskutočneniu prvých slobodných volieb potom došlo na prelome marca a apríla 1991, zvíťazila však PPSH s 62% hlasov; opozícia výsledok volieb neuznala, hoci zahraniční pozorovatelia súhlasili s tým, že voľby demokratické boli. Po vyhlásení volebných výsledkov došlo k mnohým nepokojom, hlavne vo Shkodër.
15. apríla 1991 parlament prijal novú ústavu, v ktorej bol zmenený názov na "Albánska republika". Vznikla nová vláda, ktorej predsedom bol Fatos Nano; proti nemu však stála opäť opozícia, ktorá vyhlásila generálny štrajk. Na začiatku júna 1991 preto musela vzniknúť vláda úplne nová, koaličná.
Napriek tomu krajina stabilná nebola. Prejavila sa korupcia, nezamestnanosť a kriminalita. Mnoho ľudí utieklo pred biedou do zahraničia; do Grécka, Talianska a USA. V roku 1995 požiadali predstavitelia krajiny o členstvo v NATO, kam bola prijatá až v roku 2009.
Na prelome rokov 1996 a 1997 skrachovali mnohé fondy, do ktorých obyvatelia krajiny, hlavne starí ľudia, vložili svoje celoživotné úspory. V krajine zavládli veľké nepokoje, ktoré musela potláčať armáda. Úplne sa situácia upokojila až po mnohých politických škandáloch, ktoré trvali až do prelomu storočia.
V roku 1999 utiekol pred juhoslovanskou armádou do Albánska značný počet kosovských Albáncov. Tí v krajine žijú dodnes.
Súčasnosť.
V súčasnosti sa v krajine rozvíja hlavne infraštruktúra. Po dlhých desaťročiach, kedy nebola povolená automobilová doprava, sa po jej zavedení v roku 1999 ukázal súčasný systém ciest úplne poddimenzovaný. Preto boli v prvom desaťročí 21. storočia budované predovšetkým asfaltové cesty medzi hlavnými mestami. O nedlho neskôr začali vznikať prvé diaľnice; najprv z Drače do Tirany a neskôr aj do ďalších väčších miest. V roku 2015 je budovaná diaľnica z Tirany do Elbasanu a z Drača do Skadaru. V súvislosti s ekonomickou pomocou Kosova vznikla tiež moderná diaľnica z Kukës do mesta Milot. Otvorené boli aj nové hraničné priechody (napríklad v meste Konispol na juhu krajiny).
S medzinárodnou účasťou vzniklo mnoho firiem, dochádza k rekonštrukcii starých centier miest. Rozvíja sa tiež aj turistika. Hoci je turistický potenciál Albánska značný, infraštruktúra v podobe hotelov či ubytovní je chabá. Turistické značenie v horách vzniká na základe dobrovoľných iniciatív. V oblasti Albánskej riviéry vzniklo značné množstvo ubytovacích zariadení, ktoré sú populárne predovšetkým vďaka nižším cenám, než je tomu v susednom Grécku.
Na začiatku 21. storočia sa ekonomika krajiny stabilizovala. Aj napriek tomu však Albánsko trpí značným trendom v oblasti vysťahovalectva; mladí ľudia krajinu, ktorej životná úroveň je aj cez historické modernizačné vlny veľmi nízka, opúšťajú do Talianska, Grécka, alebo Spojených štátov. Albánska diaspóra je podobne ako je tomu v prípade všetkých ostatných krajín Balkánu značným príjmom financií pre štvormiliónovú republiku. Ekonomiku krajiny preto do istej miery postihla dlhová kríza v Grécku, lebo v tamojšom poľnohospodárstve pracuje nemalý počet Albáncov.
Albánsko je prvou krajinou na svete, ktorá zneškodnila celý svoj arzenál chemických zbraní dôveryhodným spôsobom. 13. júla 2007 to oznámila Organizácia pre zákaz chemických zbraní, ktorá sídli v holandskom Haagu. Albánsko zničilo 16,7 tony chemikálií. Dohovor o zákaze vývoja, výroby, skladovania a použitia chemických zbraní a o ich zničení nadobudla platnosť v roku 1997.

</doc>
<doc id="595182" url="https://sk.wikipedia.org/wiki?curid=595182" title="Blockchain">
Blockchain

Blockchain je v informatike špeciálny druh distribuovanej decentralizovanej databázy uchovávajúcej neustále sa rozširujúci počet záznamov, ktoré sú chránené proti neoprávnenému zásahu tak z vonkajšej strany, ako aj zo strany samotných uzlov peer-to-peer siete. Najčastejšou aplikáciou technológie "blockchainu" je použitie ako účtovná kniha kryptomien (napr. bitcoinu), ktorá uchováva transakcie vykonané užívateľmi. Kombinácia s kryptografiou umožňuje zaistiť atomicitu operácií a zabrániť neoprávneným transakciám.
Hlavné výhody.
Medzi hlavné výhody blockchainu patrí:
Základný princíp.
Implementácia "blockchainu" pozostáva z dvoch druhov záznamov: "transakcií" a "blokov". "Transakcie" predstavujú dáta vložené do databázy užívateľovi, "bloky" potom záznamy potvrdzujúce, kedy a ako bola konkrétna transakcia pridaná do databázy blockchainu. "Transakcie" sú vytvárané užívateľmi, ktorí systém používajú ako databázu (v prípade "kryptomeny" ako účtovnú knihu). "Bloky" oproti tomu vytvárajú "ťažiari", ktorí používajú softvér či hardvér vytvorený špecificky na vytváranie "blokov".
"Transakcie" vytvorené užívateľmi sú voľne odovzdávané od "uzla" k "uzlu" podľa toho, kto má práve s kým naviazané spojenie. Definícia validnej "transakcie" sa líši v závislosti na štandarde, ktorý implementuje väčšina "uzlov" v sieti. V prípade väčšiny "kryptomien" je za validnú "transakciu" väčšinou považovaná taká, ktorá má správny elektronický podpis užívateľa, míňa peniaze z existujúcej peňaženky, ku ktorej užívateľ podpisom preukazuje vlastníctvo, a zároveň spĺňa niekoľko ďalších podmienok, ako napríklad patričný "honorár" (fee) pre "ťažiara" alebo uplynutie dostatočnej doby od chvíle, kedy bola zadaná posledná transakcie s týmto kusom meny.
"Ťažobné spoločnosti" sa potom snažia vytvoriť "blok", ktorý potvrdzuje a začleňuje tieto "transakcie" do "blockchainu". V "kryptomenách" založených na Bitcoine sú "ťažiari" motivovaní k "ťaženiu" dvomi druhmi odmien: preddefinovanou odmenou za vyťažený "blok" a transakčnými poplatkami či honorármi (fee), ktoré sú vyplatené ktorémukoľvek "ťažiarovi", ktorý správne potvrdí "transakciu".
Decentralizácia.
Každý "uzol" v sieti decentralizovanej "kryptomeny" obsahuje kompletnú či čiastočnú kópiu "blockchainu". Tým je vyriešený problém centralizovanej databázy, ktorú používajú ostatné technológie, ako napríklad bankovníctvo alebo PayPal. Kým bežná účtovná kniha iba pasívne zaznamenáva presuny peňazí, bankových poukážok či príkazov na úhradu, ktoré existujú nezávisle na tejto knihe, v prípade "kryptomeny" sú jednotky meny a "blockchain" pevne spojené. "Blockchain" možno v týchto prípadoch považovať za jediné miesto, kde jednotky "kryptomeny" existujú vo forme neutrateného súčtu všetkých "transakcií".
"Transakcie" vo forme záznamov "platca X posiela Y jednotiek meny príjemcovi Z" sú propagované celou sieťou použitím softvérových prostriedkov a asymetrickej kryptografie. Ktorýkoľvek "uzol" siete je schopný túto "transakciu" overiť, pridať do kópie svojej účtovnej knihy a preposlať tieto prírastky ostatným "uzlom".
Riešenie problému viacnásobného míňania.
V decentralizovaných distribuovaných databázach vzniká nový druh problému, ktorý je v prípade klasických (centralizovaných) databáz riešený atomicitou systémových operácií. Ide o takzvaný "double spending" problém, slovensky tiež problém "dvojutrácania", "viacutrácania" alebo "problém viacnásobného míňania". Tento problém bránil prakticky do vzniku bitcoinu vytvoreniu distribuovaných databáz.
Problém vzniká, ak dva alebo viac "uzlov" v topologicky vzdialených bodoch siete v rovnaký okamih zadajú "transakciu" prikazujúcu presun peňazí z rovnakého účtu tak, že vo výslednej sume je presúvaná suma väčšia ako zostatok. Stav, kedy by po určitom čase došlo k propagácii všetkých zadaných "transakcií", by viedol k nejednotnosti zostatkov na účtoch. Tie by sa tak mohli dostať do mínusu, čo by v konečnom dôsledku viedlo k strate dôvery v sieť a jej zánik.
Rôzne "kryptomeny" sa s týmto problémom vyrovnávajú rôznymi spôsobmi, najčastejšie použitím systémov decentralizovaných časových pečiatok a hlasovanie o poradí "transakcií" založených na algoritmoch proof of work (hlasovanie na základe preukázaného vlastníctva výpočtového výkonu) či proof of stake (hlasovanie na základe preukázania vlastníctva podielu "kryptomeny").
V oboch prípadoch môže dôjsť k takzvanému 51% útoku, kedy vlastník viac ako 51% "kryptomeny" alebo výpočtového výkonu získava možnosť falšovať či upravovať "transakcie". Väčšina implementácií "kryptomeny" tak obsahuje ešte ďalšie, dodatočné poistky, ktoré majú viesť k diverzifikácii siete "ťažiarov" (memory hard hashovacie algoritmy), aby týmto útokom bolo možné predchádzať.
Block time.
Pojem "block time" predstavuje parameter udávajúci dobu medzi dvoma vydanými "blokmi". Väčšina "kryptomien" používa "block time" v rade desiatok minút (10 minút v prípade "bitcoinu"), poslednou dobou sa ale objavujú nové systémy, ktoré túto dobu znižujú na rádovo desiatky sekúnd. Príkladom takéhoto systému je napr. Ethereum, ktoré sa pohybuje medzi 10-20 sekundami.
Hodnota "block time" hrá dôležitú úlohu pri overovaní validity transakcií, pretože väčšina systémov považuje transakciu kvôli "problému viacnásobného míňania" za validnú až po niekoľkých ďalších blokoch (v prípade bitcoinu ich je šesť), do ktorých je transakcia začlenená.
Vo všeobecnosti sa teda dá povedať, že čím kratší čas medzi vydaním dvoch blokov, tým rýchlejšie môžu prebiehať dôveryhodné obchodné transakcie.

</doc>
<doc id="595195" url="https://sk.wikipedia.org/wiki?curid=595195" title="Mnet Asian Music Award pre najlepšieho speváka">
Mnet Asian Music Award pre najlepšieho speváka

 
Mnet Asian Music Award pre najlepšieho speváka () je cena, ktorú každoročne udeľuje CJ E&amp;M (Mnet). Prvýkrát bola udelená na 1. ročníku Mnet Asian Music Awards v roku 1999. Udeľuje sa sólistovi s najlepším výkonom v hudobnom priemysle. Prvýkrát cenu získal spevák I Sung-hwan za pieseň „A Request“.
Víťazi a nominovaní.
 Každý ročník je prepojený s článkom o Mnet Asian Music Awards, ktoré sa v danom roku konali.
Viacnásobní víťazi.
V histórii Mnet Asian Music Awards získali ocenenie „Najlepší spevák“ 2 a viackrát traja interpreti.

</doc>
<doc id="595209" url="https://sk.wikipedia.org/wiki?curid=595209" title="Zoznam parkov v Bratislave">
Zoznam parkov v Bratislave



</doc>
<doc id="595212" url="https://sk.wikipedia.org/wiki?curid=595212" title="Biely vrch (Nízke Beskydy)">
Biely vrch (Nízke Beskydy)

Biely vrch () je nevýrazný vrch, patriaci pod provinciu Východné Karpaty v oblasti Nízke Beskydy. Leží severne od obce Modrá nad Cirochou a južne od obce Rovné, v ktorej katastrálnom území sa nachádza.
Okolité vrchy.
Pri Bielom vrchu sa nachádzajú aj ďalšie vrchy, a to:

</doc>
<doc id="595216" url="https://sk.wikipedia.org/wiki?curid=595216" title="Slovenská basketbalová liga 2016/17">
Slovenská basketbalová liga 2016/17

Slovenská basketbalová liga alebo Eurovia Slovenská basketbalová liga v sezóne 2016/17 bol 25. ročník extraligy basketbalistov, najvyššej basketbalovej súťaže mužov na Slovensku, ktorú organizuje Slovenská basketbalová asociácia (SBA) cez združenie Slovenská basketbalová liga (SBL). V lige súťažilo 11 účastníkov, čo je o 2 družstvá viac ako v minulej sezóne. Titul získalo družstvo BK Inter Bratislava, ktoré vo finálovej sérii zvíťazilo nad MBK Rieker Com Therm Komárno.
Systém súťaže.
Systém SBL ostal podobný ako v predchádzajúcich sezónach. Po odohraní základnej časti dvakrát doma a vonku postúpilo najlepších 8 družstiev do play-off. Štvrťfinálové duely play-off sa hrali na 3 víťazné zápasy, nasledujúce duely už na 4 víťazné zápasy. Zo súťaže nikto nezostúpil. Zmenou bolo zrušenie play-off o 3. miesto, kde obaja porazení semifinalisti získali bronzové medaily.
Účastníci.
Pozn: Družstvo Handlovej sa stalo držiteľom tzv. divokej karty, ktorá mu umožnila poslať prihlášku do SBL napriek tomu, že v minulej sezóne nehralo v žiadnej súťaži.
Výsledky.
Základná časť.
Poznámka: Družstvám Handlovej a Nitry bola uznaná 1 kontumačná prehra bez priznania bodu.

</doc>
<doc id="595219" url="https://sk.wikipedia.org/wiki?curid=595219" title="Levickí Patrioti">
Levickí Patrioti



</doc>
<doc id="595220" url="https://sk.wikipedia.org/wiki?curid=595220" title="Štefan Janák">
Štefan Janák

Štefan Janák (* 25. jún 1949, Komárno† 26. august 2017, Bratislava) bol slovenský publicista a dlhoročný rozhlasový redaktor, dvojnásobný nositeľ Zlatého mikrofónu, víťaz viacerých novinárskych súťaží.
Štefan Janák sa dostal k mikrofónu náhodne, ešte počas študentských čias v šesťdesiatych rokoch minulého storočia. Bol členom hudobnej skupiny, o ktorej nahral amatérsku reportáž na magnetofón. Sused, ktorý pracoval v bratislavskom rozhlase mu odporučil, aby urobil externe pre vtedajšie západoslovenské vysielanie nahrávku na aktuálnu tému. Podarilo sa mu nahrať úspešnú reportáž z výstavby piliera s kaviarňou mostu SNP v Bratislave, ktorá sa stretla u rozhlasových pracovníkov s pozitívnou odozvou.
Do zamestnania v Československom rozhlase - štúdio Bratislava nastúpil 1. marca 1970. O rok neskôr v roku 1971 začal moderovať reláciu "Dobré ráno" na celoštátnom okruhu v čase od 5.00 do 8.00 hod. Jeho gestormi a učiteľmi boli skúsení rozhlasáci Milan Mlsna a Vladimír Nosáľ, ktorí mu povolili najskôr čítať iba presný čas. Po nadobudnutí skúseností sa už sám prihováral poslucháčom v trojhodinovom rannom vysielaní. Vítal naživo aj hostí v štúdiu pri mikrofóne a spájal sa aj s regionálnymi spravodajcami, ktorí sa hlásili s príspevkami o aktuálnom dianí na celom Slovensku.
Po Nežnej revolúcii sa stal autorom veľmi populárnej rozhlasovej ankety „S kým by ste si najradšej zaflirtovali“ organizovanej v spolupráci s Novým Časom a časopisom Plus 7 dní, ktorej víťazmi boli Zdena Studenková, Michal Dočolomanský, Silvia Lakatošová a Pavol Habera.
Moderoval pravidelne aj večernú reláciu Slovenského rozhlasu Nočná pyramída, v ktorej odpovedali na otázky poslucháčov významné osobnosti. Medzi nimi napríklad spevák Karel Gott, výtvarník a karikaturista Milan Stano, či herec SND Jozef Vajda a ďalší.
Od roku 2000 až do odchodu do dôchodku sa venoval regionálnemu vysielaniu na okruhu Rádio Regina. Moderoval "Rádiobudík" a nakrúcal mnohé rozhlasové reportáže najmä zo Záhoria a z južného Slovenska. Venoval sa aj oblasti poľnohospodárstva a potravinárstva. V rokoch 2002 a 2003 sa stal víťazom súťaže o najpopulárnejšieho moderátora a dvakrát získal ocenenie Krištáľový mikrofón druhého okruhu Slovenského rozhlasu.
Zomrel po krátkej a ťažkej chorobe v Bratislave dňa 26. augusta 2017.

</doc>
<doc id="595223" url="https://sk.wikipedia.org/wiki?curid=595223" title="Lisztova záhrada">
Lisztova záhrada

Lisztova záhrada je záhrada v Starom Meste v Bratislave za domami na Kapitulskej, Ventúrskej, Prepoštskej a Farskej ulici pri Univerzitnej knižnici.
Je to pokračovanie stredovekej záhrady s neskorobarokovým pavilónom postaveným v druhej polovici 18. storočia. Dnes je záhrada pomenovaná po Franzovi Lisztovi, napriek tomu, že ju umelec nikdy nenavštívil. Nie je prístupná verejnosti, prístup do záhrady je obmedzený pre hostí rôznych kultúrnych udalostí tu organizovaných.

</doc>
<doc id="595231" url="https://sk.wikipedia.org/wiki?curid=595231" title="Prezidentská záhrada">
Prezidentská záhrada

Prezidentská záhrada alebo Grasalkovičova záhrada je mestská záhrada, ktorá je súčasťou Grasalkovičovho paláca. Je to rozsiahla záhrada upravená vo francúzskom štýle, ktorá nadväzuje na rozsiahlu záhradu bývalého letného arcibiskupského paláca. Koncom 90. rokov 20. storočia prebehla rozsiahla rekonštrukcia záhrady, ktorá do veľkej miery prinavrátila pôvodný výzor parku. V roku 1978 tu bola osadená fontána "Radosť zo života" autorov Tibora Bártfaya, Karola Lacka, Imricha Ehrenbergera a Pavla Mikšíka. Začiatkom 90. rokov 20. storočia bola v záhrade umiestnená jazdecká socha Márie Terézie, ktorá bola pôvodne súčasťou výzdoby Veľprepoštského paláca v Nitre. Nachádzal sa tu aj pomník Johanna Nepomuka Hummela, významného skladateľa a bratislavského rodáka, ktorý bol v roku 2002 po rekonštrukcii umiestnený na svoje pôvodné miesto pred veľvyslanectvo Nemecka na Hviezdoslavovo námestie.
Záhrada je voľne prístupná verejnosti počas dňa v čase otváracích hodín, ktoré sa menia počas roka.

</doc>
<doc id="595232" url="https://sk.wikipedia.org/wiki?curid=595232" title="Grasalkovičova záhrada">
Grasalkovičova záhrada



</doc>
<doc id="595245" url="https://sk.wikipedia.org/wiki?curid=595245" title="Františkánska záhrada (Bratislava)">
Františkánska záhrada (Bratislava)

Františkánska záhrada je záhrada obdĺžnikového tvaru, ktorá je súčasťou Františkánskeho kostola a kláštora v Starom Meste v Bratislave.
Vo svojej najväčšej výmere zaberala plochu 1870 m². V roku 1708 bola obohatená fontánou, ktorú zásoboval novovybudovaný vodovod. Historik a kartograf Ján Matej Korabinský sa vo svojom diele Geographisch-historisches und Produkten Lexikon von Ungarn z roku 1786 o záhrade zmieňuje keď uvádza, že „... františkánska záhrada má prekrásnu úpravu a je v nej fontána s výbornou horskou vodou.“ Jej existencia neušla ani Matejovi Belovi, ktorý vo svojich Notitiách v roku 1735 poznamenáva, že záhrada františkánskeho kláštora má „... nevyčerpateľnú studňu a fontány so stále tečúcou vodou, pravdepodobne najlepšou v meste, privádzanou podzemným vodovodom.“ Existenciu studne potvrdil aj archeologický prieskum.
Pôvodne obdĺžnikový tvar záhrady s výmerou 1870 m² bol zmenšený takmer o šestinu, lebo mnísi v záujme rozšírenia prístupovej cesty uvoľnili mestu 96 štvorcových siah svojej záhrady. V roku 1708 zaviedli vodovod nielen do kláštorných objektov, ale aj do veľkej záhrady, kde bola fontána, a tiež do vnútornej záhrady - rajského dvora. J. M. Korabinský vo svojom diele uvádza, že Rajskému dvoru františkánskeho kláštora dominuje asi 180 rokov stará lipa. Na východnom krídle kláštora sú slnečné hodiny s Dávidom hrajúcim na harfe. Existenciu studne v tomto priestore potvrdil aj archeologický prieskum. Matej Bel v roku 1735 medzi výhody františkánskeho kláštora počíta nevyčerpateľnú studňu, a to pre zdravú vodu, pravdepodobne najlepšiu v celom meste."
V roku 1892 bol v spolupráci s Okrášľovacím spolkom zbúraný záhradný múr a nahradil ho ozdobný železný plot. Záhrada dostala novú parkovú úpravu a slúžila všetkým obyvateľom mesta. V druhej polovici 20. storočia bolo v záhrade detské ihrisko.

</doc>
<doc id="595246" url="https://sk.wikipedia.org/wiki?curid=595246" title="Františkánska záhrada">
Františkánska záhrada

Františkánska záhrada môže byť:

</doc>
<doc id="595247" url="https://sk.wikipedia.org/wiki?curid=595247" title="László Szabó (šachista)">
László Szabó (šachista)

László Szabó (* 19. marec 1917, Budapešť, Maďarsko† 8. august 1998, Budapešť) bol maďarský šachový veľmajster. 
Životopis.
Narodil sa v Budapešti. Na medzinárodnú šachovú scénu prerazil v roku 1935 vo veku 18 rokov, keď vyhral na maďarských šachových majstrovstvách, medzinárodnom turnaji v maďarskom Tatatóvárosi, kde ho vybrali, aby reprezentoval svoju krajinu na 6. šachovej olympiáde vo Varšave. Diváci na olympiáde obdivovali mladíkov útočný štýl, ktorý bol v rozpore s defenzívnym, pozičným štýlom jeho krajanov. Mladý Szabó údajne študoval pod vedením Gézu Maróczyho, ktorý bol v tom čase patriarchálnou postavou maďarského šachu a ktorý predtým trénoval budúcich majstrov sveta Maxa Euweho a Věru Menčíkovú.
Pred II. svetovou vojnou prišli ďalšie úspechy, vrátane jednoznačného víťazstva na Medzinárodnom šachovom kongrese v Hastingse 1938/39 (turnaji, s ktorým sa jeho meno ešte dlho potom spájalo). V tom čase začal pracovať ako bankár na devízovom trhu.
Po vypuknutí vojny ho odviedli do tábora nútených prác a neskôr ho zajali ruské jednotky, ktoré ho držali ako vojnového zajatca. Po vojne sa vrátil k šachu a zúčastnil sa na mnohých významných medzinárodných podujatiach. Skončil piaty na veľmi náročnom turnaji v Groningene v roku 1946, na ktorom sa zúčastnili aj Botvinnik, Euwe, Smyslov, Najdorf, Boleslavsky a Kotov. Na medzipásmovom turnaji v Saltsjöbadene v roku 1948 skončil druhý za Bronsteinom, ale v Hastingse v roku 1947/48, Budapešti v roku 1948 a Hastingse v roku 1949/50 obsadil prvé miesto. Piate miesto na medzipásmovom turnaji v Saltsjöbadene v roku 1952 a v Gothenburgu v roku 1955 mu zaručilo miesto na turnaji kandidátov. Najbližšie k titulu majstra sveta sa dostal na svojom treťom a poslednom turnaji kandidátov, ktorý sa konal v Amsterdame v roku 1956, kde sa delil o tretie miesto s Bronsteinom, Gellerom, Petrosianom a Spasskym za Smyslovom a Keresom.
Na medzinárodnej scéne sa mu darilo aj v 60. a 70. rokoch. Bol prvý v Záhrebe v roku 1964, prvý v Budapešti v roku 1965 (s Polugajevským a Tajmanovom), prvý v Sarajeve v roku 1972, prvý v Hilversume v roku 1973 (s Gellerom) a o prvé miesto sa delil aj v Hastingse v roku 1973/74 (s Gennadij Kuzmin, Timmanom a Talom).
Celkovo reprezentoval Maďarsko na 11 olympiádach, päťkrát otváral turnaj a veľakrát predviedol medailové partie. V roku 1937 získal tímovú striebornú medailu i striebornú medailu v súťaži jednotlivcov, v roku 1952 bronz v súťaži jednotlivcov, v roku 1956 tímový bronz a v roku 1966 tímovú bronzovú medailu a striebornú medailu v súťaži jednotlivcov.
Szabó bol najlepším maďarským hráčom takmer 20 rokov (nakoniec ho v roku 1963/64 porazil Lajos Portisch) a na vrchole svojich síl bol jedným z 12 najlepších hráčov na svete.
Jeho rodina darovala celú Szabóovu šachovú knižnicu a jeho dokumenty do Zbierky šachu a dámy Johna G. Whitea v Clevelandskej verejnej knižnici. Zbierka šachu a dámy Johna G. Whitea je najväčšou šachovou knižnicou na svete (nachádza sa v nej 32 568 zväzkov, vrátane 6 359 zväzkov viazaných periodík).

</doc>
<doc id="595249" url="https://sk.wikipedia.org/wiki?curid=595249" title="Vodárenská záhrada">
Vodárenská záhrada

Vodárenská záhrada alebo Vodárenský park je záhrada alebo park pri Vodárenskom múzeu v Bratislave v mestskej časti Karlova Ves.
Záhrada zaberá plochu 3 hektáre a zahŕňa budovu vodárenského múzea z roku 1886 a skleník z roku 1924 a historický plavecký bazén riaditeľa vodárenskej spoločnosti. Záhrada je prístupná verejnosti.

</doc>
<doc id="595251" url="https://sk.wikipedia.org/wiki?curid=595251" title="Dávidov prak">
Dávidov prak

Dávidov prak (;) je izraelský raketový systém protivzdušnej obrany krátkeho a stredného dosahu. Je určený na likvidáciu balistických rakiet dlhého dosahu alebo pomalšie letiacich striel s plochou dráhou letu.
Spolu so systémom Iron Dome (Železná kupola) a Arrow (Šíp) tvorí viacúrovňovú protivzdušnú obranu Izraela.
Dávidov prak je výsledkom spolupráce izraelskej spoločnosti Rafael Advanced Defense Systems a americkej firmy Raytheon, ktorá vyvinula strely Stunner. Rádiolokátor je produktom izraelskej firmy Elta.
Od roku 2006 do roku 2016 prispeli Spojené štáty na vývoj systému čiastkou 1,413 mld. USD.
Vznik a vývoj.
V auguste 2008 Izrael a USA podpísali oficiálnu dohodu o spolupráci pri vývoji systému Dávidov prak. V decembri 2015 boli úspešne ukončené predprodukčné testy systému a v marci 2016 začali Izraelské vzdušné sily integráciu Dávidovho praku do svojho viacúrovňového systému protivzdušnej obrany. Dňa 2. apríla 2017 oznámil izraelský premiér Benjamin Netanjahu, že Dávidov prak je plne operačne spôsobilý.
Popis.
Nepriateľské ciele zachytáva Dávidov prak pomocou viacúčelového rádiolokátora Elta EL/M-2084. Po zachytení cieľa posiela radar súradnice do centra bojového riadenia, ktoré zvolí vhodnú obrannú taktiku. V prípade potreby vystrelí raketu Stunner, ktorej úlohou je eliminácia cieľa. Rakety sú umiestnené na odpaľovacích zariadeniach, pričom na každom z nich môže byť až 16 rakiet. Odhadovaná cena rakety Stunner je 1 mil. USD. Systém dokáže ničiť rakety vystrelené zo vzdialenosti , t.j. tie, ktoré vlastní Hizballah v Libanone, Irán alebo Sýria. Dávidov prak je navrhnutý tak, aby bol schopný zničiť strely, na ktorých dolet a trajektóriu letu nie sú systémy Železná kupola a Šíp optimalizované.

</doc>
<doc id="595252" url="https://sk.wikipedia.org/wiki?curid=595252" title="Jozef Konôpka">
Jozef Konôpka

Jozef Konôpka môže byť:

</doc>
<doc id="595254" url="https://sk.wikipedia.org/wiki?curid=595254" title="Konôpka (priezvisko)">
Konôpka (priezvisko)

 Konôpka (o význame pozri konôpka) je slovenské priezvisko. Je rozšírené predovšetkým na strednom Slovensku, najviac v mestách Zvolen, Detva, Banská Štiavnica a obci Klokoč (okres Detva). V Česku je veľmi zriedkavé.
Známi nositelia.
Pozri v článku Konôpka.

</doc>
<doc id="595256" url="https://sk.wikipedia.org/wiki?curid=595256" title="Konopka (priezvisko)">
Konopka (priezvisko)

Konopka je poľské, české a slovenské priezvisko. V Česku je najrozšírenejšie v mestách Havířov, Mladá Boleslav, Praha a Turnov. Na Slovensku je najčastejšie v Banskej Štiavnici, Lučenci a Demandiciach (okres Levice).
Známi nositelia.
Pozri v článku Konopka.

</doc>
<doc id="595257" url="https://sk.wikipedia.org/wiki?curid=595257" title="Andrzej Konopka">
Andrzej Konopka

Andrzej Konopka môže byť:

</doc>
<doc id="595258" url="https://sk.wikipedia.org/wiki?curid=595258" title="Konopková">
Konopková



</doc>
<doc id="595273" url="https://sk.wikipedia.org/wiki?curid=595273" title="TV Vega">
TV Vega

TV Vega bola regionálna slovenská televízia v meste Prešov ktorá vysielala od 27. júna 1998 do 26. novembra 2001. Licenciu na vysielanie avšak získala skôr a to 24. marca 1997. 
V začiatkoch vysielania produkovala 4-hodinové vysielanie od 16:00 hod. s následnou reprízou po 20:00 hod. Jej hlavnými prioritami bolo denné spravodajstvo z mesta Prešov ktoré malo rozsah 10 až 15 minút, vysielanie pre deti a mladistvých v rozsahu 60 minút a ďalšie relácie zo štúdia venované divákom so široko-tematickým zameraním v priemernom rozsahu 30 až 40 minút. Od februára 2000 televízia Vega spadala pod súčasť televízií Global neskôr nahradených skupinou MAC TV súčasnej televízie TV JOJ. 
Pokrytie.
Vega šírila svoj signál terestriálne na 52. kanáli z vysielača ktorý bol umiestený v centre mesta. Signálom pokrývala územie mesta Prešov vrátane niekoľkých priľahlých obcí (Ľubotice, Veľký Šariš, Petrovany, Záborské). Lokálne káblové pripojenie šírila prostredníctvom káblovej spoločnosti Tatra Temex, ktorá poskytovala pripojenie na najväčších sídliskách v meste. Káblový príjem vtedy vlastnilo približne 7 100 domácností v Prešove. Na káblovke bola televízia umiestnená na kanáli E3. Výhodou tohto kanálu bolo že bol zaradený aj v Spoločných anténnych rozvodoch v obytných blokoch, týmto spôsobom sa teda signál dostával aj ku divákom ktorý nevlastnili televíznu prípojku. Televízií to vtedy umožnilo pokrývať až 150 tisíc divákov, v okolí ako aj v meste Prešov. 

</doc>
<doc id="595291" url="https://sk.wikipedia.org/wiki?curid=595291" title="Vodárenský park">
Vodárenský park



</doc>
<doc id="595301" url="https://sk.wikipedia.org/wiki?curid=595301" title="Clemente Micara">
Clemente Micara

Mons. Clemente Micara (* 24. december 1879, Frascati, Taliansko† 11. marec 1965, Rím, Taliansko) bol rímskokatolícky titulárny arcibiskup, kardinál, emeritný pro-prefekt Kongregácie pre posvätné obrady, rímsky generálny vikár a prvý apoštolský nuncius v Československu (19201923).
Životopis.
Narodil sa 24. decembra 1879 v meste Frascati v Taliansku. Kňazskú vysviacku prijal 20. septembra 1902 a stal sa kňazom Rímskej diecézy. V roku 1919 bol delegátom Svätej stolice pre cirkevné záležitosti pri českých a slovenských biskupstvách.
Dňa 7. mája 1920 ho pápež Benedikt XV. vymenoval za titulárneho arcibiskupa sídla Apamea v Sýrii a prvého apoštolského nuncia v Československu. Biskupskú vysviacku prijal 8. augusta 1920. Vysvätil ho Mons. Pietro Gasparri, kardinál-kňaz sídla San Lorenzo in Lucina, spolusvätiteľmi boli Mons. Antonio Valbonesi, titulárny biskup sídla Memphis a Mons. Karel Boromejský Kašpar, titulárny biskup sídla Bethsaida a pomocný biskup v Hradec Králové.
Dňa 13. februára 1921 vysvätil nových slovenských biskupov - Mons. Mariána Blahu pre Banskobystrické biskupstvo, Mons. Karola Kmeťka pre Nitrianske biskupstvo a Mons. Jána Vojtaššáka pre Spišské biskupstvo. Svätej stolici vo Vatikáne navrhol menovanie Mons. Pavla Jantauscha za apoštolského administrátora pre slovenskú časť Ostrihomskej arcidiecézy so sídlom v Trnave. Svätá stolica žiadosti vyhovela 29. mája 1922, keď zverejnila biskupské menovanie.
Pápež Pius XI. ho menoval 30. mája 1923 za apoštolského nuncia v Belgicku a apoštolského internuncia v Luxembursku. Dňa 18. februára 1946 rezignoval z úradu internunciusa v Luxembursku, keď bol menovaný pápežom Piom XII. za kardinála. Dňa 22. februára 1946 sa stal kardinálom-kňazom v Santa Maria sopra Minerva a 13. júna 1946 kardinálom-biskupom vo Velletri. Dňa 11. novembra 1950 bol menovaný za pro-prefekta "Kongregácie pre posvätné obrady" vo Vatikáne, ktorým bol až do svojej rezignácie 17. januára 1953. Dňa 26. januára 1951 sa stal generálnym vikárom Rímskej diecézy.
Zomrel dňa 11. marca 1965 v Ríme v 85. roku života.

</doc>
<doc id="595304" url="https://sk.wikipedia.org/wiki?curid=595304" title="Červený vrch (prírodná pamiatka)">
Červený vrch (prírodná pamiatka)

Červený vrch je prírodná pamiatka ev. č. 1323, lokalita Otov u Nového Kramolína v okrese Domažlice. Správa AOPK Plzeň.
Ochrana.
Dôvodom ochrany je opustený lom so zachovanými žilami pegmatitu.

</doc>
<doc id="595305" url="https://sk.wikipedia.org/wiki?curid=595305" title="Červený vrch">
Červený vrch

Červený vrch môže byť:

</doc>
<doc id="595306" url="https://sk.wikipedia.org/wiki?curid=595306" title="Informačná veda">
Informačná veda

Informačná veda (angl. "information science"), alebo aj knižničná a informačná veda (angl. "library and information science") je v najširšom ponímaní veda o informácií (napríklad fyzikálnej, biologickej, kultúrnej). V užšom ponímaní ide o vedu interdisciplinárneho charakteru, ktorá sa zaoberá zákonitosťami procesov vzniku, spracovania, merania, kódovania, ukladania, transformácie, distribúcie a recepcie informácií v spoločnosti.
História informačnej vedy.
Existuje niekoľko pohľadov na vznik informačnej vedy. Už v roku 1971 Harmon vo svojom článku vychádzal, že informačná veda vznikla z dokumentácie (dokumentaristiky) a to približne v roku 1985. Na základe tohto článku boli neskôr stanovené tri základné vývojové fázy informačnej vedy, ktoré môžeme rozdeliť na:
Obdobie formovania informačnej vedy.
V tomto období prevládali dva významné vývojové prúdy ľudského poznania a to humanitný a sociálny a matematicko-technický. Humanitný a sociálny prúd je úzko spätý s metodikami a teóriami súvisiacimi s prácou knižníc, archívov a iných pamäťových inštitúcií. Druhý prúd matematicko-technický, ktorý je úzko spätý s kybernetikou, sa začal rozvíjať najmä v 20. storočí.
Obdobie vnútorného zjednocovania a upevňovania informačnej vedy.
Obdobie vnútorného zjednocovania informačnej vedy je prepojené najmä s búrlivým rozvojom kybernetiky, ktorý nastal po druhej svetovej vojne, na konci 40. rokoch. Na rozvoji kybernetiky sa najviac podieľali Norbert Wiener a Artur Rosenbulth. Ďalšími významnými predstaviteľmi tohto obdobia boli Claude Shannon a Warren Weaver, ktorí priniesli matematickú teóriu informácie a komunikácie.
S nástupom kybernetiky a postupným využívaním počítačov, sa začína objavovať aj pojem informačný prieskum, ktorý sa stal súčasťou vznikajúcej informačnej vedy. Prvýkrát spomenul pojem informačný prieskum Calvin Mooers v roku 1951.
V druhej polovici 20. storočia prichádza k rozdielnemu označovaniu činnosti súvisiacou so spracovaním dokumentov v Európe a USA. V Európe sa využíva označenie dokumentácia, čomu prispelo aj vydanie Bradfordovej knihy „Documentation“. Zatiaľ čo v Európe pretrvával konzervatívny prístup k označovaniu spracovania dokumentov, v USA sa začalo využívať označenie „informácia“ či vyhľadávanie informácií.
Zatiaľ čo v USA sa začína rozširovať pojem informačná veda, v západnej Európe sa ešte stále využíva pojem dokumentácie, pričom postupne sa prechádza na označenie „informácia“ tak ako v USA, čo bolo spôsobené ovplyvnením vývoja informačnej vedy v Európe vývojom v USA. Vývoj informačnej vedy v Európe neovplyvnil len vplyv vývoja v USA, ale bol ovplyvnení aj rozdelením Európy na tzv. Západný a Východný blok. Vo Východnom bloku (nazývanom aj Socialistický blok) bol odlišný pohľad na vývoj informačnej vedy.
Obdobie dozrievania informačnej vedy.
Obdobie dozrievania informačnej vedy prebieha od 70. rokov dvadsiateho storočia až po súčasnosť. Je poznačené najmä výrazným nárastom rôznych druhov dokumentov, medzi ktoré môžeme zaradiť aj televízne vysielanie, rádiové vysielanie, vedecké publikácie a podobne. Tento prudký nárast informácií je prejavom informačnej explózie, ktorá opätovne prišla v dvadsiatom storočí s rozšírením nových masovo komunikačných kanálov a s príchodom počítačov.
Disciplíny informačnej vedy.
Stanovenie pevných disciplín informačnej vedy nie je jednoduché, existuje viacero pohľadov. V roku 1970 prof. Tefko Saracevic, ktorý patril k významným autorom v období formovania informačnej vedy, stanovil delenie informačnej vedy na nasledujúce základné disciplíny:
Prof. Jela Steinerová, ktorá patrí na Slovensku k popredným odborníkom v danom odbore, rozlišuje v súčasnosti štyri základné tematické piliere informačnej vedy:
Podľa Steinerovej ovplyvnili vývoj informačnej vedy tri „revolúcie“, a to kognitívna revolúcia, interakčná revolúcia a relevančná revolúcia. Kognitívne prvky sú dôležité v informačnej vede z dôvodu pochopenia myslenia človeka, interakčné prvky súvisia so zapojením používateľov do tvorby informácií a relevantnosť súvisí najmä s narastajúcim elektronickým prostredím. Na základe týchto revolúcií v informačnej vede vznikli takzvané obraty informačnej vedy, ktoré predstavujú zmenu smerovania informačnej vedy. Počas vývoja informačnej vedy môžeme hovoriť o nasledovných obratoch: používateľský obrat, kognitívny obrat, lingvistický obrat a v poslednom období sa rozoznáva aj „kontextový“ obrat. Novými trendmi knižničnej a informačnej vedy sú napríklad informačná gramotnosť, informačná etika či digitálna veda.
Výskum informačnej vedy na vysokých školách.
Výskumu informačnej vedy sa venuje vo svete viacero vysokých škôl a univerzít ako napríklad:

</doc>
<doc id="595309" url="https://sk.wikipedia.org/wiki?curid=595309" title="Ivan Štefunko">
Ivan Štefunko

Mgr. Ivan Štefunko (* 4. marec 1977, Poprad) je politik, spoluzakladateľ a podpredseda Progresívneho Slovenska,stranícky líder zmeny pre hospodárstvo a energetiku, poslanec Národnej rady Slovenskej republiky.
Predtým pôsobil ako podnikateľ, angel investor a spoluzakladateľ viacerých spoločností ako napríklad Neulogy, Pelikan.sk, StartupAwards.SK, Wineshop.sk, portálu Lekar.sk, Energia.sk, Euractiv.sk, Diagnose.me a iných.
Detstvo a štúdium.
Ivan Štefunko sa narodil 4. marca 1977 v Poprade. Veľkú časť detstva prežil v Alžírsku, kde jeho otec pracoval ako stavbár a mama ako učiteľka ekonómie. Od roku 1992 do roku 1996 študoval na Gymnáziu Dominika Tatarku v Poprade. Po skončení gymnázia nastúpil na Univerzitu Mateja Bela v Banskej Bystrici, kde v roku 2001 zložil štátnu skúšku v odbore politológia. Počas štúdia strávil dva roky na Inštitúte politických štúdií v Paríži, kde študoval európske štúdiá. 
Angažovanosť v politike.
Po skončení vysokej školy sa Štefunko začal angažovať v politike. Pridal sa k ľavicovému združeniu Mladá demokratická ľavica, ktoré inklinovalo k dnes už zaniknutej Strane demokratickej ľavice (SDĽ), a bol jeho predsedom. Neskôr sa stal zahraničným tajomníkom SDĽ, vďaka čomu mal možnosť komunikovať so svetovými a európskymi sociálnymi demokratmi. V roku 2003 sa Mladá demokratická ľavica zlúčila so združením Sociálnodemokratická mládež Slovenska, spolupracujúcim so Sociálnodemokratickou stranou Slovenska, do organizácie Mladí sociálni demokrati. Politické aktivity Ivana Štefunka pokračovali pod vedením Milana Ftáčnika, v rámci Ftáčnikovej SDA. Aj tá však zanikla zlúčením so Smerom.
V roku 2001 sa stal riaditeľom a vydavateľom ľavicového časopisu Slovo, ktorý vydával až do roku 2005. V roku 2006 povedal: "„Ľavica je pre mňa základná platforma pre ozajstnú slobodu a demokraciu. Len človek, ktorý je skutočne nezávislý, môže byť slobodný a nebude utláčaný.“"
Zároveň uviedol: "„Podľa môjho názoru sú proletári 21. storočia rôzne väčšie či menšie utláčané menšiny, ktoré sú sociálne znevýhodnené. Odpoveďou pre ľavicu, ktorá chce mať dlhodobý a udržateľný program, by mala byť integrácia týchto moderných proletárov do spoločnosti.“"
Pre denník Pravda v rozhovore z roku 2010 kritizoval politiku Smeru-SD a Róberta Fica. "„Prvé obdobie jeho vláda nerobila nič iné, len udržiavala v chode krajinu. Projekty, ktoré naštartovala, sa v terminológii Smeru dajú stotožniť s diaľnicami. V skutočnosti je budovanie diaľnic len predĺžením predchádzajúcich plánov a jasnej nevyhnutnosti. Zákonník práce sa tiež nestal zásadne novým textom. A hoci sa Smer usiloval urobiť dôchodkový systém spravodlivým, nemôže tvrdiť, že sa to podarilo.“"
"„Keby som mal povedať dve najväčšie zlyhania – bol by to kolaps v boji s korupciou a neprijateľná situácia v súdnictve. Počas Dzurindových vlád spoločnosť necítila až taký tiesnivý tlak korupcie a neprávosti, ako sa to dialo v uplynulých štyroch rokoch. Rovnako neobstojí argument, že veď to kradli SNS a HZDS. Pýtam sa, prečo vôbec vznikla koalícia s týmito stranami?“"
Progresívne Slovensko.
V septembri 2016 Ivan Štefunko avizoval, že zakladá Progresívne Slovensko - občianske združenie, ktoré sa neskôr môže premeniť na politickú stranu. Od začiatku hovoril o liberálnom myslení strany. "„Naším cieľom nie je vyhraniť sa voči niečomu“", povedal zakladateľ združenia pre Denník N. "„Naopak, premýšľame nad tým, ako pohnúť Slovensko smerom dopredu. Chceme spojiť progresívnych ľudí, ktorí rozmýšľajú rovnako.“"
Štefunko vtedy povedal, že think-tank má nadviazať na myšlienky bývalého šéfa Inštitútu finančnej politiky Martina Filka, ktorý nešťastne zahynul na jar 2016, a s ktorým sa pravidelne stretávali. Ak by sa Progresívne Slovensko malo premeniť na politickú stranu, určite sa to nestane v najbližších mesiacoch, tvrdil vtedy.
Predseda na rok.
Z hnutia sa stala strana na zakladajúcom sneme, ktorý sa konal v januári 2018 v Žiline. Na ňom sa stal Štefunko prvým predsedom. „"Je mi cťou stať sa predsedom takého úžasného tímu, s takou konkrétnou víziou a takou silou a energiou, ktorý chce meniť Slovensko do budúcnosti. Budeme silnou politickou silou, ktorá zmení Slovensko už v nasledujúcich voľbách"“, vyhlásil po zvolení.
Štefunko bol predsedom počas úspešnej kandidatúry bývalej podpredsedníčky PS Zuzany Čaputovej na post prezidentky. V apríli 2019 oznámil, že vo svojej funkcii skončí, dôvodom boli zdravotné problémy. „"Do volieb musí ísť človek ako líder, ktorý je zdravotne fit. Mám za sebou tri operácie mozgu a doteraz riešim ich dôsledky. Napriek tomu som naštartoval hnutie a dosiahli sme skvelé výsledky a je čas posunúť štafetu ďalej. Mám pocit, že som svoju úlohu a cieľ splnil. Z tohto dôvodu som sa rozhodol na budúcom sneme nekandidovať na post predsedu Progresívneho Slovenska"“, vyhlásil na brífingu Štefunko. Na sneme v máji toho roka sa predsedom stal Michal Truban.
Do parlamentu na druhýkrát.
Ivan Štefunko sa z politiky nestiahol. Za koalíciu PS/Spolu kandidoval v parlamentných voľbách v roku 2020, no koalícia sa do parlamentu nedostala, keď jej na splnenie sedempercentného kvóra pre koalície chýbalo 0,04 percenta hlasov. Vo voľbách v roku 2023 mal Štefunko na kandidátke siedme miesto a odvtedy je poslancom Národnej rady Slovenskej republiky. Snem strany v máji 2024 zvolil Štefunka za podpredsedu Progresívneho Slovenska.
V Národnej rade je Štefunko členom Výboru NR SR pre pôdohospodárstvo a životné prostredie a Výboru NR SR pre hospodárske záležitosti. V novembri 2025 strana oznámila, že bude súčasťou tímu zmeny, kde bude mať na starosti oblasť hospodárstva a energetiky.
Podnikateľské aktivity.
V roku 2003 založil Ivan Štefunko spravodajský portál EurActiv.sk, ktorý sa zameriava hlavne na politiku Európskej Únie, jej inštitúcie a aktuálne dianie. Neskôr spolu s Tatianou Ondrejkovou a Patrikom Dragulom založil Pelikan.sk. Počas podnikania investoval do viacerých projektov, ako napríklad Piano Media, Diagnose.me, Lekar.sk, Energia.sk a mnohých ďalších. 
V roku 2014 Štefunko spoluzakladal Neulogy Ventures s cieľom poskytnúť rozbehový kapitál a podporu začínajúcim podnikateľom. Neulogy Ventures je prvou slovenskou firmou svojho druhu, ktorá navyše podlieha prísnej regulácii na vyspelom finančnom trhu v Luxembursku. Štefunko aktuálne pracuje ako managing partner v Neulogy Ventures. 
Osobný život.
So ženou Natašou má 3 deti – 2 dcéry a syna.

</doc>
<doc id="595310" url="https://sk.wikipedia.org/wiki?curid=595310" title="Teroristický útok v Petrohrade 3. apríla 2017">
Teroristický útok v Petrohrade 3. apríla 2017

Teroristický útok v Petrohrade 3. apríla 2017 sa uskutočnil približne o 14:40 moskovského času (13:40 SELČ) v petrohradskom metre. Výbuch otriasol vagónom medzi stanicami Sennaja ploščaď a Technologičeskij institut. Pri výbuchu zomrelo 16 ľudí a približne 55 bolo zranených&lt;ref name="http://tass.ru/obschestvo/4150049"&gt;http://tass.ru/obschestvo/4150049&lt;/ref&gt;. Bomba bola uložená v športovej taške a ponechaná vo vagóne metra.
V čase explózií bol v meste prítomný aj ruský prezident Vladimír Putin ktorý sa tam mal stretnúť s bieloruským prezidentom Alexandrom Lukašenkom. V Petrohrade bol po explóziách vyhlásený výnimočný stav a bolo uzatvorené celé petrohradské metro. Na stanici Ploščad Vosstanija našli bezpečnostné zložky ďalšiu bombu ktorú zneškodnili. Podľa ruských vyšetrovateľov bol incident samovražedný útok. Pravdepodobným páchateľom útoku je Kirgiz Akbarzhon Jalilov, ktorý predtým dostal ruské občianstvo.

</doc>
<doc id="595320" url="https://sk.wikipedia.org/wiki?curid=595320" title="Mnet Asian Music Award pre najlepšiu speváčku">
Mnet Asian Music Award pre najlepšiu speváčku

Mnet Asian Music Award pre najlepšiu speváčku () je cena, ktorú každoročne udeľuje CJ E&amp;M (Mnet). Prvýkrát bola udelená na 1. ročníku Mnet Asian Music Awards v roku 1999. Udeľuje sa sólistke s najlepším výkonom v hudobnom priemysle. Prvýkrát cenu získala speváčka Om Čong-hwa za pieseň „I Don't Know“.
Víťazi a nominovaní.
 Každý ročník je prepojený s článkom o Mnet Asian Music Awards, ktoré sa v danom roku konali.
Viacnásobní víťazi.
V histórii Mnet Asian Music Awards získalo ocenenie „Najlepšia speváčka“ dva a viackrát 6 interpretiek.

</doc>
<doc id="595336" url="https://sk.wikipedia.org/wiki?curid=595336" title="VŠEMvs Karlovka Bratislava">
VŠEMvs Karlovka Bratislava



</doc>
<doc id="595341" url="https://sk.wikipedia.org/wiki?curid=595341" title="Základná škola s materskou školou M. R. Štefánika">
Základná škola s materskou školou M. R. Štefánika

Základná škola s materskou školou M. R. Štefánika sa nachádza v Bratislave-Starom Meste na Grösslingovej ulici.
História školy.
Dôležité udalosti školy:

</doc>
<doc id="595342" url="https://sk.wikipedia.org/wiki?curid=595342" title="Ipeľská ulica (Bratislava)">
Ipeľská ulica (Bratislava)

Ipeľská ulica v Bratislave sa nachádza v mestskej časti Podunajské Biskupice a nazvaná bola podľa rieky Ipeľ.

</doc>
<doc id="595343" url="https://sk.wikipedia.org/wiki?curid=595343" title="Základná škola (Bratislava, Vazovova 4)">
Základná škola (Bratislava, Vazovova 4)

Základná škola Vazovova 4 je základná škola v Bratislave na Vazovovej ulici 4.
Aktivity školy obsahujú:

</doc>
<doc id="595344" url="https://sk.wikipedia.org/wiki?curid=595344" title="Základná škola (Bratislava, Hlboká cesta 4)">
Základná škola (Bratislava, Hlboká cesta 4)

Základná škola Hlboká cesta 4 je základná škola na Hlbokej ceste 4, Bratislava – mestská časť Staré Mesto.
História školy.
Budova školy bola postavená v roku 1900 podľa plánov S. Melzera a stala sa sídlom sirotinca Márie Ochrankyne, ktorá je zobrazená nad vstupným portálom. Autor umeleckej farebnej mozaiky je Karl Lotz. Na mozaike je zobrazená Panna Mária - Ochrankyňa so svätožiarou, v dlhom červenom rúchu a plášti tyrkysovej farby, s roztiahnutými rukami. Po oboch stranách sú po tri krčiace sa postavy chudobných. Na páske pri nohách Márie je latinský nápis SUB TUUM PRAESIDUUM CONFULIMUS - Pod tvoju ochranu sa utiekame. Výjav komponovaný  do trojuholníkovej kompozície má zlaté mozaikové pozadie. Architekt Žigmund Melzer postavil budovu  na kopčeku medzi Hlbokou cestou a Sokolskou ulicou. Sirotinec dalo postaviť mesto ako internátne ubytovanie pre siroty. Spravovala ho cirkev a jeho vedením bol poverený rád paulínok. Takýto počin v rámci mesta zo sociálneho hľadiska bol ojedinelý, z čoho vyplýva skutočnosť, že stavba tohto druhu bola ojedinelá aj typologicky. Architekt obložil fasádu od druhého podlažia červenými keramickými neomietanými tehlami v kontraste  k omietnutej ploche prízemia. Budova pôsobí monumentálne, výnimočne a je neprehliadnuteľná. 
V jej vnútri je aj kaplnka Nepoškvrnenej Svätej Panny.

</doc>
<doc id="595347" url="https://sk.wikipedia.org/wiki?curid=595347" title="Bratislava-Staré Mesto">
Bratislava-Staré Mesto



</doc>
<doc id="595348" url="https://sk.wikipedia.org/wiki?curid=595348" title="Záhrada Klarisiek">
Záhrada Klarisiek

Záhrada Klarisiek je jednoduchá baroková záhrada za stenami kláštora Klarisiek na Klariskej ulici v Starom Meste v Bratislave. 
Má pôdorys obdĺžnika a tvoria ju geometricky presne rozmiestnené živé plôtiky z buxusov. Je tu historická kamenná studňa.

</doc>
<doc id="595352" url="https://sk.wikipedia.org/wiki?curid=595352" title="Mnet Asian Music Award pre najlepšiu dievčenskú skupinu">
Mnet Asian Music Award pre najlepšiu dievčenskú skupinu

Mnet Asian Music Award pre najlepšiu dievčenskú skupinu () je cena, ktorú každoročne udeľuje CJ E&amp;M (Mnet). Prvýkrát bola udelená na 2. ročníku Mnet Asian Music Awards v roku 2000, hoci v roku 1999 boli v kategórii Najlepšia chlapčenská skupina nominované dve dievčenské skupiny. Udeľuje sa dievčenskej skupine za najväčšie umelecké výkony v hudobnom priemysle. Prvýkrát cenu získala skupina Fin.K.L za pieseň „Now“.
Víťazi a nominovaní.
 Každý ročník je prepojený s článkom o Mnet Asian Music Awards, ktoré sa v danom roku konali.
Viacnásobní víťazi.
Ocenenie Najlepšia dievčenská skupina získali v histórii Mnet Asian Music Awards dva a viackrát 4 skupiny.

</doc>
<doc id="595355" url="https://sk.wikipedia.org/wiki?curid=595355" title="Park SNP">
Park SNP

Park SNP je lesný park v Bratislave v mestskej časti Karlova Ves na ulici Líščie údolie. 
Sú tu vyhradené miesta na opekanie, kryté altánky so sedením, detské hojdačky, veľká trávnatá plocha a chodník a cesta, po ktorej nechodia autá.

</doc>
<doc id="595356" url="https://sk.wikipedia.org/wiki?curid=595356" title="Park Andreja Hlinku">
Park Andreja Hlinku

Park Andreja Hlinku (pôvodný názov "Park Karola Šmidkeho") je mestský park v Bratislave v mestskej časti Ružinov na sídlisku Trávniky. 
Jeho autorom je architekt Ferdinand Milučký. Má tvar úzkeho dlhého pásu pozdĺž Ružinovskej ulice, z druhej strany ho vymedzuje Ľanová ulica.
Komponovaný je na pozdĺžnu os, jeho centrálny bod je Závojová fontána, ktorú navrhol Jozef Vachálek s architektom Ferdinandom Milučkým. V kruhovom bazéne sú dva vysoké oceľové piliere, ktoré podopierajú dva roztvárajúce sa oblúky, z ktorých steká voda a tvorí vodný závoj.
V bazéne je ostrov v tvare kruhu, prístupný cez stupienok, ktorý môže slúžiť pre umelecké produkcie. Plocha fontány je znížená oproti okoliu stupňami.
V parku autor vytvoril vyvýšeniny, zvlnenia, zárezy, spevnené oblúkovými betónovými stienkami, ktoré chránia aj oddychové sedenia. Na západnej strane je Vejárová fontána, ktorú s architektom Ferdinandom Milučkým vytvoril Ladislav Mandíček a Júlia Kunovská. Bazén má tvar polkruhu, na pilieri je kovová plastika oblúkového tvaru, zložená zo štyroch spojených polprstencov, voda striekajúca z oblúkov vytvára vejár.

</doc>
<doc id="595358" url="https://sk.wikipedia.org/wiki?curid=595358" title="Okoličániovci">
Okoličániovci

Okoličániovci (dobovo: "Akalichnai", "Okolichnay", "Okolicsány", "Okolicsányi", "Okoliczanyi", "Okoličáni", "Okoličianský") sú jeden z významných a pôvodných liptovských šľachtických rodov. V strednom Liptove im patrili rozsiahle majetky a dediny Veterná Poruba, Štefanka, Lazisko, osada Črmnô, Harankfiahaza (dnes neznáme) a Okoličné, od ktorej si pravdepodobne odvodili svoj prídomok. Rod postupne nadobudol, najmä manželskými zväzkami, majetky v Pavčinej Lehote, Svätom Kríži, Ančikovanoch a Vitálišovciach. V poslednej štvrtine 18. storočia sa do majetku rodu dostalo aj mestečko Bobrovec. Niektorí príslušníci vetvy “Miškovcov“, menovite Vendel, Karol a Baltazár si v roku 1864 vyšším dovolením pozmenili meno na Szemesi.
V najstarších listinách vystupujú jednotliví členovia rodu ako „domini et heredes de Okoliczna“ (prípadne Akalichna) – páni a potomkovia z Okoličného a latinským označením comes/comitis. Funkcie a označenia obsahujúce comes ako francúzsky "comte" alebo anglicky "" pochádzajú z latinského slova "spoločník". Jedná sa o titul v európskych krajinách označujúci pozíciu medzi vysokou a nižšou šľachtou. V neskoršom období vystupovali příslušníci rodu pod všeobecným označením "nobilis".
Pôvod a historický vývoj.
Liptov okolo roku 1230.
V roku 1230 vydal kráľ Ondrej II. prvú darovaciu listinu na územie zvané Mogorfalú dvom tzv. “hosťom“ a to Benchovi a Hauch (Hank) Polkovi (niektorí autori rozlišujú tri a nie dve osoby a to Beucha, Haucha a Polka). Toto územie sa rozkladá od riečky Revúcej až po Bocký potok bez územia Sliačov, Liptovskej Mary, Sielnice a Bobrovca. Jednalo sa o "prázdnu zem", ležiacu v Liptove, ktorá kedysi patrila dedine Uhorskej Vsi. Termín "prázdna zem" - terra vacans - treba pritom chápať nie ako neosídlenú, pustú zem bez obyvateľstva, ale ako vlastnícky právne neobsadený majetok, ktorý preto spadal do donačnej právomoci uhorských kráľov.
Pôvod takmer všetkých liptovských šľachtických rodov súvisel bezprostredne s vojenskou službou uhorským kráľom. S ňou potom bola úzko zviazaná aj držba pôdy a nadobudnutých majetkov. Až do polovice 13. storočia vykonávali liptovskí šľachtici svoju vojenskú službu hlavne v bandériach zvolenských županov, po výstavbe hradu Liptov v polovici 13. storočia už boli viazaní predovšetkým k tomuto hradu.
Predkovia rodu.
Autori J. Novák a P. Vítek považujú za jedného z najstarších predkov rodu Bohumíra, syna českého rytiera Vavrinca (v liptovskom registri uvádzaného ako Lauryn). V roku 1241 sa Vavrinec zúčastnil ako veliteľ vojenského oddielu bitky pri rieke Slaná.
Bohumír dlhší čas strávil na kráľovskom dvore, kde na základe svojej rozvahy a chrabrosti získal významné miesto. Bojoval po boku kráľa a zásluhy si získal aj ako špeciálny vyslanec vo vtedajšom Poľsku a Rusku. Tak sa o ňom zmieňuje dekrét vystavený v roku 1267 kráľom Belom IV., v ktorom mu daroval rozsiahle lesné územie medzi Hybicou a hranicou so Spišom. Vo svojom sídle hostil aj kráľa Ladislava IV., ktorý mu v roku 1273 daroval "zem Šalamúnovu" (neskôr Črmno a Svätý kríž) vyčlenenú z chotára Paludze. Bohumír taktiež užival titul "comes", v jeho prípade však bola táto hodnosť vojenského charakteru (qui regem in bellum comitebat - ktorý sprevádzal kráľa do vojny). 
Po roku 1280.
Autori hľadajú vznik rodu v čase vlády kráľa Bela IV. (1235 – 1270), kedy už žil Serafín I.. A. Húščava vo svojej štúdii, ktorú venoval výlučne tomuto problému, potvrdil, že zakladateľom Okoličianskych je práve Serafín I., o ktorom prvá zmienka pochádza až z roku 1282. Serafín slúžil ako servient zvolenského župana Mikuláša v kráľovskom vojsku. Na jeseň v roku 1280 sa aktívne zúčastnil bitky na poli Hód (dnes Hódmezóvásárhely – severne od Segedína), kde kráľovské vojsko, vedené panovníkom Ladislavom IV., porazilo Kumánov. Serafín si v bitke údajne počínal mimoriadne hrdinsky, keď „nie bez preliatia svojej krvi udatne odťal hlavu jednému urodzenému Kumánovi a ukázal ju kráľovi“. Za to a mnohé iné jeho služby potvrdil Ladislav IV. v roku 1282 jeho vlastníctvo Črmna a Svätého kríža. 
Kedy Serafín získal aj Okoličné, nemožno z písomných prameňov presne zistiť, no v roku 1293 vystupuje v jeho držbe už jeho syn Peter. Serafín mal aj ďalšieho syna Mikuláša a obaja bratia si Okoličné po smrti svojho otca podelili medzi sebou. Mikuláš však čoskoro zomiera a jeho majetkový podiel po ňom zdedil jeho syn Pavol, ktorý slúžil v kráľovskom vojsku. Nemohol sa preto venovať svojim liptovským majetkom a dal ich do užívania svojmu strýkovi Petrovi, bratovi svojho otca, o čom vydal turčiansky konvent v roku 1288 svedectvo. V roku 1295 získal Pavol tri poplužia zeme medzi Okoličným a Vrbicou. No aj sám Pavol krátko na to padol pri dobýjaní hradu Kysak (Kôszeg) a jeho majetky tak pripadli "odúmrťou" panovníkovi, keďže nemal dedičov. No už v roku 1297 daroval Ondrej III. pôvodne Pavlovu časť jeho strýkovi Petrovi, synovi Serafína, a zvolenskému a šarišskému županovi Demeterovi prikázal uviesť Petra do držby celej a nedielnej obce Okoličné. S držbou svojich majetkov v Okoličnom a v Črmne mal však Peter isté problémy, a preto v roku 1326 požiadal panovníka o jej potvrdenie. Panovník mu vyhovel a ako osobitné zásluhy Petra pripomenul jeho vernosť a služby, ktoré preukazoval kráľovi na Orave proti ľuďom Matúša Čáka Trenčianskeho a tiež aj v Záhrebe a Sedmohradsku. Krátko na to, nepochybne už po smrti svojho otca, však Petrov syn Ján svoje majetky v Liptove stratil, keď v čase panovania Karola Róberta z bližšie neznámych dôvodov nevedel predložiť na revíziu listiny, ktorými by dokázal ich vlastníctvo. Jeho majetok mu bol odobraný a pridelený k majetku Hrádockého hradu.
Až v roku 1352 mu ich kráľ Ľudovít I. Veľký opätovne vrátil, a to za jeho mnohé vojenské zásluhy pri výprave do talianskeho Neapola, pri ktorej údajne prišiel aj o oko. Adresátmi novej donácie sa okrem Petrovho syna Jána stali aj ďalší jeho synovia Marek, Vavrinec a Serafín, a až táto donácia z roku 1352 sa stala trvalým právnym majetkovým základom rodu z Okoličného aj do budúcnosti. Pri revízií pod vedením krajinského sudcu Imricha Bubeka sa synovia Marka I. a syn Serafila II. Ján preukázali darovacími listinami od kráľov Ladislava IV., Ondreja III. a Karola I. Za právoplatné však sudca vyhlásil výlučne darovacie listiny od kráľa Ľudovita I. 
Ľudovít I. daroval Marekovi I. (Markusovi), synovi Petra z Okoličného v roku 1367 južnú časť Revúckej doliny a po konflikte s falšovateľom Jánom Literátom z Madočian, Matúšom zo Stošíc a jeho bratom získal v roku 1381 od Ľudovíta I. Grienovište (dobovo: Boztelek, Bozefold, Kovachfelde) zámenou za majetok zvaný Reuchetornya.
Michal I. z Okoličného, syn Jána II. z Okoličného udelil v roku 1435 Okoličnému čiastkové mestské privilégiá po vzore Nemeckej Ľupče (dnes Partizánskej Ľupče). Michal (doložený v rokoch 1464-1484) vystupoval v rôznych súdnych funkciách. V roku 1464 bol ako vážený šľachtic svedkom v majetko-právnom spore, ktorý riešil liptovský župan spolu so slúžnymi. V roku 1480 sa v inej listine uvádza medzi arbitrami. V roku 1466 je Michal doložený aj ako laický člen liptovského náboženského bratstva (konfraternity), ktoré združovalo liptovských farárov a tiež predstaviteľov tamojšej šľachty. Michal z Okoličného vymohol v roku 1453 u ostrihomského arcibiskupa, aby bola kaplnka Sv. Kozmu a Damiána povýšená na farský kostol. Zároveň žiadal, aby sa členovia jeho rodiny, rovnako ako aj členovia šľachtických rodín, ktorých mŕtvych dovtedy pochovávali pri farskom kostole v Liptovskom Mikuláši, mohli mať miesto posledného odpočinku v tomto objekte. Michal zomrel zrejme na konci roku 1484. Listina z 1. januára 1485 už spomína Uršulu, vdovu Michala z Okoličného, ktorá sa stala manželkou jeho menovca, iného Michala z Okoličného. 
Z ďalšej generácie žijúcej na prelome 15. a 16. storočia vynikli z rodu Okoličianskych bratia Leonard a Bernard. V roku 1495 vystupujú ako patróni okoličianskeho kostola Sv. Kozmu a Damiána. Bernard sa spomína v roku 1512 ako sudca v spore a v nasledujúcom roku ako liptovský slúžny. Taktiež je relevantným členom rodu, ktorý mohol ovplyvnit donáciu pôvodneho hlavného oltára kostola Panny Márie - kráľovnej anjelov s kláštorom františkánov - observantov v Okoličnom (dnes Kostol sv. Petra z Alkantary).
Príslušníci rodu.
Najpresnejšiu genealogickú tabuľku od Serafína I. do konca 15. storočia uverejnil A. Húščava, mladší rod Okoličianskych poskytol I. Nagy. Rod postupne získaval majetky predovšetkým v Liptove, ale aj v ostatných stoliciach Slovenska. Mimo územia Slovenska sa s Okoličianskymi stretávame najmä v Hevešskej a Železnej stolici, od roku 1818 v Sabolčskej a o niekoľko rokov neskôr aj v Peštianskej stolici. Najvýznamnejších členov rodu opisuje Encyklopédia Slovenska, a to Imricha, ktorý bol spišský kanonik, v roku 1773 ostrihomský kanonik, Sv. Štefanský prepošt, titulárny ansársky biskup, v roku 1779 miestodržiteľ a v rokoch 1782–1786 a 1790–1795 dvorský radca a referent, ktorý zomrel vo Viedni v roku 1795. Ako aj Jána Okoličániho († 1736), bratislavského biskupa, neskôr Sv. Štefanskeho prepošta a varadínskeho biskupa, ktorému za svoju existenciu vďačí Kostol Najsvätejšej Trojice v Trnave. V Bratislave taktiež rozšíril kňažský seminár.
Krištofa Okoličániho († 9. júna 1707), podžupana turčianskej stolice a poslanca na Onódskom sneme, kde bol obvinený, že svojou činnosťou ohrozuje jednotu boja za slobodu a bol spolu so svojim námestníkom Melicharom Rakovským napadnutý rozvášnenými stúpencami Rákociho a 9. júna bol popravený. Turčianska stolica bola na sneme zrušená, jej zástavy roztrhané, pečate zlomené a územie pripojené k susedným stoliciam. Všetkých 58 poslancov snemu za Turčiansku stolicu bolo uväznených a skonfiškovali im majetky. Dodatočne bola stolica obnovená a erb Okoličianskych bol v roku 1715 vložený do erbu stolice ako pripomienka tejto udalosti.
Ďalej je to Pavol Okoličáni, († pred rokom 1721), právny poradca Františka II. Rákociho a autor práce o dejinách protestantizmu v Uhorsku. Encyklopédia Slovenska spomína aj už vyššie uvedeného Michala Okoličániho, ktorý dal v Okoličnom vybudovať františkánsky kláštor s kostolom (pozri kostol svätého Petra z Alkantary). 
Ladislav Okoličáni ako liptovský podžupan predsedal súdu s Jurajom Jánošíkom. Podžupan Ladislav Okoličáni bol osobne zainteresovaný na represívnych opatreniach proti zvyšku Rákócziho povstalcov a zbojníkom, ktorí boli ako v Jánošíkovom prípade pôvodne tiež povstalci. Dôvodom bol prepad kaštieľa podžupanovho otca Jána X. Okoličianskeho v Okoličnom 1. mája 1709. 
Štefan Okoličáni (* 13. august 1824) adoptoval univerzitného profesora MUDr. Dezidera Kuthyho (* 13. júl 1869, Viedeň). Dňa 11.júna 1905 Kuthy získal šľachtictvo, priezvisko, prídomok ako aj erb Okoličianskych, ako aj právo používať obe priezviská. Toto rozhodnutie bolo o dva roky neskôr zapísané do kráľovského registra.
I. Nagy tiež spomína Michala (†1771), ktorý bol od roku 1757 spišský kanonik, neskôr ostrihomský kanonik. Ako aj Jána, cisársko-kráľovského dvorného radcu zavraždého v obci Bátor v roku 1859.
Rodový diplomatár (archív, sprístupnený prof. A. Húščavovi) Okoličianskych patrí medzi najväčšie súkromné archívy bývalej Liptovskej stolice. Jeho časť sa nachádza v Múzeu Janka Kráľa v Liptovskom Mikuláši, časť v Štátnom archíve v Bytči a časť je v rukách potomkov rodu a bádateľsky neprístupná. Archív rodiny opatroval “direktor“, ktorý bol taktiež správcom spoločných (komposesorátnych) majetkov rodiny. Posledným bol Ján Okolicsányi, ktorý sa funkcie vzdal v roku 1916. Archív rodu obsahoval niekedy vyše sto písomností, z ktorých sa však zachoval len zlomok. Dá sa predpokladať, že okrem majetku, ktorý sa rozdeľoval, sa delili aj majetkoprávne listiny. 
Okoličné ako rodové sídlo zostalo vo feudálnom vlastníctve Okoličianskych až do zrušenia poddanstva v roku 1848. Približne v tomto období dochádza k rozdrobenie majetku medzi jednotlivé vetvy rodu. V 19. a začiatkom 20. storočia žilo na území pôvodnej donácie v Okoličnom viacero rodín tohto rodu. Rod sa generáciami rozvetvil na jednotlivé vetvy Antalov (od mena Antal), Piterovcov, Miškovcov (ktorých časť bola premenovaná na Kalmanovcov podľa mena Koloman) a Filoxerovcov. 
Portréty niektorých príslušníkov rodu.
Mária Okolicsányi, 1830, olejomaľba, autor Jozef Czauczik. Na oválnom neutrálnom pozadí je zobrazené poprsie mladej ženy s veľkými tmavými očami, vzadu do kontu upravenými vlasmi, v 3/4 profile doprava. Je v bielych šatách, na živôtiku a na rukávoch so zlatistými kovovými gombíkmi a opaskom. Na hrdle osemradový biely perlový náhrdelník, na hrudi hrubá zlatá reťaz s rovnoramenným kotvovým krížom. Vo vlasoch ruže. Obraz je v expozícii v Spišskom múzeu v Levoči.
Agnes Okolicsányi rod. Spielenbergerová, 1826, olejomaľba. Vzadu na plátne: Agnes v. Okolicsányi geborene v. Spielenberg. Podľa Glatza pochádzala z levočskej patricijskej rodiny, vydala sa za Ľudovíta Okolicsányiho, ktorého otec Mikuláš bol spišským podžupanom. Narodila sa v roku 1798. Obraz je v stálej expozícii v kaštieli v Strážkach.
Anna Okolicsányi, 1757, olejomaľba. Námetom je mladá žena v šatách vyšívaných zlatou a striebornou niťou a v tmavofialovej zástere, tiež vyšívanej bielo-zlatými kvetmi. Obraz musel patriť do rodinnej portrétnej galérie. Živôtik je lemovaný pásikmi čipky a na prednej strane je čipkovaná aplikácia. Dekolt je doplnený širokým kúskom čipky vyšívanej perlou prehodenou cez prsia. Blúzka má vyšívaný čipkovaný lem a vrchná časť rukávov sa zaväzuje vyšívanými stuhami. Čelenka je vyšívaná perlami, nákrčník je čierny pásik s mašličkou a bielymi perličkami, náramky sú podobného typu. Pozadie je sivé. Na stole pokrytom modrou drapériou je červený kvet, šperkovnica a hodinky. V ruke drží ružu s tromi rozkvitnutými a pučiacimi kvetmi a tromi listami, na každom z nich sú mená jej detí: Pau/lus/, Car/olus/, Jos/ephus/. Na zadnej strane značené Anna Okolicsányi manželka Jozefa Szmrecsanyi. Obraz je v expozícii Maďarskej historickej galérie – Maďarské národné múzeum v Budapešti.
Ludvig von Okolicsány, 1826, olejomaľba. Vzadu na plátne: Ludvig von Okolicsány gemalt 1826. Obraz je v expozícii Liptovskej galérie Petra Michala Bohúňa.
Ján Okolicsányi (Okolicsányi János), dvoran, 1798-1859.
Albert Okolicsányi, 18. storočie, olejomaľba. Obraz je v expozícii v Múzeu Hansági Mosonmagyaróvár.
Farkas Okolicsányi, barón, 1743-1805, olejomaľba. Obraz je v expozícii v Múzeu Hansági Mosonmagyaróvár.
József Okolicsányi, 1775/1804, olejomaľba. Komorný radca, kráľovský správca XVI. miest Spiša. Jeho dielom je monografia Augustínskej evanjelickej diecézy Nógrád.
Historický odkaz.
Na chode Liptovskej stolice a jej ekonomickom a kultúrnom napredovaní sa od stredoveku podieľali aj generácie príslúšníkov tohto rodu. Okoličianski sa spolu s inými rodmi ako naríklad Bohumírovcami významnou mierou zaslúžili o rozšírenie sídelnej štruktúry v Liptove a boli aj významným spoločensko-kultúrnym faktorom pri komunikácií s ústrednou správou krajiny a ostatnými regiónmi Uhorska.
Okoličianski boli taktiež zastúpení na dvore ako cisársko-kráľovskí komorníci. Hodnosť bola neoddeliteľná od kritérií účasti na dvore a bola držaná pre členov prašľachty starších ako 24 rokov − pokiaľ žiadali a panovník sa nedištancoval od menovania danej osoby. Dotyčný mal okrem toho povinnosť byť prítomný pri obradoch počas Veľkého týždňa a pri procesii. Počítali s ním aj pri mimoriadnych udalostiach na dvore, napr.: pri krstoch, svadbách, pohreboch a pri korunovácii.
Antropologický výskum.
Exhumácia rodovej krypty v kaplnke kostola sv. Petra z Alkantary sa uskutočnila na jar roku 2016. V rámci realizovaných výskumov boli v lete 2016 z kostrových pozostatkov a zeminy odobraté vzorky, ktoré sa podrobili mikrobiologickej analýze. Kostrové pozostatky boli poškodené brušitom a sčasti vysokou vlhkosťou. Archeologický výskum prebiehal od apríla do októbra 2016, pričom samotná exhumácia sa uskutočnila v dňoch 11. až 14. apríla toho roka. Následný archeologicko-antropologický výskum odhadol počet pochovaných jedincov na 23. Z toho boli tri ženy, sedem mužov a 13 jedincov neurčitého pohlavia. Z patologických zmien sa najčastejšie vyskytli dve – ochorenie chrbtice zaznamenané u šiestich jedincoch a zubný kaz prípadne intravitálna strata u jedenástich jedincoch. V novembri 2018 boli kostrové pozostatky prevezené naspäť do kostola v Okoličnom. 
Žiaden nález nepochádzal zo stredoveku a predpokladá sa, že k vyprázdneniu rodovej krypty prišlo v období 18. storočia. Jedným z príčin mohla byť výrazná povodeň v roku 1813, keďže pochovávanie v nej je doložené ešte v druhej polovici 19. storočia. 
K menoslovu pochovaných v rodovej krypte sa v kronike uvádza: „Miesta odpočinku pre telá zosnulých, ľudovo nazývané krypty. Chrám ich má dve: jednu v kaplnke Bolestnej Panny Márie, druhú však vo svätyni umiestnenú pred hlavným oltárom. V prvej krypte sú pochovaní nasledovní: Urodzený a preosvietený pán Ján Okoličányi, predtým významný člen konventu a dobrodinca chrámu so svojou manželkou Žofiou Turanskou. Urodzený a preosvietený pán Ladislav Okoličányi, syn predchádzajúceho, niekdajší radca jeho kráľovského majestátu. Urodzený a preosvietený pán Jozef Okoličányi, rovnako syn Jána, podžupan oravský so svojou prvou manželkou z rodiny Revaj. Preosvietený pán Imrich Okoličányi a napokon vdp. Alexej Okoličányi, jezuita od svätého Mikuláša, zomrel ako predstavený, do krypty uložený v roku 1757. Tiež aj z našich (františkánov; pozn.) sú tu pochovaní: Bernard Najman, gvardián tohto konventu a páter Kazimír Langrueber, lektor morálnej teológie (Urban 1759)".
I. Nagy spomína, že medzi inými by mal byť v hrobke pochovaný aj Ján Okolicsányi († 7. august 1854).
Kostol sv. Petra z Alkantary.
Súčasné poznatky predpokladajú založenie objektu Kostola sv. Petra z Alkantary rodom Okoličianskych v roku 1476, kedy bol podľa písomnej zmienky položený základný kameň. Jedná sa o jednu z najkvalitnejších stavieb neskorej gotickej architektúry na Slovensku. Kláštor v Okoličnom bol v stredoveku najväcšou sakrálnou stavbou Liptovskej župy ale aj jedným z mála príkladov trojloďovej dispozície u mendikantských kostolov nielen na Slovensku, ale aj v rámci stredovekého Uhorska. Vzhľadom na umiestnenie františkánskeho konventu priamo v centre majetkovej domény Okoličianskych je nepochybné, že pri jeho vzniku musel rod zohrať významnú a zrejme rozhodújucu úlohu. Už Matej Bel zachytil živú rodovú tradíciu o založení konventu Michalom z Okoličného.
Pokiaľ ide o kráľovský podiel na stavbe, staršia literatúra sa opiera najmä o chronogramy 1489 a 1490 na kostole, potvrdzujúce výstavbu v čase vlády Mateja Korvína (1458 - 1490), ako aj o maľované erby Mateja Korvína a jeho manželky Beatrix Aragónskej nad triumfálnym oblúkom kostola. Už Húščava a po ňom Papp konštatovali, že mohli len odkazovať na vládu Mateja Korvína. Stavba pravdepodobne prebiehala s materiálnou podporou okolitých šľachtických rodov ako aj župana Matúša z Čečejoviec, ktorého donátorské aktivity predčasne ukončila razantná zmena politických pomerov po úmrtí Mateja Korvína v roku 1490, ako aj jeho následná smrť. Pôvodne mal pôsobiť ako opora maloletého Jána Korvína, nemanželského syna Mateja Korvína. Matej Korvín, keďže namal iných potomkov, zamýšľal urobiť z Jána svojho nástucu na trón a sledujúc tento cieľ zaviedol preňho aj nové tituly – medzi nimi aj netradičný titul liptovské knieža. Následne a najmä po tom, čo šľachta odmietla nároky Matejovho nemanželského syna na trón sa Ján Korvín stiahol do južného Uhorska.
Možné, hoci nie nevyhnutné zapojenie rodu Zápoľských do výstavby je indikované prítomnosťou rovnakého kamenárskeho znaku ako v Kostole sv. Kríža v Kežmarku. Rovnaké kamenárske znaky svedčia o prítomnosti tých istých remeselníkov pri výstavbe oboch objektov. 
Stavba následne trvala do aspoň začiatku 16. storočia, čo potvrdil dendrochronologický výskum krovu nad svätiňou (datovanie do rokov 1499 až 1500). Oltár bol zhotovený v rozmedzí rokov 1500 - 1510.
Vzhľadom na to, že kláštor aspoň čiastočne nahradil v oblasti pochovávania stredoveký okoličiansky kostol Sv. Kozmu a Damiána, dá sa predpokladať, že sa uplatnil model zdieľaného patronátu, na ktorom sa podieľali aj okolité šľachtické rody (menovite rody z Vitálišoviec, Podhoria a Stošíc). Za právo pochovávať sa táto šľachta nepochybne podieľala na hmotnom zabezpečení a stavebnej údržbe. To, že Okoličiansky patronátne práva ku kláštoru aj reálne vykonávali, jasne dokumentruje ich počínanie v období zániku františkánskej komunity v druhej polovici 16. storočia, keď sa snažili zabezpečiť mobiliár kláštora pred jeho odcudzením. Taktiež samotní františkáni pri svojom odchode označili v roku 1571 za ich patrónov Petra a Sebastiána Okoličianskych. K ich návratu došlo v roku 1672 sprostredkovaním Jána Okoličányiho. 
V 18. storočí sa Okoličiansky prejavili znovu ako patróni, keď interér vybavili mobiliárom nesúcim ich heraldické znaky. V súvislosti so stavbou, prestavbou alebo výmaľbou oltárov v kostole sa spomínajú mená: „Ladislav Okoličányi, syn Jána a predtým radca kráľovského majestátu, urodzený pán Ján Okoličányi, urodzený pán Jozef Okoličányi a Mikuláš Okoličányi“ (Urban 1759). V objekte sa tiež v západnej časti bočnej kaplnky nachádza hrobka Okoličianskych. 
Mimo územia Liptova.
Príslušníci tohto rodu vystupujú neskôr aj v Oravskej, Turčianskej, Spišskej, Bihárskej, Novohradskej župe a Sedmohradsku – I. Nagy uvádza ich zoznam. 
Heraldický výskum.
Frekventovaným a obľúbeným je vysvetlenie týkajúce sa Jána z Okoličného, ktorý si počas Neapolského ťaženia Ľudovíta Veľkého zranil oko a líce. Spojením slov "oko" a "líce" vznikne spojenie "Okoličiansky", respektíve "Okoličáni". 
Podľa I. Nagyho ďalej spomínaný erb rodina dostala pravdepodobne od Ľudovíta I. v roku 1364. Štít s modrým podkladom je doplnený zlatou korunou, nad ktorou je obrnené a striebornou šabľou ozbrojené rameno držiace vytasenú šabľu so zoťatou hlavou Turka. V rohoch štítu sa nachádza na pravej strane zlatá hviezda a na ľavej strane strieborný polmesiac. Rozdiely sú v zobrazovaní hlavy Turka. Raz je na hrot napichnutá hlava s turbanom, inokedy je holá a napichnutá na stred šable. Tieto dve variácie sa striedajú aj v klenote (v heraldike predmet umiestnený nad prilbou nad erbom). Pri zobrazení klenotu sú ďalšie nejednotnosti. Raz je klenotom iba rameno zo štítu, inokedy aj polmesiac s hviezdičkou, ktoré sú umiestnené tesne nad zhybom lakťa. Prikrývadlá sú zlato-modré a strieborno-červené.
S erbom Okoličianskych sa najpodrobnejšie zaoberal A. Húščava. Zistil, že pôvodným symbolom rodu bol polmesiac a hviezda, a že koncom 16. storočia sa tieto figúry striedavo nachádzajú len ako sprievodné znaky v horných rohoch štítu. Hlavnou figúrou erbu sa od 16. storočia stáva už spomínané nad zlatou korunou obrnené rameno, ktoré drží striebornú šabľu s napichnutou hlavou Turka. 
A. Húščava sa pri rozbore mladšieho erbu Okoličianskych vyhýba označeniu hlavy ako hlavy Turka. Hlavnú figúru opisuje doslova takto: „...rameno v pästi drží zlatú rukoväť šable, ktorá pretína ľavú polovicu tváre i oko od tela oddelenej hlavy.“. Vo výklade nepripúšťa hlavu Turka, ktorá sa v uhorskej heraldickej tvorbe od 16.storočia veľmi rozšírila. Príčinu takéhoto záveru treba podľa J. Nováka hľadať v úsilí bližšie interpretovať tento znak. A. Húščava totiž vo svojom výklade pokračuje takto: „I mladšie znamenie zo 16. storočia môže mať svoje historické opodstatnenie, koreniace v histórií rodiny zo 14. storočia. Za základ mohol slúžiť historický fakt, že Jánovi z Okoličného v niektorej bitke neapolskej výpravy Ľudovíta Veľkého ťažko zranili (azda preťali) tvár a následkom tohto ťažkého poranenia stratil aj jedno oko“. A. Húščava tu nepriamo navodzuje záver, že mladší erb je hovoriacim znakom Okoličianskych ("oko" a "líce"). Podľa J. Nováka je pravdepodobnejšie, že sa jedná o symbol úspešnej účasti niektorého z Okoličianskych v protitureckých bojoch.
Na rozdiel od erbu Bernarda (1512) a Jána (1541) je "štvrtený" erb bratislavského a varadínskeho biskupa Jána Okolicsányiho († 1736) z roku 1726 vizuálne najvýraznejšia verzia erbu s použitím polmesiaca a hviezdy - v kombinácii s ramenom so šabľou a odťatou hlavou. V prvom a štvrtom poli zobrazuje polmesiac a hviezdu a v druhom a treťom poli rameno so šabľou a odťatou hlavou. Taktiež Pavol Okolicsányi používal podobný erb avšak s obráteným poradím polí (s ramenom so šabľou a odťatou hlavou v prvom a štvrtom poli a v druhom a treťom poli s polmesiacom a hviezdou) .
Dva erbové štíty v sedílii presbytéria Kostola sv. Petra z Alkantary zobrazujú na ľavej (heraldicky pravej) strane štít s polmesiacom a hviezdou. Tento štít vyhodnotil A. Húšcava ako pôvodný stredoveký erb Okoličianskych. Na druhom erbe, dnes vyplnenom maľovanými písmenami "itb", mali byť podľa menovaného bádateľa pôvodne iniciály "ilb" alebo - tak ako dnes "itb". Podľa A. Húšcavu mali iniciály odkazovať na Jakuba (Iacoba), Leonarda a Bernarda Okoličianskych (synov už spomínaného Michala). Prípadne na Jakuba, Tomasa (vtedajsieho farára) a Bernarda. Húšcavovu interpretáciu nedávno spochybnil Szilárd Papp (2003-2006). Na druhom štíte mala byť podľa neho pôvodne náboženská skratka IHS, avšak sondáž na erbe (Juraj Maták, 2016) túto domienku predbežne nepotvrdila.
Populárna kultúra.
V populárnej kultúre sa v zásade všetky referencie na Okoličianskych viažu na začiatok 18. storočia a na súdny proces s Jurajom Jánošíkom. V divadelnej hre Radišinského naivného divadla "Jááánošííík" (1970) vystupuje Ladislav Okoličáni ako sused rodiny Jánošíkovcov. V hre táto postava "pána grófa Okoličániho" vystupuje v jednej scéne, v ktorej Jánošikovi - aby mohol ísť zbíjať - odovzdá "flintu" so slovami "ja mu dám svoju, ešte sa z nej dymí".
V druhom diele filmu "Jánošík" (1962) vystupuje v dvoch scénach postava stoličného sudcu. V prvej scéne Jánošíkova družina ozbíja sudcu, ktorý prichádza prešetriť krádež grófskych kráv a múky a v poslednej sudca vynáša rozsudok nad zbojníkom. Film "Jánošík" (1962) vznikol počas socializmu a je v určitej miere poznačený dobou svojho vzniku. Do deja prenikajú odkazy na triedny boj a dej filmu je oproti známym faktom upravený, čím sa vzďaľuje dobovým reáliám.
V knihe “Povesti z Liptova“ od autorov Peter Vrlík a Peter Mišák sa Okoličianski spomínajú v príbehoch “Zachránení mnísi“, “Hrdina Ján z Okolice“, “Svätojánska ruža“, “Panské vrtochy“, “Ako Jánošíka odsúdili“ a “Jánošíkov hrob“.

</doc>
<doc id="595361" url="https://sk.wikipedia.org/wiki?curid=595361" title="Slovenská florbalová extraliga mužov 2016/17">
Slovenská florbalová extraliga mužov 2016/17

Slovenská florbalová extraliga mužov v sezóne 2016/17 bol 16. ročník extraligy florbalistov, najvyššej florbalovej súťaže mužov na Slovensku, ktorú kontroluje Slovenský zväz florbalu (SZFB). V súťaži účinkovalo opäť 12 družstiev. Titul získalo družstvo Tsunami Záhorská Bystrica, ktoré vo finálovej sérii zvíťazilo nad Florbalový klub AS Trenčín.
Systém súťaže.
Po základnej časti, v ktorej odohral každý s každým zápasy jedenkrát doma a vonku, nasledovalo play-off ôsmich najvyššie umiestnených družstiev. Play-off sa hralo na 3 víťazné zápasy, v ktorých prvé 2 zápasy sa odohrali na ihrisku lepšie umiestneného tímu. Play-off o 3. miesto sa tradične nehralo, o bronzových medailách rozhodlo lepšie umiestnenie porazených semifinalistov v základnej časti. Posledné družstvo po základnej časti zostúpilo do 1. ligy. Predposledné odohralo baráž s 2. tímom 1. ligy.
Účastníci.
Pozn: Klub "M-šport Salming Team Trenčín" si zmenil meno na "Florbalový klub AS Trenčín".
Baráž o extraligu.
V barážovej sérii sa družstvo zo Žiliny nedokázalo v extralige zachrániť a v nasledujúcej sezóne do nej postúpil prvoligový Sabinov.

</doc>
<doc id="595452" url="https://sk.wikipedia.org/wiki?curid=595452" title="Park Karola Šmidkeho">
Park Karola Šmidkeho



</doc>
<doc id="595455" url="https://sk.wikipedia.org/wiki?curid=595455" title="Juraj Vertík">
Juraj Vertík

 
Juraj Vertík, alebo Vrtík (* 1653/1654, Zliechov – † 2. október 1712, Domaniža) bol slovenský farár.
Zo života.
Jeho kňazské pôsobenie začalo asi v roku 1680. Od roku 1687 pôsobil ako farár vo Fačkove. V rokoch 16921695 zastával aj post žilinského kaplána. Od roku 1694 sa staral aj o domanižskú farnosť. Okolo roku 1700 sa vrátil do rodného Zliechova, kde pôsobil zhruba osem ďalších rokov. V roku 1701 dal postaviť oltár v kostole v Domaniži. Neskôr od roku 1708 už do konca svojho života zotrval v Domaniži, kde bol podľa dodnes zachovaných ústnych podaní veľmi obľúbeným kňazom. V roku 1710 mal ísť dokonca do Ríma k pápežovi Klementovi XI. ale choroba mu to nedovolila. Známy je hlavne vďaka tomu, že 4. septembra 1712 ho pri prechode Suchou dolinou z Rajeckej Lesnej do Domaniže smrteľne zranili zbojníci z Jánošíkovej družiny Huncaga a Plavčík z Dunajova. Následne farár žil ešte mesiac v ťažkých bolestiach a 2. októbra 1712 skonal na svojej fare v Domaniži. Pochovali ho 5. októbra 1712. Pohreb bol veľký a smutný, zúčastnila sa na ňom celá domanižská farnosť a všetci obyvatelia rodného Zliechova. Jeho telo uložili v krypte Domanižského kostola a táto krypta je dodnes viditeľná. Po smrti farára Juraja Vertíka sa začal veľký hon na Jánošíkovu družinu. Postupne od novembra 1712 do apríla 1713 drvivú väčšinu zbojníkov z jeho družiny vrátane Jánošíka popravili. 

</doc>
<doc id="595459" url="https://sk.wikipedia.org/wiki?curid=595459" title="Zoznam miest v Moldavsku">
Zoznam miest v Moldavsku

Toto je zoznam miest v Moldavsku.

</doc>
<doc id="595460" url="https://sk.wikipedia.org/wiki?curid=595460" title="Fraňko">
Fraňko

Fraňko môže byť:

</doc>
<doc id="595461" url="https://sk.wikipedia.org/wiki?curid=595461" title="Fraňková">
Fraňková

Fraňková je ženská podoba priezviska Franěk alebo Fraňko, napr.:

</doc>
<doc id="595462" url="https://sk.wikipedia.org/wiki?curid=595462" title="Franková">
Franková

Franková môže byť:

</doc>
<doc id="595464" url="https://sk.wikipedia.org/wiki?curid=595464" title="Fraňo">
Fraňo

Fraňo môže byť:

</doc>
<doc id="595465" url="https://sk.wikipedia.org/wiki?curid=595465" title="Fraňo (priezvisko)">
Fraňo (priezvisko)

Fraňo je slovenské priezvisko odvodené od mena František. Najčastejšie je v Trenčíne, Banskej Bystrici, Novom Meste nad Váhom a Vinosadoch (okres Pezinok).
Známi nositelia.
Pozri v článku Fraňo.

</doc>
<doc id="595466" url="https://sk.wikipedia.org/wiki?curid=595466" title="Fraňa (priezvisko)">
Fraňa (priezvisko)

Fraňa je slovenské priezvisko odvodené od mena František. Najčastejšie je (s výrazným odstupom) v Leviciach a Zvolene .
Známi nositelia.
Pozri v článku Fraňa.

</doc>
<doc id="595468" url="https://sk.wikipedia.org/wiki?curid=595468" title="Fráňa (priezvisko)">
Fráňa (priezvisko)

Fráňa je české priezvisko odvodené od mena František. Najčastejšie je v mestách Brno, Moravský Krumlov a Praha.
Známi nositelia.
Pozri v článku Fráňa.

</doc>
<doc id="595469" url="https://sk.wikipedia.org/wiki?curid=595469" title="Frána (priezvisko)">
Frána (priezvisko)

Frána je české priezvisko. Najčastejšie je v mestách Kralovice (okres Plzeň-sever), České Budějovice, Sušice (okres Klatovy) a Nýřany (okres Plzeň-sever). Na Slovensku sa vôbec nevyskytuje.
Známi nositelia.
Pozri v článku Frána.

</doc>
<doc id="595470" url="https://sk.wikipedia.org/wiki?curid=595470" title="Frano (priezvisko)">
Frano (priezvisko)

Frano je slovenské priezvisko odvodené od mena František. Je veľmi zriedkavé, s najväčším výskytom v Bratislave.
Známi nositelia.
Pozri v článku Frano.

</doc>
<doc id="595471" url="https://sk.wikipedia.org/wiki?curid=595471" title="Fráňa">
Fráňa

Fráňa môže byť:

</doc>
<doc id="595474" url="https://sk.wikipedia.org/wiki?curid=595474" title="Frána">
Frána

Frána je priezvisko, pozri Frána (priezvisko), napr.:

</doc>
<doc id="595475" url="https://sk.wikipedia.org/wiki?curid=595475" title="Frana">
Frana

Frana môže byť:

</doc>
<doc id="595477" url="https://sk.wikipedia.org/wiki?curid=595477" title="Piper Alpha">
Piper Alpha

Piper Alpha bola ropná plošina v Severnom mori prevádzkovaná spoločnosťou Occidental Petroleum Ltd. Táto platforma začala produkciu v roku 1976 ako prvá plošina len na produkciu ropy, neskôr upravená aj na produkciu plynu. Výbuch a následný požiar ropy a zemného plynu 6. júla 1988 plošinu zničil. Nešťastie si vyžiadalo 167 mŕtvych vrátane dvoch členov záchranného člna, 61 ľudí prežilo. 30 tiel sa nikdy nenašlo. Celková strata činila zhruba 1,7 miliardy £ (US $ 3.4 miliardy).
V čase katastrofy predstavovala produkcia plošiny približne 10 % ropy a zemného plynu vyťaženého zo Severného mora. Nehoda bola najväčšou katastrofou ropnej plošiny na mori čo do škôd a počtu mŕtvych v histórii. Kostol sv. Mikuláša na Union Street v Aberdene venoval kaplnku tým, ktorí pri nešťastí zahynuli. V Ružovej záhrade v Hazlehead Parku v Aberdene stojí pamätná socha. 
Ropné pole Piper.
Štyri spoločnosti, ktoré boli neskôr transformované do spoločného podniku OPCAL, získali v roku 1972 licenciu na prieskum ropy. Na začiatku roku 1973 objavili ložisko ropy Piper. Začala sa výroba plošiny, potrubia a podporných štruktúr. Ťažba ropy sa začala v roku 1976. Spočiatku sa ťažilo 250 000 barelov ropy denne, neskôr 300 000 barelov. V roku 1980 bol inštalovaný modul na ťažbu a spracovanie zemného plynu. Ropný terminál Flotta v Orknejách prijímal a spracovával ropu z polí Piper, Claymore a Tartan. Každé malo vlastnú plošinu. Hlavný ropovod mal priemer a viedol z plošiny Piper Alpha do terminálu Flotta, spolu s krátkym ropovodom z plošiny Claymore asi na západ. Oddelené plynové potrubia s priemerom viedli z plošiny Tartan na Piper a z Piper na plynovú kompresnú platformu MCP-01 na severozápade.
Konštrukcia.
Veľká pevná plošina Piper Alpha sa nachádzala na ropnom poli Piper asi severozápadne od Aberdeenu. Bola vysoká , z toho siahalo pod hladinu mora. Zahŕňala štyri moduly oddelené protipožiarnymi prepážkami. Plošinu postavili firmy Mcdermott Engineering z Adersieru a UIE z Cherbourgu v roku 1976. Z bezpečnostných dôvodov boli moduly usporiadané tak, že najnebezpečnejšie operácie boli vzdialené od osobných oblastí. Zmena z ropy na zemný plyn túto koncepciu zmenila, napríklad kompresorová stanica na stláčanie zemného plynu bola umiestnená hneď vedľa riadiacej miestnosti, čo zohralo zásadnú rolu pri nehode. Ropa a zemný plyn boli ťažené z 24 vrtov a dodávané tromi potrubiami do terminálu Flotta a na ďalšie zariadenia. V čase katastrofy bola Piper Alpha jednou z najťažších plošín (spolu s Magnus a Brae B) pracujúcich v Severnom mori.
Priebeh katastrofy.
V neskorých 70. rokoch prebehli hlavné práce s cieľom splniť požiadavky vlády na export plynu a potom bola táto plošina dokončená. Piper Alpha pôsobila v režime fáza 2 (pracujúca s Konzervačným plynovým modulom (CGM)) od konca roku 1980 do júla 1988. Režim fáza 2 bola jej normálny prevádzkový stav. V neskorých 80-tych rokoch bola plánovaná údržba a modernizácia plošiny. Navzdory náročnému a zložitému rozvrhu sa spoločnosť Occidental rozhodla pokračovať v prevádzke plošiny v režime fáza 1, a nie ju vypnúť, ako bolo plánované. Plánovanie a ovládacie prvky, ktoré boli zavedené, boli považované za dostatočné. Preto Piper Alpha mohla v tomto náročnom období aj naďalej vyvážať ropu necelých 120 000 barelov denne a export plynu v množstve 33 MMSCFD (v miliónoch štandardných kubických stôp za deň).
Vzhľadom na to, že bola celá plošina zničená a mnohí zo zamestnancov zahynuli, analýza môže navrhnúť len možný sled udalostí na základe známych faktov. Niektorí svedkovia udalostí spochybňujú oficiálnu časovú os.
Od skoršieho auditu bolo odporúčané, aby bol vyvinutý zavedený postup, aby čerpadlá boli v automatickom režime, pokiaľ v blízkosti prívodov nepracovali potápači, tak ako to bolo v praxi na plošine Claymore. Toto odporúčanie však nebolo nikdy zavedené.
Vietor, oheň a dym zabránil v pristátí vrtuľníku a žiadne ďalšie inštrukcie už nedostali. Dvaja muži sa obliekli do ochranných odevov a pokúsili sa dostať do podpalubia k dieselovým čerpadlám, aby aktivovali hasiaci systém. Nikto ich už viac nevidel.
Oheň by vyhorel, keby z plošín Claymore a Tartan nebola privádzaná ropa. Výsledný protitlak privádzal čerstvé palivo z prasknutého potrubia na Piper priamo do srdca ohňa. Plošina Claymore pokračovala v čerpaní ropy do druhého výbuchu, pretože hlavný inžinier nemal povolenie od riadiaceho Centra spoločnosti Occidental potrubie odstaviť. Plynovod na plošinu Tartan takisto bol stále v prevádzke. Dôvodom tohto postupu boli obrovské náklady v prípade odstavenia. Obnovenie by trvalo niekoľko dní so značnými finančnými dôsledkami. Dve plynové potrubia s priemerom a prebiehali cez Piper Alpha. O dva roky skôr vedenie Occidental zadalo štúdiu, ktorej výsledky varovali pred nebezpečenstvom týchto plynovodov. Kvôli ich dĺžke a priemeru by trvalo niekoľko hodín, kým by sa v nich znížil tlak, čiže bolo takmer nemožné ich uhasiť. Hoci vedenie pripustilo, aký môže byť výbuch zničujúci, plošiny Claymore a Tartan po prvom núdzovom volaní neboli vypnuté.
V čase katastrofy bolo na plošine 226 ľudí; 165 zomrelo a 61 prežilo. Zomreli taktiež dvaja členovia posádky záchranného člna z lode Sandhaven.
Následky.
Je otázne, či bol dostatok času na evakuáciu. Hlavným problémom bolo, že väčšina zamestnancov, ktorí mali právomoc nariadiť evakuáciu, boli zabití, keď prvý výbuch zničil riadiacu miestnosť. Išlo o dôsledok konštrukcie plošiny, ktorá nebrala do úvahy možnosť výbuchu. Ďalším faktorom bolo, že plošiny Claymore a Tartan pokračovali v čerpaní plynu a ropy až do druhého výbuchu. Prevádzkové posádky neverili, že majú právomoc zastaviť produkciu, aj keď už bolo vidieť, že Piper Alpha horí. Neďaleká údržbárska loď Lowland Cavalier hlásila prvý výbuch pred 10:00, druhý výbuch nastal o 22 minút neskôr. V čase, keď dorazili záchranné a civilné vrtuľníky, mali plamene 100 na výšku a boli viditeľné do vzdialenosti . Najväčší počet preživších (39 z 59) zachránil rýchly záchranný čln lode MV Silver Pit. Jej kormidelník James Clark neskôr dostal Georgeovu medailu. Touto medailou boli ocenení aj Charles Haffey z Methilu, Andrew Kiloh z Aberdeenu a James McNeill z Obanu. Dymiace zvyšky plošiny boli uhasené o tri týždne neskôr tímom, ktorý viedol Red Adair, a to navzdory podmienkam vetru o rýchlosti /h a vlnám. Časť plošiny, ktorá obsahovala kuchyňu, kde našlo úkryt asi 100 ľudí, vyzdvihli z morského dna na konci roku 1988. Vnútri boli nájdené telá 87 ľudí. Boli pochovaní do spoločného hrobu.
Vyšetrovanie.
Na zistenie príčiny katastrofy bola zriadená vyšetrovacia komisia. Viedol ju škótsky sudca William Cullen. Po 180 dňoch vyšetrovania vydala vyšetrovaciu správu v novembri 1990. Komisia dospela k záveru, že pôvodný únik kondenzátu bol výsledkom prebiehajúcich údržbárskych prác prevádzaných súbežne na čerpadle a bezpečnostnom ventile. Vyšetrovanie bolo kritické voči prevádzkovateľovi plošiny Piper Alpha spoločnosti Occidental, ktorá bola obvinená z nedostatočných postupov údržby, ale nebolo s ňou začaté žiadne trestné stíhanie. Druhá časť správy obsahovala 106 odporúčaní pre zmenu bezpečnostných postupov v Severnom mori:
Odporúčania viedli k prijatiu "Regulácie zariadení na mori" (Safety Case) v roku 1992.
Najvýznamnejším z týchto odporúčaní bolo, že operátori museli predložiť bezpečnostný prípad, a že zodpovednosť za presadzovanie bezpečnosti v Severnom mori bola presunutá z ministerstva energetiky na Úrad zdravia a bezpečnosti práce, aby sa vylúčil konflikt záujmov, keď na výrobu a bezpečnosť dohliadala jedna agentúra. Katastrofa viedla k poistnému plneniu vo výške zhruba 1,4 miliardy dolárov, čo bola v tej dobe najväčšia katastrofa spôsobená človekom. Poisťovací a zaisťovací proces zistil závažné nedostatky, akými poisťovňa Loyds sledovala potenciálne expozície, a viedli k reformácii postupov. Pozostalí a príbuzní tých, ktorí zomreli, vytvorili združenie rodín Piper Alpha a preživších, ktorí bojovali za otázky bezpečnosti v Severnom mori. Bója, ktorá označuje zvyšky Piper Alpha, je umiestnená približne 1,1 námornej míle od náhradnej plošiny Piper Bravo. Trvalým účinkom Piper Alpha bolo založenie prvej post-Margaret Thatherovej odborovej organizácie Styčného výboru morského priemyslu. Pamätná plastika, zobrazujúca troch ropných pracovníkov, bola postavená v Ružovej záhrade v Hazlehead Park v Aberdeene. Tieto postavy symbolizujú na západe fyzickú podstatu morských obchodov, na východe mladosť a večný pohyb a na severe držiteľ odvíjajúcej sa špirály, ktorá predstavuje ropu. Vytvorila ju škótska sochárka Sue Jane Taylorová, ktorá navštívila plošinu Piper Alpha v predchádzajúcom roku a vytvorila veľkú časť diela okolo toho čo videla a okolo ropného priemyslu. Jeden z preživších bol použitý ako model postáv. V roku 1991 napísal škótsky skladateľ James McMillan skladbu pre klarinet a sláčikový orchester "Tuireadh", ako hudobný doplnok k pamätníku. V roku 2008, pri príležitosti 20 výročia, bola predstavená súborom Aberdeen Performing Acts hra "Nezabudnime", ktorú napísal dramatik Mike Gibb.
Začiatkom roku 1998, mesiac po 10. výročí, profesor David Alexander, riaditeľ Aberdeenského centra pre výskum tráum na univerzite Roberta Gordona, vykonal štúdiu o dlhodobých psychických a sociálnych dopadoch Piper Alpha. Podarilo sa mu nájsť 36 
preživších, ktorí boli ochotní dávať rozhovory a vyplniť dotazníky. Takmer všetci v tejto skupine hlásili psychické problémy. Viac než 70 % opýtaných hlásilo psychologické a behaviorálne príznaky posttraumatickej stresovej poruchy. 28 z nich malo problémy pri hľadaní práce po katastrofe. Zdá sa, že niektorí morskí zamestnávatelia považujú preživších z Piper Alpha za tzv. Jonahs – nositeľov smoly, ktorí by nemali byť vítaní na iných plošinách. Rodinní príslušníci mŕtvych a preživších obetí taktiež hlásili rôzne psychologické a sociálne problémy. Alexander taktiež napísal, že "niektorí z týchto mužov sú silnejší než pred Piper. Naučili sa veci o sebe, zmenili svoje hodnoty, niektoré vzťahy sa stali silnejšími. Ľudia si uvedomili, že majú silu, o ktorej nevedeli. Tam bolo veľa hrdinstva". V roku 2013 na 25. výročie bolo vydané video Rozpamätávanie Piper-Noc, ktorá zmenila naše životy ako krok k zmene bezpečnosti. V Aberdeene sa konala trojdňová konferencia, ktorá reflektovala poučenie z Piper Alpha a všeobecných otázok bezpečnosti.
Médiá.
Táto nehoda bola uvedená v roku 1990 v dokumentárnom seriáli "Záchrana" o záchranných a pátracích silách RAF na základni RAF v Lossiemouthe v epizóde Piper Alpha. Zhodou okolností bol filmový štáb dokumentovať záchranné tímy na Loosiemouthe v čase nehody Piper Alpha. National Geographic predstavil tento incident v epizóde zo seriálu Sekundy pred katastrofou. V roku 2013 bol o nešťastí nakrútený dokumentárny film Skaza Piper Alpha.

</doc>
<doc id="595478" url="https://sk.wikipedia.org/wiki?curid=595478" title="Gymnázium Ivana Horvátha">
Gymnázium Ivana Horvátha

Gymnázium Ivana Horvátha je gymnázium v Bratislave na ulici Ivana Horvátha pomenované podľa slovenského spisovateľa, diplomata a politika Ivana Horvátha. Ponúka rôzne typy 4-ročného štúdia a 5-ročné bilingválne slovensko-ruské štúdium 
História.
Založená bola v roku 1966 ako Stredná všeobecnovzdelávacia škola, gymnáziom je od roku 1969.
V roku 2002 vtedajší minister školstva Milan Ftáčnik jej slávnostne udelil názov Gymnázium Ivana Horvátha.
Aktivity školy.
Gymnázium Ivana Horvátha má svoj vlastný časopis a zapája sa do viacerých projektov.
Medzi projekty patria: SK-klíma, Educate Slovakia, Zelená škola, Program DofE, Comenius .

</doc>
<doc id="595482" url="https://sk.wikipedia.org/wiki?curid=595482" title="Biopark Ostredky">
Biopark Ostredky

Biopark Ostredky je park v Bratislave v mestskej časti Ružinov na sídlisku Ostredky.
Vznikol pri budovaní sídliska a je ohraničený ulicami Ostredková, Dr. Vladimíra Clementisa, Sputniková a Planét.

</doc>
<doc id="595483" url="https://sk.wikipedia.org/wiki?curid=595483" title="Prüger-Wallnerova záhrada">
Prüger-Wallnerova záhrada

Prüger-Wallnerova záhrada (hovorovo Prügerka) je historický park alebo záhrada v Starom Meste v Bratislave na Nekrasovovej ulici.
Vznikla koncom 19. storočia, keď sa začali stavať vily na severovýchodnom svahu kopca s Horským parkom. Prüger-Wallnerovci, majitelia hotelov Carlton a Savoy si dali postaviť vilu na Havlíčkovej ulici. Na terase bol malý bazén, terén záhrady bol upravený v prírodno-krajinárskom štýle ako okrasná záhrada. Zvyšok pozemku sa používal ako úžitková záhrada. Pestovali sa tu kvety a zelenina, na južnej časti sú štyri skleníky a domček s kotolňou, ktorá ich vykuruje.

</doc>
<doc id="595484" url="https://sk.wikipedia.org/wiki?curid=595484" title="Fraňová">
Fraňová

Fraňová je ženská podoba priezviska Fraňo alebo Fraňa, napr.:

</doc>
<doc id="595485" url="https://sk.wikipedia.org/wiki?curid=595485" title="Slnovratový bod">
Slnovratový bod



</doc>
<doc id="595506" url="https://sk.wikipedia.org/wiki?curid=595506" title="Zoznam miest v Španielsku">
Zoznam miest v Španielsku

Zoznam miest v Španielsku ponúka sídla, ktoré v roku 2016 dosiahli 100 000 obyvateľov. Španielsko má celkom 8112 sídiel, ktoré nie sú oficiálne delené na mestá či obce. 

</doc>
<doc id="595516" url="https://sk.wikipedia.org/wiki?curid=595516" title="Slovenská florbalová extraliga žien 2016/17">
Slovenská florbalová extraliga žien 2016/17

Slovenská florbalová extraliga žien v sezóne 2016/17 bol 12. ročník extraligy florbalistiek, najvyššej florbalovej súťaže žien na Slovensku, ktorú kontroluje Slovenský zväz florbalu (SZFB). V súťaži účinkovalo 10 družstiev, rovnako ako v minulej sezóne. Titul získalo družstvo FBK Kométa Spišská Nová Ves, ktoré vo finálovej sérii zvíťazilo nad víťazom základnej časti a zároveň obhajcom prvenstvaŠK 98 Pruské.
Systém súťaže.
Po základnej časti, v ktorej odohal každý s každým zápasy jedenkrát doma a vonku, nasledovalo play-off s ôsmymi najlepšími družstvami. Play-off sa hralo na 3 víťazné zápasy, v ktorých prvé 2 zápasy sa odohrali na ihrisku lepšie umiestneného tímu. Play-off o 3. miesto sa tradične nehralo, o bronzových medailách rozhodlo lepšie umiestnenie porazených semifinalistov v základnej časti. Posledné 2 družstvá po základnej časti odohrali prelínaciu súťaž spolu s dvoma družstvami 1. ligy.
Prelínacia súťaž.
Extraligovú príslušnosť si zachránilo iba družstvo Nitry, ku ktorému sa v nasledujúcej sezóne pripojí aj druholigový Sabinov, ktorý vyhral prelínaciu súťaž bez straty bodu.

</doc>
<doc id="595637" url="https://sk.wikipedia.org/wiki?curid=595637" title="Dido">
Dido

Dido môže byť:

</doc>
<doc id="595638" url="https://sk.wikipedia.org/wiki?curid=595638" title="Dido (priezvisko)">
Dido (priezvisko)

Dido je priezvisko. Na Slovensku sa v neprechýlenej podobe vyskytuje len v okrese Michalovce – v Pavlovciach nad Uhom, Bracovciach a Michalovciach. V Česku sa najviac vyskytuje (s výrazným odstupom) v meste Sokolov.
Známi nositelia.
Pozri v článku Dido a Didová.

</doc>
<doc id="595639" url="https://sk.wikipedia.org/wiki?curid=595639" title="Dida (priezvisko)">
Dida (priezvisko)

Dida je priezvisko. Na Slovensku je zriedkavé, s najväčším výskytom v Janíkovciach, Liptovskom Mikuláši a Poprade. V Česku sa v neprechýlenej podobe vôbec nevyskytuje.
Známi nositelia.
Pozri v článku Dida a Didová.

</doc>
<doc id="595640" url="https://sk.wikipedia.org/wiki?curid=595640" title="Dida">
Dida

Dida môže byť:

</doc>
<doc id="595641" url="https://sk.wikipedia.org/wiki?curid=595641" title="Didová">
Didová

Didová je ženská podoba priezviska Dida alebo Dido, napr.:

</doc>
<doc id="595642" url="https://sk.wikipedia.org/wiki?curid=595642" title="Dyda">
Dyda

Dyda je priezvisko, pozri Dyda (priezvisko), napr.:

</doc>
<doc id="595644" url="https://sk.wikipedia.org/wiki?curid=595644" title="Okoličányi">
Okoličányi



</doc>
<doc id="595650" url="https://sk.wikipedia.org/wiki?curid=595650" title="Dyda (priezvisko)">
Dyda (priezvisko)

Dyda je priezvisko. Na Slovensku je veľmi zriedkavé, s najväčším výskytom v Bratislave. V Česku sa v vyskytuje len v Prahe.
Známi nositelia.
Pozri v článku Dyda.

</doc>
<doc id="595667" url="https://sk.wikipedia.org/wiki?curid=595667" title="James A. Garfield">
James A. Garfield



</doc>
<doc id="595700" url="https://sk.wikipedia.org/wiki?curid=595700" title="Gymnik">
Gymnik

Folklórny súbor Gymnik vznikol v roku 1964 na podnet odbornej asistentky Šimonekovej pri Fakulte telesnej výchovy a športu UK v Bratislave. V súbore sa stretávajú študenti Univerzity Komenského i ďalších bratislavských stredných a vysokých škôl, ktorí sem prichádzajú študovať zo všetkých kútov Slovenska. Súbor je pravidelným účastníkom viacerých slovenských i zahraničných folklórnych festivalov.
História.
Názov „GYMNIK“ je odvodený z termínov gymnopédia (grécky bojový tanec), gymnos (cvičiť nahý), gymnikológia (náuka o telesných cvičeniach). Súbor dlhodobo patrí medzi najlepšie akademické folklórne súbory na Slovensku. Za roky svojej existencie sa v ňom vystriedalo viac ako 700 členov. Gymnik sa publiku predstavil na stovkách vystúpení doma i v zahraničí. Špecifikum súboru vyplýva z tradície prirodzených daností poslucháčov FTVŠ – šikovnosti, obratnosti, pohybovej zdatnosti, ale aj hravosti a humoru. V repertoári súboru sú tance a tanečné bloky z mnohých regiónov Slovenska. Nesú rukopis choreografa, pána Jána Blaha, ale aj pánov Juraja Hamara, Petra Mezeia a iných choreografov mladšej generácie. Choreografie sa vyznačujú návratom k pôvodným zdrojom ľudového umenia so snahou o minimálnu štylizáciu.
V súčasnosti má súbor 50 členov, zväčša poslucháčov fakúlt Univerzity Komenského v Bratislave a bratislavských stredných škôl. Riaditeľom súboru je pán Štefan Gerhát.
Ocenenia.
Súbor je laureátom mnohých slovenských festivalov a prehliadok ako Východná, Detva, Myjava, Zuberec, Heľpa a mnohých ďalších.
Okrem iných ocenení je i dvojnásobným držiteľom „Ceny Mikuláša Senku“.
K najvýznamnejším oceneniam zo zahraničia patria:
Gymnik sa predstavil vari vo všetkých štátoch Európy, hosťoval v Amerike, Afrike i Ázii. Umelecky spolupracoval s bratislavskými divadlami (SND: Na skle maľované, Playback; Nová scéna: Hrnčiarsky bál).
Ľudová hudba.
Ľudová hudba Folklórneho súboru Gymnik má 11 členov, z toho 3 prvé husle, 2 druhé husle, 2 violy, kontrabas, harmonika, cimbal a gajdy. Zameriavame sa na ľudovú hudbu z najvýznamnejších regiónov Slovenska. Snažíme sa o čo hudobne najautentickejšiu interpretáciu daného regiónu. Primášom ĽH je pán Branislav Boráň.

</doc>
<doc id="595708" url="https://sk.wikipedia.org/wiki?curid=595708" title="Lina Mayer">
Lina Mayer

Lina Mayer (vlastným menom Karolína Majerníková, * 8. máj 1984, Košice) je slovenská speváčka, skladateľka a tanečníčka. Je autorkou titulnej skladby "„This Time“" k českému filmu "Pojedeme k moři". V roku 2015 vydala EP obsahujúce aj singel "„Personal Sky“", ktorý sa stal rádiovým hitom. Postupne vydávala ďalšie single ako "Nothing, Don't leave me now",či "Falling", z ktorých všetky sa umiestnili v rebríčkoch rádiového éteru. 4. apríla 2019 vydáva svoj debutový album s názvom "Lina Mayer", na ktorom sa nachádzajú takmer všetky jej doterajšie skladby, ich akustické verzie, ako aj niekoľko noviniek: "So High", "Take Me Home" a "Fear". 
Život.
Už od detstva sa venovala umeniu, počas  základnej školy navštevovala ZUŠ kde sa učila hre na husliach, navštevovala aj hodiny baletu. Aktívne sa venovala niekoľko rokov tanečnému športu ( Štandardné tance a najmä Latinskoamerické tance ), kde si vytancovala na rôznych súťažiach na Slovensku i v zahraničí najvyššiu výkonnostnú kategóriu "S". Vyštudovala estetiku a slovenský jazyk a literatúru na Filozofickej fakulte Prešovskej univerzity v Prešove. V roku 2009 sa pod rodným menom zúčastnila súťaže Česko Slovenská SuperStar, kde vypadla tesne pred bránami finále. Ešte počas školy si vyskúšala aj muzikál v divadle Nová scéna, ako speváčku s big bandom ju diváci poznajú z televízneho programu Let´s dance, a neskôr pôsobila ako tanečníčka a choreografka v českej šou "Stardance" "(aneb když hvězdy tančí)", kde tancovala po boku známeho českého herca Sašu Rašilova. Pracovné aktivity rozšírila aj v Česku, keď pôsobila chvíľu v pražskom divadle "Broadway". Po tejto skúsenosti sa opäť vrátila na Slovensko a začala sa venovať intenzívnejšie vlastnej tvorbe. Jej prvý singel, nesúci meno "„Dream“", vydala v roku 2012. V roku 2013 zložila a naspievala  skladbu "This time", ktorá sa stala titulnou skladbou k českému filmu "Pojedeme k moři" (réžia Jiří Mádl). V roku 2015 uverejnila cover verziu známej skladby "„Stay With Me“" od anglického speváka Sama Smitha. V tom istom roku vydáva svoje prvé EP, na ktorom sa nachádza aj skladba "Personal sky." Tá sa po uvedení do rádií postupne zaradila medzi najhranejšie skladby v slovenskom éteri a obsadila dokonca 1. miesto v rebríčku airplay TOP 100. K skladbe bol nakrútený aj videoklip. Rádio Europa 2 jej v tom istom roku udelilo cenu "Hudobný objav roka". O dva roky neskôr si odniesla z hudobných cien rádia Európa 2 už ocenenie "Speváčka roka 2017". V tom istom roku zaujala aj účinkovaním v 3. sérii show Tvoja tvár znie povedome, kde sa premieňala na hviezdy ako Adele, Beyoncé, či Michael Jackson , a skončila na 4. mieste. Tiež hosťovala v skladbe "Čítaš mi z pier" od kapely Nocadeň, ku ktorej nakrútili aj spoločný videoklip. V roku 2019 vydala eponymný album "Lina Mayer," kde sa nachádzaju všetky jej doterajšie vydané single (ako "Personal sky, Don't leave me now, Nothing, Falling..") spolu s niekoľkými novými skladbami ako napríklad "So high, Take me fome", či "Fear". Album jej pokrstila a capellová formácia Fragile, v ktorej Lina popri vlastnom hudobnom projekte tiež posobí.
V marci 2019 si ju vybrala americká hudobná rocková skupina "X Ambassadors" (autori hitu "Renegades") za svojho predskokana na ich svetovom turné v Bratislave. Bola nominovaná v prestížnej ankete OTO a prebojovala sa do TOP 3 ako Speváčka roka 2020.

</doc>
<doc id="595720" url="https://sk.wikipedia.org/wiki?curid=595720" title="Astrová ulica (Bratislava)">
Astrová ulica (Bratislava)

Astrová ulica v Bratislave sa nachádza v mestskej časti Ružinov, miestna časť Trávniky, nazvaná bola podľa kvetu astra
Na čísle 5 je materská škola pre deti od 3 do 6 rokov.
Na čísle 34 je samoobsluha potravín Terno.
Na čísle 46 pod tromi 9-poschodovými bytovými domami sa nachádzajú podzemné garáže Astra.

</doc>
<doc id="595721" url="https://sk.wikipedia.org/wiki?curid=595721" title="Narcisová ulica (Bratislava)">
Narcisová ulica (Bratislava)

Narcisová ulica v Bratislave sa nachádza v mestskej časti Ružinov, miestna časť Trávniky, nazvaná bola podľa kvetu narcis
Na čísle 5 v budove bývalých detských jaslí a materskej školy je Centrum voľného času Rafael, kde prebiehajú aktivity:

</doc>
<doc id="595722" url="https://sk.wikipedia.org/wiki?curid=595722" title="Ľanová ulica (Bratislava)">
Ľanová ulica (Bratislava)

Ľanová ulica je jednosmerná ulica v Bratislave, v mestskej časti Ružinov, v časti Trávniky. Nazvaná bola podľa rastliny ľan.
Polyfunkčný bytový komplex, položený aj na uliciach Papraďová a Tomášikova dostal 2 architektonické ocenenia
„Fasáda roka 2002“ a „Bytový dom roka 2003“.

</doc>
<doc id="595723" url="https://sk.wikipedia.org/wiki?curid=595723" title="Nezábudková ulica (Bratislava)">
Nezábudková ulica (Bratislava)

Nezábudková ulica v Bratislave sa nachádza v mestskej časti Ružinov, miestna časť Trávniky, nazvaná bola podľa kvetu nezábudka.

</doc>
<doc id="595731" url="https://sk.wikipedia.org/wiki?curid=595731" title="Drieňová (Nízke Beskydy)">
Drieňová (Nízke Beskydy)

Drieňová () je nevýrazný vrch, patriaci pod provinciu Východné Karpaty v oblasti Nízke Beskydy v geomorfologickom celku Ondavská vrchovina. Leží severne medzi obcami Dlhé nad Cirochou a Belá nad Cirochou.
Okolité vrchy.
Pri vrchu Drieňová sa nachádzajú aj ďalšie vrchy, a to:

</doc>
<doc id="595734" url="https://sk.wikipedia.org/wiki?curid=595734" title="Garni Hotel Junior">
Garni Hotel Junior

Garni Hotel Junior je 3-hviezdičkový hotel na Drieňovej ulici 14, Bratislava, miestna štvrť Štrkovec, vedľa Štrkoveckého jazera.
Stavba hotela prebiehala v rokoch 19761982, pôvodný názov bol "Hotel CKM Sputnik".

</doc>
<doc id="595737" url="https://sk.wikipedia.org/wiki?curid=595737" title="Grand Hotel River Park">
Grand Hotel River Park

Grand Hotel River Park, a Luxury Collection Hotel je 5-hviezdičkový hotel na Dvořákovom nábreží v Bratislave. Hotel je súčasť multifunkčného centra River Park na ľavom brehu Dunaja.
Hotel bol pôvodne súčasťou medzinárodnej siete Kempinski, ale od 1. augusta 2015 patrí do najväčšej siete luxusných hotelov na svete Marriott.
Súčasť hotela je reštaurácia RIVERBANK.

</doc>
<doc id="595738" url="https://sk.wikipedia.org/wiki?curid=595738" title="Global Peace Index">
Global Peace Index



</doc>
<doc id="595740" url="https://sk.wikipedia.org/wiki?curid=595740" title="Slovenská hokejbalová extraliga mužov 2016/17">
Slovenská hokejbalová extraliga mužov 2016/17

Slovenská hokejbalová extraliga mužov v sezóne 2016/17 (alebo HEL 2016/17) bol 27. ročník extraligy hokejbalistov, najvyššej hokejbalovej súťaže mužov na Slovensku, kontrolovanej Slovenskou hokejbalovou úniou (SHbÚ). V súťaži účinkovalo, rovnako ako v minulej sezóne, 12 družstiev. V auguste 2016 bolo spustené logo extraligy, ktorá dostala mediálnu značku pod skratkou HEL a vytvorila sa aj vlastná internetová stránka extraligy. Titul získalo družstvo HBK Hokejmarket Skalica, ktoré vo finálovej sérii zvíťazilo nad MŠK Vippokerpro Kežmarok.
Systém súťaže.
Po základnej časti, v ktorej odohral každý s každým jedenkrát doma a vonku, nasledovalo play-off ôsmich najlepšie umiestnených tímov. Play-off sa hralo na 3 víťazné zápasy, v ktorých prvé 2 zápasy sa odohrali na ihrisku lepšie umiestneného tímu. Play-off o 3. miesto sa nehralo, o bronzových medailách rozhodlo lepšie umiestnenie porazených semifinalistov v základnej časti. Posledný celok mal pôvodne odohrať baráž o zotrvanie v extralige. Nakoľko ale SHbÚ rozhodla o navýšení počtu účasníkov v ďalšej sezóne, žiadny tím nezostúpil, ani nehral baráž. Bodovanie:
V barážových zápasoch bol hrací čas 3 x 15 min a namiesto predĺženia sa hrali hneď samostatné nájazdy.
Baráž o extraligu.
Nakoľko SHbÚ rozhodla o navýšení počtu účasníkov v ďalšej sezóne, žiadny tím extraligy nemusel nastúpiť v baráži. Okrem 2 slovenských tímov sa do baráže prihlásil aj jeden český. Do extraligy postúpili Košice a Trenčín.
Družstvá:
Nakoľko bolo o 2 postupujúcich rozhodnuté už po dvoch zápasoch, tretí zápas (medzi Košicami a Trenčínom) sa už nemusel odohrať.

</doc>
<doc id="595742" url="https://sk.wikipedia.org/wiki?curid=595742" title="Duffy (priezvisko)">
Duffy (priezvisko)

Duffy je anglické priezvisko odvodené od írskeho priezviska "Ó Dubhthaigh", s významom potomok Dubthacha – čo bolo v starej írčine mužské meno, odvodené od arcibiskupa Dubthacha (6. storočie). 
Je časté v krajinách s obyvateľstvom írskeho pôvodu – okrem Írska aj v USA, Spojenom kráľovstve, Austrálii a Kanade.
Na Slovensku sa v roku 1995 vyskytovalo len raz – v Banskej Bystrici. Veľmi zriedkavé je aj v Česku, s najväčším výskytom v meste Vysoké Mýto.
Známi nositelia.
Pozri v článku Duffy.

</doc>
<doc id="595748" url="https://sk.wikipedia.org/wiki?curid=595748" title="Matt Duffy">
Matt Duffy

Matt Duffy môže byť:

</doc>
<doc id="595749" url="https://sk.wikipedia.org/wiki?curid=595749" title="Duffyová">
Duffyová



</doc>
<doc id="595750" url="https://sk.wikipedia.org/wiki?curid=595750" title="Sheraton Bratislava">
Sheraton Bratislava

Hotel Sheraton Bratislava je 5-hviezdičkový hotel v centre Bratislavy a tvorí súčasť multifunkčného komplexu Eurovea.
Pravidelne sa tu konajú rôzne konferencie, výstavy atď. Hneď oproti hotelu Sheraton Bratislava sa nachádza nová budova Slovenského národného divadla. 
Externé odkazy.
[[Kategória:Hotely v Bratislave]]
[[Kategória:Reštaurácie v Bratislave]]

</doc>
<doc id="595753" url="https://sk.wikipedia.org/wiki?curid=595753" title="Christopher Duffy">
Christopher Duffy

Christopher Duffy môže byť:

</doc>
<doc id="595757" url="https://sk.wikipedia.org/wiki?curid=595757" title="Zoznam miest v Bosne a Hercegovine">
Zoznam miest v Bosne a Hercegovine

Toto je zoznam miest v Bosne a Hercegovine s viac ako 10 000 obyvateľmi, zoradený podľa veľkosti.

</doc>
<doc id="595758" url="https://sk.wikipedia.org/wiki?curid=595758" title="1. liga hádzanárov 2016/17">
1. liga hádzanárov 2016/17

1. liga hádzanárov v sezóne 2016/17 bol 24. ročník 1. ligy hádzanárov, druhej najvyššej hádzanárskej súťaže mužov na Slovensku, ktorú kontroluje Slovenský zväz hádzanej (SZH). Počet družstiev sa oproti minulej sezóne znížil o 1 účastníka. Víťazom sa stalo družstvo HK Tatran Stupava.
Aj systém súťaže sa oproti minulej sezóne mierne zmenil: nehrali sa už 2 regionálne skupiny základnej časti, ale len jedna spoločná, po odohraní ktorej nasledovala nadstavbová časť. Tá bola rozdelená na 2 výkonnostné skupiny; v skupine o 1. až 4. miesto však družstvá nesúťažili o postup do extraligy, pretože sa mala pôvodne organizovať Česko-slovenská extraliga (ČSE) a s ňou bol spojený väčší počet zostupujúcich extraligových družstiev.
Účastníci.
Pozn: Družstvo MHC Bardejov sa oproti minulej sezóne do súťaže neprihlásilo. 

</doc>
<doc id="595759" url="https://sk.wikipedia.org/wiki?curid=595759" title="Barry Levinson">
Barry Levinson

Barry Levinson (* 6. apríl 1942, Baltimore, Maryland, USA) je americký filmový režisér, scenárista a herec.
Narodil sa do rodiny ruského židovského pôvodu. Začínal ako scenárista rôznych televíznych relácií. Svoj prvý celovečerný film nazvaný "Diner" natočil v roku 1982. Nasledoval rad ďalších filmov, napríklad "Dobré ráno, Vietnam" (1987), "Spáči" (1996), "Vrtieť psom" (1997), "What Just Happened" (2008). 
V roku 1988 získal Oscara za najlepšiu réžiu za film "Rain Man".

</doc>
<doc id="595760" url="https://sk.wikipedia.org/wiki?curid=595760" title="Mickey Rooney">
Mickey Rooney

Mickey Rooney, rodným menom Joseph Yule, Jr. (* 23. september 1920, Brooklyn, New York, New York, USA† 6. apríl 2014, Los Angeles, Kalifornia) bol americký herec, zabávač a komik, držiteľ ceny Americkej filmovej akadémie Oscar, držiteľ ceny Zlatý glóbus i ceny Emmy.
Životopis.
Herectvu sa venoval vďaka svojej matke už od najútlejšieho detstva, obaja jeho rodičia boli kabaretní herci. Už ako dieťa vystupoval v niekoľkých desiatkach nemých filmov. Potom, čo ako šestnásťročný prvýkrát zažiaril vo filmovej podobe Shakespearovej hry "Sen noci svätojánskej", mu spoločnosť MGM ponúkla prvú profesionálnu zmluvu. Od polovice 30. rokov do polovice 40. rokov patril medzi najobľúbenejších amerických hercov, vystupoval v rôznych filmových komédiách a muzikáloch.
V roku 1938 dostal svojho prvého Oscara. Veľmi sa spriatelil s hereckou hviezdou Judy Garland s ktorou vytvoril komickú dvojicu. Jej predčasná smrť pod vplyvom drog ho veľmi psychicky poznamenala.
Rozvoj jeho úspešnej kariéry narušila druhá svetová vojna, kedy slúžil v americkej armáde. Po skončení vojny jeho popularita postupne klesala a už nikdy nedosiahla predvojnovej úrovne.
Druhého Oscara, tentoraz za celoživotné dielo, dostal v roku 1982.

</doc>
<doc id="595762" url="https://sk.wikipedia.org/wiki?curid=595762" title="Hotel Sheraton Bratislava">
Hotel Sheraton Bratislava



</doc>
<doc id="595780" url="https://sk.wikipedia.org/wiki?curid=595780" title="Slubekova záhrada">
Slubekova záhrada

Slubekova záhrada je bývalá záhrada v Bratislave v Starom Meste vo vnútrobloku ulíc Palisády, Kozia, Podjavorinskej a Zochova. 
Podľa plánu okolia Kozej ulice a pri Kozej bráne od E. Fricsa z roku 1768, na rohu súčasných ulíc Kozia a Palisády sa v minulosti nachádzala budova a záhrada, ktorá patrila grófovi Jánovi Jesenákovi, ktoré v 19. storočí odkúpila rodina Slubek. Tá mala v budove obytné priestory a výrobnú časť, nachádzala sa tu Slubekova likérka, na rovnakej parcele bola aj záhrada nazývaná aj „Slubečka“, ktorá je zachytená aj na katastrálnom pláne z rokov 1894-1897.
Dnes sa tu nachádza detské ihrisko.

</doc>
<doc id="595808" url="https://sk.wikipedia.org/wiki?curid=595808" title="Chodovské skály">
Chodovské skály

Chodovské skály sú prírodná pamiatka ev. č. 5322, ktorá sa nachádza pri obci Chodov, v okrese Domažlice.
Ochrana.
Predmetom ochrany lokality je zachovalý prírodný odkryv mohutných kremenných žíl, označovaných ako Český kremenný val. 

</doc>
<doc id="595822" url="https://sk.wikipedia.org/wiki?curid=595822" title="Yael Grobglasová">
Yael Grobglasová

Yael Grobglasová (hebrejsky: יעל גרובגלס; 31. máj 1984, Paríž, Francúzsko) je francúzska a izraelská herečka. Jej prvá veľká herecká rola bola v troch sériách izraelského sci-fi seriálu "Ha'Yi" (, 20072009), vďaka ktorému sa dostala do popredia izraelského publika. Získala uznanie za svoju debutovú filmovú úlohu v horore "Rabies" (hebrejsky: כלבת, 2010), ktorý sa dostal na Tribeca Film Festival. Počas rokov 20102011 Grobglasová účinkovala v množstve popredných izraelských televíznych šou, vrátane sitkomu "Ha-Shualim" ( 2010), "Ramzor" (, hebrejsky: רמזור), a "Hatzuya" (2011). Grobglasová je tiež známa vďaka svojej role vo videu skupiny We the Kings k piesni „Say You Like Me“. V roku 2013 účinkovala v seriáli americkej stanice The CW, "Reign". Zahrala si tam postavu Olivie, talianskej šľachtičnej.
V roku 2014 bola obsadená do seriálu stanice The CW, "Jane the Virgin", kde stvárňuje Nataliu/Petru Solano a jej dvojča Anezku, za ktorý získala nominácie na Zlatý glóbus.
Detstvo.
Grobglasová sa narodila v Paríži. Jej otec, Jean Pierre Grobglas, je z francúzsko-židovskej rodiny. Jej matka Eva pochádza z Rakúska a konvertovala na Judaizmus. V roku 1986, keď mala Grobglasová 2 roky, jej rodina imigrovala do Izraela a usadila sa v meste Ra'anana.
Jej talent a vášeň pre múzické umenie sa prejavilo už v detstve. Ako tínedžerka vystupovala v profesionálnych tanečných a baletných skupinách. Neskôr sa venovala modelingovej kariére a podieľala sa na rade prehliadok a reklamných kampaní. Nakoniec si však uvedomila, že najväčší záujem má o herectvo. Grobglasová vyštudovala Yoram Loewenstein Performing Arts Studio v Tel Avive.

</doc>
<doc id="595824" url="https://sk.wikipedia.org/wiki?curid=595824" title="Technopol">
Technopol

Technopol môže byť:

</doc>
<doc id="595825" url="https://sk.wikipedia.org/wiki?curid=595825" title="Yael Grobglas">
Yael Grobglas



</doc>
<doc id="595827" url="https://sk.wikipedia.org/wiki?curid=595827" title="Karel Bořivoj Presl">
Karel Bořivoj Presl

Karel Bořivoj Presl (* 17. február 1794, Praha† 2. október 1852, Praha) bol český biológ, botanik, profesor na filozofickej fakulte Karlovej univerzity (1832). Jeho brat Jan Svatopluk Presl bol tiež významným botanikom.
Život.
Vyštudoval lekárstvo na pražskej univerzite. V roku 1817 podnikol cestu do Talianska a na Sicíliu, kde zozbieral botanický materiál. V roku 1826 vydal štúdiu o flóre Sicílie s názvom "Flora sicula, exhibens plantas vasculosas in Sicilia". Sicílskym trávam sa venoval aj vo svojej dizertácii. Doktorom medicíny sa stal v roku 1818, ale medicíne sa nevenoval (s výnimkou krátkej epizódy počas cholerovej epidémie v roku 1831). Jeho najvýznamnejším dielom je "Reliquiae Haenkeanae", ktoré vychádzalo v rokoch 18251835. Opísal v ňom aj nové druhy, o ktorých ho informoval Tadeáš Haenke, ktorý v tom čase cestoval po Južnej Amerike. Spoločne s bratom položili základy českého botanického názvoslovia (hlavne vo "Flora Čechica", 1819). Na rozdiel od svojho brata písal výhradne v nemčine a latinčine. V roku 1835 sa stal členom Kráľovskej českej spoločnosti náuk. Viedol tiež prírodovedecké zbierky Národného múzea v Prahe (od 1822). Exponáty Národného múzea si občas nosil domov. Bol kvôli tomu obvinený z ich krádeže a v roku 1846 bol z múzea prepustený. Jeho súkromný herbár obsahoval viac ako 28 tisíc rastlín. 900 z nich mu poslal Haenke, 500 potom ďalší cestovateľ Hugh Cuming. Herbár po Preslovej smrti odkúpila od dedičov pražská univerzita. Jeho botanická skratka znie C.PRESL.

</doc>
<doc id="595842" url="https://sk.wikipedia.org/wiki?curid=595842" title="Skalky na Sádku">
Skalky na Sádku

Skalky na Sádku je prírodná pamiatka ev. č. 392 neďaleko obce Postřekov v okrese Domažlice. Oblasť spravuje AOPK ČR Správa CHKO Český les.
Ochrana.
Dôvodom ochrany je zachovanie fragmentu smrekovej bučiny na mimoriadne nepriaznivom stanovišti, ako typu prirodzeného spoločenstva v južnej časti Českého lesa.

</doc>
<doc id="595843" url="https://sk.wikipedia.org/wiki?curid=595843" title="Kendall Nicole Jenner">
Kendall Nicole Jenner



</doc>
<doc id="595844" url="https://sk.wikipedia.org/wiki?curid=595844" title="Libuše Havelková">
Libuše Havelková

Libuše Havelková (* 11. máj 1924, České Budějovice† 6. apríl 2017, Praha) bola česká herečka, matka herca a speváka Ondřeja Havelku, dlhoročná členka činohry Národného divadla, herečka známa v posledných rokoch predovšetkým svojimi rolami milých a láskavých filmových mamičiek či televíznych babičiek, napríklad v relácii Českej televízie "Kouzelná školka".
Život.
Narodila sa ako Libuše Drboutová dňa 11. mája 1924 v Českých Budějoviciach, kde tiež vyrastala. Mala dvoch oveľa starších bratov. V rokoch 19411944 a 19451946 študovala na dramatickom oddelení konzervatória v Prahe. Pokračovala v štúdiu na DAMU v rokoch 19461948, kde patrila k zakladateľom školského Divadla DISK, s ktorého súborom potom hrala aj v divadle Alhambra. Od roku 1948 hrala v Štátnom divadle v Ostrave, v rokoch 1951 až 1959 potom v pražskom Divadle E. F. Buriana. Od roku 1960 do roku 1991 bola členkou činohry Národného divadla v Prahe. Okrem divadla sa často uplatňovala v rozhlase, televízii, dabingu a vo filme.
Vyučovala v Štúdiu E. F. Buriana a na Pražskom konzervatóriu. Na DAMU vyučovala externe od roku 1952 javiskovú reč a hovorený prejav, v roku 1959 sa tu stala odbornou asistentkou a od roku 1975 docentkou. Vykonávala tiež funkciu prodekana DAMU.
Jej manželom bol hudobný skladateľ Svatopluk Havelka. Ich syn Ondřej Havelka je známy herec, spevák, moderátor a režisér.

</doc>
<doc id="595845" url="https://sk.wikipedia.org/wiki?curid=595845" title="Kendall Nicole Jennerová">
Kendall Nicole Jennerová



</doc>
<doc id="595854" url="https://sk.wikipedia.org/wiki?curid=595854" title="Ostro sledované vlaky">
Ostro sledované vlaky



</doc>
<doc id="595862" url="https://sk.wikipedia.org/wiki?curid=595862" title="Sokolova vyhlídka">
Sokolova vyhlídka

Sokolova vyhlídka je prírodná pamiatka ev. č. 671, lokalita Babylon v okrese Domažlice. Správa AOPK ČR.
Ochrana.
Predmetom ochrany je skalný odkryv kremičitého valu.

</doc>
<doc id="595869" url="https://sk.wikipedia.org/wiki?curid=595869" title="Gabriela Dolná">
Gabriela Dolná

Gabriela Dolná (* 13. november 1955, Šurany) je slovenská filmová, televízna a divadelná herečka. Okrem iného, účinkovala vo všetkých muzikáloch Jozefa Bednárika. Je vdovou, má dve deti a žije v Nitre. 

</doc>
<doc id="595870" url="https://sk.wikipedia.org/wiki?curid=595870" title="Gabriela Ševčíková">
Gabriela Ševčíková



</doc>
<doc id="595875" url="https://sk.wikipedia.org/wiki?curid=595875" title="Letná čitáreň U červeného raka">
Letná čitáreň U červeného raka

Letná čitáreň U červeného raka je historická záhrada v Starom Meste v Bratislave v bývalej obrannej priekope, ktorá bola vytvorená v polovici 14. storočia ako súčasť pasívneho obranného systému mesta.
Zachovali sa zvyšky obranných múrov. V časoch pokoja sa priekopa využívala na rôzne verejné účely. Od polovice 16. storočia do roku 1778 bola v západnej časti priekopy strelnica Spoločnosti strelcov, založená v roku 1526. Strieľali z krytej budovy pri bráne smerom na západ, kde pri ochrannom múre boli drevené maľované terče. Terče sú uložené v Mestskom múzeu v Bratislave.
Strelnica bola neskôr presťahovaná k Vydrickej bráne, potom na Štefánikovu ulicu a v 20. storočí do Petržalky v Starom háji. V priekope boli aj letné slávnosti. V roku 1750 bolo postavené východne od brány drevené divadlo pre taliansku divadelnú spoločnosť, ktorú viedol majster Pilotti. V roku 1961 sa priestor upravil ako letná čitáreň a konajú sa tu rôzne kultúrne a spoločenské podujatia.

</doc>
<doc id="595881" url="https://sk.wikipedia.org/wiki?curid=595881" title="Baroková záhrada na Bratislavskom hrade">
Baroková záhrada na Bratislavskom hrade

Baroková záhrada na Bratislavskom hrade je záhrada v areáli Bratislavského hradu, ktorá bola vybudovaná v roku 2016. 
Vychádza z historických podkladov, nákresov záhradného architekta, ktorý ju projektoval pre Máriu Teréziu. Na zemi sa nachádza biela kameninová drť, v záhrade je vysadených 122 strieborných líp, okolo 6000 krušpánov v živých plotoch a okolo 1500 letničiek. V záhrade sú sochy a fontána.
Záhradu obklopuje vysoký múr, ktorý tu bol podľa kancelára D. Guspana aj v minulosti a postavený je na presných základoch pôvodného múru.

</doc>
<doc id="595883" url="https://sk.wikipedia.org/wiki?curid=595883" title="Karel Rokytanský">
Karel Rokytanský

Karel Rokytanský, (* 19. február 1804, Hradec Králové† 23. júl 1878, Viedeň) bol česko-rakúsky lekár, patológ, filozof a liberálny politik.
Život.
V roku 1844 sa vo Viedni stal profesorom patologickej anatómie. Vo Viedni tiež pôsobil od roku 1869 do konca svojho života ako prezident Akadémie vied. V rokoch 18521853 bol ako prvý lekár zvolený rektorom Viedenskej univerzity, bol tiež štyrikrát zvolený dekanom. Od roku 1850 bol tiež doživotným prezidentom Viedenskej lekárskej spoločnosti.
Zaviedol používanie titulu MUDr. Za svoj život urobil rad objavov chorôb a vrodených anomálií. Svoje skúsenosti zhrnul do trojdielnej učebnici patologickej anatómie (v nemeckom origináli "Lehrbuch der pathologischen Anatomie").
Synovia Karel (18391898) a Prokop (18421928) boli tiež lekári. Karel Rokytanský mladší pôsobil od roku 1895 ako riadny profesor na klinike pôrodníctva v Grazi, Prokop Rokytanský viedol od roku 1877 ako riadny profesor kliniku interného lekárstva v Innsbrucku. Jeho pravnuk Ottokar bol profesorom chirurgie a jeho syn Alexander prednostom kliniky detskej chirurgie v "Donauspital" vo Viedni.

</doc>
<doc id="595888" url="https://sk.wikipedia.org/wiki?curid=595888" title="Zoznam miest na Malte">
Zoznam miest na Malte

Toto je zoznam miest na Malte.

</doc>
<doc id="595891" url="https://sk.wikipedia.org/wiki?curid=595891" title="Zoznam miest v Andorre">
Zoznam miest v Andorre

Článok obsahuje zoznam miest a obcí v Andorre.
Podľa rozlohy.
10 najväčších obcí v Andorre:

</doc>
<doc id="595894" url="https://sk.wikipedia.org/wiki?curid=595894" title="Zoznam miest v Luxembursku">
Zoznam miest v Luxembursku

Toto je zoznam najväčších miest v Luxembursku.

</doc>
<doc id="595899" url="https://sk.wikipedia.org/wiki?curid=595899" title="Zoznam miest na Islande">
Zoznam miest na Islande

Toto je zoznam miest na Islande s viac ako 1000 obyvateľmi.

</doc>
<doc id="595900" url="https://sk.wikipedia.org/wiki?curid=595900" title="Zoznam miest v San Maríne">
Zoznam miest v San Maríne

Toto je zoznam miest (kastelov) v San Maríne.

</doc>
<doc id="595904" url="https://sk.wikipedia.org/wiki?curid=595904" title="Stavové kódy HTTP">
Stavové kódy HTTP

Stavový kód HTTP je súčasť hlavičky odpovede servera na klientskú požiadavku. Stavový kód upresňuje, ako bola odpoveď serverom spracovaná – či bola požiadavka vybavená kladne, záporne, alebo došlo k chybe. Ďalej je na klientovi, aby kód stavu odpovede interpretoval a následne podnikol patričné ​​kroky.
Súčasťou hlavičky odpovede spolu so stavovým kódom je tiež stavové hlásenie, čo je anglický slovný popis stavového kódu. Stavové kódy, sú rozdelené podľa charakteru odpovede do piatich kategórií – informačné, úspech, presmerovanie, chybná požiadavka (chyba klienta) a chyba servera.
Stavový kód je trojica dekadických čísel, kde prvé číslo určuje kategóriu odpovede a zvyšné čísla ju bližšie špecifikujú.
Oficiálny zoznam stavových kódov HTTP spravuje organizácia Internet Assigned Numbers Authority IANA.
Webový server IIS od firmy Microsoft niekedy pridáva k samotnému stavovému kódu ešte dodatočné číslice, aby mohol klientovi poskytnúť špecifickejšie informácie o vzniknutej udalosti.
 Hovorí, že server dostal hlavičku požiadavky a čaká na klienta, aby odoslal telo správy (napr. POST dáta).
 Je odoslaná ako potvrdenie, keď klient požiada server o zmenu komunikačného protokolu.
 Požiadavka WebDAV môže obsahovať množstvo podpožiadaviek, ktoré môžu spôsobiť dlhšie vykonávanie požiadavky. Kód hovorí, že požiadavka bola prijatá na spracovanie, ale odpoveď ešte nie je dostupná. Predíde sa tak tomu, aby klient začal považovať kvôli oneskoreniu požiadavky za stratenú a zbytočne ju opakoval.
 Štandardná odpoveď pre úspešnú HTTP požiadavku. Odpoveď bude závisieť od použitej metódy. V prípade použitia metódy GET bude odpoveď obsahovať entitu zodpovedajúcu požadovanému zdroju. V prípade POST metódy bude obsahovať entitu opisujúcu alebo obsahujúcu výsledok akcie.
 Výsledkom odpovede je vytvorenie nového zdroja identifikovateľného podľa URI.
 Požiadavka bola prijatá na spracovanie, ale ešte nebola dokončená.
 Server spracoval požiadavku kladne, ale návratová informácia pochádza z iného zdroja.
 Server úspešne spracoval požiadavku, ale nevracia žiadny obsah.
 Server úspešne spracoval požiadavku, ale nevracia žiadnu odpoveď a hovorí klientovi, že smie obnoviť pôvodný obsah dokumentu.
 Server doručil iba časť zdroja a to vďaka hlavičke range, ktorú klient odoslal. Hlavičku range používajú nástroje ako wget pre opätovné spojenie prerušených sťahovaní alebo rozdelenie sťahovaní do viacerých prúdov.
 V tele odpovede je XML dokument obsahujúci viac oddelených kódov odpovedí, ktoré závisia na podpožiadavkách.
 Hovorí, že požadovaný dokument je dostupný na viacerých miestach, a požaduje, aby ho klient špecifikoval v nasledujúcej požiadavke.
 Tento a všetky budúce požiadavky by mali byť smerované na dané URI. Odporúča sa pri presmerovaniach, ktoré sú definitívne.
 Najviac používaný pre presmerovanie. Moderné prehliadače implementujú kód 302 funkcionalitou 303. Kód 302 je tiež dočasným presmerovaním stránky, používa sa pri zmenách na webovej stránke alebo obsahu, ktorý je momentálne nedostupný a bude dostupným v budúcnosti.
 Odpoveď na požiadavku môže byť nájdená na inom URI pomocou metódy GET.
 Indikuje, že od poslednej požiadavky sa zdrojový dokument nezmenil. Odpoveď s týmto kódom nesmie obsahovať telo.
 Ide o bezpečnostný mechanizmus. Server prostredníctvom kódu 305 klientovi hovorí, že požiadavku musí odoslať znova pomocou proxy serveru uvedeného v URL.
 Je rezervovaný, ale nepoužíva sa.
 Stránka bola dočasne presunutá na iné miesto.
 Stránka bola permanentne presunutá na iné miesto.
 Požiadavka nemôže byť vykonaná, pretože bola syntakticky nesprávne zapísaná.
 Používaný tam, kde je vyžadovaná autorizácia, ale zatiaľ nebola vykonaná.
 Rezervovaný pre budúce účely.
 Požiadavka bola legálna, ale server odmietol odpovedať. Na rozdiel od 401 Unauthorized response tu autorizácia nehrá žiadnu úlohu.
 Požadovaný dokument nebol nájdený, ale v budúcnosti môže byť dostupný.
 Požiadavka bola zavolaná na zdroj metódou, ktorú nepodporuje. Napríklad ide o formulár, ktorý odosiela dáta metódou POST, ale niekto sa ho namiesto toho pokúsi odoslať metódou GET.
 Server dokáže generovať iba odpoveď, ktorá nie je klientom podporovaná.
 Pred vykonaním požiadavky je nutné, aby bola táto požiadavka autentizovaná proxy serverom.
 Vypršal čas vyhradený na spracovanie požiadavky.
 Indikuje, že požiadavka nemôže byť spracovaná vzhľadom na vzniku konfliktu.
 Hovorí, že daná stránka už nie je naďalej dostupná.
 Klient v požiadavke nešpecifikuje vyžadovanú dĺžku obsahu – nie je definovaná hlavička Content-Length.
 Prednastavená podmienka v požiadavke bola serverom vyhodnotená ako chybná.
 Server neakceptoval požiadavku, pretože požadované množstvo je príliš veľké.
 URI požiadavka je príliš dlhá.
 Požiadavka obsahuje serverom nepodporovaný typ média, a preto nebola vykonaná.
 Klient žiada časť súboru, ale server nemôže túto časť zaistiť. Môže sa objaviť, ak je v požiadavke vyplnená hlavička Range s rozsahom nevyhovujúcim súboru.
 Server nemôže dosiahnuť predpoklad v hlavičke Expect.
 Definovaný v roku 1998 ako Aprílový žartík.
 Požiadavka je syntakticky správna, ale kvôli sémantickým chybám ju nie je možné splniť.
 Požadovaný zdroj je uzamknutý.
 Táto požiadavka skončila neúspechom, vzhľadom na neúspešnú predchádzajúcu požiadavku.
 Klient by mal použiť iný protokol ako TLS/1.0.
 Klient nesplnil nejaku podmienku, napr. zdroj/obsah na serveri bol aktualizovaný iným klientom.
 Klient odoslal nadlimitný počet požiadaviek môže opäť skusiť až Retry-After čase.
 Klient odoslal príliš veľkú hlavičku požiadavky.
 Rozšírenie protokolu od spoločnosti Microsoft. Po vykonaní patričnej akcie, môže byť požiadavka opakovaná.
 Ďalšie rozšírenie protokolu od spoločnosti Microsoft. Táto chyba je vrátená, keď je spustený nástroj Windows Parental Controls a je zablokovaný prístup k určitej stránke.
 Nedostupné z právnych dôvodov. Číslo kódu bolo zvolené ako referencia na knihu 451 stupňov Fahrenheita.
5xx Chyba servera.
Server nedokázal spracovať validnú požiadavku. Stavové kódy začínajúce číslicou "5" indikujú prípady, keď server zaznamenal chybu, alebo nie je schopný spracovať požiadavku. Pri odpovedi na požiadavku HEAD by server mal priložiť upresnenie chyby a či je tento stav prechodný alebo trvalý. Následne by mala byť táto informácia zobrazená používateľovi, jeho prehliadačom.
 Všeobecné chybové hlásenie. Pri spracovávaní požiadavky došlo k bližšie nešpecifikovanej chybe.
 Nebola rozpoznaná metóda požiadavky, alebo server túto metódu neovláda.
 Túto správu zasiela proxy server klientovi, keď od servera dostal chybovú správu.
 Služba je dočasne nedostupná. Môže byť spôsobená preťažením serveru alebo z dôvodu údržby.
 Túto správu zasiela proxy server klientovi v prípade, že nedostal od cieľového servera odpoveď v danom čase (dostal od neho 408: Request Timeout).
 Server nepodporuje verziu protokolu HTTP použitú v žiadosti.
 Nie je špecifikovaný v RFC.
 Na spracovanie požiadavky sú potrebné ďalšie rozšírenia.
 Odpoveď kedy je nutné vykonať autentifikáciu pristupu k sieti. Napr: Pristup na "free wifi"
 Rozšírenie od Nginx. Kód je určený pre zaznamenávanie v prípade, že klient ukončil spojenie počas spracovávania požiadavky serverom.

</doc>
<doc id="595905" url="https://sk.wikipedia.org/wiki?curid=595905" title="Peter Marček">
Peter Marček

Peter Marček (* 23. december 1953) je slovenský podnikateľ a politik, v rokoch 20162020 poslanec NR SR, pôvodne za stranu SME RODINA – Boris Kollár. Privatizoval a podnikal s nehnuteľnosťami. Je bývalý prezident Slovenského zápasníckeho zväzu a člen Rádu sv. Lazara.
Životopis.
Jeho otec bol poradca veľvyslanca v Moskve, preto Marček študoval a zmaturoval na strednej škole v Moskve. V roku 1972 tam začal navštevovať Vysokú školu diplomatickú (odbor medzinárodné vzťahy). Musel sa vrátiť domov na Slovensko, kde sa oženil a popri štúdiu na právnickej fakulte začal pracovať vo vysokoškolskom klube. Neskôr sa venoval podnikaniu v oblasti cestovného ruchu. Po Nežnej revolúcii vybudoval, prevádzkoval a vlastnil niekoľko reštaurácií. Neskôr so spoločníkmi sprivatizoval jednu strojársku spoločnosť. Peniaze investoval do podnikania v stavebníctve, ktorému sa venoval najmä v spoločnosti PK Consult. Jeho meno bolo v obchodnom registri v roku 2008 okrem PK Consult spájané s ďalšími 26 firmami.
Zápasenie.
Vo februári 2008 ho zvolili za prezidenta Slovenského zápasníckeho zväzu. Získal osetských zápasníkov vrátane víťaza z LOH Sydney 2000 Davida Musuľbesa a hradil všetky náklady na ich prípravu. Musuľbes v Pekingu 2008 za slovenskú reprezentáciu získal bronzovú medailu v kategórii voľný štýl do 120 kg.
Na Memoriále Jozefa Svobodu v júni 2017 sa zúčastnili aj členovia klubu "Olymp Partizánske", ktorý viedol Marček.
Politická činnosť.
Hnutie za demokraciu.
Marček bol v roku 2002 bol zakladajúcim členom Hnutia za demokraciu (HZD), potom predsedom Krajskej rady HZD Bratislava a členom predsedníctva tejto politickej strany, ktorej čestným predsedom bol Ivan Gašparovič, práve vystúpivší z HZDS. Po zvolení Gašparoviča v roku 2004 za prezidenta sa predsedom strany stal Jozef Grapa. Strana sa potom zúčastnila už len volieb do SNR v roku 2006 kde získala len 0,63 %. V roku 2018 už ako bezvýznamnú stranu ju prevzal Marček, ktorý s ňou mal ďalšie plány. Najprv zmenil jej názov na HLAS ĽUDU, potom ju dal k dispozícii europoslancovi ĽSNS Milanovi Uhríkovi, ktorý zmenil jej názov na "Republika".
Strana občanov Slovenska, SME RODINA.
V roku 2011 založil a stal sa predsedom strany Strana občanov Slovenska (SOS), s ktorou kandidoval v parlamentných voľbách v roku 2012 a získal 0,15 %. Marček ponúkol pred parlamentnými voľbami 2016 svoju stranu Borisovi Kollárovi po tom, čo tento neuspel s prevzatím hnutia Náš kraj. Strana občanov Slovenska sa tak premenovala na hnutie SME RODINA – Boris Kollár. Kollár sa tým vyhol zbieraniu podpisov potrebných na založenie novej strany. V parlamentných voľbách 2016 získali 172 860 t. j. 6,62 % platných hlasov, znamenajúcich 11 poslaneckých kresiel v novozvolenom parlamente. Marček bol číslo 4 na kandidátke Sme rodina a spolufinancoval kampaň. Pôsobil vo Výbore NR SR pre kultúru a médiá aj ako vedúci stálej delegácia NR SR v Parlamentnom zhromaždení Čiernomorskej hospodárskej spolupráce.
Nezaradený poslanec.
Mal nezhody s vedením vlastnej strany (spolu s Rastislavom Holúbekom a Martinou Šimkovičovou). V júni 2016 ich kolegovia vylúčili z klubu a stali sa nezaradenými poslancami. Marček a Holúbek boli vylúčení aj zo strany. Šimkovičová jej členkou ani nebola. Marček na tlačovej besede povedal, že mali výhrady k forme vyjadrovania B. Kollára. Do kategórie Kollárových vulgárností zaradil vyjadrenia, že Kollár bude mať rád ďalšie dieťa s Rómkou, či to, že úradníkov z Bruselu označil za „"hajzlov"“.
Marček pred parlamentnými voľbami požičal peniaze svojmu hnutiu (strane), neuviedol však túto čiastku v majetkovom priznaní, a preto sa ním zaoberal parlamentný výbor pre nezlučiteľnosť funkcií. Podľa vlastného (Marčekovho) vyjadrenia mu Kollár splnil dva z troch sľubov, ktoré mu dal pred voľbami: že bude na kandidátke do 5. miesta (bol 4.) a že bude členom dvoch výborov. Marček vraj preto finančnú pohľadávku voči hnutiu už dávno odpustil a neuviedol ju v priznaní.
Marček sa pri hlasovaní o zrušení Mečiarových amnestií 5. apríla 2017 ako jediný zdržal hlasovania. V marci 2017 bol otvorene proti ich zrušeniu, pretože podľa neho je to „možno plán cez kriminalizáciu Mečiara ako "zakladateľa" štátu spochybniť akt vyhlásenia štátnosti, suverenity a nezávislosti Slovenskej republiky (1993), čím by sme sa dostali do jedného vreca a pod jeden spoločný menovateľ s prvou Slovenskou republikou“.
V septembri 2017 v deň konania protikorupčného pochodu v Bratislave podporoval konkurenčnú akciu za odstúpenie prezidenta Kisku spoločne s aktivistami Komunistickej strany a expremiérom Jánom Čarnogurským.
V auguste 2018 absolvoval cestu na polostrov Krym, ktorý je od roku 2014 anektovaný Ruskou federáciou. Tvrdil, že tam cestuje ako súkromná osoba, počas pobytu sa však zúčastnil rokovaní s ruskými predstaviteľmi ako poslanec NR SR. Neoficiálna delegácia pod vedením Marčeka s krymskou stranou podpísala aj dohodu o vytvorení Európsko-Krymskej obchodnej komory, ktorá má sídliť v priestoroch patriacich advokátovi a podnikateľovi Romanovi Bušovi.
V máji 2019 navštívil Marček samozvanú Doneckú ľudovú republiku v rámci osláv 5. výročia jej vzniku.
V roku 2019 SIS monitorovala dva prejazdy ruského motorkárskeho klubu Noční vlci cez územie SR. V súvislosti s aktivitami NV na území SR SIS hodnotila aj bezpečnostné riziká spojené s otvorením slovenskej pobočky NV pod názvom Noční vlci Europa v júni 2018 v obci Dolná Krupá. V tejto súvislosti bol spomínaný aj Marček, ktorý sa so šéfom so Nočných vlkov Zaldostanovom stretol už v roku na Kryme. Podľa Marčekových slov polostrov odjakživa patril Rusku.
HLAS ĽUDU.
V decembri 2018 prevzal po Jozefovi Grapovi stranu Hnutie za demokraciu, ktorú v roku 2002 spoluzakladal a zmenil jej názov na HLAS ĽUDU. Zároveň avizoval plán pýtať sa raz mesačne formou internetovej ankety občanov, ako má v NR SR hlasovať o zákonoch. V roku 2020 kandidoval do Národnej rady ako predseda strany HLAS ĽUDU z druhého miesta kandidátky. Strana však získala len 0,06 % hlasov a Marček sa do parlamentu nedostal.
Po voľbách v roku 2020.
Marček, už ako bývalý poslanec, zorganizoval 17. novembra 2020 protivládny protest pred Prezidentským palácom na Hodžovom námestí, kde bez rúšok vystupovali aj viacerí poslanci ĽSNS, s ktorými ho spájala nielen protivládne, ale aj proruské a antivaxerské postoje.
V marci 2021 stranu HLAS ĽUDU prevzali odídenci zo strany ĽSNS a premenovali ju na stranu REPUBLIKA. Podľa registra politických strán na webe ministerstva vnútra sa predsedom strany stal Milan Uhrík. Podľa Aktualít v novej strane zostal pôsobiť aj Marček. 
Už s REPUBLIKou organizoval v máji 2021 protest proti vláde a za "Referendum 2021" na Námestí slobody v Bratislave. 
Jednota Slovanov.
V roku 2025 prevzal stranu KARMA, založenú pred voľbami v roku 2023, v ktorej najznámejšou osobnosťou bol podnikateľ Ondrej Janíček známy z kauzy trenčianského baru Fatima. V strane premenovanej na Jednota Slovanov pôsobí na poste predsedu.

</doc>
<doc id="595909" url="https://sk.wikipedia.org/wiki?curid=595909" title="Majstrovstvá Južnej Ameriky vo futsale mužov 2017">
Majstrovstvá Južnej Ameriky vo futsale mužov 2017

Majstrovstvá Južnej Ameriky vo futsale 2017 bol v poradí 8. turnaj majstrovstiev Južnej Ameriky vo futsale, ktoré organizuje Juhoamerická futbalová konfederácia (CONMEBOL). Konal sa v dňoch od 5.12. apríla 2017 v San Juan, v rovnomennej provincii, v Argentíne za účasti 9 tímov. Argentína organizovala juhoamerický šampionát druhýkrát, keď prvýkrát hostila toto podujatie v roku 2011, v Buenos Aires. Dejiskom zápasov bola aréna Estadio Aldo Cantoni s kapacitou pre 8 000 divákov. Svoj jubilejný desiaty titul získala , ktorá vo finálovom stretnutí zvíťazila až po predĺžení nad domácou .
Pôvodne sa mali majstrovstvá konať v brazílskom meste Rio de Janeiro, Brazília však svoju organizatúru zrušila. O zmene dejiska na Argentínu rozhodlo vedenie CONMEBOL až v marci 2017.
Účastníci.
Pozn: V zátvorke je uvedené umiestnenie vo svetovom futsalovom rebríčku k aprílu 2017.

</doc>
<doc id="595910" url="https://sk.wikipedia.org/wiki?curid=595910" title="Kostol svätého Vavrinca (Zliechov)">
Kostol svätého Vavrinca (Zliechov)

Kostol svätého Vavrinca v Zliechove je rímskokatolícky kostol z roku 1480, ktorý sa nachádza v obci Zliechov v okrese Ilava v Trenčianskom kraji na Slovensku. Kostol je chránený ako nehnuteľná národná kultúrna pamiatka a je farským kostolom zliechovskej farnosti.
História.
Kostol bol postavený v roku 1480 pravdepodobne na mieste kaplnky sv. Vavrinca. Pôvodne bol postavený v gotickom slohu, ale neskôr bol klasicisticky prestavaný. Pôvodné gotické murivo sa zachovalo vo veži a v obvodových múroch.
Zariadenie interiéru pochádza z konca 18. storočia – v roku 1787 bol totiž kostol reštaurovaný. V roku 1870 bola strecha nanovo pokrytá dreveným šindľom. Pôvodne tu bola neskorogotická socha Madony z obdobia okolo roku 1500. V roku 1980 však bola aj so  sochami štyroch evanjelistov vo výklenkoch drevenej kazateľnice ukradnutá.
V kostοle je umiestnený zvon z roku 1588.
Legenda.
Spomína sa aj legenda o vzniku kostola – podľa nej sa totiž počas stavby materiál na stvabu kostola v noci premiestnil z časti „na Viskupovej“ na súčasné miesto.. Podľa inej verzie sa premiestňoval iba materiál, a tak si ľudia uvedomili, že majú kostol postaviť na inom mieste.
Súčasnosť.
Kostol je farský kostolom farnosti Zliechov, farárom je Milan Kozák. Svätý Vavrinec je patrónom obce a je zobrazený aj na obecnom znaku.

</doc>
<doc id="595918" url="https://sk.wikipedia.org/wiki?curid=595918" title="José Celestino Mutis">
José Celestino Mutis

José Celestino Mutis (* 6. apríl 1732, Cádiz, Španielsko† 11. september 1808, Bogota, Kolumbia) bol španielsky botanik a matematik.
Životopis.
José Mutis študoval v Cádize medicínu a súbežne kurzy fyziky a botaniky. Lekárske skúšky zložil 2. mája 1755 na Sevillskej univerzite a 5. júla 1757 dostal doktorský titul. 
Roku 1761 odišiel ako expedičný lekár do Ameriky s Pedrom Messia de la Cerda. Roku 1763 začal rozsiahlejší prieskum juhoamerickej flóry a fauny, ktorý trval viac ako dvadsať rokov.
V marci 1762, pri prednáške na Colegio de Rosario, objasnil podstatu heliocentrizmu a moderných experimentálnych vedeckých metód, čím sa dostal do konfliktu s cirkvou. Roku 1774 obhajoval svoje názory pred inkvizíciou. 
Mutis si dopisoval so španielskymi aj európskymi vedcami, okrem iného aj s Linném. V roku 1801 ho počas svojej americkej cesty navštívil v Bogote Alexander von Humboldt.
Zomrel vo veku 76 rokov na zápal pľúc. Na jeho počesť bola pomenovaná "Jardín Botánico José Celestino Mutis" v Bogote.
Jeho meno nesie aj rastlinný druh "Mutisia" z čeľade Asteraceae.

</doc>
<doc id="595919" url="https://sk.wikipedia.org/wiki?curid=595919" title="Majstrovstvá Strednej Ameriky v hádzanej mužov 2017">
Majstrovstvá Strednej Ameriky v hádzanej mužov 2017

Majstrovstvá Strednej Ameriky v hádzanej mužov 2017 bol v poradí 3. turnaj majstrovstiev Strednej Ameriky v hádzanej mužov, ktoré organizuje Stredoamerická hádzanárska konfederácia (CCAB) v spolupráci s Panamerickou hádzanárskou federáciou (PATHF). Konal sa v Guatemala City, v Guatemale v dňoch od 21.25. marca 2017, za účasti 5 tímov. Pôvodne sa malo turnaja zúčastniť aj družstvo Mexika. Turnaj sa skladal iba z jednej päťčlennej skupiny bez nasledovných vyraďovacích zápasov. Zápasy sa odohrali v aréne Gimnasio Teodoro Palacios Flores s kapacitou 7 000 miest. Víťazom sa tretíkrát v rade stala domáca , ktorá zvíťazila vo všetkých stretnutiach.
Tento turnaj slúžil zároveň ako kvalifikácia stredoamerických družstiev na Panamerické majstrovstvá 2018, ktoré sa uskutočnia na Grónsku. Kvalifikovalo sa na ne iba víťazné družstvo.

</doc>
<doc id="595920" url="https://sk.wikipedia.org/wiki?curid=595920" title="Zoznam laureátov a kandidátov cien Slnko v sieti">
Zoznam laureátov a kandidátov cien Slnko v sieti

Najúspešnejším hraným filmom v doterajšej histórii odovzdávania cien Slnko v sieti, je česko-slovenská historická dráma Iva Trajkova "Piargy" (2022), ovenčená celkom 11-timi trofejami. S 9-timi výhrami nasledujú tragikomédia Juraja Nvotu "Muzika" (2007) a retro thriller Jiřího Mádla "Vlny", respektíve iná koprodukčná životopisná dráma už v réžii Juliusa Ševčíka s názvom "Masaryk" (2016), táto s 8-imi soškami.
Medzi dokumentárnymi titulmi vedú 5-násobne ocenené "Slepé lásky" (2008) od Juraja Lehotského, medzi animovanými "Tonko, Slávka a kúzelné svetlo" (2024) z autorskej dielne Filipa Pošivača a s tromi oceneniami. V ostatných umeleckých žánroch sa žiadnej kinematografickej snímke nepodarilo obhájiť prípadné početné nominácie.
Superlatívy.
Prehľady zostavené na základe výsledkov jednotlivých ročníkov uskutočnených ceremónií, nezahŕňajúc čestné či špeciálne ceny – tieto sú predmetom nesúťažnej pocty akadémie v podobe tzv. Siene slávy, diváckeho hlasovania o najobľúbenejší film alebo dokument, prípadne udelené formou finančnej prémie.
Filmy.
K roku 2025 vrátane, bolo v štatutárne súťažných kategóriách nominovaných celkom 213 titulov, z toho 91 výherných.
Umelci.
K roku 2025 vrátane, bolo v štatutárne súťažných kategóriách nominovaných celkom 355 umelcov, z toho 146 ocenených.
Výhradní čestní držitelia.
K roku 2024 vrátane, bolo symbolicky poctených iných 18 osobností – týchto už bez prípadných výhier či nominácií:

</doc>
<doc id="595921" url="https://sk.wikipedia.org/wiki?curid=595921" title="Slnko v sieti za Najobľúbenejší hraný film">
Slnko v sieti za Najobľúbenejší hraný film



</doc>
<doc id="595939" url="https://sk.wikipedia.org/wiki?curid=595939" title="Slnko v sieti za Najlepší domáci film">
Slnko v sieti za Najlepší domáci film



</doc>
<doc id="595941" url="https://sk.wikipedia.org/wiki?curid=595941" title="Teroristický útok v Štokholme 7. apríla 2017">
Teroristický útok v Štokholme 7. apríla 2017

Teroristický útok v Štokholme 7. apríla 2017 sa odohral približne o 15:00 SELČ na ulici Drottninggatan v centre Štokholmu, keď kamión vrazil do davu ľudí na chodníku a následne vrazilo do obchodného domu Åhléns. Počas tohto útoku boli zabití 4 ľudia a ďalších 15 bolo zranených. Nákladné auto, ktoré bolo použité k útoku patrilo švédskemu pivovaru Spendrups a bolo ukradnuté počas toho, ako rozvážalo tovar do reštaurácií. Podozrivým z útoku je 39-ročný Uzbek ktorého švédska polícia zatkla na základe záznamov z bezpečnostných kamier. Podľa novinárov mali byť v aute nájdené aj výbušniny, to však švédska polícia nepotvrdila. Počas noci 7.4-8.4. sa podarilo kamión odstrániť.

</doc>
<doc id="595942" url="https://sk.wikipedia.org/wiki?curid=595942" title="Alfonz III. (Portugalsko)">
Alfonz III. (Portugalsko)

Alfonz III. Portugalský (, , , * 5. máj 1210, Coimbra – † 16. február 1279, Coimbra) zvaný "Boloňan" alebo "Reformátor", bol gróf z Boulogne a portugalský kráľ. Ako prvý používal titul "kráľ Portugalska a Algarve".
Život.
Išlo o druhorodeného syna kráľa Alfonza II. "Hrubého" a jeho manželky, kastílskej infantky Urraky. Mladosť strávil v Dánsku a na francúzskom dvore svojej tety Blanky mal istý politický vplyv. Roku 1238 alebo 1239 sa výhodne oženil s Matildou, bohatou ovdovenou dedičkou grófstva Boulogne a stal sa tak francúzskym grófom.
Začal zasahovať do vnútorných záležitostí Portugalského kráľovstva, kde vládol jeho starší brat Sancho II. Nespokojná šľachta sa spojila s cirkvou a pokúsila sa na trón dosadiť Alfonza. V marci 1245 obžaloval pápež Inocent IV. v bule "Inter alia desiderabilia" Alfonzovho brata z najhorších zločinov, označil ho za "zbytočného kráľa" ("rex inutilis") a Alfonza za "správcu a ochrancu" kráľovstva, čím Sancha v podstate zosadil. Sancho opustil krajinu a roku 1248 v Tolede zomrel.
Na opustený portugalský trón nastúpil Alfonz. Vzdal sa francúzskeho grófstve a roku 1253 sa, aj napriek existencii manželstva s Matildou z Boulogne žijúcou vo Francúzsku, oženil s Beatrix, mladučkou ľavobočnou dcérou susedného kráľa Alfonza Kastílskeho. Matilda sa sťažovala u pápeža a Alexander VI. vyriekol nad oblasťami kráľovstva, kde sa kráľ so svojou mladou manželkou zdržiaval, interdikt. Alfonz nutne potreboval legitímneho následníka trónu a pápežskému nátlaku sa nepodvolil. Patová situácia sa vyriešila Matildinou smrťou roku 1258. Beatrix porodila staršiemu manželovi osem legitímnych potomkov a prežila ho takmer o štvrť storočia, boli spoločne pochovaní v cisterciánskom kláštore Alcobaça.

</doc>
<doc id="595946" url="https://sk.wikipedia.org/wiki?curid=595946" title="Siemens Vectron">
Siemens Vectron

Siemens Vectron je trieda viacúčelových rušňov s usporiadaním pojazdu Bo-Bo, ktorú vyrába nemecká spoločnosť Siemens Mobility. Táto trieda bola vyvinutá ako nasledovník radu EuroSprinter. Táto trieda pozostávajúca z dieselelektrických, striedavých, jednosmerných a viacsystémových rušňov bola predstavená v roku 2010 na veľtrhu InnoTrans, pričom dieselelektrická verzia Vectrona bola predstavená na tomto veľtrhu v roku 2012.
Technický popis.
Vzhľadovo vychádza Vectron zo svojho predchodcu Siemens EuroSprinter. Najvýraznejšie dizajnové úpravy podstúpili čelá rušňa, ktoré boli estetizované. Zásadné zmeny sa uskutočnili vo vnútri rušňa. V strojovni sa nachádza priama stredová ulička. Po jej stranách sa nachádzajú komponenty.
Prevádzková hmotnosť je udávaná medzi 80 a 87 tonami. Prevádzkovaná môže byť takmer v celej Európe.
Vďaka tomu, že Vectron je modulárny rušeň, je možné vyrobiť až päť rôznych modifikácií, z ktorých sú štyri elektrické a jedna dieselelektrická. Existujú tieto varianty:
Siemens Vectron na Slovensku.
História.
Hlavný železničný ťah Bratislava - Košice sa na prevádzkovú rýchlosť 160 km/h začal modernizovať už v roku 2007, no štátny železničný dopravca, Železničná spoločnosť Slovensko, nemal dostatok vozidiel, aby pokryl vozbu rýchlikov na tejto trati rýchlosťou 160 km/h. Tento problém sa naplno ukázal až okolo roku 2017, kedy bola zrekonštruovaná dostatočná časť trate, aby jazda rýchlosťou 160 km/h priniesla citeľnú časovú úsporu. 
Okrem toho bola dlhodobo plánovaná rekonštrukcia úseku Devínske Jazero – Kúty (súčasť IV. medzinárodného železničného koridoru Berlín – Praha – Bratislava – Budapešť – Istanbul) na rýchlosť 200 km/h, ktorú dovtedy nemohol dosahovať žiadny zo slovenských rušňov.
ZSSK potrebovala rozšíriť vozový park viacsystémových rušňov s maximálnou rýchlosťou 160 km/h zatiaľ pozostávajúci z deviatich rušňov radu 350 (na rýchlosť 160 km/h a viac je požadovaný zabezpečovací systém ETCS) a jedenástich rekonštruovaných rušňov radu 361.1 a preto vypísala verejnú súťaž na desaťročný prenájom takýchto rušňov zahŕňajúci údržbu a prípadnú náhradu týchto rušňov v prípade údržby dlhšej ako 25 dní. Túto súťaž vyhrala spoločnosť S Rail Lease s.r.o. v celkovej sume 80,7 milióna eur.
Verejnej súťaži predchádzalo testovanie lokomotívy Siemens Vectron zapožičanej od spoločnosti LokoTrain spojené so zácvikom rušňovodičov ešte v apríli 2017. Rušne Vectron rôznych dopravcov sa na slovenskom území využívajú najmä v nákladnej doprave už od roku 2015 a v osobnej doprave u dopravcu RegioJet od roku 2014, najčastejšie zapožičané od spoločnosti European Locomotive Leasing pod číselným označením 193 nemeckej registrácie.
Prvé tri rušne prišli do Bratislavy pred začatím prevádzky v grafikone 2017/2018, 4. decembra 2017, ďalšie štyri potom 26. februára 2018.
Prevádzka.
Prvým grafikonom, v ktorom premávali rušne Vectron dopravcu ZSSK bol grafikon 2017/2018. V čase začiatku platnosti tohto grafikonu mala Železničná spoločnosť Slovensko dodané už tri rušne označené číslom podľa UIC 91 56 6383 1Xx-x. V rušňovom depe Bratislava boli zaradené do turnusovej skupiny 310, v ktorej vozili prevažne rýchliky a jeden vlak EuroNight na trati Bratislava – Košice s priemerným denným kilometrickým priebehom 1 188 kilometrov. 
Hoci rušne umožňovali prevádzku vlakov rýchlosťou 160 km/h, často sa dialo, že v súprave vlaku bol zaradený vozeň s maximálnou prevádzkovou rýchlosťou 120 km/h (typu napríklad Bdteer 20-00 alebo Bee 20-48). Pre priblíženie, v mesiaci január 2018 mali rušne radu 383 viezť 186 rýchlikov medzi Bratislavou a Košicami. Z nich však rýchlosťou 160 km/h išlo len 66, čo predstavuje iba o málo viac ako tretinu. Napriek tomu, že tieto vlaky jazdili často rýchlosťou o 40 km/h nižšou ako bola ich maximálna rýchlosť, meškanie nebolo nijak výrazné (do 10 minút) a často sa vyrovnalo len krátením pobytov v staniciach. 
Nové rušne 383 sa okrem iného preukázali i mimoriadnou spoľahlivosťou - k prvej neschopnosti došlo (od spustenia prevádzky dňa 10. decembra 2017) až 18. februára 2018, teda po vyše dvoch mesiacoch od spustenia ich prevádzky.
V začiatku grafikonu 2017/2018 sa pristupovalo i k tomu, že rušeň Vectron viezol mimo svojej turnusovej skupiny obrat vlakov InterCity 523/524 (Bratislava – Košice a späť), čo zvýšilo potrebu rušňov o dva kusy, pretože dva rušne (najčastejšie radu 350) stáli vyše 12 hodín v Bratislave a v Košiciach.

</doc>
<doc id="595967" url="https://sk.wikipedia.org/wiki?curid=595967" title="Mia Farrowová">
Mia Farrowová

María de Lourdes Villiers Farrow (* 9. február 1945, Los Angeles, Kalifornia, Spojené štáty) známa tiež ako Mia Farrow, je americká herečka a aktivistka. Známa je z filmov ako "Rosemaryino dieťa" (1968), "Súkromný detektív" (1972), "Veľký Gatsby" (1974), "Purpurová ruža z Káhiry" (1985), "Iná žena" (1988), "Alice" (1990), "Nikdy na mňa nezabudnite" (1999), "Satan prichádza" (2006), "Prosíme pretočte" či "Čierny kôň" (2011). 
Detstvo a mladosť.
Mia Farrow sa narodila 9. februára 1945 v Kalifornií, do rodiny režiséra Johna Farrowa a herečky Maureen O'Sullivan. Navštevovala cirkevné školy v Madride, Londýne či Los Angeles, pretože zo začiatku túžila vstúpiť do kláštora. Má ešte siedmich súrodencov, z toho jedného nevlastného. V deviatich rokoch si prešla detskou obrnou, z ktorej sa našťastie vyliečila bez následkov. 
Kariéra.
Od roku 1964 do roku 1969 hrala v televíznom seriály "Peyton Place", kde hrala po boku herečky Dorothy Malone, ktorá hrala jej mamu a ukrýva temné tajomstvo. Do širšieho podvedomia divákov sa však zapísala filmovou drámou (natočené podľa knižnej predlohy) "Rosemariyno dieťa", z roku 1968, ktorý režíroval Roman Polanski. Film hovorí o tehotnej Rosemary, ktorá je presvedčená, že podľahla spiknutiu čarodejov. Za film bola nominovaná na ocenenie Zlatý glóbus. 
Miina kariéra začala "stúpať". Objavovala sa v rôznych filmoch, ako príklad vo filme "John a Mary" spolu s jej hereckým kolegom Dustinom Hoffmanom. V roku 1974 sa objavila spolu s Robertom Redfordom vo filme "Veľký Gatsby" (tiež podľa knižnej predlohy), kde sa predstavila ako nešťastne zaľúbená Daisy Buchananová. 
V roku 1978, sa objavila vo filmoch ako "Svadba" či "Smrť na Níle".
Jej herecká kariéra, bola dosť ovplyvnená aj kvôli jej vzťahu s režisérom Woodym Allenom, pretože sa objavila vo veľa jeho filmoch, ako príklad "Sex noci svätojánskej" či "Purpurová ruža z Káhiry". Tiež sa dá povedať, že tieto filmy patria k jej najvydarenejším a že jej dodali najväčšiu slávu. 
V roku 1990 sa predstavila ako zatrpknutá katolíčka Alice v rovnomennom filme, za ktorý tiež bola nominovaná na Zlatý glóbus, v roku 1992 stvárnila zase klamanú manželku Judy vo filme "Manželia a manželky". Na konci 90. rokov sa objavila v komédií "Súkromné neresti" ako televízna redaktorka, či v dráme "Nikdy na mňa nezabudnite", ktorý hovorí o úspešnej advokátke, ktorá trpí alzheimerovou chorobou. Za svoj herecký výkon získala ocenenie Zlatý glóbus.
V roku 2006 sa objavila v remake filmu "Prichádza Satan!" (1976), s názvom "Satan prichádza", v ktorom sa objavili herci ako Julia Stiles či Liev Schreiber. Film sa natáčal napríklad v Česku, na zámku Lednice, či hrade Zbiroh. V rovnakom roku sa tiež objavila v troch častiach filmu o Ríši Minimojov. V roku 2011 sa objavila vo filme "Čierny kôň" a odvtedy si dala hereckú pauzu. V roku 2022 si zahrala v televíznom seriály "Vidím vás". 
Divadlo.
Tiež sa považuje za vynikajúcu divadelnú herečku. V sedemdesiatych rokoch dostala ponuku v Londýne, kde sa stala prvou americkou herečkou v slávnej Royal Shakespeare Company. 
Súkromný život.
Bola dvakrát vydatá. Jej prvým manželom bol spevák Frank Sinatra, s ktorým sa rozviedla v roku 1968 (boli spolu od roku 1966). Druhým manželom bol klavirista a skladateľ André Previn, za ktorého bola vydatá deväť rokov. Manželstvo sa skončilo v roku 1979. Tretíkrát sa však nevydala, a jej tretím partnerom bol režisér Woody Allen, s ktorým sa rozišla v roku 1992, kvôli tomu, že sa zahľadel do jednej z jej adoptovaných dcér - konkrétne Soon-Yi Previn, ktorá má korene v Južnej Kórei, tú si nakoniec roku 1997 aj vzal za manželku. Vychováva celkovo štrnásť detí, z toho štyri biologické a desať adoptovaných (tri adoptované zomreli). Koncom 60. rokov 20.storočia sa nechala ovplyvniť hnutím hippies, tiež odišla do Indie, aby lepšie pochopila spôsob života. Je patrónkou organizácie UNICEF. V roku 1995 sa zúčastnila MFF v Karlových Varoch, tiež navštívila aj Prahu a stretla sa aj s Václavom Havlom. O jej živote vznikol film "Príbeh Mii Farrow".

</doc>
<doc id="595970" url="https://sk.wikipedia.org/wiki?curid=595970" title="Mia Farrow">
Mia Farrow



</doc>
<doc id="595974" url="https://sk.wikipedia.org/wiki?curid=595974" title="Chaotická rotácia">
Chaotická rotácia

Chaotická rotácia zahŕňa nepravidelnú a nepredvídateľnú rotáciu astronomického telesa. Na rozdiel od pravidelnej rotácie nepravidelná rotácia nemusí mať pevnú os ani periódu. Z dôvodu zachovania momentu hybnosti sa u telies, ktoré nadobudli hydrostatickú rovnováhu, takáto rotácia nevyskytuje. Rovnako teleso, ktoré je dobre izolované od gravitačného vplyvu iných telies, nemôže mať nepravidelnú rotáciu. Tá je iba výsledkom interakcií v rámci systému obiehajúcich telies, podobných tým, ktoré sa spájajú s dráhovou rezonanciou. Telesá, u ktorých bola pozorovaná chaotická rotácia, sú mesiac Saturna Hyperión a mesiace Pluta Nix a Hydra.

</doc>
<doc id="596001" url="https://sk.wikipedia.org/wiki?curid=596001" title="Jena Malonová">
Jena Malonová

Jena Laine Malonová (neprechýlene Jena Laine Malone; * 21. november 1984, Sparks, Nevada, USA) je americká herečka, známa z filmov ako "Mesto nádeje" (1997), "Donnie Darko" (2001), "Hitler : Vzostup zla" (2003), "Útek do divočiny" (2007), "Sucker Punch" (2011), "The Hunger Games" (2013, 2015) či "Batman vs. Superman : Úsvit spravodlivosti" (2016).
Životopis.
V jej desiatich rokoch sa s mamou presťahovala do Kalifornie, aby sa Jena mohla zúčastniť filmových konkurzov. Jej prvá filmová rola bola vo filme "Bastard Out of Carolina", kde stvárnila postavu malej Bone, ktorá je sexuálne zneužívaná. Vo filme "Kontakt" sa predstavila ako mladá Jodie Foster a vo filme "Druhá alebo prvá" sa objavila po boku Julie Roberts.
V roku 2001, sa objavila vo filme "Donnie Darko", kde predstavila priateľku Jakea Gyllenhaala. Druhý raz si zahrala po boku Jodie Foster, vo filme "Škandál na katolíckej škole", ktorý bol veľmi zle prijatý u veriacich. Po boku herca Emilea Hirscha si zahrala aj v roku 2007, vo filme "Útek do divočiny". Spolu s herečkami Emily Browning a Vanessou Hudgens sa objavila vo fantasy filme "Sucker Punch". Menšie role si zahrala aj v sérií "The Hunger Games" či vo filme "Batman vs. Superman : Úsvit spravodlivosti" (2016).

</doc>
<doc id="596003" url="https://sk.wikipedia.org/wiki?curid=596003" title="Zoznam miest v Bielorusku">
Zoznam miest v Bielorusku

Toto je zoznam miest v Bielorusku.
V Bielorusku sa v roku 2010 nachádzalo 112 miest. Z toho:
Vysvetlivky statusu:

</doc>
<doc id="596004" url="https://sk.wikipedia.org/wiki?curid=596004" title="Sýrske arabské vzdušné sily">
Sýrske arabské vzdušné sily

Sýrske arabské vzdušné sily () predstavujú leteckú zložku sýrskych arabských ozbrojených síl. V súčasnosti majú asi 60 000 príslušníkov aktívneho personálu a 461 lietadiel.
Sýrske arabské vzdušné sily boli oficiálne založené v roku 1948 potom, ako prví sýrski piloti absolvovali britské letecké školy.

</doc>
<doc id="596009" url="https://sk.wikipedia.org/wiki?curid=596009" title="Jamie Dornan">
Jamie Dornan

Jamie Dornan (* 1. máj 1982, Holywood, County Down, Severné Írsko, Spojené kráľovstvo) je severoírsky herec, známy vďaka postave podnikateľa Christiana Greya zo série filmov "Päťdesiat odtieňov sivej", kde hrá hlavnú postavu aj s jeho hereckou kolegyňou Dakotou Johnson.
Kariéra.
Začínal ako model. Pracoval pre značky ako príklad Calvin Klein či Armani. Jeho prvá filmová rola, prišla od režiséry Sofie Coppoly, filmom "Maria Antoinetta" z roku 2006. V roku 2011, sa pridal k hereckému obsadeniu seriálu "Kde bolo tam bolo". V roku 2013 ho viac-menej preslávila postava sériového vraha, ktorý sa vydáva za milujúceho otca a manžela, zo seriálu "The Fall". V seriály sa objavil po boku Gillian Anderson a mal tri série. V roku 2015, bol obsadený do úlohy Christiana Greya, do série romantickej drámy so sexuálnym podtónom "Päťdesiat odtieňov sivej". V roku 2017 vyšlo aj druhé pokračovanie s názvom "Pätdesiat odtieňov temnoty". Vo filme hrá hlavnú postavu spoločne aj s jeho hereckou kolegyňou Dakotou Johnson. V roku 2016, bol nominovaný na cenu Českého Leva za film "Operácia Anthropoid", v ktorom si zahral s hercami ako príklad Cillian Murphy či českou herečkou Aňou Geislerovou. Tiež sa zúčastnil aj Medzinárodného Filmového Festivalu v Karlových Varoch.
V roku 2013, sa oženil za britskú herečku Ameliu Warner a majú spolu tri dcéry.

</doc>
<doc id="596023" url="https://sk.wikipedia.org/wiki?curid=596023" title="Severoamerický a karibský turnaj v hádzanej žien 2017">
Severoamerický a karibský turnaj v hádzanej žien 2017

Severoamerický a karibský turnaj v hádzanej žien 2017 bol hádzanársky turnaj, v ktorom súťažili hádzanárske družstvá žien Severnej Ameriky a Karibiku a ktorý organizuje Panamerická hádzanárska federácia (PHF). Konal sa v Río Grande, v Portoriku v dňoch od 30. marca3. apríla 2017, za účasti 4 tímov. Zápasy sa odohrali v aréne Cancha Néstor Milete s kapacitou 2 000 miest. Pôvodne sa malo turnaja zúčastniť aj družstvo Mexika. Zvíťazilo domáce , ktoré vyhralo vo finálovom stretnutí nad .
Turnaj slúžil výhradne ako kvalifikácia severoamerických a karibských družstiev na Panamerické majstrovstvá 2017. Kvalifikovali sa na ne 3 najlepšie družstvá.
Priama účasť.
Z tohoto regiónu postúpili priamo na finálový turnaj družstvo hostiteľskej krajiny a účastník Panamerických majstrovstiev 2015 na základe umiestnenia:
Účastníci.
 Číslo v zátvorke udáva umiestnenie v neoficiálnom medzinárodnom rebríčku v novembri 2015.

</doc>
<doc id="596024" url="https://sk.wikipedia.org/wiki?curid=596024" title="Orlovická hora">
Orlovická hora

Orlovická hora je prírodná pamiatka ev. č. 1321 neďaleko obce Pocinovice v okrese Domažlice. Oblasť spravuje Agentúra ochrany prírody a krajiny ČR.
Ochrana.
Dôvodom ochrany je starý jamový lom limonitových rúd, ktorý je významnou dokumentačnou lokalitou domažlického kryštalinika.
Prírodná pamiatka zahŕňa vrcholovú časť rovnomenného vrchu o nadmorskej výške 723 metrov geomorfologicky spadajúceho do celku Všerubská vrchovina, podcelku Jezvinecká vrchovina, okrsku Havranická vrchovina a podokrsku Orlovická vrchovina.

</doc>
<doc id="596025" url="https://sk.wikipedia.org/wiki?curid=596025" title="Hora (prírodná pamiatka)">
Hora (prírodná pamiatka)

Hora je prírodná pamiatka, ktorá sa nachádza v okrese Domažlice, vo vrcholovej časti rovnomenného kopca o výške , južne od Němčíc. Správa Agentúra ochrany prírody a krajiny ČR.
Ochrana.
Predmetom ochrany je lokalita zmiešaného porastu s výskytom áronu škvrnitého "(Arum maculatum)".

</doc>
<doc id="596026" url="https://sk.wikipedia.org/wiki?curid=596026" title="William Le Baron Jenney">
William Le Baron Jenney

William LeBaron Jenney (* 25. september 1832, Fairhaven† 14. jún 1907, Los Angeles) bol americký architekt, niekedy nazývaný „otec amerických mrakodrapov“. To preto, že roku 1884 postavil Home Insurance Building v Chicagu, ktorá bola prvou stavbou s plne oceľovou rámovou konštrukciou a je označovaná za prvý mrakodrap na svete (dnes už neexistuje, zbúraná bola roku 1931).
Architektúru vyštudoval na "École Centrale Paris". Absolvoval roku 1856. Do USA sa vrátil v roku 1861, aby sa zapojil do občianskej vojny návrhmi niekoľkých pevnostných systémov pre severnú armádu. Po vojne, v roku 1867, sa usadil v Chicagu, kde si otvoril architektonické štúdio. Okrem „prvého mrakodrapu“ v Chicagu postavil "Ludington Building" či "Manhattan Building", obe budovy boli zaradené na zoznam National Historic Landmark (obdoba slovenskej národnej kultúrnej pamiatky). Postavil tiež známy pavilón ("Horticultural Building") na svetovej kolumbovskej výstave v Chicagu v roku 1893. Neskôr učil na Michiganskej univerzite. Mnoho jeho žiakov vytvorilo tzv. Chicagskú architektonickú školu. Jenney je k nej tiež niekedy radený, ako jej priekopník.

</doc>
<doc id="596027" url="https://sk.wikipedia.org/wiki?curid=596027" title="Beverly Sills">
Beverly Sills

Beverly Sills, rodným menom Belle Miriam Silvermanová (* 25. máj 1929, New York2. júl 2007, New York) bola americká operná speváčka židovského pôvodu. Bývala označovaná za koloraturný či dramatický soprán.
Život.
Narodila sa v Brooklyne, jej rodičia boli židovskí imigranti z Európy, z Odesy a Bukurešti. Ako dieťa získala prezývku „Bubbles“ a pod ňou tiež vyhrala súťaž "Miss Beautiful Baby". Vzápätí, už v štyroch rokoch, vystupovala prvýkrát v rozhlase, v relácii "Uncle Bob's Rainbow House", ktorého sa stala pravidelnou detskou hviezdou. Nasledovali ďalšie rozhlasové relácie, ako "The Original Amateur Hour", "Major Bowes Capitol Family Hour" a dokonca aj dramatický seriál "Our Gal Sunday". V ôsmich rokoch sa prvýkrát objavila vo filme ("Uncle Sol Solves It", 1938) a práve pre neho producenti vymysleli nový pseudonym „Beverly Sills“, ktorý si už ponechala do konca života, a to napriek tomu, že v dvanástich rokoch kariéru detskej hviezdy ukončila, aby sa mohla sústrediť na štúdium. Už od siedmich rokov ju spev učila Estelle Lieblingová, ale hlavné školenie získala na "Professional Children's School" na Manhattane. Školu absolvovala roku 1945. Vzápätí nastúpila do opernej spoločnosti Gilbert a Sullivan, s ktorou „kočovala“ po amerických a kanadských mestách. O dva roky neskôr zažila operný debut v kamennom divadle, na doskách "Philadelphia Civic Opera", a to ako Frasquita v Bizetovej "Carmen". V roku 1952 spievala v "San Francisco Opera". V roku 1955 sa stala členkou "New York City Opera". Rok potom sa vydala za clevelandského novinára a otehotnela. Obe jej deti sa však narodili postihnuté, jedno nepočujúce, druhé autistické. To ju priviedlo k angažovaniu sa v charitatívnych organizáciách bojujúcich za prevenciu vrodených vád. Tiež kvôli náročnej výchove svojich detí v roku 1961 prerušila spevácku kariéru. Po návrate však zažila jej najslávnejšiu časť. Roku 1969 debutovala v La Scale, v roku 1973 v Covent Garden v Londýne. Využívala tiež naďalej svojich skúseností zo šoubiznisu, ktoré mala od detstva, a bola nielen pravidelným hosťom talk-show, ale na NBC mala aj vlastnú: "Lifestyles with Beverly Sills". Získala zaň aj cenu Emmy. Až v roku 1975, vo svojich 46 rokoch, zažila debut na najslávnejšej americkej scéne, v Metropolitnej opere v New Yorku, a to ako Pamira v Rossiniho "Dobytie Korintu". Išlo o veľký úspech. Rok potom získala cenu Grammy za dosku "Music of Victor Herbert". V roku 1980 jej bola udelená Presidential Medal of Freedom. Čoskoro potom ukončila spevácku kariéru. Jej posledné vystúpenie sa uskutočnilo roku 1980 v opere v San Diegu, po boku Joan Sutherlandovej. V rokoch 19791989 bola potom riaditeľkou "New York City Opera". V rokoch 19942002 predsedala správnej rade Lincolnovho centra, v rokoch 20032005 rovnakú funkciu zastávala v Metropolitnej opere. Napísala tiež dve autobiografie: "Bubbles: A Self-Portrait" (1976) a "Beverly" (1987).

</doc>
<doc id="596028" url="https://sk.wikipedia.org/wiki?curid=596028" title="Barbara Tuchmanová">
Barbara Tuchmanová

Barbara Wertheim Tuchmanová (* 30. január 1912, New York, New York, USA† 6. február 1989, Greenwich, Connecticut) bola americká historička a spisovateľka.
Životopis.
Jej otcom bol bankár Maurice Wertheim, o. i. majiteľ najstaršieho týždenníka v USA "The Nation" a prezident "Amerického židovského kongresu". 
Hoci nikdy nevyštudovala históriu na univerzite, napísala niekoľko historických bestsellerov. Dvakrát za ne získala Pulitzerovu cenu, roku 1962 za "The Guns of August" venovanú začiatku prvej svetovej vojny, a roku 1971 za knihu "Stilwell and the American Experience in China", čo bola biografia generála Josepha Stilwella, ktorý pomáhal s budovaním Čankajšekovej armády. V roku 1980 dostala National Book Award za knihu "A Distant Mirror" o 14. storočí.
Roku 1978 bola zvolená za členku American Academy of Arts and Sciences. O rok neskôr bola zvolená prvou prezidentkou American Academy of Arts and Letters.

</doc>
<doc id="596030" url="https://sk.wikipedia.org/wiki?curid=596030" title="Jen Fu">
Jen Fu

Jen Fu (; * 8. január 1854, Chou-kuan, Fu-ťien† 27. október 1921, Fu-čou) bol čínsky učenec a prekladateľ, predstaviteľ prozápadných trendov. Uviedol do čínskeho myslenia rad európskych myšlienok, o.i. aj Darwinovu teóriu prírodného výberu.
Život.
Pochádzal z rodiny džentry z okresu Chou-kuan v provincii Fu-ťien, neďaleko fuťienskej metropoly Fu-čou (dnešný okres Min-chou v mestskej prefektúre Fu-čou). Pripravoval sa na úradnícke skúšky. Avšak smrť otca roku 1866 uvrhla rodinu do finančnej tiesne a Jen Fu nemohol naďalej študovať. Namiesto toho získal platené miesto žiaka v navigačnej škole pri štátnych lodeniciach a arzenálu vo Fu-čou so západným spôsobom výučby a získal vzdelanie v angličtine, aritmetike, geometrii, algebre, trigonometrii, fyzike, chémii, astronómii i navigácii. Práve tu sa nadchol pre západnú vedu. Absolvoval roku 1871 a nasledujúcich päť rokov slúžil v čínskom vojenskom námorníctve. V rokoch 18771879 študoval na "Royal Naval College" v anglickom Greenwichi. Po návrate do Číny začal učiť na škole arzenálu, kde sám kedysi študoval, a neskôr tiež na námornej akadémii v Tiencine. V tejto dobe sa tiež stal závislý na ópiu.
Po porážke Číny v čínsko-japonskej vojne (1895) sa v Číne uvoľnili pomery a otvoril priestor pre modernizačné a „westernizačné“ snahy. Jen Fu sa v tejto dobe preslávil ako prekladateľ a tiež ako teoretik prekladu. Uviedol na čínsky knižný trh a do čínskeho myslenia dielo Adama Smitha "Bohatstvo národov", traktát "O slobode" Johna Stuarta Milla, "Ducha zákonov" Charlesa Louisa Montesquieu či "Štúdiu o sociológii" Herberta Spencera. Jen Fu zoznámil čínskeho čitateľa tiež s Darwinovým učením, sám s ním však celkom nesúhlasil a neprekladal samotného Darwina, ale Thomasa Huxleya, s ktorým viac súznel. Ideu prírodného výberu uviedol do čínskej tradície pod názvom "tchien-ke" (天擇). Svoje myšlienky šíril aj ako šéfredaktor novín "Kuo-wen pao". Zapojil sa aj do politiky, do prvého moderného politického hnutia v Číne zvaného Kung-čche šang-šu, ktoré viedol Kchang Jou-wej, a ktoré nakoniec vyústilo v „sto dní reforiem“. V roku 1912, v súvislosti so Sinchajskou revolúciou, bol Jen Fu zvolený rektorom Pekinskej univerzity. Napriek tomu zostal presvedčeným monarchistom a podporoval Jüan Š’-kchaja.

</doc>
<doc id="596031" url="https://sk.wikipedia.org/wiki?curid=596031" title="Chasdaj Kreskas">
Chasdaj Kreskas

Chasdaj ben Abraham Kreskas (* 1340, Barcelona† 1411, Zaragoza) bol španielsko-židovský filozof, talmudista, halachista a aragónsky rabín. V rámci judaizmu kritizoval aristotelovský prúd, ktorý reprezentoval najmä Maimonides. Jeho najvýznamnejšie filozofické dielo sa nazýva "Or Adonai" ("Svetlo Pána"), vyšlo roku 1410. Roku 1398 napísal tiež známy traktát "Odmietnutie základných princípov kresťanstva". Bol žiakom Nissima Ben Reubena. Mal vplyv na mladého Barucha Spinozu. Jeho priamym žiakom bol Josef Albo. Roku 1378 bol uväznený kvôli obvineniu, že zneuctil kresťanskú hostiu. Jeho jediný syn bol zavraždený počas veľkého pogromu v Barcelone roku 1391. Kreskas o masakre spísal správu, ktorá mala formu listu spoluveriacim v Avignone, a ktorá je dnes cenným historickým zdrojom.

</doc>
<doc id="596034" url="https://sk.wikipedia.org/wiki?curid=596034" title="Frederick Ashton">
Frederick Ashton

Frederick William Mallandaine Ashton (* 17. september 1904, Guayaquil† 18. december 1988, Eye) bol anglický baletný tanečník, ktorý sa preslávil najmä ako choreograf a tvorca moderných baletných predstavení ("Cinderella", 1948; "Sylvia", 1952; "Romeo and Juliet", 1955; "Ondine", 1958; "La fille mal gardée", 1960).
Tvoril choreografie aj pre film (najmä. "The Tales of Beatrix Potter", 1970). V rokoch 19331963 úzko spolupracoval s Ninette de Valois, ktorej súbor bol nakoniec známy ako Kráľovský balet (predtým tiež "Vic-Wells Ballet" a "Sadler's Wells Ballet"). Ashton v ňom tancoval (hlavne mimické role), ale predovšetkým bol v rokoch 19331970 jeho hlavným choreografom a po odchode Ninette do dôchodku, v rokoch 19631970, potom aj riaditeľom.
Pre balet sa nadchol, keď videl roku 1917 tancovať ruskú balerínu Annu Pavlovovu. Bol žiakom Léonida Massina a Marie Rambertovej. Tá ho prinútila sústrediť sa na choreografiu. Je autorom tanečného kroku zvaného „Fred step“. Roku 1962 bol uvedený do šľachtického stavu. Narodil sa v rodine britského diplomata v Ekvádore. V Južnej Amerike žil až do roku 1919. Bol homosexuálom.

</doc>
<doc id="596040" url="https://sk.wikipedia.org/wiki?curid=596040" title="Erik Bruhn">
Erik Bruhn

Erik Belton Evers Bruhn (* 3. október 1928, Kodaň† 1. apríl 1986, Toronto) bol dánsky baletný tanečník a choreograf.
Život.
Balet študoval od deviatich rokov v Kráľovskom dánskom balete. Na doskách Kodanskej kráľovskej opery debutoval v roku 1947, v osemnástich rokoch, v balete Haralda Landera "Thorvaldsen". V roku 1949 sa stal sólistom kodanskej scény. Toho roku však prvýkrát tancoval tiež v American Ballet Theatre v New Yorku, kde strávil najväčšiu časť kariéry (hoci formálne zostával dlho absentujúcim členom kodanskej opery, do roku 1961). Vystriedal ale aj mnoho ďalších scén v severnej Amerike a Európe (New York City Ballet, Parížska opera, Kráľovský balet v Londýne, National Ballet of Canada). Občas sa objavil aj vo filme, najviac sa preslávil v tanečnej pasáži amerického filmu "Hans Christian Andersen" z roku 1952. Vďaka dánskej tradicionalistickej škole a vrodenej elegancii (pre ktorú bol označovaný tradičným titulom "danseur noble") sa najviac uplatnil v klasických romantických roliach ("Labutie jazero", "La Sylphide" a pod.).
V rokoch 19671972 bol riaditeľom Švédskej kráľovskej opery. Od roku 1983 až do svojej smrti potom Kanadského národného baletu. V roku 1963 bol vyznamenaný dánskym vyznamenaním Dannebrog.
Erik Bruhn bol známy svojimi vzťahmi s mužmi aj ženami. Mal významné romantické a profesionálne vzťahy s niekoľkými balerínami, vrátane bulharskej umelkyne Soni Arovej, s ktorou bol zasnúbený 5 rokov, ako aj s americkou primabalerínou Mariou Tallchief. Napriek tomu bolo jeho najznámejším spojením intenzívne a búrlivé puto s ruským tanečníkom Rudolfom Nurejevom, ktoré sa začalo v roku 1961. Hoci sa ich sexuálny vzťah skončil v polovici 60. rokov kvôli nabitému rozvrhu turné a zložitosti ich pováh (Bruhn ukončil romantický vzťah v roku 1966), zostali veľmi blízkymi priateľmi a považovali sa za „lásky svojho života“ až do Bruhnovej smrti na rakovinu pľúc v roku 1986.

</doc>
<doc id="596044" url="https://sk.wikipedia.org/wiki?curid=596044" title="Samuel Crompton">
Samuel Crompton

Samuel Crompton (* 3. december 1753, Bolton† 26. jún 1827, Bolton) bol anglický vynálezca a podnikateľ.
Roku 1779 zdokonalil spriadací stroj vynájdený Jamesom Hargreavesom (tzv. spinning jenny) a zostrojil stroj, ktorý s pomocou 48 vretien priadol rovnomerne pavučinovú priadzu (tzv. spinning mule). Tento stroj potom spôsobil revolúciu v textilnom priemysle. Cromptonovi sa však nepodarilo získať patent a takmer nič na vynáleze nezarobil. Až roku 1812 požiadal britský parlament o ocenenie a bolo mu zaplatené 5000 libier. S nimi sa pokúsil potom podnikať, avšak neúspešne.

</doc>
<doc id="596047" url="https://sk.wikipedia.org/wiki?curid=596047" title="Čou Süan">
Čou Süan

Čou Süan (, rodným menom Su Pchu, , * 1. august 1918, Čchang-čou† 22. september 1957, Šanghaj) bola čínska speváčka a herečka populárna najmä v 40. rokoch 20. storočia. Naspievala viac ako 200 piesní a hrala vo viac ako 40 filmoch. Je jednou z najznámejších postáv čínskej populárnej hudby.
Jej pôvod bol veľmi záhadný a Čou po ňom celý život márne pátrala. Až po jej smrti životopisci vypátrali, že jej biologickým otcom bol narkoman (používateľ ópia), ktorý ju v troch rokoch predal do rodiny Wangovcov. Jej meno potom znelo Wang Siao-chung. Rodina ju však nakoniec odložila a ona bola adoptovaná rodinou Čouovcov, žila potom pod menom Čou Siao-chung. V trinástich rokoch pripojila k rodinnému menu Čou umelecký pseudonym „Suan“, čo v preklade znamená „krásny drahokam“.
V roku 1932 sa stala členkou "Speváckej a tanečné skupiny Jasný mesiac", ktorú viedol Li Ťin-chuej. V štrnástich rokoch skončila na druhom mieste v speváckej súťaži v Šanghaji, kde si tiež prvýkrát vyslúžila prezývku „zlatý hlas“ (金嗓子), ktorá ju potom sprevádzala celú kariéru. Hereckú dráhu nastúpila roku 1935. Veľkým prelomom bol rok 1937, kedy ju režisér Jüan Mu-č’ obsadil do filmu "Anjel z ulice" (馬路天使). Ten z nej urobil celočínsku hviezdu. V rokoch 19461950 točila v Hongkongu, potom sa vrátila do Šanghaja. Jej manželom bol hudobný skladateľ Jen Chua.
Trpela značne nevyrovnanou psychikou, niekoľkokrát bola hospitalizovaná v psychiatrickej liečebni a pokúsila sa tiež viackrát o samovraždu. Počas jedného z pobytov v psychiatrickej liečebni tiež zomrela, v iba 39 rokoch, pravdepodobne v dôsledku encefalitídy. Na jej zrútení mohla mať podiel aj Maova Kampaň proti pravičiarom, ktorá v tom čase prebiehala. Jej životný príbeh je v Číne veľmi populárny, bol stvárnený aj v televíznom seriáli "Čou Süan" s hongkonskou hviezdou Ceciliou Cheungovou v hlavnej úlohe. Proti seriálu ostro protestovala rodina stvárnenej speváčky, ktorá sa ním cítila očiernená.

</doc>
<doc id="596051" url="https://sk.wikipedia.org/wiki?curid=596051" title="Fanny Elsslerová">
Fanny Elsslerová

Fanny Elsslerová, rodným menom Franziska Elßlerová (* 23. jún 1810, Gumpendorf (dnes časť Viedne)† 27. november 1884, Viedeň) bola rakúska tanečnica, jedna z významných predstaviteliek romantického baletu. Preslávila sa okrem toho tiež ľudovými tancami (polka, krakovjak, cachucha, tarantella).
Život.
Narodila sa do meštianskej rodiny. Jej otec bol osobným kopistom hudobného skladateľa Josepha Haydna. V deviatich rokoch začala navštevovať baletnú školu pri Viedenskom dvornom divadle. V roku 1824 nastúpila do "Theatro San Carlo" v Neapole. Mala tu, vo svojich sedemnástich rokoch, pomer s princom Leopoldom zo Salerna, synom kráľa Ferdinanda IV. Neapolského. Otehotnela s ním, ale k sobášu nedošlo. Princ sa k narodenému synovi však hlásil a prispieval na jeho výchovu. V roku 1829 sa Fanny vrátila do Viedne. V jej devätnástich rokoch sa jej novým nápadníkom stal 65-ročný politik Friedrich von Gentz, Metternichov kancelár. Kolovali povesti, že jej milencom bol tiež vojvoda Zákupský Orlík, Napoleonov syn a vnuk rakúskeho cisára. O tejto legendárnej láske bol v roku 1937 dokonca natočený film. Pravdepodobne však išlo o fámu. Gentz bol po spore s Metternichom zbavený vplyvu, Elsslerová ho však neopustila a starala sa o neho až do jeho smrti, ku ktorej došlo 9. júna 1832. V rokoch 18341840 pôsobila v Parížskej opere. Preslávená bola jej rivalita s tunajšou hviezdou Mariou Taglioniovou. V rokoch 184042 podnikla Fanny turné po Amerike, ako prvá európska tanečná hviezda. V rokoch 18431851 hosťovala v rôznych európskych divadlách. Kariéru ukončila v 41 rokoch. Žila dlho so svojou sestrou, tá sa však roku 1850 vydala (za princa Alberta Pruského) a Fanny tak dožila sama a v ústraní.

</doc>
<doc id="596052" url="https://sk.wikipedia.org/wiki?curid=596052" title="Shetland Islands">
Shetland Islands



</doc>
<doc id="596064" url="https://sk.wikipedia.org/wiki?curid=596064" title="Lerwick">
Lerwick

Lerwick (, starosever. "Leirvik") je najväčšie mesto a hlavné mesto Shetlandských ostrovov pri severovýchodnom pobreží Škótska. Lerwick leží na najväčšom ostrove súostrovia, na ostrove Mainland. Lerwick je zároveň hlavným prístavom súostrovia, pričom sa nachádza asi 340 kilometrov na sever od Aberdeenu, 370 kilometrov západne od Bergenu v Nórsku a 370 kilometrov juhovýchodne od Tórshavnu na Faerských ostrovoch.
V meste žije takmer 7-tisíc obyvateľov – podľa sčítania 2011 presne 6 928 ľudí. Podnebie mesta je oceánske mierne a priemerne tu ročne naprší 1 153 milimetrov zrážok (1931-2014). Lerwick je najsevernejšie a zároveň aj najvýchodnejšie mesto Škótska. 
Dejiny.
Názov "Lerwick" má pôvod staroseverčine a jej miestnom shetlandskom variante nornčine, ktorá sa na Shetlandoch používala až do polovice 19. storočia. V týchto jazykoch Lerwick znamená "ílnatý záliv/zátoka", z "leir" (íl) a "vík" (záliv/zátoka). Mestá s podobným názvom nájdeme v juhozápadnom Nórsku (Leirvik, Lervik) a na Faerských ostrovoch (Leirvík).
Sídlo s názvom Lerwick bolo založené v 17. storočí ako prístav slúžiaci na obchodovanie s holandskými rybárskymi flotilami s haringmi a bielymi rybami. Počas prvej anglo-holandskej vojny bola v Lerwicku v rokoch 1652 a 1653 postavená pevnosť Fort Charlotte. V roku 1708 sa Lerwick stal hlavným mestom Shetlandov. Až do objavenia ropy na východ od Shetlandov v roku 1971, pochádzalo bohatstvo Lerwicku z rybolovu a obchodu. Následný ropný boom spôsobil hospodársky a stavebný rozmach celého súostrovia. 
Doprava.
Prístav v Lerwicku slúži pre rybárske flotily a trajekty, ktoré zabezpečuje pravidelné spojenie s Aberdeenom, Kirkwallom a väčšími ostrovmi shetlandského súostrovia. Zároveň pomáha zabezpečovať obsluhu ropných veží v Severnom mori.
Štyridsať kilometrov na juh od Lerwicku sa nachádza hlavné letisko Shetlandov Sumburgh (LSI), z ktorého premávajú lety do Aberdeenu, Glasgowa, Edinburghu, Invernessu, Kirkwallu a Bergenu. Asi 8 km na severozápad od Lerwicku sa nachádza menšie letisko Tingwall, zabezpečujúce spojenie s ostatnými ostrovmi Shetlánd.

</doc>
<doc id="596116" url="https://sk.wikipedia.org/wiki?curid=596116" title="Askaros z Téb">
Askaros z Téb

Askaros () bol grécky sochár z prelomu 6. a 5. storočia pred Kr.
Rodiskom sochára Askara boli boiócke Téby. Svojmu remeslu sa vyučil pravdepodobne u sochárskeho majstra Kanacha zo Sikyónu.
Podľa Pausania, autora jedinej správy o ňom uvedenej v jeho sprievodcovskej príručke po Grécku, bol tvorcom bronzovej sochy Dia z Olympie: „"Ak sa vyberieme od radnice k veľkému chrámu (Diov chrám v Olympii), naskytne sa nám po ľavici socha Dia akoby ovenčeného kvetmi, v jeho pravej ruke je blesk. To je dielo tébskeho Askara vyučeného Sikyónčanom [Kanachom. Nápis na nej hlása, že je to desiatok z vojny Fókov] a Tesálčanov. Ak sa naozaj títo ľudia postavili do vojny s Fókmi a toto bol dar pre ich víťazstvo nad Fókmi, nebola to takzvaná svätá vojna, ale iná, ktorú viedli ešte skôr, než Médi (Peržania) a ich kráľ vpadli do Grécka."“

</doc>
<doc id="596122" url="https://sk.wikipedia.org/wiki?curid=596122" title="Základná škola (Bratislava, Tbiliská 4)">
Základná škola (Bratislava, Tbiliská 4)

Základná škola Tbiliská 4 je základná škola na Tbiliskej ulici, v mestskej časti Rača v Bratislave.
História a vybavenie.
Škola bola otvorená v roku 1984. Už v školskom roku 1988/1989 vznikli triedy s rozšíreným vyučovaním cudzích jazykov – anglického a nemeckého. V roku 1989 bolo pri škole zriadené športové stredisko stolného tenisu.
V rokoch 2009 až 2014 prešla budova viacerými modernizáciami: pribudli interaktívne tabule, cvičná kuchynka, nová učebňa výpočtovej techniky, odborná učebňa chémie a biológie, plastové okná a zrekonštruovaná telocvičňa.
Žiaci a pedagógovia.
Školu navštevuje približne 850 žiakov, o ktorých sa stará vyše 45 pedagógov.
Programy a aktivity.
Základná škola Tbiliská 4 sa profiluje ako škola s dôrazom na cudzie jazyky a informatiku. Žiaci sa zapájajú do projektov ako Infovek, Zdravá škola či rôzne environmentálne a športové programy.
Ponúka bohatú škálu záujmových krúžkov – od športov (volejbal, basketbal, stolný tenis, gymnastika), cez umelecké činnosti (spev, tanec, výtvarná tvorba) až po doučovacie a odborné krúžky. Každoročne sa organizujú plavecké kurzy, lyžiarske výcviky či školy v prírode.
Ocenenia.
V roku 2016 bola škola zaradená medzi najlepšie základné školy Bratislavského kraja podľa hodnotenia Inštitútu pre ekonomické a sociálne reformy (INEKO).

</doc>
<doc id="596133" url="https://sk.wikipedia.org/wiki?curid=596133" title="Kalliteles">
Kalliteles

Kalliteles alebo Kallitelés ("Kalliteles", iný prepis: "Kallitelés") môže byť:

</doc>
<doc id="596134" url="https://sk.wikipedia.org/wiki?curid=596134" title="Barbara Tuchman">
Barbara Tuchman



</doc>
<doc id="596135" url="https://sk.wikipedia.org/wiki?curid=596135" title="Barbara W. Tuchman">
Barbara W. Tuchman



</doc>
<doc id="596136" url="https://sk.wikipedia.org/wiki?curid=596136" title="Barbara W. Tuchmanová">
Barbara W. Tuchmanová



</doc>
<doc id="596137" url="https://sk.wikipedia.org/wiki?curid=596137" title="Barbara Wertheim Tuchman">
Barbara Wertheim Tuchman



</doc>
<doc id="596138" url="https://sk.wikipedia.org/wiki?curid=596138" title="William LeBaron Jenney">
William LeBaron Jenney



</doc>
<doc id="596139" url="https://sk.wikipedia.org/wiki?curid=596139" title="Onatas">
Onatas

Onatas () môže byť:

</doc>
<doc id="596144" url="https://sk.wikipedia.org/wiki?curid=596144" title="Onatas (sochár)">
Onatas (sochár)

Onatas () bol grécky sochár v 5. storočí pred Kr.
Onatas, syn a žiak sochárskeho majstra Mikóna, pochádzal z Aiginy. Činný bol v 1. polovici 5. storočia pred Kr. Podľa antických autorov bol hlavne bronziar, ktorý sa preslávil viacerými dielami.
Jedným z jeho zachovalých diel je pravdepodobne bronzová socha Dia vrhajúceho blesky (v Národnom archeologickom múzeu v Aténach) objavená v mori pri myse Artemision. V inej interpretácii však ide o podobu Poseidóna, ktorá sa pripisuje sochárovi Kalamidovi. Predpokladalo sa, že Onatovým dielom môže byť aj socha auriga čiže vozataja, objaveného v Delfách, ktorá bola súčasťou skupiny znázorňujúcej štvorzáprah (podľa všetkého to bol dar od gelského tyrana Polyzala), ale prevládol názor, že "Delfský vozataj" (z roku 475 pred Kr.) je dielom Pytagora z Régia. V mníchovskej Glyptotéke je umiestnené mramorové torzo Apolóna, ktorého bronzový originál (celej sochy) sa pripisuje Onatovi. Táto socha stála kedysi i s ďalšou jeho sochou bohyne Demeter v Pergame. 
Keď v druhom storočí grécky cestovateľ Pausanias navštívil Olympiu, zaujala ho Onatova monumentálna bronzová socha Herakla, venovaná Diovi obyvateľmi Thasu. Podľa jeho správy bola vysoká desať lakťov (492 cm), stála na kovovom podstavci, v pravej ruke mala kyjak, v ľavej luk. Socha mala tento nápis: 
V Olympii pozorným očiam Pausania neušla aj Onatova socha boha Herma: „"Hermes, nesúci jahňa v podpazuší a s prilbou na hlave, odetý v chitóne a plášti, nie je dar Formida, ale ho bohu darovali Arkáďania z Fenea. Nápis hlása, že ho vytvoril aigínsky Onatas a s ním Kalliteles, a zdá sa mi, že Kalliteles bol Onatov žiak alebo syn."“
Ďalšie jeho sochárske dielo venoval Olympijskému Diovi "Deinomenes", ktorý si tým chcel uctiť svojho otca Hieróna, trojnásobného olympijského víťaza v pretekoch so štvorzáprahom.
Pausanias uvádza, že aj v Delfách stáli jeho sochy, ktoré predstavovali peších a jazdeckých bojovníkov.
V roku 1977 sa v Olympii počas vykopávok našiel vápencový podstavec datovaný približne do rokov 490 až 480 pred Kr., na ktorom je zrejme signatúra Onata z Aiginy. 

</doc>
<doc id="596152" url="https://sk.wikipedia.org/wiki?curid=596152" title="Carlo Blasis">
Carlo Blasis

Carlo Blasis (* 4. november 1795, Neapol† 15. júl 1878, Cernobbio) bol taliansky tanečník, choreograf a baletný pedagóg.
Bol žiakom Jeana Daubervala. Pôsobil v Paríži, Londýne, no najmä v divadle La Scala v Miláne (v rokoch 18381853 riaditeľ). Roku 1820 napísal vo francúzštine prvú učebnicu baletného tanca ("Traité élémentaire, théorique, et pratique de l'art de la danse"; "Základné pojednanie o teórii a praxi tanečného umenia"). K jeho tanečným žiakom patrili Carlotta Grisiová a Fanny Cerritová. Na jeho teoretické dielo nadviazal najmä Enrico Cecchetti. Vymyslel základný baletný postoj, a to podľa Giambolognovej sochy Merkúra.

</doc>
<doc id="596153" url="https://sk.wikipedia.org/wiki?curid=596153" title="Aspergil čierny">
Aspergil čierny

Aspergil čierny (lat. "Aspergillus niger") je často sa vyskytujúca huba (pleseň) z rodu aspergil. 
Spôsobuje ochorenie s názvom „čierna pleseň“ na ovocí a zelenine, napr. hroznovom víne, cibuli alebo arašidoch a je častým kontaminantom potravín. Táto pleseň je veľmi rozšírená v pôde a často sa vyskytuje aj vo vnútornom prostredí, kde jej čierne kolónie môžu byť zamenené s kolóniami plesne "Stachybotrys" (takisto sa označuje ako „čierna pleseň“).
U niektorých kmeňov aspergila čierneho sa zistilo, že produkujú silné mykotoxíny nazývané ochratoxíny, iné zdroje s tím však nesúhlasia a považujú to za nesprávnu identifikáciu druhu huby. Ale niektoré dôkazy naznačujú, že niektoré kmene "Aspergillus niger" skutočne produkujú ochratoxín A.
Patogenita.
Choroby rastlín.
Aspergil čierny spôsobuje čiernu pleseň na cibuli. Infekcia sadeníc cibule aspergilom čiernym môže byť systémová a prejaví sa iba za priaznivých podmienok. Aspergil čierny spôsobuje bežne pozberové ochorenie cibule. Huba napáda aj arašidy a hrozno.
Choroby človeka a zvierat.
Aspergil čierny spôsobuje ochorenie človeka, menej často ako ostatné druhy rodu aspergil, samozrejme, ak človek vdýchne veľké množstvo spor, môže sa u neho vyvinúť závažné ochorenie, aspergilóza. Aspergilóza sa často vyskytuje hlavne u pracovníkov v záhradníctve, ktorí vdychujú rašelinový prach, obsahujúci veľké množstvo spor húb rodu aspergil. Spory húb boli nájdené aj v stenách hrobiek starovekých Egypťanov, a možno ich teda vdýchnuť, pokiaľ sa príslušné miesto rozruší. Aspergil čierny je jedna z najčastejších príčin otomykózy (hubovej infekcie uší), ktorá spôsobuje bolesť, dočasnú stratu sluchu a v ťažkých prípadoch aj poškodenie zvukovodu a bubienku.
Využitie v priemysle.
Aspergil čierny sa umelo kultivuje pre priemyselnú výrobu mnoho rôznych látok. Rôzne kmene tejto huby môžu priemyselne vyrábať kyselinu citrónovú (E330) a kyselinu glukónovú (E574), boli hodnotené WHO ako prijateľné pre denné používanie. fermentácia pomocou aspergilu čierneho je americkou FDA „všeobecne považovaná za bezpečnú“ (GRAS).
Priemyselná fermentácia pomocou aspergilu čierneho produkuje veľa užitočných enzýmov. Napríklad glukoamyláza "Aspergillus niger" sa využíva na výrobu fruktózneho kukuričného sirupu, pektináza sa zas používa na čírenie muštu a vína. α-galaktózidáza, enzým, ktorý štepí niektoré zložité cukry, je súčasťou beanu a iných liečiv, o ktorých výrobcovia tvrdia, že znižujú flatulenciu. Iné použitie aspergilu čierneho v biotechnologickom priemysle je výroba magnetických izotopových variantov biologických molekúl pre NMR analýzu.
Iné použitie.
V roku 2006 bolo oznámené, že RNáza vylučovaná aspergilom čiernym nazývaná "actibind" má antiangiogenné a antikarcinogénne vlastnosti.
Aspergil čierny sa aj kultivuje na extrakciu enzýmov glukózaoxidázy (GO) a alfa-galaktózidázy (AGS). Glukózaoxidáza sa používa pri návrhu biosenzorov glukózy, vďaka vysokej afinite pre β-D-glukózu. Alfa-galaktózidázu je možné vyrábať fermentáciou pomocou aspergilu čierneho; používa sa na hydrolýzu väzieb alfa 1-6 v melibióze, rafinóze a stachyóze.
Výskum publikovaný v rokoch 20062008 skúmal prolylendoproteázu aspergilu čierneho (AN-PEP), mikrobiálnu prolylendoproteázu štiepiacu lepok. To má silné implikácie na liečbu celiakie alebo iných metabolických chorobných procesov s citlivosťou na lepok. V decembri 2008 bola spustená placebo-kontrolovaná, dvojitá slepá štúdia, ktorá mala určiť účinnosť tohto enzýmu pri liečbe celiakie.
Počas rozkvetu obchodu s ópiom sa vyrábalo "chandoo" ópium (určené na fajčenie) pomocou dlhodobej fermentácie surového ópia plesňou aspergil čierny a inými plesňami..
Aspergil čierny je hlavným činidlom pri fermentácii čaju Pu-erh.
Genetika.
Vedcom sa podarilo úplne zanalyzovať genóm z dvoch rôznych kmeňov aspergilu čierneho.

</doc>
<doc id="596154" url="https://sk.wikipedia.org/wiki?curid=596154" title="Rudolf von Laban">
Rudolf von Laban

Rudolf von Laban - "Lábán de Váralja " (; * 15. december 1879, Bratislava† 1. júl 1958, Weybridge) bol slovensko-maďarský tanečník, choreograf, estetik, tanečný teoretik, filozof, jeden z priekopníkov moderného výrazového tanca, psychológie pohybu a pohybovej terapie.
Život.
Pochádzal zo šľachtickej rodiny, s francúzskymi koreňmi ("de La Banne"). Jeho otec bol významným dôstojníkom rakúsko-uhorskej armády a dokonca guvernérom Bosny a Hercegoviny, kde tak Laban strávil časť detstva (inak predovšetkým vo Viedni). Rudolf sa mal stať dôstojníkom ako otec, ale z viedenskej vojenskej školy utiekol do Paríža, kde začal študovať architektúru na "Écoles des Beaux Arts". Štúdium architektúry ho prinútilo zaoberať sa otázkou zlatého rezu a jeho vzťahu k ľudskému telu. Tým začal svoj záujem presúvať k umeniu.
Po smrti prvej ženy odišiel v tridsiatich rokoch do Mníchova, kde stretol tanečnicu Heidi Dzinkowsku, pod ktorej vplyvom sa začal venovať tzv. expresionistickému tancu ("Ausdruckstanz"). Otvoril si tiež prvú letnú školu tanca a umenia (19081914). So svojou druhou ženou Majou a jej piatimi deťmi pôsobil aj v umeleckej komúne v Monte Verita vo Švajčiarsku. Komúna však zanikla na začiatku prvej svetovej vojny. V roku 1915 teda presídlil do Zürichu, kde si založil tanečnú a pohybovú školu. Jeho cieľom nebolo len umenie, ale veril aj v terapeutické účinky tanca, najmä zborového. Navyše bol jeho systém napojený na mystiku, teozofiu, sufizmus a pod. Stal sa dokonca členom Crowleyho „templárskeho rádu“ Ordo Templi Orientis. Laban sa stal tiež priateľom švajčiarskeho psychológa Carla Gustava Junga a tiež Josepha Pilatesa, tvorcu známeho systému cvičenia pilates. Ich diela vzájomne rezonovali.
Od roku 1919 začali vznikať pobočky Labanovej školy po Európe (najmä. Taliansko, Francúzsko a stredná Európa). Laban prišiel aj s reformou notačného systému – s tzv. kinetografiou či „labanotaciou“. Je zhrnutá predovšetkým v knihe "Kinetographie Laban" z roku 1928. Ovplyvnila nielen moderný tanec a umeleckú avantgardu, ale aj štúdium neverbálnej komunikácie.
Po vojne pôsobil najmä v Nemecku. V rokoch 19301934 bol riaditeľom Spojených štátnych divadiel v Berlíne a bol tiež baletným majstrom Berlínskej štátnej opery. Koketoval pritom aj s nacistami, bol obzvlášť v priazni Josepha Goebbelsa. Zo svojich baletných kurzov vylúčil všetky „neárijske osoby“ a v roku 1934 bol menovaný riaditeľom "Deutsche Tanzbühne". Goebbels ho dokonca poveril zostavením choreografie pre tisíc tanečníkov pre otvárací ceremoniál olympijských hier v Berlíne roku 1936. Ale skúšky choreografie "Vom Tauwind und der Neuen Freude" sa Goebbelsovi nepáčili, ideologické vyznenie bolo vraj zlé a choreografia bola zakázaná. Po tomto konflikte (po ktorom snáď Labanovi hrozilo aj zatknutie) odišiel do Francúzska, v roku 1938 potom do Anglicka.
Tu začal pracovať v tanečnej škole Kurta Joossa a Sigurda Leedera v Dartington Hall. Tu stretol Lisu Ullmannovú, ktorá sa stala jeho dlhoročnou spolupracovníčkou aj životnou partnerkou. K jeho britským žiakom patrili Mary Wigmanová alebo Sophie Taeuber-Arpová. Roku 1946 Laban s Ullmannovou presídlili do Manchesteru, kde dostali ponuku študovať a neskôr zreorganizovať pohyb robotníkov v továrni. Labanovi sa takto skutočne podarilo zvýšiť produktivitu práce. V Manchestri takisto otvorili "Art of Movement Studio", kde opäť vyučovali moderný tanec. V roku 1953 ho presťahovali do Addelstonu.

</doc>
<doc id="596155" url="https://sk.wikipedia.org/wiki?curid=596155" title="Marie-Antoine Carême">
Marie-Antoine Carême

Marie-Antoine Carême alebo tiež Antonin Carême (* 8. jún 1784, Paríž† 12. január 1833, Paríž) bol francúzsky kuchár, jeden z najslávnejších gastronómov 19. storočia. Zakladateľ tzv. "haute cuisine". Vynašiel tortu zvanú suflé, smotanovo-jahodovú tortu Charlotte Malakoff a tiež vyprážané zemiakové hranolčeky. Bol osobným kuchárom Napoleona Bonaparta a neskôr ruského cára Alexandra I.
Život.
Narodil sa v mnohopočetnej rodine, ako už 16. dieťa parížskeho kamenára. Vyučil sa cukrárom u Sylvaina Baillyho v jeho "Patisserie de Paris". Legenda (šírená najmä Alexandrom Dumasom) hovorí, že sa nešťastne zamiloval do Baillyho dcéry a chcel kvôli tomu spáchať samovraždu. Pretože bola jeseň a jedovaté rastliny už nerástli, skúsil sa otráviť surovými zemiakovými hľuzami. Aby sa mu dobre jedli, nakrájal zemiaky na malé hranolčeky, osmažil ich na panvici a osolil. Zjedol ich štvrť kila a šiel si ľahnúť s vierou, že sa už neprebudí. Ráno zistil, že vynašiel svoju prvú gastronomickú inováciu. K ďalším, vytvoreným už vo vlastnom podniku "Patisserie de la rue de la Paix", patrí cukrovinka "soufflé". Zmenil francúzsku kuchyňu aj tým, že ju založil na omáčkach a korenení čerstvými bylinkami. Omáčok vymyslel okolo stovky, k najslávnejším patrí espagnole, velouté, allemande, béchamel, ktoré sú označované za tzv. materinské omáčky. Zjednodušil tiež jedálny lístok, chody rozdelil len na polievku, mäso so zeleninou, rybu, pečenú hydinu, šaláty a zákusky.
Jeho sláva ho priviedla do osobnej kuchyne významného politika Charlesa Maurice de Talleyrand-Périgorda. Odtiaľ viedla cesta k Napoleonovi, ktorý mu dal za úlohu vytvoriť jedálniček, v ktorom sa nebude celý rok opakovať žiadne jedlo. Navyše mal variť vždy iba zo sezónnych potravín. Oboje sa Caremovi podarilo. Po Napoleonovom páde si ho vyžiadal cár Alexander I. do Petrohradu. Práve pre Alexandra vymyslel slávnu tortu Malakoff, ktorej obľuba prišla neskôr najmä v Spojených štátoch. Po návrate z Ruska do Paríža varil pre bankára Jamesa Mayera Rothschilda. Veľkým impulzom k šíreniu jeho slávy, ale aj štýlu varenia do sveta, bol Viedenský kongres (18141815), na ktorom varil. Mnoho monarchov a štátnikov si z kongresu domov priviezlo okrem iného aj predstavu o „vysokej kuchyni“, ktorú sa potom doma snažili napodobňovať.

</doc>
<doc id="596156" url="https://sk.wikipedia.org/wiki?curid=596156" title="Leontyne Priceová">
Leontyne Priceová

Leontyne Priceová (; * 10. február 1927, Laurel, Mississippi, USA) je americká operná speváčka, sopranistka.
Bola prvou černoškou, ktorá sa stala stálym členom Metropolitnej opery v New Yorku. Jej lyrický soprán sa uplatnil predovšetkým v dielach Verdiho, Puciniho a Mozarta. Roku 1964 bola vyznamenaná Prezidentskou medailou slobody. Získala 19 cien Grammy a roku 1989 jej bola navyše udelená Grammy za celoživotné dielo. Roku 1983 získala cenu Emmy. Vyštudovala Juilliard School v New Yorku. Opernú kariéru ukončila roku 1985, avšak aj potom koncertovala, až do roku 1997. V roku 1962 bola zvolená za členku American Academy of Arts and Sciences.

</doc>
<doc id="596157" url="https://sk.wikipedia.org/wiki?curid=596157" title="Axel Paulsen">
Axel Paulsen

Axel Paulsen (* 18. júl 1855, Kristiania (dnes Oslo)† 9. február 1938, Nesodden) bol nórsky krasokorčuliar a rýchlokorčuliar.
Roku 1882 vynašiel nový krasokorčuliarsky skok s jeden a pol otočkou, ktorý je dnes nazývaný jeho menom Axel-Paulsenov skok, väčšinou iba Axel. Vo svojej dobe sa preslávil však najmä ako rýchlokorčuliar, keď držal osem rokov titul majstra sveta (v rokoch 18821890) a päťkrát prekonal svetový rekord. Vynašiel tiež nový druh rýchlokorčuliarskych korčúľ. Po smrti svojho otca prevzal vedenie rodinnej kaviarne v Oslo a šport zanechal. V roku 1976 bol posmrtne uvedený do krasokorčuliarskej Siene slávy.

</doc>
<doc id="596158" url="https://sk.wikipedia.org/wiki?curid=596158" title="Marian Andersonová">
Marian Andersonová

Marian Andersonová (* 27. február 1897, Philadelphia† 8. apríl 1993, Portland) bola americká speváčka, kontraaltistka.
Hoci bola vybavená k opernému spevu, nespievala príliš v opere, ale zameriavala sa na koncerty a recitály. Repertoár mala operný, ale nechýbali v ňom ani spirituály a ľudové piesne. Dlhú dobu, v rokoch 19401965, ju na koncertoch sprevádzal klavirista Franz Rupp. 
Bola významnou postavou boja za práva černochov v USA, najmä potom čo jej nebolo v roku 1939 dovolené vystúpiť v "Daughters of the American Revolution Constitution Hall". Prvá dáma Eleanor Rooseveltová ju vzápätí demonštratívne pozvala na tradičný veľkonočný koncert na schodoch Lincolnovho pamätníka vo Washingtone. V roku 1955 sa stala prvou černoškou, ktorá vystúpila na doskách Metropolitnej opery v New Yorku (ako Ulrika vo Verdiho opere "Maškarný ples").
V roku 1961 pri inaugurácii prezidenta J. F. Kennedyho zaspievala štátnu hymnu.
Zúčastnila sa tiež Pochodu na Washington za prácu a slobodu v roku 1963 a vystúpila aj na pódiu. V tom istom roku dostala Presidential Medal of Freedom. 
Roku 1991 jej bola udelená cena Grammy za celoživotné dielo.

</doc>
<doc id="596159" url="https://sk.wikipedia.org/wiki?curid=596159" title="Reiner Klimke">
Reiner Klimke

Reiner Klimke (* 14. január 1936, Münster† 17. august 1999, Münster) bol nemecký športový jazdec na koni.
V drezúre získal šesť zlatých olympijských medailí a dve bronzové, čo je v jazdectve rekord. Zo šiestich zlatých je jedna individuálna, z Los Angeles 1984 a päť tímových (Tokio 1964, Mexiko 1968, Montreal 1976, Los Angeles 1984, Soul 1988). Oba bronzy boli z individuálnych pretekov (Mexiko 1968, Montreal 1976). Celkom sa zúčastnil šiestich olympiád. Okrem toho bol šesťnásobným majstrom sveta a jedenásťnásobným majstrom Európy. Jeho dcéra Ingrid Klimkeová sa tiež venovala jazdectvu a získala tímové zlato na olympijských hrách v Pekingu 2008 aj v Londýne 2012.

</doc>
<doc id="596160" url="https://sk.wikipedia.org/wiki?curid=596160" title="Walter Burley Griffin">
Walter Burley Griffin

Walter Burley Griffin (* 24. november 1876, Maywood† 11. február 1937, Lakhnaú) bol americký architekt.
Preslávil sa najmä návrhom Canberry, od základov stavaného nového hlavného mesta Austrálie. Revolučná bola predovšetkým koncepcia parkovania v meste a použitia železobetónu. Je radený k tzv. prériovej architektúre. Jeho manželka Marion Mahony Griffinová bola tiež významnou architektkou a Griffin s ňou na väčšine návrhov spolupracoval, vrátane projektu Canberry. Spoznali sa v štúdiu Franka Lloyda Wrighta v Oak Park, kde obaja na začiatku 20. storočia pracovali. Spolu navrhli vyše 350 diel. Často išlo o krajinné diela. Architektúru vyštudoval na University of Illinois. On i jeho žena boli vyznávači antropozofie, kvôli ktorej tiež odcestovali do Indie, kde však Griffin čoskoro zomrel na zápal pobrušnice.

</doc>
<doc id="596161" url="https://sk.wikipedia.org/wiki?curid=596161" title="Tamara Platonovna Karsavinová">
Tamara Platonovna Karsavinová

Tamara Platonovna Karsavinová (, * 9. marec 1885, Sankt Peterburg† 25. apríl 1978, Beaconsfield) bola ruská baletná tanečnica. Jej otcom bol baletný umelec Platon Karsavin.
V rokoch 19021918 bola členkou Mariinského divadla v Petrohrade. V období 19091929 bola členkou slávneho Ďagilevovho súboru Ballets russes, kde sa preslávila najmä hlavnými rolami v inscenáciách Michaila Michajloviča Fokina, ktorý bol jeden čas aj jej nápadníkom. V roku 1918 sa vydala za britského diplomata Henryho Jamesa Bruca a usadila sa v Londýne. So svojím manželom mala, ešte pred samotným sobášom, syna menom Nikita (19162002). V rokoch 19301955 bola viceprezidentkou londýnskej Kráľovskej akadémie tanca, spoluzakladala tiež londýnsky Kráľovský balet. Napísala tiež niekoľko kníh o baletnom umení.

</doc>
<doc id="596162" url="https://sk.wikipedia.org/wiki?curid=596162" title="Karen Lucille Hale">
Karen Lucille Hale



</doc>
<doc id="596163" url="https://sk.wikipedia.org/wiki?curid=596163" title="Karen Lucille Halová">
Karen Lucille Halová



</doc>
<doc id="596164" url="https://sk.wikipedia.org/wiki?curid=596164" title="Fanny Elssler">
Fanny Elssler



</doc>
<doc id="596169" url="https://sk.wikipedia.org/wiki?curid=596169" title="Leland Stanford">
Leland Stanford

Amasa Leland Stanford (* 9. marec 1824, Watervliet, New York, USA† 21. jún 1893, Palo Alto, Kalifornia) bol americký podnikateľ, politik a filantrop.
Počas Kalifornskej zlatej horúčky odišiel z New Yorku do Kalifornie a zbohatol vo veľkoobchode. Bol prezidentom železníc Southern Pacific Railroad a Central Pacific. V rokoch 18621863 bol guvernérom Kalifornie, v rokoch 18851893 senátorom, za Republikánsku stranu. Ako politik využíval protičínske nálady a bojoval za obmedzenie imigrácie z Číny.
V roku 1885 založil Stanfordovu univerzitu, pod názvom "Leland Stanford Junior University", to na uctenie pamiatky svojho syna, ktorý zahynul na týfus rok predtým vo Florencii, počas rodinného výletu po Európe. Univerzite daroval 40 miliónov dolárov (viac ako miliarda v cenách roku 2010). V kampuse Stanfordovej univerzity sa nachádza aj rodinná hrobka, v ktorej je Leland Stanford pochovaný. Bol slobodomurárom.

</doc>
<doc id="596170" url="https://sk.wikipedia.org/wiki?curid=596170" title="Letisko Sumburgh">
Letisko Sumburgh

Letisko Sumburgh () (IATA: LSI, ICAO: EGPB) je najväčšie vnútroštátne civilné letisko na Shetlandských ostrovoch (Škótsko, Spojené kráľovstvo). Nachádza sa na južnom výbežku ostrova Mainland pri dedine Sumburgh asi 40 km južne od Lerwicku, hlavného mesta súostrovia. 
Letisko obsluhuje letecká spoločnosť Loganair (od septembra 2017 pod značkou Flybe). Z letiska premávajú vnútroštátne lety do Aberdeenu, Glasgowa, Edinburghu, Invernessu a Kirkwallu.

</doc>
<doc id="596171" url="https://sk.wikipedia.org/wiki?curid=596171" title="Sumburgh Airport">
Sumburgh Airport



</doc>
<doc id="596172" url="https://sk.wikipedia.org/wiki?curid=596172" title="Renata Scottová">
Renata Scottová

Renata Scottová (* 24. február 1934, Savona, Taliansko16. august 2023, New York, USA) bola talianska operná speváčka, sopranistka, neskôr operná režisérka. Ako speváčka sa špecializovala na bel canto a Verdiho repertoár. Spievala 45 operných rolí od osemnástich skladateľov.
Život.
Debutovala v osemnástich rokoch rolou Violetty vo Verdiho "La traviata". V La Scale prvýkrát spievala v roku 1953. Do zahraničia prenikla v septembri 1957, to keď na festivale v Edinburghu musela zaskočiť za slávnu Mariu Callasovú v Belliniho "La sonnambula" a zožala úspech. Jej kariéra kulminovala v 60. rokoch 20. storočia. Roku 1964 spievala s ansámblom La Scaly aj v Bolšojom teatru v Moskve, išlo o prvé vystúpenie západných operných umelcov v Sovietskom zväze v ére Studenej vojny. O rok neskôr debutovala v Metropolitnej opere v New Yorku v "Madama Butterfly". Na tejto scéne potom stvárnila 26 rolí vo viac ako 300 predstaveniach.
Spevácku kariéru ukončila v roku 2002 a potom sa úspešne obrátila k réžii (o. i. Ceny Emmy za televíznu réžiu "Gioconda" a "Traviaty") a pedagogickej činnosti na "Accademia Nazionale di Santa Cecilia" v Ríme a na "Juilliard School" v New Yorku. Žila v USA, spolu so svojím manželom, huslistom Lorenzo Anselmim.

</doc>
<doc id="596182" url="https://sk.wikipedia.org/wiki?curid=596182" title="Leontyne Price">
Leontyne Price



</doc>
<doc id="596189" url="https://sk.wikipedia.org/wiki?curid=596189" title="Persaios">
Persaios

Persaios () môže byť:

</doc>
<doc id="596190" url="https://sk.wikipedia.org/wiki?curid=596190" title="Alfonz I. (Aragónsko)">
Alfonz I. (Aragónsko)

Alfonz I. Aragónsky zvaný Bojovník (* cca 1073† 7. september 1134) bol navarrský a aragónsky kráľ v rokoch 11041134.
Alfonz bol synom aragónskeho kráľa Sancha I. a jeho druhej ženy Felicie z Rouse. V roku 1109 sa stal manželom kastílskej kráľovnej Urracy Kastílskej. Hlavnou vášňou kráľovho života bol boj – proti moslimom aj proti vlastnej manželke. Zomrel bez potomstva, kráľovstvo odkázal johanitom a templárom.
Je zakladateľom benediktínskeho kláštora San Pedro el Viejo, Rádu Svätého Spasiteľa z Monrealu a mesta Puigcerdà. Na jeho dvore pôsobil ako lekár pokrstený žid Peter Alfonsi.
Alfonzovým nástupcom na aragónskom tróne sa stal jeho mladší brat Ramiro II., ktorý musel požiadať o pápežský dišpenz, pretože bol už v čase bratovej smrti mníchom.

</doc>
<doc id="596194" url="https://sk.wikipedia.org/wiki?curid=596194" title="Rudolf Laban">
Rudolf Laban



</doc>
<doc id="596195" url="https://sk.wikipedia.org/wiki?curid=596195" title="Renata Scotto">
Renata Scotto



</doc>
<doc id="596196" url="https://sk.wikipedia.org/wiki?curid=596196" title="Dennis Quaid">
Dennis Quaid

Denis Quaid (* 9. apríl 1954, Houston, Texas, USA) je americký herec, scenárista, režisér, producent, hudobník a skladateľ (člen skupiny "Sharks"), brat herca Randyho Quaida.
Životopis.
Dramatické umenie študoval na Univerzite v Houstone, štúdium však nedokončil. Spoločne so svojím bratom Randym začal najprv vystupovať ako zabávač a kabaretný komik v rodnom Houstone, v roku 1972 presídlil do Los Angeles do centra amerického filmového a televízneho priemyslu. Zo začiatku sa mu príliš nedarilo a presadzoval sa tu dosť pomaly, prvú roličku dostal v roku 1975 v snímke "Crazy Mama", jeho prvá naozaj významnejšia filmová rola prišla až v športovej dráme "A čo ďalej?" v roku 1979. Astronauta Gordona Coopera stvárnil vo filme "Správna posádka" zaoberajúcom sa históriou amerických kozmických letov. 
Prvú hlavnú úlohu dostal až v roku 1983 v inak dosť neúspešnom filme "Čeľuste III.". V roku 1989 si zahral postavu speváka Jerryho Lee Lewisa v životopisnom filme "Great Balls of Fire!", kde veľmi dobre využil svoje hudobné nadanie.
V roku 1996 hral hlavnú úlohu vo fantasy dráme "Dračie srdce", v roku 1997 tiež zaujal jeho výkon v kriminálnej dráme "Gang policajtov".
Ako režisér debutoval v roku 1998 televíznym filmom "Všetko, čo povznáša".
Zložil ústredné piesne k trom filmom: "Noc, kedy v Georgii zhasli svetlá", "Dosť drsný" a "Polícia z New Orleans", vo všetkých týchto snímkach hral tiež významné úlohy.
V roku 2004 účinkoval v katastrofickom sci-fi thilleri "Deň potom", v tom istom roku si zahral hlavnú rolu marketingového manažéra aj v komédii "[V dobrej spoločnosti".
Osobný život.
Bol trikrát ženatý, prvýkrát v rokoch 1978 až 1983 s herečkou P. J. Soles, druhýkrát tiež s herečkou Meg Ryan (1991 - 2001), s ktorou má syna Jacka Henryho (* 1992), od roku 2004 je ženatý s Kimberly Buffington. Medzi jeho koníčky patrí golf.

</doc>
<doc id="596197" url="https://sk.wikipedia.org/wiki?curid=596197" title="Tamara Karsavinová">
Tamara Karsavinová



</doc>
<doc id="596201" url="https://sk.wikipedia.org/wiki?curid=596201" title="Vysílač Černá hora">
Vysílač Černá hora

Vysílač Černá hora alebo slov. Vysielač Černá hora sa nachádza vo výške na Čiernej hore v Krkonošiach. Celková výška elegantnej veže od zeme aj s anténami činí 78,3 m. Spodný mnohostenný ihlan je vysoký 35,7 m. Zabezpečuje vysielanie televíznych a rozhlasových programov v Královohradeckom kraji a okolí.
História.
Stavebné práce boli vykonané poľskou firmou Budimex v rokoch 19741977. Pôvodné elektronické zariadenie dodala Unitra Warzsawa. Stavba bola dokončená v roku 1978.
Analógové vysielanie ČT2 na kanále 40 bolo ukončené 31. augusta 2009, na uvoľnenom kanáli začalo digitálne vysielanie verejnoprávneho multiplexu 1.
31. augusta 2010 boli spustené zostávajúce druhý a tretí multiplex.
Úplné ukončenie analógového vysielania z Čiernej hory prebehlo 30. júna 2011 vypnutím programov ČT1 a TV Nova na kanáloch 23 a 11.
Vysielané stanice.
Digitálne rozhlasové vysielanie (DAB+).
Multiplex vysiela na frekvencii 12C s výkonom 10 kW, vďaka čomu pokrýva široké okolie.
Najbližšie vysielače.
Najbližšie významné vysielače a vzdialenosť k nim:

</doc>
<doc id="596225" url="https://sk.wikipedia.org/wiki?curid=596225" title="Zoznam miest v Estónsku">
Zoznam miest v Estónsku

Toto je zoznam miest v Estónsku.

</doc>
<doc id="596227" url="https://sk.wikipedia.org/wiki?curid=596227" title="Silvia Vargová">
Silvia Vargová

Silvia Vargová (, * 12. máj 1966, Komárno) je slovensko-maďarská, herečka, dabérka a moderátorka. V súčasnosti s rodinou žije v Budapešti.
Životopis.
Mladosť.
Maturovala v roku 1984 na Strednej priemyselnej škole v Komárne. V rokoch 19851987 bola členkou umeleckého súboru divadla Thália v Košiciachvtedy vysunutej scény Maďarského oblastného divadla (MOD) so sídlom v Komárne, ktoré bolo založené 1. októbra 1952. Po Nežnej revolúcii (1989) sa divadlo rozdelilo na dve samostatné maďarské divadlá: Divadlo Thália v Košiciach a Jókaiho divadlo v Komárne.
Herečkina prvá menšia úloha na doskách, ktoré znamenajú svet bola chlapčenská postava v Shakespearovej dráme "Coriolanus", kde stvárnila mladého Marciusa. Jej nasledujúca, ale už hlavná rola bola v rozprávke "Zlatý kľúčik alebo Buratinove príhody" od ruského autora Alexeja Nikolajeviča Tolstého, kde stvárnila dreveného chlapčeka s veľkým nosom, Buratina. Umeleckú kreáciu mladej herečky deti milovali, kritika ju chválila za citlivo zahranú postavu. Ďalšia rola, do ktorej bola obsadená už ako mladá a krásna žena, jej priniesla úspech aj u dospelého diváka. Bolo to v komédii francúzskeho dramatika Marca Camolettiho "Tri letušky v Paríži", kde hrala pôvabnú stewardku Juditu z Nemecka. Ešte predtým ako ju prijali na Vysokú školu múzických umení (VŠMU) triumfovala v dráme maďarského autora László Németha "Bodnárová/Bodnárné", kde stvárnila mladú nevestu menom Cica.
Štúdium.
Herectvo študovala v rokoch 19871991 v Bratislave na VŠMU, z čoho jeden semester ukončila v Budapešti na Divadelnej fakulte, odbor herectvo (teraz Divadelná a filmová univerzita"Színház- és Filművészeti Egyetem"). Jej spolužiačkami boli: Zuzana Mauréry, Zuzana Vačková, Dagmar Bajnoková (teraz Bruckmayerová), Henrieta Mičkovicová, Ingrid Slobodová (teraz Hanzelová). Počas štúdia hrala striedavo v Bratislave (napr. na scéne Slovenského národného divadla (SND): "Útrapy z rozumu", rola - Vnučka Chriuminová v réžii Miloša Pietora alebo v Divadle Korzo ’90 (teraz Divadlo Astorka Korzo ’90) v absurdnej dráme "Plešatá speváčka", rola - Mary), ale aj v Komárne (napr. Gyula Háy: "Caligula/Caliguló", Sándor Weöres: "Lodník mesiaca/Holdbéli csónakos", Václav Havel: "Vernisáž/Verniszázs" v operete od autorskej dvojice László Szilágyi a Béla Zerkovitz: "Žena bozkov/Csókos asszony").
Práca.
Po skončení vysokej školy chvíľu účinkovala v Jókaiho divadle v Komárne a od jesene 1991 až do roku 1994 bola členkou umeleckého súboru Petőfiho divadla vo Vespréme ("Veszprém"), kde si najskôr zahrala v náročnej tragédii od Williama Shakespeara "Rómeo a Júlia". V maďarskom meste počas svojho štvorročného pôsobenia účinkovala v rôznych drámach, ľahkých komédiách, ako aj v operetách a v estrádach. V roku 1995 sa, už ako vydatá žena, presťahovala so svojím manželom za prácou do ďalšieho väčšieho mesta Maďarska, do Kecskemétu, ktoré je administratívnym centrom Báčsko-malokumánskej župy. Tu žala úspechy v rozmanitých postavách, v divákmi obľúbených mizanscénach, kým sa jej v roku 1998 nenarodila dcérka Réka Anna (pozri divadelné role pod textom).
Šikovnú a žiadanú herečku bolo vidno na javiskách aj počas materskej dovolenky, ale výrazne menej ako predtým. V Jókaiho divadle v Komárne účinkovala v predstaveniach: "Láska/Szerelem" od prozaika Lajosa Bartu, "Mladosť pochabosť/Fiatalság bolondság" od autorov Mihálya Eisemanna a Gyulu Z. Halásza alebo vo Vespréme – Petőfiho divadlo – napr. v hre "Noc tribádok/A tribádok éjszakája" od švédskeho spisovateľa Pera Orlova Enquista. Popri rodinných povinnostiach chodila do dabingu, aby svoj jemný hlas prepožičala rôznym, vo svete známym herečkám. Úspešne nadabovala desiatky postáv zo zahraničných filmov a seriálov. Po piatich rokoch, ktoré strávila so svojou ratolesťou, dostala angažmán v Šoproni ("Sopron"), v meste ležiacom v blízkosti rakúskych hraníc. V roku 2003 sa stala členkou umeleckého súboru Petőfiho divadla tohto mesta (poznámka: nemýliť si s Petőfiho divadlom v meste Vesprém). Do svojho repertoáru musela už zaradiť aj muzikály a operety, do ktorých dostávala ponuky čoraz častejšie (napr. "Kasting/Casting" alebo "Zabudnuté leto/Régi nyár").
Tvorivá a dobre spievajúca herečka bola rokoch 2007 a 2015 na voľnej nohe, ale účinkovala v takých hitoch ako "Chicago", "Bláznivý deň" alebo "Figarova svadba", "Čardášová princezná", "Grófka Marica", "Finito (Maďarský zombi)/Finito (Magyar zombi)". Vynikajúca umelkyňa, interpretka, ktorej spievajúci hlas pokojne môže súperiť aj s hlasmi muzikálových i operných speváčok, je od roku 2016 opäť herečkou divadla Thália v Košiciach, kde si už stihla zahrať v takých divadelných predstaveniach ako Molièrova komédia "Mizantrop" alebo hudobná hra od maďarského autora Edeho Tótha "Vyvrheľ dediny/A falu rossza".
Herečka Silvia Vargová bola obsadená aj do niekoľkých televíznych a hraných filmov (napr. "Gázláng/Plynové lampy" (2004), "Orfeusz az alvilágban/Orfeus v podsvetí" (2005), "Szamba/Samba" (1996), "Kaméleon/Chameleón" (2008), "Barátok közt/Medzi priateľmi" (seriál). V rádiu Fiksz/Fiks úspešne moderovala reláciu "Ellenkező nem/Opačné pohlavie". Napriek rôznym ponukám z iných médií zostala verná divadlu, kde svoje najlepšie kreácie predviedla na viacerých javiskách v Maďarsku i na Slovensku, čiže na doskách, ktoré znamenajú svet.
Filmografia.
Poznámka: V „Prehľade rolí“ sú aj originálne názvy tých divadelných hier, ktoré nie sú známe slovenskému divákovi.
Prehľad významných divadelných rolí:

</doc>
<doc id="596228" url="https://sk.wikipedia.org/wiki?curid=596228" title="Letisko Kirkwall">
Letisko Kirkwall

Letisko Kirkwall () (IATA: KOI, ICAO: EGPA) je najväčšie vnútroštátne civilné letisko na Orknejských ostrovoch (Škótsko, Spojené kráľovstvo). Nachádza sa na ostrove Mainland necelých 5 kilometrov od hlavného a najväčšieho mesta sústrovia – Kirkwallu.
Letisko obsluhuje letecká spoločnosť Loganair (od septembra 2017 pod značkou Flybe). Z letiska premávajú vnútroštátne lety do Aberdeenu, Glasgowa, Edinburghu, Invernessu a Sumburghu (Shetlandy).
Dejiny.
Letisko bolo naprojektované a postavené ako vojenská letecká základňa na ochranu blízkej námornej základne v Scapa Flow. V roku 1948 bolo presunuté pod ministerstvo civilného letectva. V roku 1986 prešlo pod správu spoločnosti "Highlands and Islands Airports".

</doc>
<doc id="596229" url="https://sk.wikipedia.org/wiki?curid=596229" title="Kirkwall Airport">
Kirkwall Airport



</doc>
<doc id="596230" url="https://sk.wikipedia.org/wiki?curid=596230" title="Beh na 1000 metrov">
Beh na 1000 metrov

Beh na 1000 metrov je menej vypisovanou atletickou disciplínou, ktorá sa neobjavuje v programe veľkých atletických mítingov ani olympijských hier. V hale je typickou súčasťou mužského sedemboja, ako záverečná (siedma) disciplína (ekvivalent behu na v desaťboji). Historicky najrýchlejší čas medzi sedembojármi zabehol vo Fayetteville 13. marca 2010 Američan Curtis Beach, má hodnotu 2:27,88 minút. V roku 2011 sa Beach ešte zlepšil a tento čas upravil na 2:23,63 min.
Svetový rekord je od roku 1999 v držaní Noaha Ngenyho z Keňe, ktorý zabehol ako jediný v histórii pod 2:12 minút (2:11,96 min). V ženskej kategórii je držiteľkou rekordu Ruska Svetlana Masterkovová, ktorá zabehla v roku 1996 čas 2:28,98 min. V hale potom drží rekord Wilson Kipketer časom 2:14,96 min. a Maria Mutolaová časom 2:30,94 min.

</doc>
<doc id="596232" url="https://sk.wikipedia.org/wiki?curid=596232" title="Letisko Záhreb">
Letisko Záhreb



</doc>
<doc id="596233" url="https://sk.wikipedia.org/wiki?curid=596233" title=".sx">
.sx

.sx je internetová národná doména najvyššej úrovne pre holandskú časť ostrova Svätý Martin – Sint Maarten.

</doc>
<doc id="596236" url="https://sk.wikipedia.org/wiki?curid=596236" title="Letisko Franja Tuđmana Záhreb">
Letisko Franja Tuđmana Záhreb



</doc>
<doc id="596243" url="https://sk.wikipedia.org/wiki?curid=596243" title="Mikojan-Gurevič MiG-25">
Mikojan-Gurevič MiG-25

Mikojan-Gurevič MiG-25 (; v kóde NATO: „Foxbat“) je jednomiestne nadzvukové prepadové stíhacie a prieskumné lietadlo vyvinuté v Sovietskom zväze v 50. a 60. rokoch 20. storočia.
Vznik a vývoj.
Koncom 50. rokov 20. storočia začali USA zavádzať do služby nadzvukový strategický bombardér B-58 Hustler a spustili vývoj prieskumného lietadla SR-71 Blackbird, ktoré mohlo dosiahnuť rýchlosť až Mach 3,3. Sovietsky letecký priemysel sa tak musel vysporiadať s neľahkým zadaním, ktorého úlohou bolo vytvorenie účinných prostriedkov na boj s týmito novými hrozbami. V tej dobe už mala konštrukčná kancelária A. I. Mikojana isté skúsenosti s vývojom moderných nadzvukových stíhacích lietadiel (projekty I-3U, I-7U, I-75 a Je-150). Hlavne ich posledné prototypy (Je-150 a Je-152) dokázali lietať v dostatočnej výške a potrebnou rýchlosťou. Avšak chýbal im patričný dolet, výkonný rádiolokátor a rakety s väčším dosahom.
Vývoj lietadla s uvedenými požiadavkami bol spustený v roku 1961 a projekt dostal meno Je-155. Okrem záchytnej stíhačky (Je-155P) prebiehal ešte vývoj prieskumného variantu (Je-155R) a stíhacieho bombardéra, ktorý mal byť schopný niesť aerobalistickú raketu. Prvé dva návrhy, záchytného a prieskumného lietadla, boli dňa 5. februára 1962 podporené vedením ministerstva obrany. V tom istom roku bola spustená výroba štyroch testovacích exemplárov – dvoch vo verzii záchytnej stíhačky (Je-155P1 a Je-155P2) a dvoch v prevedení prieskumného lietadla (Je-155R1 a Je-155R2). Ako prvý bol v lete 1964 hotový Je-155P1, s ktorým testovací pilot Ostapenko vzlietol dňa 9. septembra 1964. O rok neskôr bol otestovaný aj prototyp Je-155P2. V roku 1966 už podstupovali štátne skúšky ďalšie dva stíhacie prototypy, Je-155P3 a Je-155P4, ktoré boli testované so štyrmi zavesenými raketami (prvé dve lietadlá mohli niesť len jeden pár rakiet K-40). Pre doladenie kompatibility rádiolokátora a rakiet bol používaný aj prototyp Je-155P5, postavený na báze lietadla Tu-104A.
Dňa 5. októbra 1967 dosiahol skúšobný pilot A. V. Fedotov na prototype Je-155P1 svetový rekord. S užitočným zaťažením 1 – 2 tony sa dostal do výšky m a prekonal tak vtedajší rekord USA o .
V roku 1967 bol vyrobený prototyp Je-155P6 s viacerými konštrukčnými vylepšeniami. Išlo hlavne o lepšie vybavenie kabíny pilota, predĺženie prednej časti trupu, použitie vylepšených motorov a modifikovaného systému riadenia prívodu vzduchu. K ďalším zmenám patrilo zväčšenie plochy kýlu a spevnenie krídel. Následne bolo pre potreby štátnych skúšok vyrobených ďalších 5 prototypov, ktoré boli testované až do roku 1970. Onedlho na to získalo sovietske letectvo prvé sériové MiG-25P a podrobilo ich vojskovým skúškam. Dňa 13. apríla 1972 boli stíhacie lietadlá MiG-25P prijaté do služby.
O zaradení MiG-25 do výzbroje sa uvažovalo v roku 1979 (na žiadosť sovietskej strany) aj v ČSĽA. Sovietský návrh bol 24 kusov, česko-slovenský 4 kusy prieskumnej verzie.
Konštrukcia.
MiG-25P je veľké prepadové lietadlo, ktorého dĺžka je . 80% draku stroja pozostáva z nerezovej teplu odolnej ocele VNS-2, VNS-4 a VNS-5. Zvyšných 8% konštrukcie je z titánu a 11% z hliníkovej zliatiny D19. Lietadlo má dve vertikálne chvostové plochy a lichobežníkové krídla s rozpätím . Krídla majú šípovitosť 42.5° na nábežnej hrane a 41° na odtokovej hrane.
Pohon MiGu-25P zabezpečovali dva motory Tumansky R-15B-300 s prídavným spaľovaním. Ťah každého z motorov bol 73,5 kN, pri použití forsáže až 109,8 kN. Lietadlo dosiahlo maximálnu rýchlosť /h, bolo to však bez výzbroje a vo výške . V reálnych podmienkach neprekračovali piloti rýchlosť /h a v nízkych nadmorských výškach je to len /h. MiG-25P mal vo vnútoných palivových nádržiach paliva. Lietadlo vyzbrojené raketami dokázalo pri nadzvukovej rýchlosti preletieť .
MiG-25P mal pod krídlami štyri závesníky, na ktorých mohol niesť dva typy rakiet. Na vnútorných pylónoch mal zvyčajne zavesenú dvojicu striel R-40T s infračerveným navádzaním a dosahom . Na vonkajších to boli dve R-40R s poloaktívnym navádzaním a dosahom . Stíhačka bola vybavená rádiolokátorom Smerč-A, ktorý dokázal detegovať ciele s efektívnou odrazovou plochou na . Radar mohol zameriavať ciele na vzdialenosť .
Používatelia.
 Alžírsko
 Sýria

</doc>
<doc id="596244" url="https://sk.wikipedia.org/wiki?curid=596244" title="Dengue">
Dengue



</doc>
<doc id="596245" url="https://sk.wikipedia.org/wiki?curid=596245" title="Hemoragická horúčka dengue">
Hemoragická horúčka dengue



</doc>
<doc id="596246" url="https://sk.wikipedia.org/wiki?curid=596246" title="Adenská horúčka">
Adenská horúčka



</doc>
<doc id="596247" url="https://sk.wikipedia.org/wiki?curid=596247" title="MiG-25">
MiG-25



</doc>
<doc id="596248" url="https://sk.wikipedia.org/wiki?curid=596248" title="Akt aplikácie práva">
Akt aplikácie práva

Akt aplikácie práva alebo individuálny právny akt je výsledok procesu aplikácie práva, v ktorom orgány verejnej moci (napr. súdy, polícia, prokuratúra, orgány štátnej správy atď.) rozhodujú o subjektívnych právach a právnych povinnostiach. Príklady sú rozhodnutie (rozsudok, nález) súdu, rozhodnutie správneho orgánu, platobný rozkaz, trestný príkaz a pod.

</doc>
<doc id="596249" url="https://sk.wikipedia.org/wiki?curid=596249" title="Individuálny právny akt">
Individuálny právny akt



</doc>
<doc id="596251" url="https://sk.wikipedia.org/wiki?curid=596251" title="Szilvia Varga">
Szilvia Varga



</doc>
<doc id="596252" url="https://sk.wikipedia.org/wiki?curid=596252" title="Nariadenie vlády">
Nariadenie vlády



</doc>
<doc id="596254" url="https://sk.wikipedia.org/wiki?curid=596254" title="Vládne nariadenie">
Vládne nariadenie



</doc>
<doc id="596256" url="https://sk.wikipedia.org/wiki?curid=596256" title="Nariadenie (právny akt)">
Nariadenie (právny akt)

Nariadenie môže byť:
Podrobnosti o prvých dvoch významoch pozri nižšie. O treťom význame pozri nariadenie (EÚ).
Nariadenie ako názov predpisu.
V súčasnosti je nariadenie na Slovensku (podobne, ale sčasti odchylne, v Česku):
Historicky platilo nasledujúce: 
Nariadenie ako termín právnej teórie.
Nariadenie je na Slovensku a v Česku v právnej teórii (a v nemecky hovoriacich štátoch často aj v právnej praxi): 
Podrobnosti pozri napr. v článku všeobecne záväzný právny predpis.

</doc>
<doc id="596257" url="https://sk.wikipedia.org/wiki?curid=596257" title="Základná škola (Bratislava, Borodáčova 2)">
Základná škola (Bratislava, Borodáčova 2)

Základná škola Borodáčova 2 je základná škola na Borodáčovej ulici, Bratislava – mestská časť Ružinov, sídlisko Pošeň.
V roku 2013 sa z 85. bratislavských škôl umiestnila na 23. mieste, hodnotili sa výsledky žiakov 9. ročníka zo slovenčiny a matematiky.

</doc>
<doc id="596258" url="https://sk.wikipedia.org/wiki?curid=596258" title="Stredná odborná škola drevárska a umeleckopriemyselná (Bratislava, Tokajícka 24)">
Stredná odborná škola drevárska a umeleckopriemyselná (Bratislava, Tokajícka 24)

Stredná odborná škola drevárska a umeleckopriemyselná Tokajícka 24 je spojená stredná škola na Tokajíckej ulici, Bratislava – mestská časť Ružinov, sídlisko Štrkovec.
Študijné odbory.
Medzi poskytovanými odbormi sú:

</doc>
<doc id="596259" url="https://sk.wikipedia.org/wiki?curid=596259" title="Vysoká škola medzinárodného podnikania ISM Slovakia v Prešove">
Vysoká škola medzinárodného podnikania ISM Slovakia v Prešove

Vysoká škola medzinárodného podnikania ISM Slovakia v Prešove je súkromná vysoká škola v Prešove, akreditovaná Ministerstvom školstva, vedy, výskumu a športu Slovenskej republiky.
Je to vysoká škola zameraná na štúdium ekonómie, obchodu a tvorivé bádanie v oblasti spoločenských vied.

</doc>
<doc id="596260" url="https://sk.wikipedia.org/wiki?curid=596260" title="Krtko">
Krtko

Krtko môže byť:

</doc>
<doc id="596261" url="https://sk.wikipedia.org/wiki?curid=596261" title="Zápočet">
Zápočet



</doc>
<doc id="596262" url="https://sk.wikipedia.org/wiki?curid=596262" title="Zápočet (štúdium)">
Zápočet (štúdium)

Zápočet je na vysokých školách na Slovensku a v Česku potvrdenie splnenia základných požiadaviek programu výučby (obyčajne na základe priebežnej kontroly štúdia, t. j. testov, referátov a pod.) a účasti na výučbe určitého predmetu príslušným neklasifikačným zápisom (spravidla v podobe slova „započítané“) do výkazu o štúdiu (t.j. indexu) a/alebo informačného systému fakulty či školy. Zápočet sa spravidla udeľuje za cvičenia, semináre či praktiká a je spravidla podmienkou pre zloženie semestrálnych či záverečných skúšok.
V širšom zmysle termín zápočet zahŕňa aj tzv. klasifikovaný zápočet, pri ktorom sa vyššie uvedený zápis vykoná formou zapísania konkrétnej známky (namiesto slova „započítané“). Klasifikovaným zápočtom sa hodnotia najmä projektové, ateliérové, laboratórne práce a praktické cvičenia v tých predmetoch, v ktorých sa nekonajú skúšky.
Do roku 1990 boli zápočty predpísané celoštátne (konkrétne pre územie SSR vyhláškou č. 105/1980 Zb.), od roku 1990 sa už zápočty vyskytujú len v študijných poriadkoch niektorých škôl či fakúlt (napr. Univerzita Komenského v aktuálnom študijnom poriadku už pojem zápočet nepozná).
Formálne sa historicky (pozri napr. vyhláška č. 105/1980 Zb.) a dodnes na viacerých školách zápočet klasifikuje ako jedna z foriem kontroly štúdia (popri priebežnej kontrole štúdia, skúške a štátnej skúške), ale napríklad na Ekonomickej univerzite sa zápočet neklasifikuje ako jedna z foriem kontroly štúdia.

</doc>
<doc id="596263" url="https://sk.wikipedia.org/wiki?curid=596263" title="Elektronická riadiaca jednotka">
Elektronická riadiaca jednotka

Elektronická riadiaca jednotka (angl. electronic control unit – skr. ECU) alebo elektronický riadiaci modul (angl. electronic control module – skr. ECM) môže byť: 
Elektronická riadiaca jednotka (angl. electronic control unit – skr. ECU) môže znamenať aj všetky riadiace elektronické moduly v automobile okrem riadiacej jednotky motora, pozri pod elektronická riadiaca jednotka (všetky časti automobilu)
Moderné vozidlá majú viaceré elektronické riadiace jednotky, tie môžu zahŕňať niektoré alebo dokonca aj všetky z nasledujúcich modulov:
Tieto riadiace jednotky sa spolu niekedy spoločne označujú ako počítač automobilu, hoci technicky sú všetky samostatné počítače, nie jeden. Na vzájomnú komunikáciu riadiacich jednotiek slúži sieťové rozhranie. Obvykle sa využívajú sériové zbernice CAN, LIN alebo FlexRay.

</doc>
<doc id="596264" url="https://sk.wikipedia.org/wiki?curid=596264" title="Elektronická riadiaca jednotka motora">
Elektronická riadiaca jednotka motora



</doc>
<doc id="596265" url="https://sk.wikipedia.org/wiki?curid=596265" title="Riadiaci modul motora">
Riadiaci modul motora



</doc>
<doc id="596266" url="https://sk.wikipedia.org/wiki?curid=596266" title="Elektronický riadiaci modul">
Elektronický riadiaci modul



</doc>
<doc id="596267" url="https://sk.wikipedia.org/wiki?curid=596267" title="Elektronický riadiaci modul motora">
Elektronický riadiaci modul motora



</doc>
<doc id="596268" url="https://sk.wikipedia.org/wiki?curid=596268" title="Elektronické riadenie motora">
Elektronické riadenie motora



</doc>
<doc id="596269" url="https://sk.wikipedia.org/wiki?curid=596269" title="Elektronické ovládanie motora">
Elektronické ovládanie motora



</doc>
<doc id="596270" url="https://sk.wikipedia.org/wiki?curid=596270" title="Elektronická regulácia motora">
Elektronická regulácia motora



</doc>
<doc id="596271" url="https://sk.wikipedia.org/wiki?curid=596271" title="Elektronický motormanažment">
Elektronický motormanažment



</doc>
<doc id="596272" url="https://sk.wikipedia.org/wiki?curid=596272" title="Motormanažment">
Motormanažment



</doc>
<doc id="596273" url="https://sk.wikipedia.org/wiki?curid=596273" title="Systém motormanažmentu motora">
Systém motormanažmentu motora



</doc>
<doc id="596274" url="https://sk.wikipedia.org/wiki?curid=596274" title="Systém manažmentu motora">
Systém manažmentu motora



</doc>
<doc id="596275" url="https://sk.wikipedia.org/wiki?curid=596275" title="Elektronická jednotka motormanažmentu motora">
Elektronická jednotka motormanažmentu motora



</doc>
<doc id="596276" url="https://sk.wikipedia.org/wiki?curid=596276" title="Elektronická jednotka manažmentu motora">
Elektronická jednotka manažmentu motora



</doc>
<doc id="596277" url="https://sk.wikipedia.org/wiki?curid=596277" title="Jednotka motormanažmentu motora">
Jednotka motormanažmentu motora



</doc>
<doc id="596278" url="https://sk.wikipedia.org/wiki?curid=596278" title="Jednotka manažmentu motora">
Jednotka manažmentu motora



</doc>
<doc id="596279" url="https://sk.wikipedia.org/wiki?curid=596279" title="Riadiaci modul pohonnej jednotky">
Riadiaci modul pohonnej jednotky



</doc>
<doc id="596280" url="https://sk.wikipedia.org/wiki?curid=596280" title="Digitálna elektronika motora">
Digitálna elektronika motora



</doc>
<doc id="596281" url="https://sk.wikipedia.org/wiki?curid=596281" title="Digitálna motorová elektronika">
Digitálna motorová elektronika



</doc>
<doc id="596282" url="https://sk.wikipedia.org/wiki?curid=596282" title="Digitálna dieselová elektronika">
Digitálna dieselová elektronika



</doc>
<doc id="596283" url="https://sk.wikipedia.org/wiki?curid=596283" title="Digitálna elektronika vznetových motorov">
Digitálna elektronika vznetových motorov



</doc>
<doc id="596284" url="https://sk.wikipedia.org/wiki?curid=596284" title="Digitálna elektronika vznetového motora">
Digitálna elektronika vznetového motora



</doc>
<doc id="596285" url="https://sk.wikipedia.org/wiki?curid=596285" title="Ján Fridrich Petzval">
Ján Fridrich Petzval

Ján Fridrich Petzval alebo Ján Fridrich Pecval (iné mená: "Peczival", "Pecivál"; * 4. júl 1775, Loděnice, Morava† 3. november 1852, Levoča, Uhorsko) bol spišsko-nemecký vynálezca a učiteľ pochádzajúci z Moravy.
Ján Fridrich Petzval sa narodil 4. júla 1775 v obci Loděnice na Morave. V rokoch 17991815 pôsobil ako učiteľ a regenschori v Spišskej Belej. Dňa 16. februára 1801 sa v Spišskej Belej oženil so Zuzanou, rod. Kreutzmannovou. V rokoch 18151819 pôsobil v Kežmarku (Spišskú Belú musel opustiť, pretože sa pobil v kostole a ten potom museli znova vysvätiť) a 18191852 ako regenschori a mestský geometer v Levoči. Petzval navrhol dva vynálezy (oba v roku 1824): zdokonalenie strunových hodín a návrh písacieho stroja („polygraph“), ktorý sa zachoval aj s nákresmi.
Záznamy z Moravy ho uvádzajú pod menom "Pecival" a priamo o ňom píšu ako o „Bohemus“. Všetci jeho traja synovia sa narodili 6. januára, a tak ich v domácnosti volali „traja králi“.

</doc>
<doc id="596286" url="https://sk.wikipedia.org/wiki?curid=596286" title="Glenn Closová">
Glenn Closová

Glenn Closová (; * 19. marec 1947, Greenwich, Connecticut, USA) je americká herečka a producentka. Bola nominovaná osemkrát na cenu akadémie, vyhrala trikrát cenu Emmy a trikrát cenu Zlatý glóbus. Tiež je držiteľkou ceny Tony. Známa je z filmov ako "Osudová príťažlivosť" (1987), "Nebezpečné známosti" (1988), Hamlet (1990) a iné. 
Detstvo a mladosť.
Narodila sa do rodiny Bettine a Williamovi Closovým. Obaja jej rodičia boli z prominentných rodín a má ešte troch súrodencov. Jej rodina pomáhala v 17. storočí postaviť jej rodné mesto Greenwich. 
Kariéra.
Jej prvá herecká skúsenosť prišla počas štúdia na renomovanej "Rosemary Hall School", kde založila súbor "Fingernails", v repertoári ktorého bola aj známa hra "Rómeo a Júlia" - netypické bolo, že si v tomto predstavení zahrala Rómea. Vtedy dala prvý raz najavo, že sa nebojí hrať rôzne úlohy všetkého druhu. Študovala dramatické umenie na College of William and Mary. Prebojovala sa do New Yorku, v ňom sa stala členkou súboru Phoenix Theatre Company a v polovici 70. rokov vďaka nemu debutovala na Broadway. Za svoje divadelné a muzikálové účinkovania obdržala dva krát cenu Tony a raz Obi. Ďalšieho Tonyho získala v roku 1994. Napriek úspechu vo filme totiž divadlu zostala verná.
Jej prvú nomináciu na Oscara jej zaručil film "Svet podľa Garpa" (1982), ten nakrútil George Roy Hill, kde Glenn si zahrala matku Robina Williamsa. Celosvetovo ju preslávila psychodráma "Osudová príťažlivosť", kde sa predstavila ako Alex Forrestová, ktorá je bezhlavo zaľúbená do ženatého muža, ktorého stvárnil Michael Douglas. Tento film jej zaručil ďalšiu nomináciu na cenu Akadémie. Postavu markízy de Merteuil stvárnila v dráme "Nebezpečné známosti" v roku 1988 (verzia s názvom "Veľmi nebezpečné známosti" z roku 1999 prenáša dej do súčasnosti medzi amerických stredoškolákov, postavu Merteuil tu hrá Sarah Michelle Gellar). V roku 1990 si zahrala v dráme "Hamlet" spolu s Melom Gibsonom a Helenou Bohnam Carter. 
Je obsadzovaná do filmov od známych režisérov, napr. objavila sa vo filme Tima Burtona M"ars útočí!" (1996) alebo ako Cruella de Vill z dvoch častí "101 dalmatíncov" a "102 dalmatíncov". 
Po boku herečiek Kate Hudson a Naomi Watts sa objavila v komédii "Rozvod po francúzsky" (2003) a o rok spolu s Nicole Kidman v komediálnom trileri "Stepfordské paničky". 
V roku 2011 sa objavila v mužskej postave Alberta Nobbsa v rovnomennom filme, za ktorú tiež získala nomináciu na cenu Akadémie. V roku 2014 sa objavila vo filme "Strážcovia Galaxie" či v roku 2016 vo fantasy "Warcraft : Prvý stret".
Venuje sa aj dabingu. Svoj hlas prepožičala postavám v animovaných rozprávkach, ako sú "Tarzan" (1999), "Tarzan 2" (2005) alebo "Karcoolka - skutočný príbeh o červenej čiapočke" (2005).
Súkromný život.
Má jednu dcéru – Annie Maude Starke a bola trikrát vydatá. Finančne podporovala prezidentskú kampaň demokratických kandidátov, napr. Hillary Clinton alebo Baracka Obamu. V Hollywoode patrí medzi rešpektované a všestranné herečky. 

</doc>
<doc id="596287" url="https://sk.wikipedia.org/wiki?curid=596287" title="Traky (hudobná skupina)">
Traky (hudobná skupina)

Traky je hudobná skupina, ktorá vznikla v roku 2009 v obci Čaňa (Košice-okolie). 1. apríla 2009 bola aj prvá skúška. Na hudbe sa podieľajú prevažne všetci z kapely, texty piesní väčšinou píše Milan Hricišin, no k niektorým skladbám už napísal text aj Erik Miľo. Koncerty majú po celom Slovensku a vystupovali aj v Maďarsku či v Česku. Označovaní sú ako úsmevno-zábavná alebo humorno-zábavná skupina či kapela
Medzi ich najznámejšie skladby patria skladby ako "Ja od mala... (Šicke sme tu kamaráci)", "MAL SOM RADKU KAMARÁTKU", "Slovania"' (spolupráca s poľskou kapelou TerazMy) či skladba "Taký život sa mi páči", na ktorej spolupracovali aj rómsky muzikanti Sendreiovci. 
Medzi nové skladby, ktoré sa objavia na novom pripravovanom albume, je skladba ŽIVOT, na ktorej kapela spolupracovala s viacerými známymi hudobníkmi ako napr. Mário ,Gapa, Garbera (IMT Smile), Pavol Balčák (Heľenine oči) či všestranný bassgitarista Braňo Valanský, ktorý pôsobil vo viacerých popredných hudobných formáciách známych nielen na Slovensku.
V júni roku 2024 vydáva kapela ďalší nový singel s názvom TÚLAL SOM SA MESTOM, ku ktorému sa vizuál natáčal najmä v košických uliciach. 
Koncom leta toho istého roku 2024 (august) prichádza kapela s ďalšou novinkou a tentoraz s netradičným spojením hip-hopu a moderného folku. Vydávajú skladbu pod názvom HUDBA SPÁJA , v ktorej sa spojili s raperom Pecom, producentom Beatzgrafikom a štúdiom 414 records. 
Kapela.
Kapelu tvoria:

</doc>
<doc id="596288" url="https://sk.wikipedia.org/wiki?curid=596288" title="Tulsi Gabbardová">
Tulsi Gabbardová

Tulsi Gabbardová (* 12. apríl 1981, Americká Samoa) je americká nezávislá politička. V rokoch 2013 – 2021 bola členkou americkej Snemovne reprezentantov, kde zastupovala 2. havajský dištrikt. V roku 2012, keď bola zvolená, sa stala prvou hinduistkou a Samojčankou v americkom Kongrese. V tomto čase bola členkou Demokratickej strany. Je veteránkou z tretej irackej vojny.
Názory.
Gabbardová podporuje právo na potrat, vystupuje proti transpacifickému partnerstvu, volá po znovuzavedení Glass-Steagallovho zákona, od roku 2012 je za homosexuálne manželstvo. V zahraničnej politike vystupuje proti vojnám s cieľom zmeny režimu, ako boli vojny v Iraku, Líbyi a Sýrii, zároveň je proti odstráneniu Bašára al-Asada, argumentujúc, že americká snaha o mocenský prevrat v Sýrii je zdrojom sýrskej utečeneckej krízy.

</doc>
<doc id="596305" url="https://sk.wikipedia.org/wiki?curid=596305" title="Čajka žltonohá">
Čajka žltonohá

Čajka žltonohá (lat. "Larus michahellis") je veľký druh čajky z čeľade čajkovité. Hniezdi v južnej a strednej Európe, najmä pri Stredozemnom mori. Ešte koncom 90-tych rokov 20. storočia bola považovaná za poddruh čajky bielohlavej. Podľa Medzinárodnej únie na ochranu prírody a prírodných zdrojov čajka žltonohá patrí medzi najmenej ohrozené druhy, trend celkovej populácie aj európskej je stúpajúci.
Výskyt a stav na Slovensku.
Odhadovaný počet hniezdiacich párov je 0 - 15, zimujúcich jedincov 30 - 200. Je to novohniezdiaci druh, populačný a areálový trend nie je hodnotiteľný. Ekosozologický status v roku 1995 "I" - nezaradený. V roku 1998 "NE" - nehodnotený druh podľa uvedených kritérií z viacerých dôvodov. V roku 2001 žiadny. V roku 2014 "LC* D1" - menej dotknutý. Európsky ochranársky status nezaradený "SPEC". Stupeň ohrozenia "S" - vyhovujúci ochranársky status.
Ochrana.
Je zákonom chránená, spoločenská hodnota je 460 € (Vyhláška MŽP č. 24/2003 Z.z. v znení č. 492/2006 Z. z., 638/2007 Z. z., 579/2008 Z. z., 173/2011 Z. z., 158/2014 Z. z., účinnosť od 01.01.2015).

</doc>
<doc id="596306" url="https://sk.wikipedia.org/wiki?curid=596306" title="Larus michahellis">
Larus michahellis



</doc>
<doc id="596309" url="https://sk.wikipedia.org/wiki?curid=596309" title="Glenn Close">
Glenn Close



</doc>
<doc id="596312" url="https://sk.wikipedia.org/wiki?curid=596312" title="Pod Jedľovinou">
Pod Jedľovinou

Pod Jedľovinou je rekreačná oblasť, ktorá sa nachádza východne od obce Varín pod vrchom Jedľovina (1 035 m n.m.).
Ski Varín.
Nachádza sa tu vlek, ktorý patrí pod obec Varín, ktoré spravujú varínski nadšenci lyžovania. V lyžiarskom stredisku premávajú dva vleky a pre lyžiarov sú k dispozícii dve zjazdovky, ktoré sú vhodné najmä pre začínajúcich lyžiarov a mierne pokročilých. Pre deti je tu aj detský vlek. Stredisko je v prevádzke len počas víkendov.
Turistické trasy.
Pod Jedľovinou je križovatka zelenej a žltej turistickej trasy:

</doc>
<doc id="596320" url="https://sk.wikipedia.org/wiki?curid=596320" title="Christian Michelsen">
Christian Michelsen

Peter Christian Hersleb Kjerschow Michelsen (* 15. marec 1857, Bergen, Nórsko† 29. jún 1925, Fana) bol nórsky politik, prvý premiér nezávislého nórskeho štátu (19051907), kľúčová postava rozdelenia Švédsko-nórskej únie roku 1905.
Život.
Pochádzal z obchodníckej rodiny. Vyštudoval právo na univerzite v Osle a stal sa právnikom. Neskôr si založil lodiarskou firmu "Chr. Michelsen &amp; Co", ktorá sa rýchlo stala jednou z najväčších v krajine. 
Členom "Stortingu", teda nórskeho parlamentu, bol prvýkrát zvolený v roku 1891, na kandidátke najstaršej nórskej strany, liberálnej "Venstre". V rokoch 18921893 a 18951898 bol v jej farbách starostom Osla. Členom "Venstre" bol až do roku 1903, kedy založil vlastnú stranu "Samlingspartiet" (Koaličná strana), ktorá zozbierala odpadlíkov ako od liberálov, tak od konzervatívcov ("Høyre"). Spájala ich základná idea: odchod Nórska z Švédsko-nórskej únie. Koaličná strana zostavila v roku 1903 vládu, pod vedením Francisa Hagerupa. Michelsen v nej získal post ministra financií. 
V roku 1905 Hagerupa vystriedal v kresle ministerského predsedu a začal v otázke rozdelenia „tlačiť na pílu“. Kľúčovým momentom bolo, keď kráľ Oskar II. odmietol podpísať zákon, ktorý by umožňoval nórskej časti federácie zakladať vlastné konzuláty v zahraničí a viesť de facto vlastnú zahraničnú politiku. Celá Michelsenova vláda na protest podala demisiu. Tým prekvapila ako kráľa, tak Švédov. Kráľ sa rozhodol, že neurobí nič, pretože považoval krok Michelsena za demonštratívny. Toho však Michelsen, snažiaci sa, aby jeho kroky k nezávislosti mali akýsi ústavný základ, využil a presadil v nórskom parlamente historické uznesenie konštatujúce, že tým, že kráľ nemenoval novú nórsku vládu, spreneveril sa svojej základnej úlohe a nemá už právo naďalej v Nórsku vládnuť. 
Vzápätí vyhlásil referendum o odchode Nórska z únie, v ktorom priaznivci o zotrvaní vo federácii odovzdali len 184 hlasov v celom Nórsku. Potom však musel ešte vyriešiť otázku štátoprávneho usporiadania. Sám hlboko veril v to, že by Nórsko malo byť republikou, ale vedel, že monarchia je u ľudí veľmi populárna. Nechcel republikánsku formu pretlačiť „revolučne“ a nechal rozhodnutie znovu na Nóroch v referende – tí sa 79 percentami hlasov rozhodli pre demokratickú monarchiu. Dánsky princ Karol sa vzápätí ujal úradu ako Haakon VII. 
Roku 1906 zvíťazil Michelsen vo voľbách a zostavil novú vládu, za účasti všetkých významných strán. Široká koalícia sa však rýchlo rozhádala a Michelsen v roku 1907 rezignoval. Ešte predtým, v roku 1906, však presadil zákon o nezamestnaneckých fondoch, ktorý položil základy nórskeho sociálneho systému. Vládne usporiadanie definitívne krachlo roku 1908. Michelsen, hrubo nespokojný s vývojom vo vlastnej strane, založil roku 1909 novú stranu slobodomyseľných liberálov ("Frisinnede Venstre"). Už ju však neviedol, vedenie prenechal Abrahamovi Bergemu a sám sa stiahol do úzadia. V 20. rokoch so znepokojením sledoval vzmach marxistickej ľavice a roku 1925 spoluzaložil pravicové antikomunistické hnutie Vlastenecká liga ("Fedrelandslaget"). V rovnakom roku však zomrel. Hnutie neskôr neuspelo, keď sa pokúsilo v 30. rokoch transformovať v politickú stranu.

</doc>
<doc id="596321" url="https://sk.wikipedia.org/wiki?curid=596321" title="Jedľovina">
Jedľovina

Jedľovina môže byť:

</doc>
<doc id="596323" url="https://sk.wikipedia.org/wiki?curid=596323" title="Gloria Swansonová">
Gloria Swansonová

Gloria May Josephine Swansonová (angl.: "Gloria Swanson"; * 27. marec 1899, Chicago, Illinois, USA† 4. apríl 1983, New York, New York) bola americká filmová herečka, hviezda nemého filmu. Režisér Cecil B. DeMille z nej vytvoril prototyp modernej zvodnej ženy. Ako jedna z mála hviezd nemej éry dokázala uspieť aj vo zvukovej, najmä vo filme Billyho Wildera "Sunset Boulevard" (1950).
Život.
Jej otec bol vojak švédskeho pôvodu, jej matka, rodená Klanowski, mala korene nemecko-francúzsko-poľské.
S filmom začala v malom chicagskom štúdiu "Essanay Studios". Prvýkrát stála pred kamerou v štrnástich rokov (1914). V jej druhom filme, stále ešte v Chicagu, ju režijne viedol Charlie Chaplin. V roku 1916 odišla do Kalifornie, kde práve vznikalo centrum amerického filmového priemyslu.
V Hollywoode pracovala najprv pre štúdio Sennett-Keystone, ale čoskoro prešla k expandujúcemu Paramountu. Tu natočila svoje najslávnejšie nemé filmy ako "Male and Female" alebo "The Affairs of Anatol". V roku 1925 prešla k United Artists. Tu natočila "Sadie Thompson" (1928) a "The Trespasser" (1929), za výkon v oboch filmoch bola nominovaná na Oscara. Posledný film pre United Artists natočila v roku 1933 ("Perfect Understanding"). Potom bola zatlačená do pozadia novými hviezdami zvukovej éry. Odišla teda z Hollywoodu do New Yorku, začala sa tu venovať divadlu a tiež začala písať stĺpiky do novín. Na konci 40. rokov si na ňu spomenul režisér Billy Wilder a ponúkol jej úlohu Normy Desmondovej vo filme "Sunset Boulevard". Film mal úspech a Swansonová vo svojich päťdesiatich rokoch prežila fenomenálny comeback. Natočila potom ešte tri celovečerné filmy, aby v 50. rokoch prešla bez obáv do televízie, ktorá vtedy začala získavať masovú popularitu, ale pre mnoho divadelných a filmových hviezd mala dlho stigmu poklesnutej zábavy. Získala tiež pravidelnú reláciu v rozhlase. Priniesla v nej o. i. reportáž zo svadby monackého kniežaťa Rainiera s herečkou Grace Kellyovou. Veľa priestoru vo svojom rozhlasovom cykle venovala móde a vydobyla si pozíciu tej, ktorá „určuje trendy“. Jej ďalšou veľkou témou bola zdravá výživa. V neskoršom veku sa začala venovať maľovaniu a sochárstvu.
Jedným z mnohých jej partnerov bol herec Erich von Stroheim. Naposledy sa vydala v 77 rokoch.

</doc>
<doc id="596326" url="https://sk.wikipedia.org/wiki?curid=596326" title="Kongregácia pre evanjelizáciu národov">
Kongregácia pre evanjelizáciu národov

Kongregácia pre evanjelizáciu národov (lat. "Congregatio pro Gentium Evangelizatione") je kongregácia rímskej kúrie, ktorá koordinuje a je zodpovedná za misijnú činnosť katolíckej cirkvi. 
Poslanie.
Kongregácia je zodpovedná za ohlasovanie viery na celom svete. Taktiež koordinuje zdroje na misie, povzbudzuje a pomáha vytvárať nové misijné organizácie a inštitúcie. Podporuje miestny klérus pri vyformovaní sa a pomáha vytvárať miestnu hierarchiu, sprostredkováva materiálnu pomoci pre misijnú aktivity. Kongregácia patrí medzi právne nástroje Svätého Otca a Svätej stolice nad misijnými prácami a inštitúciami. Kongregácia má zbor konzultorov, pričom ide o odborníkov v rôznych cirkevných odvetviach. 
História.
Kongregácia bola ustanovená bulou "Inscrutabili Divinae" vydanou pápežom Gregorom XV. dňa 22. júna 1622. Kongregácia dostala názov Propaganda Fide neskôr Svätá kongregácia pre šírenie viery (Sacra Congregatio de Propaganda Fide). Tento dokument bol nasledovaný ďalšími pápežskými dokumentmi, ktoré sa dikastéria dotýkajú: "Roman decet" (22. júna 1622), "Cum inter multiplices" (14. decembra 1622); "Cum nuper" (13. júna 1623); a "Immortalis Dei" (1. augusta 1627).
V roku 1659 bola vydaná inštrukcia Posvätnej kongregácie na šírenie viery pre misionárov pôsobiacich v Ázii, ktorá sa tiež označuje za "Magna Charta". Dve inštrukcie majú osobitnú významnosť:
Apoštolskou konštitúciou "Regimini Ecclesiae universae" vydanou dňa 15. augusta 1967, ktorú vydal pápež Pavol VI. bola reorganizovaná Rímska kúria, inšpiráciou bol II. Vatikánsky koncil. Kongregácia sa premenovala na Kongregáciu pre evanjelizáciu národov.
Pápež František reformou rímskej kúrie prostredníctvom apoštolskej konštitúcie "Praedicate evangelium" zlúčil túto kongregáciu spolu s Pápežskou radou pre novú evanjelizáciu. Bola tak vytvorená nástupnícka inštitúcia pod názvom Dikastérium pre evanjelizáciu.
Kolégium a univerzita.
Aktivity Kongregácie boli od jej založenia zameraná na kultúru a vedu. Výsledkom týchto aktivít bol vznik Pápežského aténeumu (neskôr pápežskej univerzity). 1. augusta 1627 pápež Urban VIII. vydal bulu "Immortalis Dei Filius" ktorej predmetom bolo založenie "Pápežského aténeumu de Propaganda Fide" (Collegio Urbano de Propaganda). ) . Kolégium, ktoré malo teologickú a filozofickú fakultu bolo určené pre štúdium seminaristov z misijných krajín.
1. septembra 1933 Kongregácia pre katolícku výchovu (kongregácia pre semináre a univerzitné štúdiá), zriadila na tomto kolégiu "Pápežský misijný vedecký inštitút". Inštitút má právo udeľovať akademické tituly v odboroch misiológie a práva.
Pápež Ján XXIII. listom Motu proprio "Fidei Propagandae" z 1. októbra 1962 udelil Ateneu titul Pápežská univerzita (povýšil aténeum na pápežskú Urbanovu univerzitu (Pontificia Università Urbaniana)).
V súčasnostnom období sú na nej tieto fakulty: teologická, filozofická, cirkevného práva a misiológie. Na univerzite študuje viac ako 1000 študentov. Výučbu zabezpečuje okolo 120 profesorov. Na univerzite sa nachádza aj "Misijná knižnica". Misijná knižnica obsahuje 511 000 kníh, 266 000 elektronických publikácií, časopisy, eseje a ďalšie tituly . Od roku 1933 publikuje každoročne misijnú bibliografiu, katalóg všetkých publikácií, ktoré vyšli na celom svete, ktoré sú zamerané na misijné diela.
Od založenia až do roku 1926 sídlila v tej istej budove ako aj Kongregácia pre evanjelizáciu národov na Španielskom námestí. Neskôr bola presťahovaná na "Via Urbano VIII" na kopci Gianicolo, na tomto mieste dikastérium postavilo nové priestory. Kolégium pripravilo štúdiom celé generácie domorodých kňazov a tiež veľkú väčšinu biskupov nových diecéz. V súčasnom období seminaristi z misijných krajín študujú v kolégiu ako aj na Pápežskom kolégiu sv. Petra apoštola a sv. Pavla apoštola.
Tlačiareň.
V roku 1626 bola ako súčasť kongregácie založená aj tlačiareň (Tipografia Poliglotta) . Tlačiareň tlačila knihy v jazykoch národov, ktoré žijú na danom misijnom území. V období pontifikátu pápeža Pia X. v roku 1909 boli tlačiareň s Tlačiarňou Vatikánu (Stamperia Vaticana) zjednotené do Vatikánskej tlačiarne –  Typis Polyglottis Vaticanis (Tipografia poliglotta vaticana).
Pápežské misijné diela.
Pápežské misijné diela (Pontificie Opere Missionarie) sú názvom skupiny katolíckych misijných spoločností, ktoré sú pod jurisdikciou pápeža. Sú vedené vatikánskou Kongregáciou pre evanjelizáciu národov a zahrňujú tieto organizácie:
Ich spoločným cieľom je "podporiť univerzálneho misijného ducha medzi Boží ľud" (RM 84) .
Kompetencie.
Apoštolská konštitúcia "Pastor Bonus" vydaná pápežom Jánom Pavlom II. z 28. júna 1988 ustanovila aj tieto kompetencie:
Sekretári.
Sekretár pomáha kardinálovi – prefektovi v každodennom priebehu zhromaždenia a je vždy arcibiskupom. Zvyčajne si udržiavajú postavenie v rímskej kúrie, ktorá im prináša členstvo v Kolégiu kardinálov.
Pomocní sekretári.
Príslušný pomocný sekretár, keď je menovaný, je súčasne prezidentom Pápežských misijných diel.
Zdroj.
Pôvodný zdroj článku: Kongregácia pre evanjelizáciu národov, Rádio Vatikán

</doc>
<doc id="596329" url="https://sk.wikipedia.org/wiki?curid=596329" title="Louka u Staré Huti">
Louka u Staré Huti

Louka u Staré Huti je prírodná pamiatka ev. č. 2166, ktorá sa nachádza neďaleko obce Nemanice v okrese Domažlice.
Ochrana.
Predmetom ochrany lokality sú mokraďové rašelinové lúky a lúčne pramenisko s výskytom vzácnych a osobitne chránených druhov rastlín. Lúky boli v uplynulých 50 rokoch pravidelne ručne kosené, takže sa na mieste zachovalo množstvo lúčnych spoločenstiev neovplyvnených intenzívnym poľnohospodárstvom. Ide napríklad o vstavačovec májový, valeriánu dvojdomú, vemenník zelenkastý, nátržnicu močiarnu, záružlie močiarne alebo prasličku riečnu.

</doc>
<doc id="596331" url="https://sk.wikipedia.org/wiki?curid=596331" title="Prievozská ulica (Bratislava)">
Prievozská ulica (Bratislava)

Prievozská ulica v Bratislave sa nachádza v mestskej časti Bratislava – mestská časť Ružinov a nazvaná bola podľa miestnej štvrte Prievoz, ktorú oddeľuje od miestnej časti Trávniky.

</doc>
<doc id="596332" url="https://sk.wikipedia.org/wiki?curid=596332" title="Prievozská">
Prievozská



</doc>
<doc id="596339" url="https://sk.wikipedia.org/wiki?curid=596339" title="Vyzliecť si človeka">
Vyzliecť si človeka

Vyzliecť si človeka je prvý štúdiový album slovenskej speváčky a skladateľky Simony Martausovej, ktorý bol vydaný v 2012 vydavateľstvom Studio LUX . Skladby boli nahraté v studiu LUX, pieseň „Nádherný svätý“ v štúdiu MB records. S piesňou Nádherný svätý (na albume bonus1) vyhrala Gospel talent v roku 2009.

</doc>
<doc id="596343" url="https://sk.wikipedia.org/wiki?curid=596343" title="Detský folklórny súbor Dúbravienka">
Detský folklórny súbor Dúbravienka



</doc>
<doc id="596344" url="https://sk.wikipedia.org/wiki?curid=596344" title="Folklórny súbor Zlatňanka">
Folklórny súbor Zlatňanka



</doc>
<doc id="596345" url="https://sk.wikipedia.org/wiki?curid=596345" title="Trávníček">
Trávníček

Trávníček môže byť:

</doc>
<doc id="596346" url="https://sk.wikipedia.org/wiki?curid=596346" title="Detský folklórny súbor Trávniček">
Detský folklórny súbor Trávniček



</doc>
<doc id="596353" url="https://sk.wikipedia.org/wiki?curid=596353" title="Anne-Marie Pelletierová">
Anne-Marie Pelletierová

Anne-Marie Pelletierová (* 13. jún 1946, Paríž) je francúzska univerzitná profesorka. Venuje sa otázkam lingvistiky a literárnej komparatistiky, zaoberá sa tiež exegézou Starého zákona a biblickou hermeneutikou.
Životopis.
Anne-Marie Pelletierová vyštudovala modernú literatúru (1972), katolícku teológiu (1984) na "Institut Catholique de Paris" a religionistiku (1986) na "Université Paris VIII Vincennes-Saint Denis".
Do roku 1998 bola profesorkou lingvistiky, poetiky a literárnej komparatistiky na "Université Paris X Ouest Nanterre La Défense" a "Université de Marne-La-Vallée".
Od roku 1987 vyučovala biblickú hermeneutiku na "École cathédrale de Paris" (dnešné "Collège des Bernardins").
Od roku 1993 prednáša biblickú hermenutiku na "Faculté Notre Dame" ("Séminaire de Paris").
V rokoch 1993 až 1996 prednášala teológiu manželstva na "Institut Catholique de Paris".
V rokoch 2001 až 2013 pôsobila tiež v "Európskom inštitúte náboženských vied" (súčasť "École pratique des hautes études").
Jej azda najvýznamnejším dielom je "Lectures du cantique des Cantiques. De l'énigme du sens aux figures du lecteur" [Čítania z "Piesne piesní". Od tajomstva citu k osobnosti čitateľa.], prvýkrát publikované v roku 1986.
Anne-Marie Pelletierová sa venuje aj problematike postavenia ženy v cirkvi a kresťanstve vôbec, je autorkou spisov "Le christianisme et les femmes" [Kresťanstvo a ženy] (2001) či "Le signe de la femme" [Znamenie ženy] (2005).
Aktívne sa angažuje v židovsko-kresťanskom dialógu. Bola viceprezidentkou "Service international de documentation judéo-chrétienne" (SIDIC, dnešné "Centre d’Initiatives pour les Relations et le Dialogue entre Juifs et Chrétiens"). Spolupracovala tiež s "Institut Universitaire Elie Wiesel".
Je členkou Francúzskej katolíckej biblickej asociácie ("Association catholique française pour l'étude de la Bible", ACFEB) a "Institut Jean-Marie Lustiger".
V roku 2014 sa stala laureátkou "Ratzingerovej ceny", ktorú udeľuje rovnomenná vatikánska nadácia. Spolu s ňou bol ocenený aj poľský teológ Waldemar Chrostowski.
Je autorkou meditácií k tradičnej pobožnosti Krížovej cesty, ktorá sa konala na Veľký piatok, 14. apríla 2017, v rímskom Koloseu.
Anne-Marie Pelletierová je vydatá a je matkou troch detí.

</doc>
<doc id="596354" url="https://sk.wikipedia.org/wiki?curid=596354" title="KRT">
KRT



</doc>
<doc id="596356" url="https://sk.wikipedia.org/wiki?curid=596356" title="Gloria Swanson">
Gloria Swanson



</doc>
<doc id="596357" url="https://sk.wikipedia.org/wiki?curid=596357" title="Anne-Marie Pelletier">
Anne-Marie Pelletier



</doc>
<doc id="596359" url="https://sk.wikipedia.org/wiki?curid=596359" title="Metanál">
Metanál



</doc>
<doc id="596360" url="https://sk.wikipedia.org/wiki?curid=596360" title="Formalín">
Formalín



</doc>
<doc id="596362" url="https://sk.wikipedia.org/wiki?curid=596362" title="Jakub Klimo">
Jakub Klimo

Jakub Klimo (* 9. august 1979, Ostrava) je slovenský fotograf.
Zo života.
Jeho otec Martin Klimo je fotograf. Na Škole úžitkového výtvarníctva v Bratislave vyštudoval odbor fotografia. Tento odbor neskôr študoval na Vysokej škole výtvarných umení v Bratislave. Jeho manželkou je modelka Denisa Dvončová. V roku 2010 sa im narodil syn Mates. Vtom istom roku sa narodila aj dcéra jeho sestre, vizážistke Zuzane Klimovej. Jeho brat Matej Klimo je hudobník.

</doc>
<doc id="596363" url="https://sk.wikipedia.org/wiki?curid=596363" title="Maťo Lišhák">
Maťo Lišhák

Martin „Maťo“ Lišhák (* 3. apríl 1964) je slovenský hudobník, spevák, hudobný skladateľ, textár a hudobný producent, jeden zo zakladateľov TV Lux a líder skupiny Luxband.
Zo života.
Pre hudobnú reláciu "Poltón" spolu s Ľuboslavom Polákom vytváral interpretom videoklipy.

</doc>
<doc id="596380" url="https://sk.wikipedia.org/wiki?curid=596380" title="Wesley Scantlin">
Wesley Scantlin



</doc>
<doc id="596397" url="https://sk.wikipedia.org/wiki?curid=596397" title="Salka (prírodná pamiatka)">
Salka (prírodná pamiatka)

Salka je prírodná pamiatka ev. č. 1322 neďaleko obce Pasečnice v okrese Domažlice. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú stopy po ťažbe kyzových bridlíc, ktoré sú významnou dokumentačnou lokalitou domažlického kryštalinika. Prírodná pamiatka sa nachádza v západnom svahu rovnomenného 600 metrov vysokého vrchu, geomorfologicky spadajúceho do celku Všerubská vrchovina, podcelku Českokubická vrchovina, okrsku Babylonská vrchovina, podokrsku Pasečnická vrchovina a jej geomorfologické časti Starohuťský hřbet.

</doc>
<doc id="596398" url="https://sk.wikipedia.org/wiki?curid=596398" title="TV Raj">
TV Raj

TV Raj je slovenská spravodajská regionálna televízia, vysielajúca zo Žiliny. Prevádzkovateľom je spoločnosť Raj Production a obsah vysielania tvorí publicistika, spravodajstvo, dokumentárne a zábavné programy. 
Vysielače.
Skúšobné vysielanie bolo spustené 16. marca 2017 prostredníctvom siete DVB-T vysielačov spoločnosti Avis. V apríli 2017 boli v prevádzke vysielače, pokrývajúce veľkú časť severozápadného Slovenska. Signál televízie je šírený prostredníctvom služby Magio od Telekomu a v rade miest je tiež v ponuke káblových rozvodov TV operátorov.

</doc>
<doc id="596400" url="https://sk.wikipedia.org/wiki?curid=596400" title="Moodle">
Moodle

Moodle () je softvérový balík pre tvorbu výučbových systémov a elektronických kurzov na internete. Systém Moodle je poskytovaný zadarmo ako open source softvér (softvér s otvoreným kódom) pod verejnou licenciou GNU. Autorom projektu Moodle je Martin Dougiamas. Prvá verzia tohto systému bola zverejnená 20. augusta 2002. Odvtedy sa tento systém sústavne vyvíja a vylepšuje o nové prvky a nástroje. Cieľom Moodle je poskytovať učiteľom, správcom a študentom bezpečný a integrovaný systém vytvárajúci personalizované vzdelávacie prostredie.
Charakteristika Moodl:
Výučba v rámci Moodle prebieha v kurzoch, ktoré vytvárajú učitelia. Učitelia ako tvorcovia kurzov v prostredí Moodle majú k dispozícií niekoľko tzv. modulov, z ktorých učitelia skladajú svoje kurzy. V štandardne dodávaných moduloch môžu učitelia v rámci vytvorených online kurzov:
Študenti prihlásení do kurzov majú okrem možnosti prezerania a sťahovania študijných materiálov aj možnosť využívať rôzne nástroje a funkcie pre správu štúdia ako napríklad:
Moodle je najrozšírenejšou vzdelávacou platformou na svete. Na Slovensku tento systém pri výučbe využíva viacero vysokých škôl ako napríklad Podnikovohospodárska fakulta Ekonomickej univerzity v Bratislave so sídlom v Košiciach, Univerzita Komenského v Bratislave, Slovenská technická univerzita, Žilinská univerzita alebo Prešovská univerzita.

</doc>
<doc id="596407" url="https://sk.wikipedia.org/wiki?curid=596407" title="Veský mlýn">
Veský mlýn

Veský mlýn je prírodná pamiatka ev. č. 2167 neďaleko obce Bělá nad Radbuzou v okrese Domažlice. Oblasť spravuje AOPK ČR Správa CHKO Český les.
Ochrana.
Predmetom ochrany sú spoločenstvá prechodových rašelinísk a krátkostebelných lúk s výskytom vzácnych a osobitne chránených druhov rastlín.

</doc>
<doc id="596408" url="https://sk.wikipedia.org/wiki?curid=596408" title="Aspergillus flavus">
Aspergillus flavus

Aspergillus flavus je huba patriaca do rodu "Aspergillus". Je to pleseň bežne rozšírená v životnom prostredí a spôsobuje problémy pri skladovaní obilia. Môže byť ľudským patogénom spôsobujúcim aspergilózu pľúc a niekedy aj rohovky, vonkajšieho ucha alebo nosnej klenby. Mnoho kmeňov produkuje významné množstvo aflatoxínu, karcinogénne a akútne toxické zlúčeniny. Spory huby "Aspergillus flavus" sú alergénne. Huba niekedy spôsobuje straty v liahňach priadky morušovej.
Ochorenie človeka.
"Aspergillus flavus" je druhým najčastejším pôvodcom aspergilózy (najčastejším je "Aspergillus fumigatus"). Huba "A. flavus" môže napádať pľúcne alebo mozgové tepny a spôsobovať infarkt. Predispozíciou k aspergilóze je neutropénia.
A. flavus tiež produkuje toxín (aflatoxín), ktorý je jedným z etiologických činiteľov hepatocelulárneho karcinómu.
Vzhľad na kultúrach.
"A. flavus" rastie na kultúrach ako žltozelená pleseň. Podobne ako iné plesne rodu "Aspergillus" tvorí špecifický konídiofor zložený z dlhej stonky nesúcej nafúknuté vrecko. Konídiogenné bunky vo vrecku produkujú konídie. Mnoho kmeňov "A. flavus" vykazuje pod UV žiarením zelenkavú fluorescenciu, ktorá koreluje s úrovňou produkcie aflatoxínu.
Škody spôsobované plesňou.
"A. flavus" sa vyskytuje najmä na kukurici a arašidoch, podobne aj na premočených kobercoch, a je jedným z niekoľkých druhov plesní známych produkciou aflatoxínu, ktorý môže spôsobiť akútnu hepatitídu, imunosupresiu a karcinóm pečeňových buniek. Absencia kontroly tejto plesne v niektorých štátoch, ktoré majú tiež vysokú prevalenciu vírusovej hepatitídy, výrazne zvyšuje nebezpečenstvo hepatocelulárneho karcinómu.

</doc>
<doc id="596410" url="https://sk.wikipedia.org/wiki?curid=596410" title="Joshua Michael Homme">
Joshua Michael Homme



</doc>
<doc id="596411" url="https://sk.wikipedia.org/wiki?curid=596411" title="Zoznam miest v Litve">
Zoznam miest v Litve

Toto je zoznam miest v Litve.

</doc>
<doc id="596412" url="https://sk.wikipedia.org/wiki?curid=596412" title="Tomáš Drucker">
Tomáš Drucker

JUDr. Ing. Tomáš Drucker MSc. (* 20. júl 1978, Bratislava) je slovenský manažér a politik, zakladateľ politickej strany Dobrá voľba, ktorá sa neskôr v roku 2023 spojila so stranou HLAS-SD. Od 25. októbra 2023 je ministrom školstva, výskumu, vývoja a mládeže SR v štvrtej vláde Roberta Fica. Počas svojej kariéry zastával okrem iného aj funkciu generálneho riaditeľa a predsedu predstavenstva Slovenskej pošty, funkciu ministra zdravotníctva a ministra vnútra SR. Je absolventom prestížnej London Business School v programe Sloan.
Životopis.
Tomáš Drucker sa narodil 20. júla 1978 v Bratislave. Na Slovenskej technickej univerzite, na Materiálovo-technologickej fakulte so sídlom v Trnave vyštudoval aplikovanú informatiku a automatizáciu v priemysle a je tiež absolventom Právnickej fakulty Trnavskej univerzity. V roku 2023 získal titul MSc Sloan na London Business School v prestížnom programe Sloan Masters in Leadership and Strategy.
V rokoch 19972002 pracoval v spoločnosti Gratex International a.s. postupne ako programátor, vedúci multimediálneho oddelenia a multimediálnych projektov, a nakoniec ako vedúci oddelenia kvality softvéru a člen IT vedenia. Ďalšie dva roky bol konzultantom v spoločnosti Compuware Austria GmbH. V rokoch 20042012 pracoval v konzultačnej spoločnosti IQUAP, a.s. najprv ako konzultant potom ako CEO a predseda predstavenstva.
Manažér v štátnych podnikoch.
V štátnych podnikoch začal pôsobiť počas vlád vedených predstaviteľmi SDKÚ-DS. Od 4. januára 2006 do 23. januára 2007 bol člen predstavenstva vo Vojenskom opravárenskom podniku Nováky a.s. (VOP Nováky). V rokoch 20102012 bol predsedom dozornej rady v Jadrovej a vyraďovacej spoločnosti, a.s. – JAVYS. Podpredsedom predstavenstva v 1. župnej, a.s., spoločnosť vlastnená Bratislavským samosprávnym krajom, bol v rokoch 20102014, za predsedu BSK Pavla Freša.
V máji 2012 sa Tomáš Drucker stal generálnym riaditeľom a predsedom predstavenstva Slovenskej pošty, a.s., pričom na predmetných pozíciách dosiahol mimoriadne pozitívne výsledky. Ešte pred nástupom Tomáša Druckera na pozíciu generálneho riaditeľa Slovenskej pošty, a.s. schválilo vedenie pošty rozsiahle prepúšťanie (približne 3000 zamestnancov), s ktorým však Tomáš Drucker nesúhlasil a k predmetnému prepúšťaniu nepristúpil. Pre denník SME pritom uviedol: "„Dôležité je, že všetky zmeny plánujeme realizovať pri udržaní zamestnanosti, to znamená, že v žiadnom prípade neplánujeme prepúšťať. Vzhľadom na dlhodobý celoeurópsky trend poklesu listových zásielok je našim cieľom funkčne využiť svoju jedinečnú pobočkovú sieť, ktorou chceme aj v spolupráci so štátom priblížiť služby verejnej správy občanom, verejnému a súkromnému sektoru.“". Slovenská pošta, a.s. pod vedením Tomáša Druckera získala v roku 2014 ocenenie „Národná cena SR za kvalitu 2013“ najmä vďaka udržaniu zamestnanosti, realizácii programu zmien a zlepšeniu hospodárskeho výsledku. Spoločnosť po rokoch stratového hospodárenia dosiahla v roku 2013 zisk vo výške takmer 4,4 mil. EUR pred zdanením. Zásadný vplyv na pozitívne hospodárenie mali predovšetkým výnosy v zmluvných zásielkových službách a finančných službách a tiež program zmien, ktorý umožnil transformáciu spoločnosti v celej škále služieb a vnútorných procesov, pri vytvorení nových oblastí poskytovaných služieb.
Minister zdravotníctva.
V marci 2016 sa stal ministrom zdravotníctva SR. Za prvý polrok vo funkcii ministra zdravotníctva podal sedem trestných oznámení, zrušil zmluvy za približne 18 miliónov eur a dodávku informačného systému čipových kariet poistenca. Po roku pôsobenia zhrnul v TA3 svoje pôsobenie nasledovne: „"Realizujeme zmeny v oblasti riadenia nemocníc, v kolektívnych, štatutárnych orgánoch. To znamená, že dnes už nie jeden človek rozhoduje, riadi, ale existuje štandardný kolektívny orgán"“. Zmena nastala aj vo Všeobecnej zdravotnej poisťovni, kde v dozornej rade má zastúpenie aj parlamentná opozícia. „"Dali sme možnosť aj tretiemu sektoru kontrolovať verejné financie vo Všeobecnej zdravotnej poisťovni"“. Parlamentná opozícia dostala priestor aj v Úrade pre dohľad nad zdravotnou starostlivosťou. Nemocnice prešli na nové podmienky centrálneho obstarávania.
Vo svojom jednom blogu (Zdravie by nemalo byť o biznise a nemocnice by nemali byť bez kontroly) tvrdil, že zisk a ekonomika sa musia podriadiť starostlivosti o pacienta.
Ako prvý reálne spustil po desiatich rokoch systém platieb za diagnózu (DRG z ) a spustil zavádzanie eHealthu, elektronického zdravotníckeho systému. Zmenil systém fungovania pohotovostí a zaviedol nový systém kategorizácie liekov. Prihlásil sa k projektu Hodnota za peniaze a počas jeho pôsobenia sa výrazne znížil rast výdavkov na zdravotníctvo.
Minister vnútra.
Do funkcie ministra vnútra vo vláde Petra Pellegriniho bol vymenovaný s vysokými očakávaniami ako nástupca Roberta Kaliňáka potom, čo tretia vláda Roberta Fica podala demisiu v dôsledku politickej krízy po vražde investigatívneho novinára Jána Kuciaka a jeho snúbenice.
Dňa 16. apríla 2018, tri týždne po nástupe do funkcie, avizoval Tomáš Drucker svoju demisiu. Ako dôvod uviedol, že sa v pozícii ministra vnútra necítil autenticky. Prezident Andrej Kiska prijal demisiu 17. apríla 2018 a dočasným vedením rezortu poveril premiéra Petra Pellegriniho.
Zakladateľ strany.
V auguste 2019 Tomáš Drucker oznámil zámer založiť novú politickú stranu. Ešte pred oznámením, že strana sa bude volať "Dobrá voľba" reagoval R. Fico: „"On jednoducho na to nemá. To je typický kaviarenský, liberálny politik...“"
12. septembra 2019 odovzdal na ministerstve vnútra takmer 30 000 podpisov od občanov a podal žiadosť o registráciu politickej strany, ktorá bola následne zaregistrovaná.
Minister školstva.
Koncom októbra 2023 sa stal ministrom školstva, výskumu, vývoja a mládeže SR. Nadviazal na svojich predchodcov a pokračoval v zavádzaní novej kurikulárnej reformy vzdelávania na základných školách. Predstavil program zmien zahŕňajúcich 40 projektov, vrátane zmien financovania škôlok, reformy stredných škôl, financovania vysokých škôl, desegregácie a inklúzie. Ako svoju kľúčovú prioritu označil podporu duševného zdravia detí aj učiteľov. V roku 2024 prvýkrát presadil tzv. kompenzačné príplatky učiteľom, ktoré vyvolali nespokojnosť časti učiteľov. 
Na jeseň 2024 predstavil reformný balík pod názvom Nežná revolúcia vo vzdelávaní, ktorá priniesla okrem iného aj zmenu financovania materských škôl zo samospráv na štát, nový sytém celoživotného vzdelávania, zákaz mobilných telefónov na základných školách, či zmeny v oblasti desegregácie, duševného zdravia, vzdelávania cudzincov, debyrokratizácie, optimalizácie stredných škôl a iné. Zmeny podporila tak vládna koalícia aj opozícia.
Na jeseň 2025 presadil na balík siedmich školských zákonov, označovaný za najrozsiahlejšiu reformu za posledné desaťročia. Reforma obsahuje povinné predprimárne vzdelávanie pre deti od štyroch rokov a následne aj od troch rokov, nový systém školských obvodov a financovania s inštitútom verejného poskytovateľa, povinnú maturitu z matematiky a modernizáciu odborného školstva vrátane centier excelentnosti, duálneho vzdelávania a digitálnej praxe. Nový zákon o vysokých školách priniesol flexibilné bakalárske a krátke „short-cycle“ programy, sabatikál pre pedagógov, povinné doktorandské školy a možnosť nahradiť záverečné práce odbornou praxou. Reforma sa zamerala aj na rozvoj digitálneho obsahu a pravidlá pre využívanie umelej inteligencie v školách, posilnila bezpečnosť žiakov a učiteľov a transformovala diagnostické a reedukačné zariadenia. Súčasťou boli aj jednotné elektronické prihlášky a nové pravidlá pre profesijný rozvoj a odmeňovanie učiteľov.
Zmeny vo financovaní cirkevných a súkromných škôl, viazané na podmienku poskytovania vzdelávania ako verejnej služby, vyvolali v časti verejnosti kritiku a obavy z obmedzenia ich autonómie.
Iné.
V roku 2016 získal ocenenie magazínu Forbes a poradenskej spoločnosti PwC „The Most Respected CEO 2016“. Je ženatý a má dve deti. Drucker sa v roku 2022 hlásil ku konzervativizmu a je praktizujúci katolík.

</doc>
<doc id="596414" url="https://sk.wikipedia.org/wiki?curid=596414" title="Zénón z Kitionu">
Zénón z Kitionu



</doc>
<doc id="596415" url="https://sk.wikipedia.org/wiki?curid=596415" title="Všeobecne záväzný normatívny právny akt">
Všeobecne záväzný normatívny právny akt



</doc>
<doc id="596416" url="https://sk.wikipedia.org/wiki?curid=596416" title="Právny normatívny akt">
Právny normatívny akt



</doc>
<doc id="596417" url="https://sk.wikipedia.org/wiki?curid=596417" title="Akt tvorby práva">
Akt tvorby práva



</doc>
<doc id="596418" url="https://sk.wikipedia.org/wiki?curid=596418" title="Kódex Gigas">
Kódex Gigas



</doc>
<doc id="596434" url="https://sk.wikipedia.org/wiki?curid=596434" title="Kódex Eyckensis">
Kódex Eyckensis



</doc>
<doc id="596454" url="https://sk.wikipedia.org/wiki?curid=596454" title="Hanková (rozlišovacia stránka)">
Hanková (rozlišovacia stránka)

Hanková môže byť:

</doc>
<doc id="596456" url="https://sk.wikipedia.org/wiki?curid=596456" title="Mlýneček">
Mlýneček

Mlýneček je prírodná pamiatka ev. č. 1320, v lokalite Mrákov v okrese Domažlice. Správa Agentúra ochrany prírody a krajiny ČR.
Ochrana.
Predmetom ochrany je syenitový skalný odkryv.

</doc>
<doc id="596465" url="https://sk.wikipedia.org/wiki?curid=596465" title="Metropolis (hudobná skupina)">
Metropolis (hudobná skupina)

Metropolis je slovenská rocková skupina, ktorá vznikla v rokoch 2002 – 2003 v meste Sereď. Založili ju gitaristi Jimi Cimbala a Noro Pavlis. V tom čase Jimi Cimbala oslovil členov sprievodnej skupiny speváčky Dagmar Rostandt a tak vznikla skupina, ktorú v súčasnosti tvoria Rado Cimbala (spev), Jimi Cimbala (elektrická gitara), Peter Kocian (basová gitara) a Michal Chrenko (bicie). Názov skupiny vznikol podľa názvu rovnomenného čiernobieleho filmu z roku 1927.
Počas svojej existenicie vydala skupina tri štúdiové albumy a takisto niekoľko videoklipov. Okrem iného, je skupina držiteľom ceny Aurel v kategórii Hard'n' Heavy album. Medzi ich najznámejšie skladby patria „Ruka do ohňa“ (2007) alebo „Človek mieni“ (2016).

</doc>
<doc id="596494" url="https://sk.wikipedia.org/wiki?curid=596494" title="Stredná zdravotnícka škola Strečnianska 20">
Stredná zdravotnícka škola Strečnianska 20

Stredná zdravotnícka škola Strečnianska 20 je stredná škola na Strečnianskej ulici, Bratislava - mestská časť Petržalka., niektoré webstránky uvádzajú staršiu adresu Strečnianska 18.
Dôležité udalosti:

</doc>
<doc id="596495" url="https://sk.wikipedia.org/wiki?curid=596495" title="Stredná zdravotnícka škola (Bratislava, Strečnianska 18)">
Stredná zdravotnícka škola (Bratislava, Strečnianska 18)



</doc>
<doc id="596496" url="https://sk.wikipedia.org/wiki?curid=596496" title="Stredná zdravotnícka škola Strečnianska 18">
Stredná zdravotnícka škola Strečnianska 18



</doc>
<doc id="596501" url="https://sk.wikipedia.org/wiki?curid=596501" title="Zoran Stevanović">
Zoran Stevanović

Zoran Stevanović () môže byť:

</doc>
<doc id="596502" url="https://sk.wikipedia.org/wiki?curid=596502" title="Sergej Kužugetovič Šojgu">
Sergej Kužugetovič Šojgu

Sergej Kužugetovič Šojgu (rus.: Сергей Кужугетович Шойгу; tuv.: Сергей Күжүгет оглу Шойгу; *21. mája 1955 Čadan, Tuvinská RSFSR, Sovietsky zväz) je ruský politik tuvianskeho pôvodu, v rokoch 1991 – 1994 a neskôr v rokoch 1994 – 2012 pôsobil ako minister pre výnimočné situácie. V roku 2012 pracoval krátko ako gubernátor Moskovskej oblasti a napokon v rokoch 2012 - 2024 pôsobil ako Minister obrany Ruskej federácie. Od 12. mája 2024 pôsobí ako tajomník Bezpečnostnej rady Ruskej federácie.
Život.
Sergej Šojgu sa narodil 21. mája 1955 v mestečku Čadan v Tuvinskej autonómnej oblasti v rodine redaktora miestnych novín Kužugeta Sergejeviča Šojgu a zootechničky Alexandry Jakovlevny Šojgu, rodenej Kudrjavcevovej. V rokoch 1972 – 1977 navštevoval Krasnojarský polytechnický inštitút, kde vyštudoval v odbore stavebný inžinier. Po skončení štúdia pracoval v rôznych častiach krajiny ako stavebný inžinier. Koncom 80. rokov vykonával nižšie funkcie v oblastnej komunistickej strane v meste Abakan v Chakasku na južnej Sibíri. Následne pôsobil ako inšpektor krajského výboru komunistickej strany v Krasnojarsku.
V roku 1990 získal miesto na ministerstve výstavby a presťahoval sa do Moskvy. V roku 1991 sa stal predsedom Ruského záchranárskeho zboru a predsedom Štátneho výboru RSFSR pre zvláštne situácie. V rokoch 1991 – 1994 bol najvyšším predstaviteľom Štátneho výboru Ruskej federácie pre civilnú obranu, zvláštne situácie a likvidáciu následkov prírodných katastrof. V tejto pozícií prakticky od nuly vytvoril ruský záchranársky zbor a vyslúžil si povesť zodpovedného, populárneho a skromného človeka.
V roku 1992 bol vyslaný ako sprostredkovateľ pri riešení gruzínsko-osetského konfliktu a zaoberal sa odsunom ruských utečencov z Tadžikistanu. V roku 1996 obhájil dizertačnú prácu na tému "Organizácia verejnej správy pri predikcii mimoriadnych situácií s cieľom znížiť sociálne a ekonomické škody", vďaka čomu získal titul kandidát vied.
V roku 1999 viedol proputinovské hnutie Jedinstvo. Druhým miestom strany Jedinstvo vo voľbách pomohol Vladimirovi Putinovi k získaniu postu premiéra. Spolu s Jurijom Lužkovom a Mintimerom Šajmievom viedol v rokoch 2001 a 2002 stranu Jednotné Rusko.
V roku 2011 sa v prieskumoch verejnej mienky umiestnil medzi najdôveryhodnejšími ruskými štátnymi predstaviteľmi. 11. mája 2012 nastúpil na post gubernátora Moskovskej oblasti, kde nahradil Borisa Gromova. Na tomto poste však zotrval iba krátko.
6. novembra 2012 Šojgu nastúpil na post ministra obrany Ruskej federácie. Nahradil pri tom Anatolija Serďukova, ktorý čelil podozreniam z podvodov a zneužitia právomocí. Do funkcie ministra obrany Šojgua odporučil premiér Dmitrij Medvedev, podľa niektorých názorov pre to aby oslabil tzv. petrohradskú skupinu „silovikov“ – Sergeja Ivanova, Sergeja Čemezova a Viktora Ivanova.
Po Šojguovom nástupe do funkcie ministra ďalej pokračovalo masívne rozkrádanie prostriedkov vynakladaných na obranu jeho rezortom. Šojgu, resp. jeho dvaja blízki podriadení gen. Timur Ivanov a Ruslan Calikov, boli pred ruskou inváziou na Ukrajinu zodpovední za prípravu nikdy nerealizovaných diverzií a pro-ruských síl na ukrajinskom území, na ktorých prípravu minuli obrovské prostriedky. 
V kruhoch ruských militaristov bol pre viaceré chyby Šojgu a velenie ruskej armády kritizované. 23. a 24. júna 2023 došlo k vzbure žoldienrskych jednotiek tzv. Wagnerovej skupiny pod vedením Jevgenia Prigožina a Dmitrija Utkina, ktorých cieľom bola zosadenie ruského ministra obrany. Jednotky tiahnuce diaľnicou z Rostova nad Donom k Moskve však boli po menších šarvátkach zastavené pri Voroneži. Paľba jednotiek Wagnerovej skupiny si vyžiadala životy najmenej 13 ruských vojenských letcov, ktorí sa priblížili so svojimi strojmi k postupujúcej kolóne. Po ukončení vzbury zostali velitelia vzbúrencov na slobode, avšak v priebehu 2 mesiacov zahynuli pri leteckom nešťastí.
23. apríla 2024 bol Šojguov zástupca Timur Ivanov zatknutý za prebranie úplatkov. 7. mája 2024 bol Šojgu odvolaný z postu ministra obrany. Nahradil ho ekonóm Andrej Belousov. 12. mája 2024 vystriedal Sergej Šojgu v úlohe tajomníka Bezpečnostnej rady Ruskej federácie Nikolaja Patruševa.
Rodina.
Sergej Šojgu je ženatý s Irinou Alexandrovnou Šojgu (rod. Antipina). Spolu majú 2 dcéry – Juliu (*1977) a Xeniu (*1991).

</doc>
<doc id="596503" url="https://sk.wikipedia.org/wiki?curid=596503" title="Sergej Šojgu">
Sergej Šojgu



</doc>
<doc id="596540" url="https://sk.wikipedia.org/wiki?curid=596540" title="Chata Homôlka">
Chata Homôlka

Chata Homôlka je turistická horská chata v Strážovských vrchoch. Leží v chotári obce Valaská Belá na juhovýchodnom svahu vrchu Homôľka.
Pri chate môžu návštevníci využiť lyžiarske stredisko s 3 lyžiarskymi vleky Tatrapoma dĺžky 300, 500 a 550 metrov..
Lyžiarska sezóna trvá obvykle od decembra do marca.

</doc>
<doc id="596542" url="https://sk.wikipedia.org/wiki?curid=596542" title="Podstráne">
Podstráne

Podstráne sú osada v okrese Martin, miestna časť mesta Martin. Ležia na ulici Hrdinov SNP, smerom na Martinské hole.
Osadou preteká Pivovarský potok, ktorý sa po osadu Podstráne označuje ako Mlynský potok.

</doc>
<doc id="596567" url="https://sk.wikipedia.org/wiki?curid=596567" title="Solsbury Hill">
Solsbury Hill

„Solsbury Hill“ je skladba anglického hudobníka Petra Gabriela, ktorej text za zaoberá duchovným zážitkom autora na rovnomennom kopci v grófstve Somerset v Anglicku. Gabriel napísal túto skladbu po svojom odchode z progresívnej rockovej skupiny Genesis, v ktorej bol spevákom od jej vzniku. Skladba „Solsbury Hill“ je debutový singel Petra Gabriela. V roku 1977 dosiahol singel 68. miesto v americkom rebríčku Billboard Hot 100 a dostal sa do prvej dvadsiatky v Spojenom kráľovstve. Skladba je často používaná v traileroch romantických komédií.
Väčšina skladby je zložená v ojedinelom takte 7/4, okrem refrénov, ktoré sú hrané v takte 4/4.

</doc>
<doc id="596568" url="https://sk.wikipedia.org/wiki?curid=596568" title="Cena Grammy za najlepší rockový výkon">
Cena Grammy za najlepší rockový výkon

Cena Grammy za najlepší rockový výkon (angl. Grammy Award for Best Rock Performance) je ocenenie udeľované organizáciou The Recording Academy v USA na Grammy Awards od roku 2012. 
Táto kategória vznikla spojením troch predošlých kategórií: Najlepší spevácky sólový rockový výkon (Best Solo Rock Vocal Performance), Najlepší rockový výkon dua alebo skupiny s vokálom (Best Rock Performance by a Duo or Group with Vocal) a Najlepší inštrumentálny rockový výkon (Best Rock Instrumental Performance). 

</doc>
<doc id="596569" url="https://sk.wikipedia.org/wiki?curid=596569" title="Marshall Warren Nirenberg">
Marshall Warren Nirenberg

Marshall Warren Nirenberg (* 10. apríl 1927, Brooklyn, New York, New York, USA – † 15. január 2010, New York) bol americký biochemik a genetik.
V roku 1968 získal Nobelovu cenu za fyziológiu alebo medicínu. Spolu s ním ju získali Har Gobind Khorana a Robert W. Holley za vysvetlenie toho, ako sekvencia nukleotidov v nukleových kyselinách riadi syntézu proteínov v bunkách.
Jeho vedecké pôsobenie je spojené s výskumným ústavom "National Heart Institute" (dnes "National Heart, Lung, and Blood Institute") v Bethesde, kde bol dlhoročným vedúcim laboratória.

</doc>
<doc id="596570" url="https://sk.wikipedia.org/wiki?curid=596570" title="Cena Grammy za najlepší metalový výkon">
Cena Grammy za najlepší metalový výkon

Cena Grammy za najlepší metalový výkon (angl. Grammy Award for Best Metal Performance) je ocenenie udeľované organizáciou  National Academy of Recording Arts and Sciences v USA na Grammy Awards od roku 1989.
Táto kategória bola pôvodne udeľovaná ako Najlepší spevácky alebo inštrumentálny hardrockový/metalový výkon (Best Hard Rock/Metal Performance Vocal or Instrumental), čo bola kombinácia z dvoch najpopulárnejších hudobných žánrov 80. rokov.

</doc>
<doc id="596571" url="https://sk.wikipedia.org/wiki?curid=596571" title="Grammy Award for Best Rock Performance">
Grammy Award for Best Rock Performance



</doc>
<doc id="596572" url="https://sk.wikipedia.org/wiki?curid=596572" title="Grammy Award for Best Metal Performance">
Grammy Award for Best Metal Performance



</doc>
<doc id="596576" url="https://sk.wikipedia.org/wiki?curid=596576" title="Werner Arber">
Werner Arber

Werner Arber (* 3. jún 1929, Gränichen, Švajčiarsko) je švajčiarsky mikrobiológ a genetik.
V roku 1978 získal spolu s Danielom Nathansom a Hamiltonom O. Smithom Nobelovu cenu za fyziológiu alebo medicínu za objav restrikčných enzýmov. V roku 1981 sa stal členom Pápežskej akadémie vied a spoluzaložil World Cultural Council. V roku 1984 sa stal členom Národnej akadémie vied Spojených štátov. V roku 2011 sa stal ako prvý protestant predsedom Pápežskej akadémie vied.

</doc>
<doc id="596577" url="https://sk.wikipedia.org/wiki?curid=596577" title="Maciej Słomczyński">
Maciej Słomczyński

Maciej Słomczyński (* 10. apríl 1920, Varšava, Poľsko† 27. marec 1998, Krakov) bol poľský prozaik, dramatik, prekladateľ a scenárista. Pod pseudonymami "Joe Alex" a "Kazimierz Kwaśniewski" písal populárne detektívne romány.
Životopis.
Narodil sa ako syn amerického vojenského pilota, filmového režiséra a producenta Meriana C. Coopera. Jeho matka Marjorie Crosbyová sa neskôr vydala za Alexandra Słomczyńského, ktorého priezvisko prevzal.
Na gymnáziu maturoval v roku 1939. Za druhej svetovej vojny bol od roku 1941 členom poľského odboja, roku 1943 vstúpil do Zemskej armády ("Armia Krajowa"). V roku 1944 bol zatknutý a väznený vo väznici Pawiak vo Varšave odkiaľ sa mu podarilo utiecť. Do roku 1947 slúžil v americkej armáde a potom sa vrátil do Poľska, kde bol spočiatku sledovaný ako potenciálny britský špión. Od roku 1954 žil v Krakove.
Debutoval v roku 1946 veršami v lodžskom časopise "Tydzień". Hojne prekladal z angličtiny (Chaucer, Shakespeare, Milton, Joyce, Swift, Carroll, Faulkner a ďalšie). Je autorom mnohých divadelných hier a próz pre dospelých i mládež. Ako Kazimierz Kwaśniewski vydal päť detektívok. Roku 1959 vyšiel pod pseudonymom Joe Alex prvý z osemdielnej série detektívnych románov s rovnomenným hlavným hrdinom, ktoré boli preložené do trinástich jazykov.
Za zásluhy o rozvoj poľskej kultúry dostal v roku 1997 Rad Polonia Restituta.

</doc>
<doc id="596590" url="https://sk.wikipedia.org/wiki?curid=596590" title="Yrobot">
Yrobot

Yrobot je výučbový robotický systém postavený na modulárnej architektúre, vyvinutý na Katedre technickej kybernetiky, Fakulty riadenia a informatiky Žilinskej univerzity. Účelom systému je priblíženie elektroniky, informatiky a počítačového inžinierstva predovšetkým študentom stredných škôl. 
Dôležitým prínosom tejto platformy je možnosť pracovať so systémom otvoreného hardvéru, čo znamená, že systém nie je obmedzený na využívanie aplikácií a funkcií od výrobcu, ale je možné ho programovať, vyvíjať nové a aplikácie a pridávať vlastné nadstavby.
Medzi komunitou je táto platforma známa ako malý robot s dvomi žltými kolieskami. Na rozdiel od ostatných platforiem s otvoreným hardvérom má teda robot možnosť pohybu a naprogramovaný algoritmus je možné pútavou formou prezentovať priamym mechanickým vyjadrením. Hlavná časť platformy je reprezentovaná 8-bitovým mikrokontrolérom ATmega16 , ktorý poskytuje jednoduchosť a zároveň možnosť komunikovať s vhodnými prídavnými modulmi (perifériami) platformy Yrobot. Medzi súčasti Yrobot platformy patria:
Platforma Yrobot je podporovaná tiež publikáciami "Sprievodca po svete Yrobota" a "Sprievodca po rozšírenom svete Yrobota", ktoré jednoduchou formou z pohľadu Yrobota predstavujú možnosti a návody, ako s platformou pracovať. Knihy sú písane ako rozprávanie Yrobota o sebe samom, pričom slúžia predovšetkým ako učebnice pre študentov na stredných školách, ktoré sa zapojili do výučby Yrobota na predmetoch, alebo krúžkoch. Okrem týchto dvoch kníh je dostupná tiež kniha Vývoj mikropočítačových aplikácií, ktorá tiež na príklade Yrobota uvádza širšiu problematiku mikropočítačových aplikácií, symbolických inštrukcií a jazyka C. Tieto publikácie boli vydávané s podporou Nadácie Volkswagen Slovakia a tiež s podporou Nadácie Pontis.
História.
Prvá verzia robota bola navrhnutá na Katedre technickej kybernetiky Fakulty riadenia a informatiky v roku 2010. Táto verzia pozostávala iba z dosky. Na ktorej bol osadený procesor a 7 segmentový displej. Tento robot bol programovateľný prostredníctvom sériového portu. K základnej doske bol tiež vyrobený provizórny plechový podvozok, na ktorom boli umiestnené dva motorčeky z CD mechaniky. Použité kolieska pochádzali z hračkárskeho autíčka. V tom istom roku bola vytvorená tiež druhá verzia, ktorá mala zmenené kolieska. Tieto dva roboty boli využívané na vyučovanie na Gymnáziu Žilina, Hlinská 29.
V roku 2011 bol vytvorený nový koncept, ktorý bola nazvaný robot George. Tento model mal upravenú konštrukciu a bol navrhnutý tak, aby základná doska plnila funkciu podvozku. Kolieska boli vytvorené na mieru, no týmto spôsobom nebolo možné produkovať veľké množstvo robotov v sériovej výrobe.
Koncept Yrobot bol vytvorený v roku 2012. Základná doska ešte nebola zelenej farby a bola celá vytvorená ručne Lukášom Čechovičom. Yrobot bol naďalej rozvíjaný s motormi a kolieskami objednanými z Číny, ktoré boli cenovo dostupné a bolo ich možné upevniť na základnú dosku robota. 
V roku 2013 bola vytvorená prvá revízia Yrobota v zeleno-žltej farbe, následne boli upravené drobné chyby v revízií 2. V roku 2014 bol vytvorený upravený model (revízia 3) robota, ktorý mal vymenený konektor USB na programovanie a tiež boli pridané viaceré funkcie. Posledná revízia číslo štyri obsahovala len drobné zmeny popisov.
Od roku 2010 bolo vyvinutých 6 verzií robota – verzia 1 a 2, ktoré boli využívané na Gymnáziu Žilina, Hlinská 29, tretí zľava je robot George a nasleduje prototyp Yrobota. Druhý sprava je Yrobot revízia 1, napravo je úprava robota v revízií 3.
Pre platformu boli vyvinuté tiež viaceré nadstavby, pričom ďalšie nadstavby boli vyvíjané tiež študentmi stredných škôl, alebo nezávislými záujemcami. Na Katedre technickej kybernetiky boli vyvinuté nadstavby so schopnosťami:
Robot je stavbou podobný platformám Raspberry Pi, Arduino, alebo Edison robot.

</doc>
<doc id="596596" url="https://sk.wikipedia.org/wiki?curid=596596" title="Spojená škola s organizačnými zložkami Gymnázium a SOŠ umeleckopriemyselná">
Spojená škola s organizačnými zložkami Gymnázium a SOŠ umeleckopriemyselná



</doc>
<doc id="596598" url="https://sk.wikipedia.org/wiki?curid=596598" title="Tour of Beijing 2014">
Tour of Beijing 2014

Tour of Beijing 2014 bol 4. a zároveň posledný ročník tejto cyklistickej súťaže. Začal sa v meste Chong Li. V tomto ročníku sa nachádzali 3 rovinaté, 1 kopcovitá a 1 horská etapa. Cyklisti napokon preteky dokončili na olympijskom štadióne v Pekingu.
Zúčastnené tímy.
Vzhľadom na to, že Astana bola suspendovaná sa súťaže zúčastnilo 17 zvyšných UCI World Tour tímov. Do súťaže nebolo pozvané žiadne mužstvo z divokej karty. Oproti minulému ročníku tak na štart nastúpilo o 3 mužstvá menej.

</doc>
<doc id="596604" url="https://sk.wikipedia.org/wiki?curid=596604" title="Era">
Era

Era (štylizované ako +eRa+, akronym z "Eminential Rhythm of the Ancestors") je new age hudobný projekt francúzskeho skladateľa Erica Léviho. Projekt používa texty (od Guya Protheroea) v jazyku, ktorý je podobný gréčtine či latinčine. Väčšina textov skladieb je v pseudolatinčine a niektoré sú v latinčine. Po hudobnej stránke projekt spája Gregoriánsky chorál s modernými prvkami žánrov ako rock, pop či electronica. Najúspešnejším albumom bol ich debutový album "Era", ktorému tiež pomohol úspech debutového singla „Ameno“. Celkovo sa predalo 6 miliónov kópií tohto albumu a stal sa najexportovanejším francúzskym albumom.
Celkovo projekt počas svojej existencie predal 12 miliónov albumov.

</doc>
<doc id="596605" url="https://sk.wikipedia.org/wiki?curid=596605" title="ATU Košice">
ATU Košice



</doc>
<doc id="596607" url="https://sk.wikipedia.org/wiki?curid=596607" title="Infokanál Temex">
Infokanál Temex

Infokanál Temex alebo Tatra Temex Cable TV bola lokálna slovenská televízia v meste Prešov ktorá vysielala od septembra 1996 do mája 2007. Vysielala denne v dvojhodinovom bloku relácii ktoré boli neskôr reprízované počas celého dňa. Celkový týždenný vysielací čas bol 55 hodín. Obsahom boli prevažne relácie zamerané na udalosti a aktivity v meste Prešov a jeho blízkom okolí.
Televízia v máji 2007 zmenila majiteľa a aj názov a vysielala pod názvom TV Prešov. V súčasnosti ju nahrádza lokálna televízia TV7.

</doc>
<doc id="596609" url="https://sk.wikipedia.org/wiki?curid=596609" title="Bazilika Superga">
Bazilika Superga

Bazilika Superga () je barokový kostol postavený podľa návrhu Filippa Juvarra na kopci Superga na okraji Turína.
Dejiny.
Bazilika bola postavená v rokoch 1717 až 1731 na objednávku Viktora Amadea II. podľa návrhu Filippa Juvarra na vrchole kopca Superga. Splnil tak svoj sľub, ktorý urobil po bitke pri Turíne v ktorej v priebehu vojen o španielske dedičstvo porazil francúzsku armádu. Predpokladá sa, že Viktor Amadeus požadoval vybudovať baziliku na tomto mieste aj preto, aby mala výhľad ako z už existujúceho zámku v Rivoli. Neskôr sa dobudoval trojuholník troch savojských rezidencií vybudovaním zámku Stupinigi. V kostole sa nachádzajú hrobky a pamätníky mnohých savojských princov a kráľov, napr. pamätník Karola Emanuela III. od Ignazia a Filippa Collinovych, alebo hrobka Karola Alberta Sardínskeho v krypte pod kostolom.
Juvarrova architektúra sa radí k neskorému baroku - klasicizmu. Dóm bol dokončený v roku 1726 a obsahuje prvky Michelangelovho dómu rímskej baziliky sv. Petra. Priečelie chrámu sa odlišuje ako citácia Pantheonu.
Dejiny kostola možno sledovať až do 2. septembra 1706, kedy vojvoda Viktor Amadeus a knieža Eugen Savojský vystúpili na Superga, aby z výšky videli Turín obkľúčený francúzskymi a španielskymi silami. Viktor Amadeus tam na kolenách sľúbil, že v prípade víťazstva postaví na tomto mieste miesto na oslavu Panny Márie. Bitka prebiehala až do 7. septembra, kedy piemontske jednotky dosiahli víťazstvo.
V roku 1949 do zadnej steny kopca Superga narazilo lietadlo v ktorom zahynuli futbalisti tímu FC Turín.

</doc>
<doc id="596611" url="https://sk.wikipedia.org/wiki?curid=596611" title="Kilometrovníkové staničenie">
Kilometrovníkové staničenie

Ako kilometrovníkové staničenie (česky: "staničení /kilometráž", poľsky: "pikietaż") alebo kilometrovanie (nemecky Kilometrierung) alebo len staničenie (nemecky Stationierung alebo Baustationierung) sa nazýva určenie počtu kilometrov (a metrov ako desatinných čísiel kilometrov) pozdĺž matematicky definovanej krivky, ktorá predstavuje trasu. Staničenie slúži na zobrazenie polôh a tým aj vzájomných vzdialeností na trase (napr. na ceste pomocou kilometrovníkov).
Príklad označovania polohy jednou premennou.
Kilometrovníkové staničenie je jednorozmerné. To znamená, že každý bod polohy trasy obsahuje jediný údaj pre jeho umiestnenie pozdĺž trasy, je teda funkciou jednej premennej y = f (x), kde x sú celé čísla. Napríklad prvý kilometrovník na slovenskej diaľnici je staničený (má označenie) 0,5 km (x=1; y=0,5) a druhý kilometrovník y=1,0 km atď. 
Kilometrovníkové staničenie sa vzťahuje buď k existujúcej dopravnej trase (ako je cesta, železnica alebo rieka) alebo je využívané pri projektovaní alebo výstavbe takejto trasy. Pomocou staničenia je možné presne označiť ľubovoľný bod trasy. Týmto spôsobom, môže byť napríklad presne určené miesto kde je stacionárny radar (na 473,5 km na Severnej D1 v smere z Popradu do Ružomberka, teda presne pri značke kilometrovníka IS 32 - 473,5 ). Stačí ísť daným smerom po trase a sledovať kilometrovníky. K určeniu geografickej polohy tohto miesta na mape však treba poznať polohu trasy ako aj jej staničenie, ktoré nemusí kumulatívne zodpovedať skutočnej vzdialenosti od začiatku staničenia, čo je vysvetlené v nasledujúcom texte. 
Vysvetlenie pojmu staničenie.
Staničienie je oficiálne stanovenie, ustanovenie alebo umiestnenie (z nemeckého Stationierung) polohy konkrétneho významného orientačného bodu, ktorý bude slúžiť na určovanie polôh ďalších bodov. Tento spôsob označovania polohy jednou premennou vznikol najmä na označovanie vzdialeností na cestách kilometrovníkmi v období pred existenciou GPS a WGS, ktoré dnes umožňujú dvoma alebo troma súradnicami presne označiť ľubovoľné miesto na zemeguli.
Napríklad kilometrovník 1,0 km na diaľnici D1 nájdete v Bratislave Petržalke, v strede diaľnice, v blízkosti jej križovatky s Viedenskou cestou (poloha: ). Staničenie konkrétneho miesta udáva aká je presná alebo "približne presná" ("vysvetlené nižšie") vzdialenosť od začiatku značenia (začiatok značenia v prípade diaľnice D1 je od mimoúrovňovej križovatky Bratislava Petržalka – Pečňa, kde sa D1 spája s diaľnicou D2).
Stavebnými (napríklad dokončením chýbajúceho úseku diaľnice alebo zavedením obchádzky) alebo administratívnymi (napr. zánik Česko-Slovenska) úpravami sa môže stať označenie vzdialenosti (kilometrovník) neaktuálnym alebo nepresným. Tento problém sa zvykne riešiť podľa závažnosti buď:
Staničenie sa používa aj pri plánovaní a v priebehu výstavby dopravnej infraštruktúry. Staničenie je často založené na miestnych podmienkach a ako nový nulový (uzlový) bod zvyčajne býva vybraná napr. križovatka s inou štruktúrou, začiatok obchádzky alebo koniec už vybudovaného úseku a pod.
Staničenie cestnej komunikácie na Slovensku.
Slovenská správa ciest umožňuje oprávneným používateľom portálu "IS MCS (Informačný systém modelu cestnej siete)" vyhľadať tri druhy staničenia v aplikácii "Mapy CDB". 
STANIČENIE – KILOMETROVNÍKOVÉ je staničenie javu od najbližšej informatívnej dopravnej značky IS 32a, IS 32b “Kilometrovník“. Vzniklo pripočítaním vzdialenosti javu od značky k hodnote najbližšej značky. 
STANIČENIE – KUMULATÍVNE je staničenie javu od začiatku cestnej komunikácie (CK) na území Slovenska, vzniklo spočítaním evidenčných dĺžok uzlových úsekov v smere staničenia CK. 
STANIČENIE – ÚSEKOVÉ je staničenie javu od počiatočného uzlového bodu uzlového úseku, vyjadrená v metroch. Líniový (súvislý) jav sa staničí na začiatku a konci jeho výskytu v rámci uzlového úseku, bodový jav sa staničí v mieste jeho výskytu.
Na príklade na obrázku je bod č. 4 staničený vzhľadom na kilometrovník 10 ako 11,055 km. Kumulatívne je však od začiatku cesty III/061 28 vzdialený 11,049 km (teda chyba - rozdiel je 6 metrov: 11,049 + 6 = 11,055).
Vodné toky.
Rozdiel medzi riečnym a hydrografickým značením.
Staničenie vo všetkých vodách (v centrálnych častiach Európy) s výnimkou Rýna, je proti prúdu, teda začína od ústia. Značenie týchto takzvaných riečnych kilometrov slúži pre navigáciu lodí a je jednoznačnejšie ako rátanie kilometrov od prameňa, ktorý môže mať spornú alebo časom sa meniacu polohu. V prípade Dunaja však treba zároveň doplniť fakt, že za desaťročia posunuli usadené sedimenty ústie cca o 1 km do mora. Pre hydrografické "značenie k"ilometrov (pre potreby hydrografických staníc) sa však používa práve kilometrovanie od prameňa. 
Riečny kilometer.
"Riečny kilometer" je mierou vzdialenosti toku od ústia k prameňu. Kilometrovanie riek je orientované na prepravu a robí sa kilometrovníkovými kameňmi alebo tabuľami, ktoré sú na brehu, pozdĺž toku, zvyčajne od ústiu k zdroju. Z tohto pravidla však existujú výnimky.
Jednotlivé riečne systémy a rieky.
Dunaj.
Na Dunaji je staničenie jednotné po celom toku. Medzinárodné kilometrovanie začína v ústí do Čierneho mora. 
Prítoky:
V súlade s tým, začína kilometrovanie jeho prítokov ako Morava, Váh, Hron, Ipeľ od ich ústia do Dunaja alebo od ústia do toku vyššej úrovne (napríklad Myjava ústi do Moravy pri Kútoch).
Labe.
Nemecké kilometrovanie má svoj začiatok na českej hranici. V Česku kilometrovanie prešlo historickým vývojom. Počas Rakúskeho cisárstva bolo Labe kilometrované iba od ústia Vltavy v Mělníku k nemeckým hraniciam. S rozšírením splavnosti sa kilometrovanie posunulo k priehrade Chvaletice. 
Do roku 2009 bola na Labe teda trojaké kilometrovanie: na nemeckom území merané po prúde od začiatku hraničného úseku rieky a na českom území od v Mělníku v sútoku s Vltavou, zvlášť po prúde k nemeckej hranici a zvlášť proti prúdu. Od 1. januára 2009 bola v Česku prijaté medzinárodné kilometrovanie (v EÚ od 2005), ktoré v prípade Labe začína v ústi do Severného mora v Cuxhaven. V roku 2010 sa uskutočnilo zjednotenie a preznačenie na európsku kilometráž a bolo inštalované nové riečne staničenie. Bývalý nemecký nultý kilometer má tak teraz hodnotu 730,0 km a český približne 837,4 km.
Železnice.
Železnice majú nepretržité kilometrovanie po 100 metroch (hektometrovanie). Pre tento účel zodpovedajúce tabule alebo panely sú umiestnené na trase. Kilometrovanie prechádza pozdĺž definovanej referenčnej (stredovej) osi a je umiestnené napríklad na dvojkoľajovej trati v strede dráhy. Začiatok a koniec zvyčajne tvoria stanice alebo odbočky trati. Napríklad v Nemecku sú ako začiatky určené stredy vstupu do staničnej budovy. 
Cesty.
Už počas Rímskej ríše sa dĺžka cesty značila kameňmi (míľnikmi) po jej stranách. Dnes sú kilometrierované spravidla iba hlavné cestné spojenia a to takmer po celom svete. Použitie kameňa na označenia kilometrov nahrádzajú dosky, tabule, smerovky alebo značky na ceste. Nulový bod (počiatok) môže byť začiatok cesty (napríklad križovatka alebo stred obci) alebo hranice štátu. 
Počiatok a hustota staničenia.
Počiatok.
Na cestách býva počiatok staničenia nazývaný aj ako Zlatý míľnik (Rím), nultý kilometrovník (Maďarsko), kilometer nula (Bukurešť, Česko, Nórsko).
Všeobecná história.
Počiatok značenia má zmysel voliť v mieste, ktoré je všeobecne známe a je cieľom alebo začiatkom mnohých ciest a dá sa ľahko vyhľadať a určiť. Tradične to bývali centrá hlavných miest. Veľmi známy je rímsky Zlatý míľnik ("Milliarium Aureum") zriadený cisárom Augustom v mieste označovanom za pupok sveta na Forum Romanum v Ríme. Bol z pozláteného bronzu, zakončený zlatou guľou. Svoje zlaté míľniky mali aj jednotlivé provincie. Na konci Via Apia v prístavnom meste Brindisi ešte dnes stojí 15 m vysoký rímsky míľnik. Na týchto miestach pútnici zapínali svoje krokomery (začali rátať kroky). Odtiaľ vzniklo aj úslovie "Všetky cesty vedú do Ríma".
Fiktívne alebo symbolické centrá sú napríklad priesečníky rovnobežiek a poludníkov (napr. Greenwich) alebo centrá miest určované mapovými systémami bez zadania adresy. V Bratislave pod Michalskou bránou je takýto symbolický počiatok a na nábreží Dunaja prechádza nultý poludník Samuela Mikovíniho z rok 1773.
Rakúsko.
diaľnice A1, A2: počiatok na Viedenskom okruhu (ringu - Ringstrasse) 
Česko.
Staničenie spravidla začína v smere od hlavného mesta Prahy, ďalej potom v smere od veľkých krajských (okresných) miest smerom do menších miest a obcí. Znamená to, že každá cesta má svoj "kilometer nula". Zložitejšie je to potom na okruhoch okolo miest, napríklad Pražský okruh. Historickým kilometrom nula bol mariánsky stĺp z roku 1650, ktorý stál v strede pražského Staromestského námestia a bol zrekonštruovaný v roku 2020.
Maďarsko.
Diaľnica M3 sa začína v Budapešti na jej severovýchodných predmestiach. Jej staničenie a číslovanie výjazdov sa však symbolicky začína na tzv. nultom kilometrovníku v strede Budapešti na Clark Ádám tér, čo je námestie s veľkým kruhovým objazdom s výjazdom na most Szécheny cez Dunaj, hoci tam diaľnica nevedie.
Francúzsko.
Kilometer nula (francúzsky: Point zéro) francúzskych diaľnic je v Paríži na námestí pred ​​hlavným vchodom do Notre-Dame, ktorý sa považuje za oficiálne centrum Paríža (súradnice: ).
Nemecko.
Rekonštruovaný míľnik v Berlíne. Počiatočným bodom všetkých pruských ciest vedúcich do a z Berlína bolo námestie Dönhoff-Platz v centre mesta (1730–1875). V roku 1975 bol zrekonštruovaný míľnik umiestnený pred Spittel-Kolonnaden v Marion-Gräfin-Dönhoff-Platz . 
Rumunsko.
Kilometer nula (rumunsky: "Kilometrul Zero") sa nachádza v centre Bukurešti, pred kostolom svätého Juraja a bol postavený ako pamätník v roku 1938.
Nórsko.
Kilometer nula (nórsky: nullpunkt) je pre železnicu aj cesty v Osle ale existuje viacero ďalších počiatkov najmä vo väčších mestách. Hustota značenia na cestách je 500 metrov. Zaujímavosťou je, že železničný kilometer nula zostal zachovaný v strede pôvodnej železničnej stanice v Osle aj po jej prestavbe a tak je teraz v tuneli a stred súčasnej stanice je od neho vzdialený 270 metrov. Podobne existuje viacero železničných začiatkov. Jedným z nich je Ski stasjon (Lyžiarska stanica) ležiaca na Østfoldbanens (Východnej trati), z ktorej vychádzajú ďalšie lokálne trate.
Frekvencia staničenia.
Slovensko.
Staničenie diaľnic sa umiestňuje do stredového deliaceho pásu tak, aby bolo čitateľné z oboch strán diaľnice a aby nezasahovalo do voľnej šírky jazdných pruhov. Značky staničenia (kilometrovníky) sa umiestňujú vo vzdialenosti 0,5 km. Na cestách nižších kategórií sú kilometrovníky redšie.
Iné krajiny.
Na diaľniciach v Rakúsku je staničenie po 5 km.

</doc>
<doc id="596619" url="https://sk.wikipedia.org/wiki?curid=596619" title="Karbunkulový hrebeň">
Karbunkulový hrebeň

Karbunkulový hrebeň () je hrebeň nad Belasou dolinou a nad Dolinou Zeleného plesa. Hrebeň vedie od vysokej Jastrabej veže cez menšie vyvýšeniny až po vysokú Belasú vežu (alebo až po vysokú Zmrzlú vežu).
Hrebeň sa končí na Kolovom štíte.
Vrcholy Karbukulového hrebeňa.
Hlavné vrcholy Karbunkulového hrebeňa tvorí Jastrabia veža, Belasá veža a Zmrzlá veža.
Medzi výškou Jastrabej a Zmrzlej veže je rozdiel 175 metrov.
Zmrzlá veža.
Krátko pod Kolovým štítom sa nachádza Zmrzlá veža, ktorá je vysoká 2312 metrov nad morom. Dobre ju vidno z okolitých vrchov, napríklad z Kežmarského štítu alebo z Medených lávok.
Jastrabia veža.
Najľahší výstup vedie cez Jastrabie sedlo až hore. Prvovýstupca bol M. Sieczka, ktorý na Jastrabiu vežu vystúpil okolo roku 1880. Na Jastrabej veži sa nachádza veľa neľahkých ciest. Napríklad cesta Koróna s horolezeckou obtiažnosťou 11.
Belasá veža.
Najpraktickejší výstup vedie cez Kolové sedlo až na Belasú vežu. Prvovýstupcovia boli J. Fischer, Z. Jaworski, S. Krigowski a K. Bachleda ktorí na Belasú vežu vystúpili okolo roku 1900.
Názov.
Je odvodený od Jastrabej veže, ktorú dávni hľadači pokladov a zlatokopi nazývali Karbunkulovou vežou. Boli presvedčení, že na jej, vtedy nedostupnom, vrchole sa skrýva drahokam – karbunkul mimoriadnej ceny. Karbunkul i jastrab sú najfrekventovanejšie v názvoch jednotlivých objektov hrebeňa.
Iné.
Počas výstupu na samotnú Belasú vežu je krásny výhľad na okolité štíty a veže ako napríklad na Kozí hrebeň, Jahňací štít, Kolový štít, Kežmarský aj Lomnický štít a Belianske Tatry.
Pokiaľ vystúpime aj na Kolový štít, budeme mať dohľad aj na ďalšie vrcholy. Napríklad na Ľadový štít alebo na Baranie rohy. Samotná Jastrabia veža je dostupná horolezcom v horolezeckej obtiažnosti 3 podľa UIAA. Celý karbunkulový hrebeň nie je dostupný po značenom chodníku.
Na Zelené pleso sa najľahšou cestou dostaneme približne za 2 hodiny a 40 minút z Kežmarských Žľabov po žltej značke. Zo Zeleného plesa sa dá dostať aj na známy, turisticky obľúbený Jahňací štít. Z Jahňacieho štítu môžeme vidieť Kopské sedlo, ktoré oddeľuje Vysoké a Belianske Tatry.

</doc>
<doc id="596620" url="https://sk.wikipedia.org/wiki?curid=596620" title="Michal Kovalčík">
Michal Kovalčík

Michal „Mišo“ Kovalčík (* 30. november 1965, Česko-Slovensko) je slovenský gitarista, hudobný aranžér a skladateľ, ktorý spolupracoval na mnohých hudobných projektoch v populárnej hudbe.
Michal Kovalčík hral s viacerými známymi skupinami a spevákmi. Účinkoval v kapele Kamene Beaty Dubasovej. Bol zakladateľom heavy metalovej skupiny Kobra. Táto kapela nevydala štúdiový album. Vyšiel im jeden oficiálny singel a dva videoklipy, ktoré boli vysielané v STV, v relácii Triangel. So skupinou Metalinda účinkoval medzi rokmi 1987-1994 a nahral s nimi päť radových albumov. Po odchode z Metalindy založil skupinu Johnnie Walker. Neskôr spolu s Mariánom Greksom spolupracoval na projektoch Psycho (51) a Grexabat. V roku 1994 nahral s českým spevákom, Jankom Ledeckým album "Jenom Tak" a spolupracoval aj na nahrávaní ďalších troch jeho albumov.
Ako štúdiový hudobník Michal Kovalčík nahrával aj s kapelou Polemic, so skupinou Hex, formáciou B3, Paľom Drapákom, skupinou Arzén, ale aj s Robom Grigorovom. Okrem koncertovania a nahrávania albumov sa venuje aj komponovaniu a nahrávaniu hudby do divadelných predstavení ("Pikový kráľ", "Black &amp; White", "Peter Pan" a iné) ako aj zvučiek do reklám, spolupracoval na nahrávkach muzikálov a inscenácií ("Hamlet", "Galileo", "Hair", "Malá morská víla", "Cigáni idú do neba", "Čajočky", "Čarodejník z krajiny Oz", "Ramajana").
Michal Kovalčík hrá v akustickej formácii Silent Trio. Je aj členom projektu Hore Dole Komínom, trojice muzikantov ktorá svoju hudobnú produkciu popisuje ako „alternative dark wave etno grunge rock“. V súčasnosti pôsobí aj ako kapelník hudobnej skupiny, ktorá pod názvom Indigo na koncertoch sprevádza Petra Nagya.

</doc>
<doc id="596621" url="https://sk.wikipedia.org/wiki?curid=596621" title="Mišo Kovalčík">
Mišo Kovalčík



</doc>
<doc id="596625" url="https://sk.wikipedia.org/wiki?curid=596625" title="Kristin Chenowethová">
Kristin Chenowethová

Kristi Dawn Chenowethová (* 24. júl 1968, Broken Arrow, Oklahoma, USA) je americká filmová a divadelná herečka, speváčka. Známa je z filmov "Moja krásna čarodejnica" (2005), "Povedz, kto ťa zabil" (2007), "Chlapi z kalendára" (2009) alebo "Hairspray Live!" (2016). Má veľmi výrazný a vysoký hlas v rozsahu štyroch oktáv. U svojich fanúšikov má prezývku Cheno.
Detstvo a mladosť.
Narodila sa v Oklahome a krátko nato bola adoptovaná. Svoju biologickú matku nikdy nepoznala. Ako malá vystupovala v miestnych kostoloch, vyštudovala Broken Arrow Senior High School, kde sa podieľala na školských hrách. Na Oklahoma City University získala bakalársky (hudobné divadlo) a magisterský titul (opera).
Jej typ hlasu je soprán s rozsahom štyroch oktáv a schopnosťou zaspievať notu F nad vysokým C. Bola veľmi úspešná v operných súťažiach. Po ukončení školy sa rozhodla presťahovať do New Yorku a začať svoju kariéru na Broadwayi.
Kariéra.
Televízia.
Jej práca v televízií sa začínala menšími rolami v seriáloch. V seriáli "Západné krídlo" stvárnila mediálnu konzultantku a spoločne s ostatnými hercami bola nominovaná na Screen Actors Guild Award. V rokoch 2007 až 2009 sa predstavila v seriáli "Povedz, kto ťa zabil" ako servírka Olivia Snooks. Po boku Betty White sa objavila v seriáli "Núdzové pristátie" (2010). Tiež sa pripojila k seriálu "Glee", kde ukázala svoj spevácky talent. Aj keď si v seriáli nezahrala dlho, v roku 2011 sa objavila aj v jeho filmovom spracovaní. Za postavu April Rhodes, ktorú stvárnila, získala nomináciu na cenu Satelite.
Film.
Ako filmová herečka sa predstavila napríklad po boku Nicole Kidmanovej vo filme "Moja krásna čarodejnica" z roku 2005. O rok neskôr si zahrala menšiu rolu vo filme "Ružový panter" spolu s hercom Steveom Martinom a speváčkou Beyoncé. V tom istom roku sa účinkovala v rodinnej komédií "Rodinná dovolenka a iné nešťastia", vo filme sa objavila po boku herca Robina Williamsa.
V roku 2008 sa predstavila ako staršia sestra Reese Witherspoonovej vo filme "Vianoce na štvrtú". V romantickej komédií "Chlapci z kalendára" (2009) stvárnila okúzľujúcu manažérku E.J., ktorej sa vyhýba šťastie. Po boku herečiek Jaime Lee Curtisovej a Sigourney Weaverovej sa objavila v romantickej komédií "Zase ona!" (2010). V roku 2013 si zahrala spolu s Olesyou Rulinovou v komédií "Rodinný víkend". S herečkou Menou Suvariovou účinkovala v snímke "Opposite Sex" (2014). V roku 2015 stvárnila postavu zlej kráľovnej Zloby v dobrodružnom filme "Nasledujúci". 
Dabing.
Venuje sa aj dabingovej práci. Svoj hlas prepožičala niekoľkým častiam animovanej rozprávky "Cilling", rozprávky "Rio 2", či v roku 2017 "".
Súkromný život.
V roku 2009 vyšla jej prvá autobiografia s názvom "A Little Bit Wicked: Life, Love, and Faith in Stages" o jej detstve v adoptívnej rodine a účinkovaní v muzikále "Wicked", ktorý ju preslávil, či o jej začiatkoch v Hollywoode. 
Podporuje práva homosexuálov, za čo bola so spevákom Rickym Martinom ocenená cenou Vita Russa za ich prínos k lepšiemu vnímaniu homosexuálnej komunity v USA. Mala vzťah s niekoľkými hviezdami z Hollywoodu, napríklad s hercami Sethom Greenom, Lane Garrisononom a Marcom Kudischom (s ktorým bola zasnúbená od roku 1998 do roku 2001), či producentom a spisovateľom Aaronom Sorkinom.
Trpí tzv. Ménièreovou chorobou – poruchou vnútorného ucha, ktorá môže spôsobiť závraty, bolesti hlavy a nevoľnosť. 
Tiež má svoju hviezdu na Hollywodskom chodníku slávy.

</doc>
<doc id="596626" url="https://sk.wikipedia.org/wiki?curid=596626" title="Forge of Empires">
Forge of Empires

Forge of Empires (skrátene FoE) je strategická online multiplayerová počítačová hra, ktorú vyvinula nemecká spoločnosť InnoGames.
Jej cieľom je prejsť všetky obdobia vývoja ľudskej civilizácie od doby kamennej cez dobu železnú, stredovek a moderné dejiny až do budúcnosti. Hráč postupne dobýva svetové kontinenty, skúma dobové technológie, buduje a vyvíja svoje mesto, vyrába suroviny a stavia veľkolepé budovy, založené na skutočne existujúcich alebo už zničených historických alebo ešte nepostavených stavbách. V hre je veľmi dôležitá vzájomná koordinácia a komunikácia medzi skupinami hráčov, ktoré sa nazývajú „cechy“.
Hra bola spustená v roku 2012 a v rovnakom roku bola spustená i slovenská verzia (30. máj 2012 o 12.00 hod). Už na konci roku registrovala celkom päť miliónov hráčov z celého sveta a bola tiež vďaka svojmu ojedinelému bojovému systému nominovaná na European Games Awards, ďalší rok zas na MMO Awards 2013.

</doc>
<doc id="596627" url="https://sk.wikipedia.org/wiki?curid=596627" title="Kristin Chenoweth">
Kristin Chenoweth



</doc>
<doc id="596632" url="https://sk.wikipedia.org/wiki?curid=596632" title="LocAll">
LocAll

LocAll je slovenská regionálna televízia vysielajúca v Lučenci, Rimavskej Sobote, Fiľakove, Tornaľi, Detve, Hnušti, Hriňovej, Tisovci, Košiciach a okolí od roku 2001.
V súčasnosti vysiela prevažne online cez rôzne internetové portály no taktiež aj cez terestriál. Televízia vysiela nepretržite 24 hodín denne a prináša v 3 hodinových blokoch regionálne spravodajstvo ale aj šport, kultúru, živé prenosy a zaujímavosti z regiónov.

</doc>
<doc id="596633" url="https://sk.wikipedia.org/wiki?curid=596633" title="Robert Mitchum">
Robert Mitchum

Robert Mitchum (* 6. august 1917, Bridgeport, Connecticut, USA† 1. júl 1997, Santa Barbara, Kalifornia) bol americký herec a spevák.
Životopis.
Prežil veľmi búrlivú mladosť, pracoval v mnohých rôznych profesiách, prevažne v robotníckych povolaniach. Jedným z týchto povolaní bol profesionálny boxer. Pri boxe utrpel vážne zranenie, ktoré viedlo k tomu, že musel boxovanie zanechať úplne. Odniesol si z neho svoj značne charakteristický vzhľad, totiž mierne krivý nos a jazvu na tvári. K filmu sa dostal cez amatérske divadlo, kde sa zoznámil s ľuďmi, ktorí disponovali potrebnými stykmi v Hollywoode. Zo začiatku hral vo filmoch len drobné či epizódne úlohy v podradných westernoch, vojnových a dobrodružných filmoch v spoločnosti RKO.
Jeho prvá veľká a úspešná filmová rola prišla až v roku 1945 v snímke "The Story of G.I. Joe" za ktorú bol tiež prvýkrát a naposledy nominovaný na cenu Americkej filmovej akadémie Oscar. Napriek afére s prechovávaním drog jeho filmová kariéra naďalej stúpala. Predstavoval zvláštny neopozeraný typ drsného, ​​niekedy až zlého chlapíka s nedbalou rečou, ležérnym vystupovaním a aj zvláštnou chôdzou, ktorý sa hodil do dobovej atmosféry vtedy módneho filmového film noir štýlu. Aj napriek veľkej nepriazni filmovej kritiky a jeho nie príliš dobrej povesti u jeho hereckých kolegov sa jednalo o veľmi často obsadzovaného a režisérmi často vyhľadávaného herca s veľmi osobitým hereckým štýlom, ktorý sa dobre hodil pre role vojakov, westernových hrdinov, dobrodruhov, drsných detektívov a pod.
Ku koncu svojho života sa viac venoval práci v televízii. Svoju poslednú úlohu stvárnil vo filme "Mŕtvy muž".
Jeho filmografia je veľmi obsiahla, objavil sa najmenej v 130 rôznych filmových a televíznych dielach. Ide o jednu z mála amerických filmových hviezd, ktorá nikdy nezískala Zlatý glóbus alebo Oscara a ktorá aj napriek pomerne zjavnej nepriazni vtedajšej dobovej kritiky je v dnešnej dobe považovaná za hollywoodskeho klasika aj legendu svetovej kinematografie.
American Film Institute ho zaradil na 23. miesto medzi najväčšími mužskými filmovými hviezdami klasického amerického filmu.

</doc>
<doc id="596634" url="https://sk.wikipedia.org/wiki?curid=596634" title="Symfobia">
Symfobia

Symfobia je slovenská kapela z Nitry hrajúca symfonický metal. Kapelu založil klávesák František Molnár v roku 2007 a členovia sa menili rovnako ako štýl, ktorý hrali. Nakoniec sa zostava ustálila v roku 2014 príchodom gitaristu Milana Sitára, basáka Petra Bugára, speváčky Eriky Strečkovej, bubeníka Vandyho Palva Prokopa, gitaristu Piťuku Vargu a nakoniec príchodom vokalistky Petry Hasarovej.
Začiatky a prvý album "Way of the Queen".
V januári 2015 vydala kapela svoj prvý debutový album "Way of the Queen". Album je dielom nápadov Františka Molnára pričom do spolupráce bolo pozvaných niekoľko skvelých hudobníkov ako napr. k orchestrálnym podkladom prispel Peter Vlčko a zbory naspievalo 8 vokalistiek atď. Texty ku piesňam napísal Rastislav Getta. Album nahralo štúdio HS (Marek Viršík – Horkýže Slíže), kde si mix a master vzal na starosť zvukár Sanchez (BijouTerrier). Album pozostáva z 9 songov v celkovej dĺžke približne 55 minút. Kapela krstila svoj debutový album v máji 2015 vo Frankie Rock klube v Nitre kde krstným otcom sa stal gitarista Henry Tóth a spevák kapely Paranoid Igor Belaj. Krst CD bol zároveň ich prvý oficiálny koncert. Druhým koncertom sa stal júnový koncert s fínskou kapelou Nightwish na banskobystrickom amfiteátri spoločne s kapelou Sabaton. Nasledovali ďalšie koncerty s kapelami ako Therion, turné s kapelou Tublatanka, turné s kapelou Citron a festivaly ako More Than Fest, Topfest, Rock pod Kameňom, Masters of Rock, Benátská noc, Radegast legendy a iné. Koncom roka 2016 nastúpil do kapely nový bubeník Viliam Putz a kapela začala pracovať na novom albume.

</doc>
<doc id="596635" url="https://sk.wikipedia.org/wiki?curid=596635" title="Hit That Perfect Beat">
Hit That Perfect Beat

„Hit That Perfect Beat“ je singel britskej synthpopovej trojice Bronski Beat, z albumu "Truthdare Doubledare". Stal sa populárnym tanečným hitom, pričom dosiahol 3. miesto v UK Singles Chart a do prvej desiatky sa dostal vo viacerých európskych krajinách.

</doc>
<doc id="596636" url="https://sk.wikipedia.org/wiki?curid=596636" title="Vladimír Hančík">
Vladimír Hančík

Vladimír Hančík (* 16. apríl 1944, Ružomberok) je bývalý úspešný volejbalový tréner, dlhoročný volejbalový funkcionár a volejbalový odborník. V roku 1976 sa s družstvom žien Slávie UK Bratislava stal víťazom Pohára víťazov pohárov.
Štúdiá a akademická činnosť.
Po absolvovaní základnej školy v Ružomberku a maturite (1963) na Strednej priemyselnej škole spojovej techniky v Banskej Bystrici sa Vladimír Hančík stal absolventom (1968) Fakulty telesnej výchovy a športu Univerzity Komenského v Bratislave (FTVŠ UK). Fakultu ukončil ako diplomovaný tréner volejbalu. Po štúdiách nastúpil ako odborný asistent na Katedru teórie a didaktiky hier FTVŠ UK. V roku 1978 získal doktorát z pedagogiky. V rokoch 1986 až 1994 pôsobil ako odborný asistent na Katedre hier FTVŠ UK.
Volejbalový tréner.
V roku 1971 nastúpil ako asistent trénera v ženskom seniorskom družstve TJ Slávia UK Bratislava. O rok neskôr sa stal prvým trénerom tohto družstva. Sláviu UK trénoval v rokoch 19711979, 19821984, 1990 a 1997. V rokoch 1979 až 1982 trénoval Vladimír Hančík v zahraničí. Viedol rakúske reprezentačného družstvo žien, junioriek Rakúska a bol aj trénerom Wustenrotu Salzburg. V rokoch 1984 až 1986 viedol ženskú volejbalovú reprezentáciu ČSSR. V týchto rokoch bol štátnym trénerom volejbalu na Stredisku vrcholového športu Bratislava.

</doc>
<doc id="596638" url="https://sk.wikipedia.org/wiki?curid=596638" title="Taormina (Taliansko)">
Taormina (Taliansko)

Taormina je historicke mesto v provincii Messina na severovýchode Sicílie v Taliansku. 
Mesto leží na pobreží Iónskeho mora, na hore "Monte Tauro", v nadmorskej výške 204 m. Je jedným z hlavných turistických centier na Sicílii . Taormina je výnimočná svojou históriou, zachovalými pamiatkami a polohou na skale nad morom s výhľadom na pevninské Taliansko a Etnu. 
Hlavnou ulicou v Taormine je promenáda "Corso Umberto I." s historickými palácmi, obchodmi a reštauráciami.
Hlavnou pamiatkou v Taormine a jednou z hlavných na Sicílii je grécke divadlo ("Teatro Greco"). Bolo založené v 3. storočí pred Kr. a v 1. storočí ho Rimanmi prestavali. Má priemer 109 m a je z neho výhľad na Etnu, mesto a pobrežie. 
K ďalším pamiatkam patrí katedrála "San Nicolo" z 13. storočia, gotický palác "Palazzo Corvaio" z konca 14. storočia, kostol "Santa Caterina" zo 17. storočia, gotický palác "Duchi di Santo Stefano", mestská brána "Porta Catania" z 15. storočia, kláštorný komplex "Badia Vecchia" zo 14. storočia alebo "Castello di Taormina" na vrchole hory Monte Tauro.

</doc>
<doc id="596642" url="https://sk.wikipedia.org/wiki?curid=596642" title="Amos TV">
Amos TV

Amos TV bola študentská televízia zo základnej školy Jána Amosa Komenského v Bánovciach nad Bebravou, ktorá vysielala v rokoch 20042014.
Vysielala prevažne vlastnú tvorbu prostredníctvom internetu. Hlavnou koordinátorkou a riaditeľkou televízie bola Mgr. Eva Mikušová. Počas 10 rokov vzniklo niekoľko dokumentačných filmov ktoré vyšli na 4 DVD v roku 2008. Išlo o témy z hľadiska cestovania v hlavnom meste Slovenska "BRATISLAVA", regióne "LIPTOV", regióne "ORAVA" a cestovateľský náučný dokument "Po stopách Ľudovíta Štúra".

</doc>
<doc id="596644" url="https://sk.wikipedia.org/wiki?curid=596644" title="Bad Tölz">
Bad Tölz

Bad Tölz je nemecké mesto ležiace v spolkovej krajine Bavorsko na rieke Isar. K 31. decembru 2015 tu žilo 18 475 obyvateľov.
Prvá písomná zmienka pochádza z roku 1155, v roku 1331 Tölz dostal trhové právo. V roku 1453 bolo mesto vrátane miestneho hradu zničené veľkým požiarom a bolo obnovené už ako kamenné. Od 19. storočia sa datuje rozvoj turistického ruchu spojený s liečivými jódovými prameňmi, čistým vzduchom a blízkosťou Álp. Od roku 1899 sa názov mesta uvádza s kúpeľným prídomkom. Dominantou je gotický kostol Nanebovzatia Panny Márie.
V meste a okolí sa odohráva detektívny televízny seriál "Big Ben".
Miestnym športom číslo jedna je ľadový hokej, klub "EC Bad Tölz" bol v rokoch 1962 a 1966 majstrom NSR. V tunajšej hale sa konali juniorské majstrovstvá Európy v rokoch 1969 a 1984.
Thomas Mann sem jazdil na letný byt.

</doc>
<doc id="596645" url="https://sk.wikipedia.org/wiki?curid=596645" title="Atapuerca">
Atapuerca

Atapuerca je krasová oblasť v Španielsku v blízkosti rovnomenného mesta v provincii Burgos.
V tunajších jaskyniach boli nájdené archeologické pozostatky najstaršieho osídlenia hominidov v západnej Európe. Ako jedna z najdôležitejších archeologických lokalít Španielska bola oblasť v roku 2000 zapísaná na zoznam svetového dedičstva UNESCO.

</doc>
<doc id="596646" url="https://sk.wikipedia.org/wiki?curid=596646" title="Bibliotéka pauperum">
Bibliotéka pauperum

Bibliotéka pauperum (iné názvy: bibliotheca pauperum, knižnica chudobných; z lat. "bibliotheca" – knižnica, od gr. βιβλιοθήκη "bibliothéké" – knižnica + lat. "pauperum", od "pauper" = chudobný) bola knižnica, požičovňa kníh (spravidla učebníc) pre chudobných žiakov. V rámci školy existovala oddelene od profesorskej a študentskej knižnice.

</doc>
<doc id="596647" url="https://sk.wikipedia.org/wiki?curid=596647" title="Bibliotheca pauperum">
Bibliotheca pauperum



</doc>
<doc id="596648" url="https://sk.wikipedia.org/wiki?curid=596648" title="Knižnica chudobných">
Knižnica chudobných



</doc>
<doc id="596657" url="https://sk.wikipedia.org/wiki?curid=596657" title="Internet Archive">
Internet Archive

Internet Archive je nezisková digitálna knižnica a databáza, sídliaca v San Franciscu v USA, ktorej cieľom je „"umožniť univerzalny prístup ku všetkým poznatkom"“. Poskytuje voľný a verejný prístup k zbierkam zdigitalizovaných materiálov, vrátane stránok, softvérových aplikácií a hier, hudby a videa, a takmer troch miliónov voľne prístupných kníh. V októbri 2016 mala kolekcia Internet Archive 15 petabajtov dát. Okrem funkcie digitálneho archívu sa organizácia zaoberá aktivitami na propagáciu slobodného a otvoreného internetu.
Internet Archive umožňuje verejnosti nahrávať a sťahovať digitálny materiál zo svojej databázy. Väčšina jeho údajov je však zhromažďovaná automaticky webovými robotmi, ktoré pracujú na zachovaní čo najviac z verejného obsahu siete ako je to len možné. Archív s názvom Wayback Machine obsahuje viac ako 406 miliárd webových stránok (stav január 2020). Archív tiež dohliada na jeden z najväčších svetových projektov digitalizácie kníh.
Archív založil Brewster Kahle v máji 1996 ako neziskovú organizáciu v USA. Sídli v San Franciscu, dátové centrá sa nachádzajú 3 Kalifornských mestách San Francisco, Redwood City a Richmonde. Kvôli snahe zálohovať informácie sa kópie niektorých kolekcií umiestňujú aj do Bibliotheca Alexandrina v Egypte a do Amsterdamu v Holandsku. Organizácia má približne 200 zamestnancov, z ktorých väčšina pracuje v centrách zameraných na skenovanie kníh. Ročný rozpočet organizácie je 10 miliónov amerických dolárov, ktoré sú získavané z rôznych zdrojov a príjmov, partnerstiev, grantov, darov a Kahle-Austinovej nadácie.

</doc>
<doc id="596658" url="https://sk.wikipedia.org/wiki?curid=596658" title="Zoznam miest na Ukrajine">
Zoznam miest na Ukrajine

Toto je zoznam miest na Ukrajine, ktoré mali k roku 2018 viac ako 100 tisíc obyvateľov. Krajina mala v tom čase spolu 460 miest. Zoznam obsahuje všetky mestá, ležiace v rámci medzinárodne uznaných hraníc Ukrajiny, teda vrátane tých, ktoré Rusko od roku 2014 anektovalo, resp. si ich nárokuje. Tieto mestá sú vyznačené kurzívou.
V súvislosti s ruskou inváziou na Ukrajinu vo februári 2022 sa súčasný počet obyvateľov môže značne líšiť, a to predovšetkým pri mestách, ktoré boli priamo zasiahnuté bojmi. 

</doc>
<doc id="596662" url="https://sk.wikipedia.org/wiki?curid=596662" title="Paris-Roubaix 2017">
Paris-Roubaix 2017

Paris-Roubaix 2017 bola cyklistická klasika odjazdená 9. apríla 2017. Tieto preteky boli 115. ročníkom Paris-Roubaix a taktiež to boli 15. preteky UCI World Tour 2017.
Vo finiši šprintovalo o víťazstvo 5 cyklistov. Víťazom sa stal Belgičan Greg Van Avermaet v službách tímu "BMC Racing". Bolo to jeho prvé víťazstvo v kariére. Druhý skončil Zdeněk Štybar z "Quick-Step Floors" a tretí Sebastian Langeveld z "Cannondale-Drapac". Priemernou rýchlosťou až 45,2 km/h vytvorili nový rekord na tejto klasike.
Tímy.
Nakoľko je Paris-Roubaix UCI World Tour pretekom, všetkých 18 tímov UCI World Tour bolo pozvaných automaticky s povinnosťou vybrať 8 cyklistov, ktorí sa pretekov zúčastnia. Vo februári 2017 organizátori oznámili 7 mužstiev s divokou kartou, ktoré doplnili 25 tímový pelotón.

</doc>
<doc id="596663" url="https://sk.wikipedia.org/wiki?curid=596663" title="Zoznam miest v Holandsku">
Zoznam miest v Holandsku

Toto je zoznam miest v Holandsku, ktoré mali vo februári 2017 viac ako 50 tisíc obyvateľov. 

</doc>
<doc id="596665" url="https://sk.wikipedia.org/wiki?curid=596665" title="GBU-43/B Massive Ordnance Air Blast">
GBU-43/B Massive Ordnance Air Blast

GBU-43/B Massive Ordnance Air Blast (MOAB, tiež známa ako "Mother Of All Bombs" - matka všetkých bômb) je veľká konvenčná bomba vyvinutá pre letectvo Spojených štátov Albertom L. Weimortsom juniorom. V čase vývoja bola považovaná za najsilnejšiu nenukleárnu zbraň vôbec. Bomba bola navrhnutá ku zhodeniu z transportného lietadla C-130.
Od tej doby Rusko v roku 2007 úspešne testovalo z bombardéra Tu-160 ich bombu AVBPM (rus. Aviacionnaja vakuumnaja bomba povyšennoj moščnnosti) a podľa výsledkov meraní tvrdia, že je 4x silnejšia ako MOAB, hoci o veľkosti a sile ruskej zbrane môžu niektorí ľudia viesť dohady, rovnako ako o sile a veľkosti zbrane americkej.
Vývoj.
MOAB je projekt Air Force Research Laboratory (výskumné laboratórium letectva USA), ktorý začal v roku 2002 ako nasledovník projektu BLU-82 „Daisy cutter“. Podstúpil úspešný test v Eglin Air Force Base na Floride 11. mája 2003 a ďalšie 21. novembra toho istého roku.
Parametre.
MOAB je bomba 30 stôp a 1,75 palca (9,17 m) dlhá, v priemere 40,5 palca (102,9 cm) a vážiaca 22 600 libier (9,5 tony, hoci US Air Force Research Laboratory tvrdia, že existuje aj väčšia verzia vážiaca 13 ton), z čoho 18 700 libier (8,4 ton) je explozívna náplň. Polomer výbuchu je 450 stôp (137,61 m), ale masívna tlaková vlna vytvorená výbuchom je schopná zničiť oblasť veľkú ako 9 mestských blokov. Kvôli svojim rozmerom a váhe musí byť bomba zhadzovaná z nákladného lietadla, zvyčajne C-130. Je nasmerovaná pomocou systému GPS a využíva padák na vytiahnutie z nákladového priestoru lietadla, teda môže byť zhadzovaná z väčšej výšky než jej predchodca BLU-82. Je to prvá americká zbraň využívajúca chvostové plochy ruského štýlu (známe ako „"Belocerkovského mriežkové plutvy"“) a je len o málo menšia než "Grand Slam", britská bomba z druhej svetovej vojny.
MOAB používa 18 700 libier explozívnej náplne H6. So silou rovnou 1,35 násobku sily TNT je H6 jednou zo silnejších výbušnín používaných armádou Spojených štátov. H6 je výbušný mix RDX (cyklotrimethlylen trinitramin, hexogen), TNT (trinitrotoluén) a hliníka. H6 je zvyčajne využívané armádou pre viacúčelové bomby a je výbušným plnivom vyrábaným v Austrálii. H6 je tiež široko používaným plnivom pre podvodné zbrane ako míny, hlbinné nálože a torpéda.
Hoci jej efekt bol často porovnávaný s jadrovou zbraňou, má iba zhruba tisícinu sily atómovej bomby zhodenej na Hirošimu, MOAB je ekvivalentom 11 ton TNT, pre porovnanie výbuch v Hirošime bol ekvivalentom 13 000 ton TNT a moderné jadrové bomby sú ešte oveľa silnejšie ako bomba z Hirošimy. Avšak svojou silou sa MOAB vyrovná najmenším jadrovým bombám ako napr. M-388 Davy Crockett.
Okrem 2 kusov MOAB vyrobených pre testy je známych 15 kusov z továrne McAlester Army Ammunition Plantin z roku 2003 na podporu operácie Iracká sloboda, došlo k prvému ostrému použitiu tejto bomby 13. apríla 2017. Bola zvrhnutá na afganskú oblasť Achin v provincii Nangarhár. Dôvodom tohto zvrhnutia je zasiahnutie oblasti s vysokou koncentráciou bojovníkov ISIS.
Využitie.
Základný dizajn nesie znaky BLU-82 Daisy Cutter, ktorá bola použitá vo vojne vo Vietname a tiež v Afganistane - najviac pre čistenie veľkých zalesnených plôch na vtedajšej fronte a pre útoky na opevnené ciele. Na rozdiel od Daisy Cutter, MOAB je určená na ničenie cieľov opevnených popr. podzemných. MOAB je pomocou GPS navádzaná bomba zhadzovaná voľným pádom, naproti tomu Daisy Cutter je nenavádzaná padákom stabilizovaná a vyžaduje relatívne nízku výšku zhodenia.
Pentagon presadzoval svoj zámer použiť MOAB bomby ako zbraň proti pešiakom ako súčasť stratégie „"shock and awe"“ (šok a hrôza) v Iraku. Letectvo Spojených štátov realizovalo test, kde subjektom ukázali video výbuchu MOAB. Okrem skupiny jadrových vedcov všetci ostatní výbuch identifikovali ako jadrový (chybne). Tento test demonštroval potenciál MOAB bomby na vyvolanie psychologického strachu.
Hoci je MOAB primárne určená k deštrukcii opevnených a podzemných cieľov, možno ju tiež využiť proti ľahkým až stredným pozemným cieľom o veľkej rozlohe. Avšak viacnásobné údery zbraňami menšieho kalibru by mohli byť efektívnejšie, pretože tieto možno zhadzovať zo stíhačiek alebo bombardérov ako F-16, ktoré majú oveľa lepšiu manévrovateľnosť a prostriedky sebaobrany než lietadlá C-130 a C-17. Kobercové bombardovanie z veľkej výšky oveľa menšími 2000 alebo 1000 librovými bombami zhadzované z B-52 je tiež veľmi efektívne v pokrytí veľkých oblastí.
Dňa 13. apríla 2017 bola GBU-43 zhodená v Afganistane na podzemný systém tunelov Islamského štátu.

</doc>
<doc id="596668" url="https://sk.wikipedia.org/wiki?curid=596668" title="GBU-43 MOAB">
GBU-43 MOAB



</doc>
<doc id="596669" url="https://sk.wikipedia.org/wiki?curid=596669" title="MOAB">
MOAB



</doc>
<doc id="596673" url="https://sk.wikipedia.org/wiki?curid=596673" title="Nisa (Turkménsko)">
Nisa (Turkménsko)

Nisa bolo staroveké mesto, ktoré sa nachádzalo neďaleko dnešného Ašchabadu v Turkménsku. Niekedy býva považované za jedno z prvých hlavných miest Partskej ríše. 
Tradícia pripisuje založenie mesta zakladateľovi arsakovskej dynastie Arsakesovi I. Dnes sa na mieste kde kedysi stálo mesto nachádzajú len ruiny s radom archeologických nálezísk. 
Pre svoju unikátnosť bola Nisa v roku 2007 zapísaná na zoznam Svetového dedičstva UNESCO.

</doc>
<doc id="596676" url="https://sk.wikipedia.org/wiki?curid=596676" title="Podháj (Martin)">
Podháj (Martin)

Podháj je mestská časť mesta Martin. Žije tu približne 7 080 obyvateľov.
Polohopis.
Mestská časť je situovaná na severozápad od centra mesta a susedí s mestskou časťou Záturčie. Siaha až po úpätie Lúčanskej Malej Fatry, odkiaľ vedie turistický chodník na Martinské hole. V minulosti sa na území Podhája nachádzali rozsiahle močiare na ktorých neskôr vznikol Podháj v dôsledku čoho je toto územie nestabilné a často sa tam vyskytujú prepadliny.

</doc>
<doc id="596678" url="https://sk.wikipedia.org/wiki?curid=596678" title="Carlton Gardens">
Carlton Gardens

Carlton Gardens sú rozľahlé plochy mestskej zelene obklopujúce Royal Exhibition Building v austrálskom meste Melbourne. 
V centrálnej časti parku, ktorého celková rozloha je 26 hektárov, sa nachádza okrem Royal Exhibition Building melbournské múzeum a kino IMAX. Tento komplex budov rozdeľuje park na severnú a južnú časť. Park je vymedzený ulicami "Victoria Street", "Rathdowne Street", "Carlton Street" a "Nicholson Street". Park vznikol súčasne s výstavnou budovou v druhej polovici 19. storočia.
Záhrady sú ukážkou viktoriánskej záhradnej architektúry s rozsiahlymi trávnikmi a mnohými európskymi aj austrálskymi stromami ako napr. duby, platany, bresty, cédre, araukárie, figovníky kombinovanými s kvetinovými záhonmi. V parku sa nachádzajú aj tenisové kurty a detské ihriská.
V roku 2004 bol park spolu s Royal Exhibition Building zapísaný na zoznam Svetového dedičstva UNESCO.

</doc>
<doc id="596679" url="https://sk.wikipedia.org/wiki?curid=596679" title="Royal Exhibition Building">
Royal Exhibition Building

Royal Exhibition Building v Melbourne je výstavná budova pochádzajúca z druhej polovice 19. storočia. Jej výstavba skončila v roku 1880 a v tom istom roku tu bola otvorená Svetová výstava, ktorá trvala do roku 1881. 
Budova je obklopená záhradami Carlton, ktorých rozloha je 26 hektárov. Podľa architekta Josepha Reeda historizujúca podoba výstavnej haly je inšpirovaná viacerými budovami či stavebnými štýlmi, okrem iného chrámom Santa Maria del Fiore vo Florencii (centrálna kupola), nemeckým novorománskym "Rundbogenstil" (bočné krídla) či niekoľkými stavbami vo francúzskom Caen a Paríži. Stavba je dodnes využívaná pre rôzne výstavy a ďalšie kultúrne podujatia. 
V budove sa konalo 9. mája 1901 prvé slávnostné zasadnutie austrálskeho parlamentu a 3. septembra 1901 bola nad kupolou budovy prvýkrát vyvesená novovzniknutá vlajka Austrálie. 
V roku 2004 bola budova spolu s Carlton Gardens zapísaná na zoznam Svetového dedičstva UNESCO. 

</doc>
<doc id="596680" url="https://sk.wikipedia.org/wiki?curid=596680" title="Austrálske trestanecké osady">
Austrálske trestanecké osady

Austrálske trestanecké osady sú súbor 11 lokalít na území štátov Tasmánia, Nový Južný Wales, Západná Austrália a vonkajšieho teritória ostrova Norfolk v Austrálii.
Austrálskymi trestaneckými osadami (takmer 3 000 lokalít po celom kontinente, predovšetkým v pobrežnej časti) prešlo približne 160 000 odsúdených v období od 80. rokov 18. storočia do 60. rokov 19. storočia. Väzni boli využívaní na nútené práce v prospech koloniálnych projektov. Týchto 11 lokalít prestavuje najlepšie príklady fenoménu masovej deportácie zločincov a upevňovania európskej (britskej) koloniálnej mocnosti za pomoci nútenej práce väzňov.

</doc>
<doc id="596681" url="https://sk.wikipedia.org/wiki?curid=596681" title="Stećak">
Stećak

Stećak (v množnom čísle "stećci") je stredoveký náhrobný kameň na západnom Balkáne. Jeho pomenovanie vychádza z praslovanského výrazu "stojati" – „stáť“. 
Väčšina náhrobkov má pôvod v období predosmanského Bosnianskeho kráľovstva (13771463), niektoré z nich však pochádzajú už z 12. storočia. Nachádzajú sa predovšetkým v oblasti Hercegoviny, ale aj v okolitých štátoch (Srbsko, Čierna Hora, Chorvátsko). Sú späté predovšetkým s bosnianskou cirkvou, ale aj bogomilstvom, väčšina nápisov je napísaná v bosnianskej cyrilike. Väčšina náhrobných kameňov je vyrobená z vápenca a je zdobená rôznymi reliéfmi. 
Odhaduje sa, že v celom regióne sa nachádza až 60 000 náhrobných kameňov. V roku 2016 bolo na zoznam svetového dedičstva UNESCO zapísaných 30 lokalít týchto stredovekých nekropolí. Z toho sa 22 miest nachádza v Bosne a Hercegovine, 3 v Čiernej Hore, 3 v Srbsku a 2 v Chorvátsku.

</doc>
<doc id="596686" url="https://sk.wikipedia.org/wiki?curid=596686" title="Slovenský pohár vo volejbale mužov">
Slovenský pohár vo volejbale mužov

Slovenský pohár vo volejbale mužov je volejbalová pohárová súťaž mužov na Slovensku, ktorú organizuje Slovenská volejbalová federácia (SVF). Vznikla v roku 1993 a zúčastňujú sa jej kluby najvyššej slovenskej ligovej súťaže. Najúspešnejším klubom súťaže je VKP Bratislava, ktorý v nej zvíťazil 10-krát. Od ročníka 2021/22 nesie súťaž mediálny názov "Niké" "Slovenský pohár muži".
Víťaz pohára má právo účasti v pohárových súťažiach CEV.
Štruktúra súťaže.
Súťaž sa hrá vyraďovacím systémom doma-vonku (na odvetu). Samotný finálový zápas sa hrá ako jedno stretnutie. 

</doc>
<doc id="596687" url="https://sk.wikipedia.org/wiki?curid=596687" title="VK Ekonóm SPU Nitra">
VK Ekonóm SPU Nitra



</doc>
<doc id="596689" url="https://sk.wikipedia.org/wiki?curid=596689" title="Stavby navrhnuté Le Corbusierom">
Stavby navrhnuté Le Corbusierom

Le Corbusier, pôvodným menom Charles-Édouard Jeanneret-Gris, bol švajčiarsko-francúzsky architekt, ktorý sa venoval aj maliarstvu a urbanizmu. Svojim radikálnym dielom aj výtvarným citom výrazne ovplyvnil vývoj modernej architektúry a je považovaný za najväčšieho architekta 20. storočia. 17 budov či skupín budov z jeho diela bolo v roku 2016 zaradené na zoznam svetového dedičstva UNESCO.
Budovy chránené UNESCOM.
Nasledujúca tabuľka zahŕňa len objekty chránené UNESCOM, nejedná sa o kompletné architektovo dielo. 

</doc>
<doc id="596690" url="https://sk.wikipedia.org/wiki?curid=596690" title="Lokality japonskej priemyslovej revolúcie Meidži">
Lokality japonskej priemyslovej revolúcie Meidži

Lokality japonskej priemyselnej revolúcie Meidži je skupina 23 lokalít prevažne v juhozápadnom Japonsku, ktoré hrali významnú úlohu v procese industrializácie Japonska na konci obdobia "Bakumatsu" a počas reforiem Meidži (od polovice 19. storočia do začiatku 20. storočia). 
Jedná sa o komplexy oceliarní, dokov, uhoľných baní, ale aj o obytné budovy a budovy vojenského charakteru a pod., ktoré sú pamiatkami na obdobie, kedy boli v Japonsku implementované technologické postupy pochádzajúce z Európy a Ameriky a táto technológia bola prispôsobená japonským potrebám a tradíciám.
Od roku 2015 sú tieto kultúrne pamiatky zapísané na Zozname svetového dedičstva UNESCO.

</doc>
<doc id="596691" url="https://sk.wikipedia.org/wiki?curid=596691" title="Nálanda">
Nálanda

Nálanda bola staroveká univerzita v Biháre v Indii. 
Nachádzala sa niekoľko desiatok kilometrov juhovýchodne od Patny a medzi rokmi 427 až 1197 bola centrom budhistickej vzdelanosti. Na konci 12. storočia však univerzita zanikla pod tlakom moslimských nájazdníkov. 
Zrúcaniny objavil a identifikoval britský archeológ Alexander Cunningham. Podľa tradície Nálandu niekoľkokrát navštívil aj sám Budha, zakladateľ budhizmu.

</doc>
<doc id="596693" url="https://sk.wikipedia.org/wiki?curid=596693" title="Melissa Benoistová">
Melissa Benoistová

Melissa Benoistová (* 4. október 1988, Houston, Texas, USA) je americká herečka, známa zo seriálu "Supergirl" (2015).
Kariéra.
Začínala v seriáloch ako "Zákon a poriadok : Špeciálna jednotka" (1999) alebo "Zločinné úmysly" (2001). V roku 2008 sa však dostala do podvedomia divákov filmom "Tennessee", kde si zahrala spolu s speváčkou Mariah Careyovou. Tiež sa pripojila v natáčaniu seriálu "Glee", kde ukázala aj jej spevácky talent. Vidieť sme ju mohli vo štvrtej a piatej sérií. V roku 2014 si zahrala v oscarovom filme "Whiplash" a o rok neskôr, získala úlohu Kary Zor-El, v seriály Supergirl (2015). V roku 2016 nahradila herečku Lily Collinsovú vo filme "Lowriders". 
Medzi jej blízkych priateľov patrí príklad herec Grant Gustin.

</doc>
<doc id="596694" url="https://sk.wikipedia.org/wiki?curid=596694" title="Melissa Benoist">
Melissa Benoist



</doc>
<doc id="596698" url="https://sk.wikipedia.org/wiki?curid=596698" title="Olesya Rulin">
Olesya Rulin

Olesia Jurievna Rulina (; * 17. marec 1986, Moskva) je rusko-americká herečka, známa zo všetkých troch dielov detskej komédie "High School Musical", kde si zahrala postavu Kelsi Nielsenovej.
Detstvo a mladosť.
Olesia Rulina sa narodila v marci roku 1986 v Moskve za čias Sovietskeho zväzu. Vyrastala neďaleko Moskvy, v meste Lichoslavľ. Na začiatku deväťdesiatich rokov jej otec emigroval do Spojených štátov, o dva roky neskôr ho celá jeho rodina aj s Olesiou nasledovala a usadila sa v Texase a neskôr v Utahu.
Keď mala Rulinová jedenásť rokov jej mama ju prihlásila na baletný kurz, aby si zlepšila postavenie v spoločnosti. Tiež vie hrať výborne na klavír, čo predviedla vo všetkých troch častiach filmu "High School Musical".
Krátko pred začiatkom jej hereckej kariéry brigádovala v menších obchodíkoch, študovala ekonómiu v Paríži a v roku 2005 absolvovala na West Jordan High School.
Kariéra.
Medzi jej prvé filmy v ktorých si zahrala patrí "Hounded" (2001), kde hrala po boku herca Shia LaBeoufa. Tiež sa objavila v hororovom trilery "Temná legenda 3: Krvavá Mary" (2005) a až o rok sa jej podarilo zviditeľniť v muzikálovej komédii "High School Musical". O dosť viac priestoru získala v druhej časti a tiež si svoju postavu nádejnej klaviristky zopakovala aj tretíkrát v poslednej časti "High School Musical 3".
Po skončení "High School Musical" sa predstavila aj po boku Jessicy Simpsonovej v komédií "Nebezpečne blonďavá" z roku 2008. V rovnakom roku sa objavila aj v dráme "Navždy silný" a o rok neskôr si zahrala spolu s herečkou Heather Locklearovou v dráme "Flying By".
V roku 2010 si zahrala hlavnú postavu vo filme "Mary v očakávaní" a v roku 2013 si zahrala dcéru Kristin Chenowethovej v komédií "Rodinný víkend".
Od roku 2015 hrá postavu menom Callista Secorová v akčnom seriály "Powers".
Súkromný život.
Je pescetariánka. V marci 2022 oznámila, že čaká svoje prvé dieťa.
Vie čítať, písať a hovoriť plynule po rusky. Venovala veľa času na charitatívne účely, rozdala niekoľko peňazí pre zvieratá, viac-menej psy, ktoré boli bez domova, a tiež venovala pre charitu aj nejaké jej šaty.

</doc>
<doc id="596700" url="https://sk.wikipedia.org/wiki?curid=596700" title="Karol Menschy">
Karol Menschy

Karol Menschy (* 18. apríl 1931, Bratislava† 28. máj 2010) bol všestranný cyklista, priekopník dráhovej cyklistiky na Slovensku, tréner a organizátor cyklistických podujatí na Slovensku. Pôsobil v cyklistických oddieloch TJ Rapid Bratislava a Inter Slovnaft Bratislava (sekcia dráhovej cyklistiky).
Športová kariéra.
Karol Menschy začínal svoju športovú kariéru ako pretekár na ceste. V roku 1954 sa zúčastnil historicky prvého ročníka etapových pretekov Okolo Slovenska. Dokonca vyhral ich úvodnú etapu. Neskôr presedlal na dráhu, na ktorej jazdil bodovacie preteky, stíhacie preteky a dokonca si sadol aj do tandemu spoločne s účastníkom olympijských hier 1960 Dušanom Škvareninom. No najviac úspešný bol v disciplíne jazda za motorovým vodičom. Vodiča mu robil Ján Sulanský.
Tréner a organizátor.
V roku 1961 Karol Menschy spoločne s Kamilom Haťapkom spoluzakladal cyklistický oddiel Inter Slovnaft Bratislava. Menschy v rámci oddielu založil sekciu dráhovej cyklistiky, ktorú okrem neho tvorili aj olympionici Dušan Škvarenina a Juraj Miklušica. V rokoch 19621964 sa tento oddiel podieľal na rekonštrukcii Národného velodrómu Vlastimila Ružičku na Ulici odbojárov.
Po skončení aktívnej športovej kariéry sa z neho stal tréner, ale aj nadšený organizátor športových podujatí. Dokonca robil asistenta Kamilovi Haťapkovi pri česko-slovenskej reprezentácii cestných cyklistov. Spoluorganizoval napríklad medzinárodné dráharské preteky Zlatá stuha Slovnaftu, neskôr už ako funkcionár Rapidu Bratislava Veľkú cenu Slovenska v šprinte, Memoriál Dušana Škvareninu, či majstrovstvá Slovenska.
Úspechy.
Na Karola Menschyho počesť sa každoročne poriada memoriál.
Zaujímavosť.
Karol Menschy pôsobil aj ako masér, dokonca aj pri štátnej reprezentácii. Ako masér bol pri cyklistickej reprezentácii aj počas Pretekov mieru v roku 1986, ktoré začínali v Kyjeve krátko po tragickej havárii v jadrovej elektrárni v Černobyli.

</doc>
<doc id="596701" url="https://sk.wikipedia.org/wiki?curid=596701" title="HNTV">
HNTV

HNTV alebo Humenská televízia je lokálna slovenská televízia v meste Humenné, ktorá vysiela od 25. marca 1993. Prvé skúšobne vysielanie zahájila prenosom zasadnutia mestského zastupiteľstva.
V novembri 1994 televízia dosahovala pokrytie pre takmer 10 tisíc domácností a podobný rozsah dosahuje aj po dvoch desaťročiach. Od marca 2014 je dostupná aj v digitálnej optickej sieti Antik Telecom. 
Televízia vysiela pravidelne vo štvrtok od 18. hodiny, v nasledovnej slučke opakujúcej sa 6x denne v rozsahu 30-40 minút. Vysiela prevažne spravodajstvo z regiónu, politické relácie a informácie z diania v meste Humenné.

</doc>
<doc id="596703" url="https://sk.wikipedia.org/wiki?curid=596703" title="TV Prešov">
TV Prešov

TV Prešov bola regionálna slovenská televízia v meste Prešov, ktorá vysielala od mája 2007 do septembra 2011.
Vysielala prevzaté relácie zaniknutej televízie Infokanál Temex, ale aj záznamy zo zasadnutí zastupiteľstva mesta Prešov a Prešovského samosprávneho kraja. Televízia vysielala denne v dvojhodinových blokoch, ktoré boli následne počas dňa reprízované.
V septembri 2011 ju nahradila lokálna televízia TV7. 

</doc>
<doc id="596704" url="https://sk.wikipedia.org/wiki?curid=596704" title="Edwyn Collins">
Edwyn Collins

Edwyn Stephen Collins (* 23. august 1959, Edinburgh, Škótsko, Spojené kráľovstvo) je britský hudobník, producent a majiteľ hudobného vydavateľstva. Collins bol hlavný spevák post-punkovej skupiny 80. rokov Orange Juice, ktorej bol aj spoluzakladateľ. Potom, ako sa skupina rozpadla, začal svoju sólovú kariéru. Jeho skladba „A Girl Like You“ z roku 1994 sa stala celosvetovým hitom.
Vo februári 2005 bol Collins hospitalizovaný potom, ako dostal dvojité krvácanie do mozgu, čo mu spôsobilo stratu reči. Následne musel podstúpiť niekoľkomesačnú rehabilitáciu. Collins opäť vo svojej hudobnej kariére pokračoval od roku 2007.
Collins je tiež spoluzakladateľ nezávislého hudobného vydavateľstva Postcard Records. V roku 2009 získal cenu Ivor Novello Award.

</doc>
<doc id="596709" url="https://sk.wikipedia.org/wiki?curid=596709" title="Dolina Veľkej hučavy">
Dolina Veľkej hučavy

Dolina Veľkej hučavy (, , ) je malá dolina na úpätí Vysokých Tatier. Zavažuje sa z južných zrázov Ostrvy a juhozápadných zrázov Tupej na juh a pretína Cestu Slobody asi na západ od Vyšných Hágov a smeruje k Štôle. Dlhá je asi . Dolinou preteká potok Veľká hučava, jeho prítokom je Malá hučava, ktorý preteká Dolinou Malej hučavy. Dolinu zo západnej strany od Mengusovskej doliny oddeľuje masív Ostrvy a z východu ju od Štôlskej doliny oddeľuje vrch Klin, ktorý je časťou ramena Tupej.
Názov.
Je odvodený z mena Veľkej hučavy, potoka, ktorý preteká dolinou.
Turistika.
Dolinou prechádza červeno značená Tatranská magistrála zo Sliezskeho domu do Sedla pod Ostrvou.

</doc>
<doc id="596712" url="https://sk.wikipedia.org/wiki?curid=596712" title="Kurdovia">
Kurdovia



</doc>
<doc id="596713" url="https://sk.wikipedia.org/wiki?curid=596713" title="Kurdistán">
Kurdistán



</doc>
<doc id="596715" url="https://sk.wikipedia.org/wiki?curid=596715" title="Národný park Tongariro">
Národný park Tongariro

Národný park Tongariro bol založený v roku 1887 ako prvý národný park na Novom Zélande. Leží uprostred Severného ostrova a má rozlohu 796 km². Zahŕňa rad sopiek, jedinečných častými erupciami aj ich silou. V parku sú dve z najaktívnejších sopiek na svete (Ngauruhoe a Ruapehu) a rad maorských posvätných miest.
Pre peších návštevníkov i cyklistov sú tu dva okruhy: "Tongariro Northern Circuit" a druhý "Round the Mountain Track". Po spojení oboch okruhov trvá výprava cca 8 dní.
V roku 1993 bol park zapísaný na zoznam svetového dedičstva UNESCO.

</doc>
<doc id="596716" url="https://sk.wikipedia.org/wiki?curid=596716" title="Ningaloo Coast">
Ningaloo Coast

Ningaloo Coast je lokalita svetového prírodného dedičstva UNESCO o súhrnnej rozlohe 7 050 km². Zahŕňa ako pevninu polostrova North West Cape, tak vodnú plochu a podmorský svet východného Indického oceánu. 
Nachádza sa približne 1 200 km severne od austrálskeho mest Perth. Toto územie je špecifické tým, že sa tunajší koralový útes Ningaloo (dlhý okolo 250 km) nachádza v bezprostrednej blízkosti kontinentálnej pevniny - v najužšom mieste iba 100 m. Polostrov North West Cape je prevažne tvorený vápencovým krasom so sieťou jaskýň, podzemných riek, jazier a hydrologických kolektorov. 
Pod morskou hladinou bolo zdokumentovaných viac ako 300 druhov koralovcov, cez 700 druhov útesových rýb, približne 650 druhov mäkkýšov, 600 druhov kôrovcov a viac ako 1 000 druhov morských rias. V oblasti žijú rozmanité druhy morských korytnačiek a vyskytujú sa tu aj žraloky obrovské. Počas zimných mesiacov sú tunajšie vody súčasťou migračných trás delfínov, dugongov, rají a veľrýb.

</doc>
<doc id="596717" url="https://sk.wikipedia.org/wiki?curid=596717" title="Slovenský pohár vo volejbale žien">
Slovenský pohár vo volejbale žien

Slovenský pohár vo volejbale žien je volejbalová pohárová súťaž žien na Slovensku, ktorú organizuje Slovenská volejbalová federácia (SVF). Vznikla v roku 1993 a zúčastňujú sa jej kluby najvyššej slovenskej ligovej súťaže. Najúspešnejším klubom súťaže je VK Slávia EU Bratislava, ktorý v nej zvíťazil 16-krát. Od ročníka 2021/22 nesie súťaž názov "Niké Slovenský pohár ženy".
Víťaz pohára má právo účasti v pohárových súťažiach CEV.
Štruktúra súťaže.
Súťaž sa hrá vyraďovacím systémom doma a vonku (na odvetu). Samotný finálový zápas sa hrá ako jedno stretnutie. 

</doc>
<doc id="596718" url="https://sk.wikipedia.org/wiki?curid=596718" title="Majstrovstvá Slovenskej republiky mládeže v šachu">
Majstrovstvá Slovenskej republiky mládeže v šachu

Majstrovstvá Slovenskej republiky mládeže sú vrcholom sezóny mladých šachistov na Slovensku. Hráči hrajú vo svojich kategóriách turnaj jednotlivcov švajčiarskym systémom na 9 kôl. Majstrovstvá sú zároveň nominačné podujatia pre reprezentačné akcie v danom roku.
Poradie najúspešnejších hráčov (2014 - 2018).
Poradie najúspešnejších hráčov podľa partiových bodov na Majstrovstvách Slovenska (2014 - 2018)

</doc>
<doc id="596720" url="https://sk.wikipedia.org/wiki?curid=596720" title="Gondwana Rainforests of Australia">
Gondwana Rainforests of Australia

Gondwana Rainforests of Australia ("Gondwanské dažďové pralesy Austrálie") sú najstaršie dažďové lesy na svete, skupina chránených oblastí v austrálskych štátoch Nový Južný Wales a Queensland. Ročne ich navštívia 2 milióny turistov.
V roku 1987 boli zapísané na zoznam svetového dedičstva UNESCO.
Súhrnná plocha je 3 700 km². Pod ochranou UNESCO je približne 50 rôznych chránených území v 8 skupinách rozprestierajúcich sa medzi mestami Newcastle a Brisbane. Hoci dažďové pralesy pokrývajú približne 0,3% austrálskeho kontinentu, sú domovom približne 50% rastlinných rodov a 30% cicavcov a vtákov tohto kontinentu.
Dažďové lesy v minulosti pokrývali väčšinu kontinentu Gondwana a predstavujú tak jeden z najstarších typov rastlinných biotopov v Austrálii. Dažďové pralesy na východe Austrálie sú obrazne živou spojnicou s historickým vývojom vegetácie na Zemi. Len na málo miestach na Zemi sa vyskytuje toľko rastlín a živočíchov, ktoré sa relatívne nelíšia od svojich predchodcov (dnes vo forme skamenelín). Rastú tu paprade, ihličnany a ďalšie rody primitívnej formy rastlín, ktoré sú spájané so vznikom a rozširovaním kvitnúcich rastlín v období pred viac ako 100 miliónmi rokov. Zo zástupcov flóry možno menovať napr. pabuky, araukárie a eukalypty.

</doc>
<doc id="596721" url="https://sk.wikipedia.org/wiki?curid=596721" title="Národný park Hawaiʻi Volcanoes">
Národný park Hawaiʻi Volcanoes

Národný park Hawaiʻi Volcanoes (, doslova "Národný park Havajské vulkány") je národný park na ostrove Havaj, na Havajských ostrovoch v USA založený v roku 1916.
V parku sa nachádzajú dva najaktívnejšie vulkány na svete Mauna Loa (4 170 m) a Kilauea (1 247 m), jeden z najmladších vulkánov na Zemi. V parku je možné vidieť vulkanické procesy a porozumieť tak vzniku Havajských ostrovov. Národný park siaha od pobrežia Tichého oceánu až k vrcholu vulkánu Mauna Loa. Krajinu tvoria tropické dažďové lesy a aridné lávové polia.
V roku 1987 bol park zapísaný na zoznam svetového dedičstva UNESCO.

</doc>
<doc id="596733" url="https://sk.wikipedia.org/wiki?curid=596733" title="Hawaii Volcanoes National Park">
Hawaii Volcanoes National Park



</doc>
<doc id="596734" url="https://sk.wikipedia.org/wiki?curid=596734" title="Redwood National and State Parks">
Redwood National and State Parks



</doc>
<doc id="596736" url="https://sk.wikipedia.org/wiki?curid=596736" title="Katedrála Premenenia Pána (Cefalù)">
Katedrála Premenenia Pána (Cefalù)

Katedrála Premenenia Pána () alebo Katedrála v Cefalù () je románska katedrála, basilica minor v meste Cefalù, v dnešnej provincii Palermo na Sicílii. Ide o stavbu so zmesou pápežského, islamského, byzantského a normanského románskeho štýlu. V roku 2015 bola zapísaná spolu s arabsko-normanským Palermom a katedrálou v Monreale na zoznam svetového dedičstva UNESCO.
Katedrálu založil v roku 1130 sicílsky kráľ Roger II. Z jeho doby pochádza transept a tabernákulum. Na stavbu kráľa, ktorý mal v úmysle katedrálu využiť ako miesto posledného odpočinku normanských sicílskych kráľov, trochu skromnejšie nadviazali králi z dynastie Staufovcov. V rokoch 11801240 bola postavená hlavná loď katedrály a fasáda. Mozaiky sú zrejme dielom miestnej byzantskej mozaikárskej školy.

</doc>
<doc id="596743" url="https://sk.wikipedia.org/wiki?curid=596743" title="Katedrála v Cefalù">
Katedrála v Cefalù



</doc>
<doc id="596744" url="https://sk.wikipedia.org/wiki?curid=596744" title="Letisko Barcelona">
Letisko Barcelona



</doc>
<doc id="596745" url="https://sk.wikipedia.org/wiki?curid=596745" title="Letisko Edinburgh">
Letisko Edinburgh

Letisko Edinburgh (; ; IATA: EDI, ICAO: EGPH) je medzinárodné civilné letisko, obsluhujúce hlavné mesto Škótska - Edinburgh. Nachádza sa len necelých 10 kilometrov západne od centra mesta. V roku 2016 bolo edinburské letisko počtom cestujúcich na prvom mieste v Škótsku a na šiestom mieste v rámci Spojeného kráľovstva. V roku 2016 ho využilo 12,3 milióna cestujúcich, čo predstavovalo nárast o 1,24 milióna (+11%) oproti roku 2015.
Letisko má dve dráhy a jeden terminál, pracuje tu okolo 2 500 zamestnancov. 
Dejiny.
Prvé letisko ("Turnhouse Aerodrome") bolo otvorené už v roku 1916 ako najsevernejšia základňa britského letectva cez prvú svetovú vojnu. Prvé komerčné lety začali v druhej polovici 40. rokov 20. storočia. 
Destinácie.
Najfrekventovanejšie britské destinácie z Edinburghu sú: Londýn-Stansted, Londýn-Heathrow, Londýn-Gatwick, Londýn-City, Bristol, Belfast International, Londýn-Luton, Birmingham, Southampton a Belfast City.
Najfrekventovanejšie medzinárodné destinácie sú: Dublin, Amsterdam, Paríž Charles-de-Gaulle, Kodaň, Alicante, Tenerife, Madrid, Malaga, Ženeva a Barcelona.

</doc>
<doc id="596747" url="https://sk.wikipedia.org/wiki?curid=596747" title="Edinburgh Airport">
Edinburgh Airport



</doc>
<doc id="596750" url="https://sk.wikipedia.org/wiki?curid=596750" title="Chata Baske">
Chata Baske

Chata Baske je turistická horská chata v Strážovských vrchoch, situovaná na rovnomennom vrchu (). Nachádza sa na okraji vrcholovej lúky, v katastrálnom území Slatinky nad Bebravou.
Dejiny.
História chaty siaha do roku 1935, kedy sa členovia ski-klubu z Trenčianskych Teplíc rozhodli postaviť horskú chatu na vrchu Baské. Slávnostné otvorenie vtedajšej „Štúrovej chaty“ sa konalo 28. októbra 1936. Počas druhej svetovej vojny chatu využívali nemeckí vojaci, po ktorých odchode zostala zdevastovaná a bola nutná jej obnova. 
V súčasnosti plní funkciu sezónnej, samoobslužnej turistickej útulne za prítomnosti chatára. Využívanie limituje obmedzené množstvo vody a elektrickej energie, ktorej jediným zdrojom je generátor. K osvetleniu objektu sa používajú petrolejové lampy, vykuruje sa drevom. 
V dvojpodlažnej chate je 22 lôžok, pričom je možné použiť vlastné spacie vaky, spoločenská miestnosť pojme 25 – 30 návštevníkov. 

</doc>
<doc id="596751" url="https://sk.wikipedia.org/wiki?curid=596751" title="Saab 9-3">
Saab 9-3

Saab 9-3 je automobil strednej triedy, ktorý bol v rokoch 1998 až 2014 vyrábaný švédskou automobilkou Saab. Prvá generácia bola postavená na platforme GM2900 a druhá generácia na platforme GM Epsilon. Potom, ako bola v máji 2014 prerušená výroba, ostalo na výrobnej linke 100 nedokončených automobilov, ktoré boli skompletizované až vo februári 2015.
Prehľad.
V roku 1998 bol model označovaný ako 9³, ale neskôr bol premenovaný do podoby 9-3 (v preklade ako "deväť-tri"). Saab 9-3 bol uvedený v roku 1997 ako preznačená 2. generácia Saabu 900.
Prvá generácia (1998-2002/03).
Prvá generácia je nadšencom automobilky Saab známa ako OG 9-3 (old generation). Táto generácia sa vyrábala do roku 2002, pričom v roku 2003 sa vyrábala už len verzia kabriolet. Automobilka Saab potvrdila, že oproti modelu 900 urobila 1100 zmien, vrátane upraveného pruženia, hlavne kvôli zlešeniu jazdných vlastností. Saab 9-3 tejto generácie bol vyrábaný v karosárskych variantoch troj a päťdverový hatchback a tiež ako dvojdverový kabriolet. Bol tiež posledným malým automobilom, ktorý poháňal motor Saab H. Medzi ďalšie zlepšenia oproti modelu 900 patrili zlepšená odolnosť voči nárazom vďaka zosilneným A-stĺpikom, silnejšej konštrukcii dverí, štandardnému vybaveniu trupovými a bočnými hlavovými airbagmi či systémom Saab Active Head Restraints proti zraneniam krčnej chrbtice pri nárazoch.
Prvá generácia Saabu 9-3 bola dostupná s novým variantom motora B204 (115 kW/156 koní), ktorý je nízkotlakovou verziou motora B204L, čo sa týka prepĺňania. Pre americký trh boli v ponuke motory s normálnym prepĺňacím tlakom (B204L; 138 kW/188 koní) a verzia "HOT" (147 kW/200 koní) pre modely SE v modelovom roku 1999. V modelovom roku 2000 sa Saab 9-3 dočkal renovácie manažmentu motora z pôvodného Trionic T5.5 na Trionic 7.
Celkovo sa vyrobilo 326 370 automobilov Saab 9-3 prvej generácie.
Saab 9-3 Viggen.
Vysokovýkonná verzia Saabu 9-3 s názvom "Viggen" (v preklade "blesk") nesie názov po bojovom lietadle Saab 37 Viggen. Výroba tejto verzie skončila v roku 2002.
Verzia Viggen sa vyrábala s turbodúchadlom prepĺňaným motorom s objemom 2,3 litra (B235R), ktorý poskytoval výkon 168 kW/228 koní, neskôr bol jeho výkon zvýšený na 172 kW/233 koní pri plniacom tlaku 1 bar jeho turbodúchadla Mitsubishi TD04-HL15-5. Medzi ďalšie úpravy patrili zväčšený medzichladič, upravená riadiaca jednotka motora, lepšia spojka s prítlačným tanierom, tvrdšie a kratšie pružiny podvozku spolu s tvrdšími tlmičmi a pevnejšie homokinetické kĺby spolu s hnacím hriadeľom.
V roku 2001 dostala verzia Viggen systém regulácie preklzovania (TCS). Verzia Viggen mala oproti bežným modelom špeciálne zadné krídlo, kvôli ktorému však musela byť premiestnená anténa, ďalej aerodynamickejšie nárazníky a bočné prahy dverí, zosilnené a sfarbené kožené sedadlá (dostupná v štyroch farbách: čierne s čiernymi časťami (charcoal), čierne s modrými časťami (deep blue), čierne s oranžovými časťami (flame ochre) a žltohnedé so žltohnedými časťami), športové odpruženie, väčší rozmer kolies a upravené brzdy.
Verzie Viggen sa vyrábali len s 5-rýchlostnými manuálnymi prevodovkami, CD meničom, elektrickým strešným oknom, a špeciálnymi elektricky ovládanými a vyhrievanými koženými sedadlami s trojuholníkovým logom Viggen vygravírovaným na operadle; tie boli neskôr dostupné vo verzii Aero, avšak bez reliéfneho loga Viggen. V polovici modelového roku 2001 boli niektoré farebné schémy interiéru ponúkané aj s obkladmi prístrojovej dosky z uhlíkových vlákien.
Niektorí motoristickí žurnalisti kritizovali ťažko zvládateľné ťahanie riadenia pri akcelerácii pri nízkych prevodových stupňoch.
Počet vyrobených verzií.
Celkovo bolo vyrobených 4600 kusov verzie Viggen, kým v júni 2002 skončila jeho výroba. 500 z nich bolo vyrobených pre bitrský trh. Za rok 1999 bolo importovaných 426 kusov verzie Viggen do USA; z nich 420 bolo v modrej farbe, 2 v striebornej farbe, 2 v žltej farbe Monte Carlo a 2 boli v čiernej farbe.
Špecifikácie.
Poznámky:
Druhá generácia (2003-2014).
Druhá generácia bola uvedená v januári 2002 na autosalóne North American International Auto Show pre modelový rok 2003. Verzia kabriolet sa začala vyrábať pre modelový rok 2004 a verzia SportCombi pre modelový rok 2005. Druhá generácia si zachovala predný náhon podobne ako všetky ostatné Saaby. Najväčšou zmenou oproti prvej generácii je vylúčenie karosárskej verzie hatchback. V ponuke boli len karosárske verzie 4-dverový sedan, kombi (od modelového roku 2005, známe ako SportWagon či SportCombi) a 2-dverový kabriolet (uvedený v roku 2004).
Turbo X.
Verzia Saab 9-3 Turbo X debutoval na Frankfutrskom autosalóne 2007. Táto verzia bola vyvinutá na tridsiate výročie prepĺňaných motorov automobilky Saab. Všetky verzie Turbo X mali karosériu vo farbe metallic jet black s metnou sivou výbavou interiéru. Turbo X je prvým automobilom automobilky Saab, ktorý má pohon všetkých štyroch kolies, známy ako Saab XWD od spoločností Haldex a eLSD. Poháňa ho 2,8-litrový vidlicový šesťvalec, ktorý poskytoval výkon 206 kW/280 koní. Výkon na kolesá prenášala 6-rýchlostná manuálna alebo automatická prevodovka. Turbo X mala tiež väčšie brzdy a takisto tvrdšie pruženie. Prístrojová doska, hlavica rýchlostnej páky a výplne dverí sú v imitácii karbónu. Merač plniaceho tlaku bol vytvorený podľa toho, ktorý používal model Saab 900.
Motory.
Poznámka: Naftové motory niesú dostupné v severnej Amerike.
V roku 2008 podstúpila druhá generácia facelift, ktorý podľa automobilky činil viac ako 2000 zmien oproti pôvodnému modelu. Takisto Saab predstavil 4x4 verziu svojhho modelu 9-3 Aero so systémom pohonu XWD.
V roku 2009 bola na Ženevskom autosalóne predstavená verzia 9-3X, ktorá je 4x4 verziou obyčajného Saabu 9-3 SportCombi.
V roku 2010 bola na Parížskom autosalóne predstavená elektrická verzia Saab 9-3 ePower.

</doc>
<doc id="596755" url="https://sk.wikipedia.org/wiki?curid=596755" title="Cefalù">
Cefalù

Cefalù je menšie mesto v provincii Palermo na severe Sicílie v Taliansku.
Mesto leží na pobreží Tyrrhenského mora, 75 km východne od Palerma a 175 km západne od Messiny. Južne od Cefalù sa rozkladá pohorie sicílskych Apenín, Madonie.
Poloha mesta pod 270 m vysokým útesom "La Rocca" s pevnosťou, historické staré mesto a normanská katedrála z 12. storočia robí z Cefalù jedno z hlavných turistických centier v regióne i na Sicílii.
Hlavnou ulicou v starom meste je "Corso Ruggero", ktoré vedie až ku katedrále. V meste sa nachádza niekoľko ďalších kostolov a palácov z obdobia od 13. do 18. storočia. Na vrchu "La Rocca" sa potom nachádzajú zvyšky "Dianinho chrámu" z 9. storočia pred Kr. a stredoveké opevnenie "La Rocca di Cefalù".

</doc>
<doc id="596757" url="https://sk.wikipedia.org/wiki?curid=596757" title="Jack David Fischer">
Jack David Fischer

Jack David „2fish“ Fischer (* 23. január 1974, Louisville, Colorado, USA) je americký astronaut NASA. 
Narodil sa v Louisville v štáte Colorado. Absolvoval Centaurus High School a v roku 1996 získal bakalársky titul na United States Air Force Academy. Magisterský titul získal roku 1998 na Massachusetts Institute of Technology (MIT). V roku 2004 dokončil U.S. Air Force Test Pilot School na Edwards Air Force Base. V súčasnosti je plukovníkom United States Air Force (USAF).
V roku 2009 bol vybraný do skupiny 20. astronautov NASA, ktorí 4. novembra 2011 ukončili základný výcvik. Od tej doby sa pripravujú na dlhodobý pobyt na Medzinárodnej vesmírnej stanici (ISS). V roku 2015 bol menovaný členom Expedície 52 a Expedície 53. V auguste 2016 však predstaviteľ Roskosmosu, Sergej Krikaľov, oznámil, že početnosť posádky ruského segmentu ISS bude od jari 2017 znížená z troch na dvoch kozmonautov. V súvislosti s tým boli posádky plánované na rok 2017 reorganizované a 28. októbra Roskosmos oznámil ich nové zloženie, pričom Jack Fischer bol menovaný do posádky kozmickej lode Sojuz MS-04 (Expedícia 51/52) s veliteľom Fiodorom Jurčichinom so zálohou Sergeja Riazanského a Randolpha Bresnika. Jack Fischer prvýkrát odštartoval do vesmíru 20. apríla 2017. Počas svojho prvého pobytu na Medzinárodnej vesmírnej stanici (ISS) uskutočnil s astronautkou Peggy Whitsonovou aj dva výstupy do otvoreného vesmíru (EVA). Na Zem sa vrátil spolu s veliteľom Sojuzu MS-04, kozmonautom Fiodorom Jurčichinom a astronautkou Peggy Whitsonovou, dňa 3. septembra 2017, kedy návratový modul Sojuzu uskutočnil bezproblémové pristátie v kazašskej stepi neďaleko Džezkazganu. Po prvom lete má na konte 135 dní, 18 hodín a 8 minút strávených vo vesmíre.
Je ženatý a má dve deti.

</doc>
<doc id="596765" url="https://sk.wikipedia.org/wiki?curid=596765" title="Jack D. Fischer">
Jack D. Fischer



</doc>
<doc id="596767" url="https://sk.wikipedia.org/wiki?curid=596767" title="Jack Fischer">
Jack Fischer



</doc>
<doc id="596798" url="https://sk.wikipedia.org/wiki?curid=596798" title="Mešita Selimiye (Edirne)">
Mešita Selimiye (Edirne)

Mešita Selimiye, (slovensky tiež Selimova mešita, ) je mešita v Edirne vybudovaná v rokoch 1569 - 1575 na príkaz sultána Selima II.. Je dielom najslávnejšieho osmanského staviteľa Mimara Sinana (vlastným menom zrejme "Yusuf Sinan"). Sám Sinan označil túto stavbu ako svoje "majstrovské dielo", ktoré je považované za vrchol osmanskej architektúry. 
Minarety vysoké 83 m majú po troch ochodzoch prístupných cez tri separátne schodištia. Centrálna kupola, ktorá spočíva na ôsmich mohutných stĺpoch, má 31,28 m v priemere. Jej výška je 43,28 m. Svetovo preslávená je mramorová kazateľnica vrátane kachlí. Pri obsadení mesta Edirne ruským vojskom v roku 1878 bola časť kachlíc vytrhaná a odvezená do Ruska. Na mešitu nadväzujú vedľajšie stavby, ktoré sú tiež od Sinana, vďaka ktorým je celé dielo nazývané tiež "Komplex Selimiye".
V roku 2011 bol celý komplex zapísaný na zoznam svetového dedičstva UNESCO.

</doc>
<doc id="596803" url="https://sk.wikipedia.org/wiki?curid=596803" title="Chuašanské skalné maľby">
Chuašanské skalné maľby

Chuašanské skalné maľby (, , slovenský prepis Chua-šan Pi-chua) je rozsiahly súbor skalných malieb v okrese Ning-ming v prefektúre Čchung-cuo autonómnej oblasti Kuang-si v Číne.
Nachádzajú sa na vápencovej skalnej stene s výškou približne 40 metrov a dĺžkou približne 170 metrov na západnom brehu rieky Ming-ťiang, prítoku Cuo-ťiangu v povodí Perlovej rieky. Maľby vytvárané pomocou okru, krvi a gleja vznikali pravdepodobne medzi obdobím bojujúcich štátov a obdobím dynastie Chan, teda od 4. storočia pred Kr. do 2. storočia. 
Od roku 2016 sú zapísané na zozname svetového dedičstva UNESCO.

</doc>
<doc id="596804" url="https://sk.wikipedia.org/wiki?curid=596804" title="Zámok Eggenberg">
Zámok Eggenberg

Zámok Eggenberg je zámok v západnej časti štajerského hlavného mesta Graz. Je jednou z najdôležitejších barokových stavieb v celom Rakúsku a od roku 2010 je spoločne s historickým centrom mesta súčasťou svetového kultúrneho dedičstva UNESCO. 
Okázalý zámok, jeho bohaté vybavenie aj okolité záhrady sú dôkazy moci, ktorú vo svojej dobe najvýznamnejší štajerský šľachtický rod Eggenbergovcov mal. Zámok je majetkom spolkovej krajiny Štajersko a v jeho priestoroch sú umiestnené numizmatické a umelecké zbierky múzea "Universalmuseum Joanneum".

</doc>
<doc id="596805" url="https://sk.wikipedia.org/wiki?curid=596805" title="Almadén">
Almadén

Almadén je španielska obec nachádzajúca sa v provincii Ciudad Real v regióne Kastília-La Mancha, 210 km juhozápadne od Madridu v pohorí Sierra Morena. 
V okolí mesta sa nachádzajú bane rudy cinabaritu, ktorý sa tu ťažil už v čase antického Grécka a Rímu. 
Spoločne so slovinským mestom Idrija je od roku 2012 zapísané na zoznam svetového dedičstva UNESCO.

</doc>
<doc id="596807" url="https://sk.wikipedia.org/wiki?curid=596807" title="Dostálek (priezvisko)">
Dostálek (priezvisko)

Dostálek je české priezvisko. Najčastejšie je (s výrazným odstupom) v Uherskom Hradišti, potom v mestách Žamberk, Praha, Zlín a Hradec Králové.
Známi nositelia.
Pozri v článku Dostálek.

</doc>
<doc id="596808" url="https://sk.wikipedia.org/wiki?curid=596808" title="Dostálek">
Dostálek

Dostálek je priezvisko, pozri Dostálek (priezvisko), napr.:

</doc>
<doc id="596809" url="https://sk.wikipedia.org/wiki?curid=596809" title="Stanislav Dostál">
Stanislav Dostál

Stanislav Dostál môže byť:

</doc>
<doc id="596816" url="https://sk.wikipedia.org/wiki?curid=596816" title="MS v hokeji 2017">
MS v hokeji 2017



</doc>
<doc id="596817" url="https://sk.wikipedia.org/wiki?curid=596817" title="Ševčenko (priezvisko)">
Ševčenko (priezvisko)

Ševčenko () je rozšírené ukrajinské priezvisko. Je odvodené od slova "švec" () s významom „"obuvník"“.
Na Slovensku je veľmi zriedkavé, s najväčším výskytom v Galante. V Česku sa najviac vyskytuje v Prahe.
Známi nositelia.
Pozri v článku Ševčenko.

</doc>
<doc id="596819" url="https://sk.wikipedia.org/wiki?curid=596819" title="Toyota Soarer">
Toyota Soarer

Toyota Soarer je luxusný GT športový automobil s karosériou kupé, ktorý v rokoch 1981 až 2005 vyrábala japonská automobilka Toyota. Medzi jej konkurentov na domácom japonskom trhu patria automobily ako Nissan Leopard alebo Mazda Cosmo. Soarer bol automobilom, na ktorom automobilka testovala nové technológie predtým, ako sa dostali do ostatných automobilov Toyota. Všetky verzie toyoty Soarer mali unikátne logo okrídleného leva (nesprávne označovaného ako gryf), ktorý sa používal ako logo.
Z10 (1981-1985).
Toyota Soarer prvej generácie (Z10) mala premiéru v roku 1980 na autosalóne v Osake, s názvom "EX-8". Z10 sa vyrábala od februára 1981 do decembra 1985. Prvá generácia používala šesťvalcové radové motory 2,0 l, 2,8 l a 3,0 litra DOHC. Táto generácia debutovala so zadným náhonom so základom v Supre A60. Automobil používal množstvo technologických prvkov ako dotykom ovládaná a počítačom riadená klimatizácia, digtálna prístrojová doska používajúca LED diódy a podobne.
Z20 (1986-1991).
Od januára 1986 do apríla 1991 sa vyrábala druhá generácia (Z20) Toyoty Soarer. Bola dostupná v niekoľkých variantoch. Úprava druhej generácie bola podobné celej sérii X80, ktorá zahŕňala modely Cressida, Mark II, Chaser and Cresta. Takisto zdieľala platformu podvozku s novo predstavenou Toyotou Supra A70. V druhej generácii bol uvedený systém vozidlového informovania prostredníctvom displeja. V roku 1988 vyrobila tuningová firma TOM’S limitovanú edíciu nazvanú C5. Jej motor 7M-GTE bol upravený na podobný výkon ako ten v modeli Supra Turbo-A. V roku 1989 sa vyrobila limitovaná 500 kusová edícia nazvaná AeroCabin, ktorá mala 2-sedadlovú konfiguráciu interiéru a elektricky skladaciu strechu. Táto edícia bola dostupná len so 4-rýchlostnou automatickou prevodovkou, hnedým koženým interiérom a perleťovým lakom karosérie. V roku 1986 Toyota uviedla v modeli Soarer prvé elektronicky riadené vzduchové odpruženie automobilu na svete, známe ako Toyota Electronic Modulated Suspension.
Z30 (1991-2000).
V polovici roku 1991 debutoval v USA automobil Lexus SC 300/400, pričom v tom istom roku bola v Japonsku predstavená tretia generácia Toyoty soarer s kódovým označením Z30. Tretia generácia zdieľala karosárske a ďalšie komponenty s Lexusom SC, len s rozdielom interiérovej úpravy, konfigurácií pohonu a zvýšeného výkonu. Soarer tretej generácie pokračovala v použití prelomových technických vymožeností predchodcov ako digitálna prístrojová doska či integrovaný systém kontroly vozidla prostredníctvom dotykovej obrazovky v prístrojovej doske. Generácia Z30 tiež bola jednou z prvých automobilov, ktorá používala autonavigáciu GPS cez kompaktný disk. Od začiatku do konca výroby bola generácia Z30 dostupná len so 4-rýchlostnou automatickou prevodovokou, jedine športovejšia JZZ30 Soarer mohla mať 5-rýchlostnú manuálnu prevodovku. Všetky modely mali diferenciál Torsen.
JZZ30 Soarer.
JZZ30 bol jediným modelom, ktorý bol vyrábaný a predávaný bez prestávky od roku 1991 až do konca výroby v roku 2000. Ako športovejší model bol jediný v ponuke s manuálnou prevodovkou. Podobne ako ostatné modely série, bol model JZZ30 vo dvoch výbavách. Základná výbava GT-T a lepšia výbava GT-TL s elektricky nastaviteľnými sedadlami, drevenými obkladmi, tempomatom a elektronickým systémom riadenia podvozku Toyota Electronic Modulated Suspension.
Pohonnou jednotkou bol 2,5-litrový 1JZ-GTE turbodúchadlom prepĺňaný motor. Pôvodne používal na prepĺňanie dve malé turbodúchadlá pracujúce spolu (na rozdiel od sekvenčného twin turbo systému v modeli Supra či Mazda RX-7). Motor poskytoval výkon 208 kW/283 koní a 363 Nm krúticeho momentu pri 4800 ot/min. V auguste 1996 dostal tento motor variabilné časovanie ventilov a použité bolo jedno, účinnejšie turbodúchadlo s lepším hodnotami krútiaceho momentu v stredných a vysokých otáčkach.
V roku 1994 bol uvedený model JZZ31, ktorý používal 3-litrový 2JZ-GE radový šesťvalec s pôvodným výkonom 165 kW/224 koní pri 5800 ot/min a krútiacim momentom 285 Nm pri 4800 ot/min. Neskôr bol jeho výkon zvýšený na 169 kW/230 koní pri 6000 ot/min a krútiaci moment na 304 Nm pri 4000 ot/min.
UZZ30 Soarer.
Model Soarer UZZ30 bol v Japonsku uvedený ako základný model série 30 poháňanej vidlicovými osemvalcovými motormi. Vybavený bol rovnakým 4-litrovým V8 motorom, ako modely UZZ31/32, avšak ťažil z lepšieho pomeru hmotnosti a výkonu, keďže bol ľahší. UZZ30 používal štandardný Tokiko podvozkový kit, základný stereo systém a podobne.
UZZ32 Soarer "Limited".
Vrcholovým modelom série 30 bol Soarer UZZ32, ktorý mal vo výbave všetky voliteľné doplnky určené pre model UZZ31. Takisto mal systém riadenia všetkých štyroch kolies a hydraulické aktívne pruženie Toyota Active Control Suspension. Systém pracoval dobre a poskytoval nezvyčajnú kontrolu a zároveň hladkú jazdu bez krútenia katosérie. Cena tohto automobilu v roku 1995 predstavovala približne 8 miliónov jenov. Celkovo sa vyrobilo 873 kusov modelu UZZ32.
Z40 (2001-2005).
Toyota Soarer série 40 je veľmi identický svojmu ekvivalentu, modelu Lexus SC 430. Táto séria bola vybavená motorom 3UZ-FE VVTi, teda 4,3-litrovým vidlicovým osemvalcom. Motor poskytoval výkon 208 kW/283 koní a krútiaci moment 430 Nm.

</doc>
<doc id="596820" url="https://sk.wikipedia.org/wiki?curid=596820" title="Mini-ITX">
Mini-ITX

Mini-ITX je v informatike označenie pre základnú dosku počítača s rozmermi 17 × 17 cm, ktorá bola vyvinutá firmou VIA Technologies. Mini-ITX je o niečo menší, než microATX. Mini-ITX dosky sú často pasívne chladené, čo z nich vďaka nízkej spotrebe energie robí vhodné produkty pre PC systémy domáceho kina, kde hluk ventilátora môže rušiť. Sú často používané v SFF systémoch ("small form factor").
História vzniku.
Zásluhu na vzniku formátu Mini-ITX má spoločnosť VIA Technologies, ktorá následne prišla s ešte menšími Nano-ITX a Pico-ITX. Základné dosky formátu Mini-ITX majú rozmery 170x170 mm, čo dnes stačí na to, aby sa na ne zmestili plnohodnotné desktopové moduly DIMM, desktopové procesory a dokonca zostane aj miesto pre moderné slot PCI Express 16x. Teoreticky možno teda pomocou Mini-ITX postaviť plnohodnotný počítač. V praxi sú však isté obmedzenia.
Spoločnosť VIA ako tretí, ale doteraz "živý" výrobca procesorov x86 sa už dlho nesnaží konkurovať spoločnostiam AMD a Intel na poli výkonu. Vydala sa naopak cestou vysokej integrácie, odolnosti a nízkej spotreby, čo sú kvality hodiace sa v priemyselnom odvetví, ale používateľov v domácnostiach svojím výkonom príliš neohromí. Pre bežného užívateľa sú tieto dosky však drahé, aj keď sa objavujú alternatívne riešenia, ako napríklad barebone MSI Axis 700 Lite založený na procesore VIA C7.
Zariadenia do domácností priniesla firma Intel a tradiční výrobcovia základných dosiek (Asus a MSI) v podobe desktopových verzií netbookov, napríklad malé počítače Eee a Wind zvané nettopy, založené na procesoroch Atom.
Firma NVIDIA odhalila slabinu platformy Atom v nízkom výkone grafického čipu a pripravila ION a následne ION 2, ktorý dokáže prehrávať video vo Full HD, a využiť malé nettopy ako HTPC, teda domáce multimediálne PC. Nehodí sa však ako hlavný domáci či osobný počítač, kde sa uplatnili základné dosky formátu Mini-ITX, ktoré poskytujú tri dôležité prvky: socket pre desktopový procesor, slot PCI Express pre prípadnú grafickú kartu a sloty DIMM pre pamäti, aj keď tu dnes bohato stačí aj mobilná verzia SO-DIMM. 
V tejto oblasti je úspešná firma ZOTAC, ale svojich zástupcov majú tiež firmy Intel, Asus alebo Gigabyte. Cena je primeraná, pretože formát Mini-ITX už nie je exkluzívna, a je možné vybrať medzi modelmi pre sockety AMD AM3, Intel LGA 775, LGA 1156 aj LGA 1155. Ponúkané sú aj dosky formátu Mini-DTX, ktorého výhoda je, že sa na neho zmestia dva sloty, ale za cenu väčších rozmerov.

</doc>
<doc id="596825" url="https://sk.wikipedia.org/wiki?curid=596825" title="Dolmeny v Antequere">
Dolmeny v Antequere

Dolmeny v Antequere sú dolmeny Menga, Viera a Tholos de El Romeral v Andalúzii v španielskej provincii Malaga, meste Antequera.
Tieto monumenty, postavené v období neolitu a doby bronzovej z veľkých kamenných blokov, sú tvorené vnútornou komorou so strechou z veľkých kamenných prekladov či formou falošnej kupoly. Stavby slúžili ako pohrebisko a sú jedným z najvýznamnejších stavebných diel európskeho praveku a príkladov megalitickej architektúry.
V roku 2016 boli spoločne s prírodnými pamiatkami, vápencovou skalou Peña de los Enamorados a krasovým pohorím Torcal de Antequera, zapísané na zoznam svetového dedičstva UNESCO.

</doc>
<doc id="596826" url="https://sk.wikipedia.org/wiki?curid=596826" title="Peter Christian Hersleb Kjerschow Michelsen">
Peter Christian Hersleb Kjerschow Michelsen



</doc>
<doc id="596827" url="https://sk.wikipedia.org/wiki?curid=596827" title="Laco Hrušovský">
Laco Hrušovský



</doc>
<doc id="596828" url="https://sk.wikipedia.org/wiki?curid=596828" title="Achilleas Sdoukos">
Achilleas Sdoukos

Achilleas Sdoukos (* 8. marec 1985, Bratislava) je umelec a dizajnér slovensko-gréckeho pôvodu. Jeho hlavným zameraním je vytváranie luxusných interiérových prvkov v prevedení taveného skla. Špecifickým pre neho je najmä využívanie drahých kovov a sklárskych pigmentov. Achilleas má za sebou bohatý výtvarný program nielen na Slovensku, ale aj v zahraničí. Jeho diela sú často súčasťou privátnych aj verejných zbierok a interiérov, výstav, či ocenení. Okrem Bratislavy možno nájsť jeho tvorbu aj v Moskve, v Paríži, v Aténach, Ríme, Zürichu, Geneve, Miami, Madride, Londýne či v Dohe.
Životopis.
V rokoch 2004 – 2008 študoval dizajn a tvarovanie dreva na Škole úžitkového výtvarníctva Jozefa Vydru a v rokoch 2008 – 2013 na Vysokej škole výtvarných umení v Bratislave - najprv sklo u prof. V. Oravca, a potom sochu, objekt a inštaláciu u prof. J. Hoffstädtera, kde získal titul magister umenia. 
Pochádza z umeleckého prostredia. Jeho matka je známa maliarka Ingrid Zámečníková a grécky pôvod jeho otca Dimitrija Sdoukosa priniesol Achilleasovej tvorbe a umeleckému prejavu jasnú inšpiráciu antickou gréckou kultúrou. 
Okrem výtvarnej tvorby a dizajnu sa venuje i hudbe, pôsobí ako gitarista v rockových skupinách Revoltage a Karpina. Od roku 2022 začal aktívne s letectvom a pokračuje v štúdiu na vyššie atestácie.
Tvorba.
Svojim citlivým vnímaním transformuje sklo do umeleckých inštalácií a spolu s využitím dizajnových prvkov otvára pohľad na nové scenérie, ktoré posúvajú hranice využitia skla. Tento krehký a zároveň pevný materiál premieňa do tekutého stavu a obohacuje ho oživujúcim svetlom. Nekonečným zdrojom inšpirácie sú pre neho grécka mytológia, príroda, hudba a technológie. Achilleasove diela reflektujú manuálnu zručnosť, cit pre detail a túžbu objavovať. Prezentuje divákovi estetické cítenie k tvorbe a tiež funkčné dizajnové riešenia s pridanou hodnotou. Jeho umelecké diela sú vyrábané každému zákazníkovi podľa vlastných požiadaviek, takže každé dielo je jedinečné a unikátne.
Diela, ktoré vytvára, sa od konkurencie líšia vysokou mierou individualizmu, teda ide o tvorbu, ktorú je možné spoznať na prvý pohľad.
Okrem iného sa venuje tvorbe ocenení pre rôzne prestížne príležitosti. Medzi najznámejšie ocenenia patrí socha pre Krištáľové krídlo, Oto či športovec roka. Ďalej vytvoril trofeje pre ocenenia Cena za vedu a techniku, IT Gala, Ekotopfilm, Zlatá hokejka, no aj zahraničná Cena rektora univerzity ETH Zürich.
Achilleas má za sebou niekoľko úspešných spoluprác, medzi najznámejšie patrí jeho spoluúčasť na Bratislavských módnych dňoch, kde spolu s dizajnérkou Rebeccou Justh prepojil sklo s módou. 
V Achilleasovej tvorbe možno nájsť aj diela s náboženskou tematikou, najznámejšie sú jeho Kríže, ktoré boli venované do daru pápežovi Františkovi počas jeho návštevy Slovenska, alebo Achilleasov prínos do výzdoby Tatranského ľadového dómu. 
Ateliér.
Nový ateliér sa nachádza v unikátnych priestoroch v budove bývalej reštaurácie Casablanca v Bratislave na Kolibe. Po rekonštrukcii sa priestory premenili na podoby trojpodlažného luxusného ateliéru. Prízemie tvorí nádherná presklená galéria, ktorá je plná diel, obrazov a sklenených platík. Na prvom poschodí sa nachádza maliarsky ateliér Ingrid Zámečníkovej a jej expozície obrazov, taktiež vzorový showroom, ktorý je kompletne zariadený sklárskymi dizajnovými  dielami Achilleasa Sdoukosa. Atmosféru ateliéru dotvára krásny výhľad na prírodu a pohľady na bratislavský hrad, Slavín a rakúske Alpy.
Občianske združenie Ars Arete.
Achilleas sa venuje aj občianskemu združeniu Ars Arete, prostredníctvom ktorého podporuje umenie vzdelávacou a osvetovou činnosťou. Občianske združenie má na konte vydavateľskú činnosť, ale aj tvorbu rôznych dokumentárnych, historických či cestopisných filmov.
Výstavná prezentácie.
Účasť na sympóziách:

</doc>
<doc id="596829" url="https://sk.wikipedia.org/wiki?curid=596829" title="Eduard Anatolievič Chiľ">
Eduard Anatolievič Chiľ

Eduard Anatolievič Chiľ (; * 4. september 1934, Smolensk, Sovietsky zväz† 4. jún 2012, Petrohrad, Rusko) bol ruský operný spevák barytonista, národný umelec RSFSR.
Životopis.
Detstvo a mladosť.
Narodil sa 4. septembra 1934 v Smolensku mechanikovi Anatolijovi Vasilievičovi Chiľovi, a účtovníčke Helene Pavlovne Kaluginovnej. Mal ťažké detstvo, jeho rodina sa rozpadla a starala sa o neho iba matka. Počas Veľkej vlasteneckej vojny sa jeho škôlka stala cieľom útoku a on bol oddelený od matky a evakuovaný do Bekova (Penzianska oblasť), kde skončil v detskom domove. Tu trpel nedostatkom základných potrieb, ako napríklad jedlom. Aj napriek tomu sa pravidelne zúčastňoval predstavení pre zranených vojakov v blízkej nemocnici. So svojou matkou sa opäť stretol v roku 1943, keď bol Smolensk oslobodený od Nacistov. V roku 1949 sa presťahoval do Leningradu, kde sa prihlásil na tlačiarenskú školu, ktorú potom vyštudoval. V roku 1955 bol prijatý na Leningradské konzervatórium, kde študoval pod vedením Jevgenija Olčovského a Zoji Lodyjovej. Školu ukončil v roku 1960. Počas štúdií sa stal predstaviteľom rôznych známych operných rolí, vrátane úlohy Figara vo "Figarovej svadbe".
Kariéra a úspech.
Po štúdiách navštívil koncert K. I. Šulzenkovej a zamiloval si pop music, ktorú začal spievať. Toto rozhodnutie mu v nasledujúcich dvoch dekádach vynieslo niekoľko ocenení. V roku 1962 vyhral „Celoruskú spevácku súťaž“ a v roku 1965 bol pozvaný, nech zaspieva na „Festivale sovietskych piesní“. V tom istom roku sa umiestnil druhý na Medzinárodnom festivale piesní v poľskom Sopote. V roku 1967 vyhral skladateľ Andrej Petrov štátnu cenu ZSSR za zbierku piesní naspievaných prevažne Edurdom Chiľom a v roku 1968 sa stal zaslúžilým umelcom RSFSR. Rad červenej zástavy mu bol udelený v roku 1971 a najprestížnejšia umelecká cena Ruska, Národný umelec Ruska, mu bola udelená v roku 1974. Bol tak úspešný, že ho ľudia prezývali „Symbol Leningradu“.
V rokoch 1977 až 1979 vyučoval sólový spev na Petrohradskej štátnej akadémii divadelného umenia.
Vystupoval vo viac ako 80 krajinách a žil v Tolstojovom dome (Толстовский дом) v Sankt Petersburgu.
Potom, čo jeho spevácka kariéra začiatkom 90. rokov odznela, sa vrátil späť do súkromného života a začal spievať kabaretné kuplety v kaviarni v Paríži. V roku 1996, Eduard Chiľ predstavil nový projekt „Хиль и Сыновья“ (Chiľ a synovia), vytvorený vďaka myšlienke hudobníka a skladateľa Dmitriya Chiľa - syn speváka. Od roku 1997 sa spoločne so svojím synom zúčastnil spoločného projektu s rockovou skupinou Prepinaki.
K jeho sedemdesiatym piatym narodeninám v roku 2009 mu bol udelený Rad za zásluhy o vlasť 4. triedy a v roku 2010 vystúpil pri príležitosti petrohradského festivalu Dňa víťazstva.
V neskorších rokoch pomaly upadal do zabudnutia. V roku 2010 sa však vrátil do centra pozornosti vplyvným internetovým fenoménom „Trololo“ na YouTube a tiež vďaka rastúcej popularite jednoúčelovej webovej stránky, ktorá prezentuje videozáznam vokalizovanej verzie piesne „Som rád, že som konečne doma“ z roku 1976. Originálny názov tejto piesne znie (я очень рад, ведь я, наконец, возвращаюсь домой).
Piesne a štýl.
Stal sa prvým umelcom, ktorý spieval také piesne ako "Drevorubači" (rusky Лесорубы) a "Mesačný kameň" (Лунный камень) Arkadija Ostrovského, a "Pieseň o priateľovi" (Песня о друге), "Modré mestá" (Голубые города), "A ľudia idú k moru" (А люди уходят в море) Andreja Petrova. Ďalšie populárne piesne, ktoré naspieval: "Z čoho začína vlasť? " (С чего начинается Родина?), "Ako sú vyprevádzané parníky" (Как провожают пароходы), "Zima" (Зима), "Brezová miazga" (Берёзовый сок), "Jelšová jahňada" (Серёжка ольховая), "Potrebujeme iba víťazstvo" (Нам нужна одна победа), a mnoho ďalších.
Jeho spevácky štýl bol unikátny a v Rusku ľahko rozpoznateľný, charakterizovaný veľkým osobným šarmom. Mal vždy jasne znejúci zvučný barytónový hlas so silným nábojom optimizmu a humoru. Na pódiu sa pohyboval sebavedome a chytro. Spev dopĺňal ľahkými tanečnými pohybmi a nápadnými gestami. Jeho kariéra bola závideniahodné dlhá, pričom nikdy nezmenil svoj akademický štýl spevu.
Rodina.
Manželku Zoju stretol v júli 1958 na Leningradskom konzervatóriu, kde spieval, zatiaľ čo ona tancovala. Potom spolu išli na sériu vystúpení, kde začala ich romanca. Dva mesiace po tom, 1. decembra, sa vzali.
Syn Dmitrij sa im narodil 2. júna 1963. Dmitrij vyštudoval Leningradské konzervatórium, hral v koncertných sálach, v rozhlase a televízii. Pôsobil ako hudobný režisér v divadle "Buff" (Буфф). Spolupracoval so skupinou "Russkij razmer" (Русский размер). Je hudobným skladateľom, napísal množstvo piesní a romancí. Úspechom bol najmä disk 12 piesní venovaných k 300. výročiu Petrohradu (300-летию Санкт-Петербурга). K 60. výročiu Veľkého víťazstva bol zaznamenaný na disk: "Была война" (Bola vojna). Píše piesne, medzi nimi - "Gorod Dostojevskogo" (Город Достоевского), "Nevskij" (Невский), "Oseň v Peterburge" (Осень в Петербурге), "Fontanka" (Фонтанка), "Petrograd, Leningrad, Peterburg" (Петроград, Ленинград, Петербург).
Vnuk, ktorý sa tiež volá Eduard sa narodil v roku 1997. Študoval zborový spev na "Gosudarstvennaja akademičeskaja kapella Sankt-Peterburga" (Государственная академическая капелла Санкт-Петербурга). Spolu so svojím otcom a starým otcom vystupoval v programe "Papa, deduška i ja — muzykaľnaja semja" (Папа, дедушка и я — музыкальная семья - "Oco, dedo a ja - hudobná rodina").
Priezvisko "Chiľ" nie je odvodené zo slova "Hill", ako býva uvádzané na niektorých webových stránkach. On sám v jednom rozhovore uviedol, že má pravdepodobne španielskych predkov s priezviskom "Gil", ktoré je vyslovované podobne ako "Chil".
Choroba a smrť.
V máji 2012 dostal mozgovú mŕtvicu a bol hospitalizovaný. Utrpel nezvratné poškodenie mozgu a upadol do kómy. O niekoľko dní neskôr, 4. júna 2012, zomrel v nemocnici v Petrohrade.
Internetový fenomén.
V roku 2009 bolo na YouTube nahrané video z roku 1976, v ktorom Eduard Chiľ spieva vokalizovanú verziu piesne "Som rád, že sa konečne vraciam domov" (Я очень рад, ведь я, наконец, возвращаюсь домой). V rôznom období vystupoval s piesňou aj Moslim Magomajev a Valery Obodzinski, ale táto verzia Eduarda Chiľa sa stala populárnou. Video sa stalo známym pod názvami „Trololololololololololo“ alebo „Trololo“. Názov „Trololo“ je onomatopoja výrazného spôsobu, akým Chiľ vokalizuje pieseň. Svojrázne a chytľavé video sa rýchlo stalo internetovým fenoménom a Eduard Chiľ sa stal známym ako „Pán Trololo“ alebo „Trololo Man“.

</doc>
<doc id="596830" url="https://sk.wikipedia.org/wiki?curid=596830" title="Základná škola (Bratislava, Vrútocká 58)">
Základná škola (Bratislava, Vrútocká 58)

Základná škola Vrútocká 58 je základná škola na Vrútockej ulici, Bratislava – mestská časť Ružinov, miestna časť Trnávka.

</doc>
<doc id="596831" url="https://sk.wikipedia.org/wiki?curid=596831" title="Základná škola (Bratislava, Ružová dolina 29)">
Základná škola (Bratislava, Ružová dolina 29)

Základná škola Ružová dolina 29 je základná škola v Ružovej doline, Bratislava - mestská časť Ružinov, miestna časť Nivy.
Na rovnakej adrese sídli aj Paneurópska súkromná základná škola.

</doc>
<doc id="596832" url="https://sk.wikipedia.org/wiki?curid=596832" title="Základná škola (Bratislava, Ostredková 14)">
Základná škola (Bratislava, Ostredková 14)

Základná škola SNP Ostredková 14 je základná škola na Ostredkovej ulici, Bratislava – mestská časť Ružinov, miestna časť Ostredky.
V roku 2013 z 85 základných škôl v Bratislave bola na 19. mieste, hodnotili sa výsledky žiakov 9. ročníka z matematiky a slovenčiny.
V roku 2023 sa ku škole dostavala nová budova s triedami a telocvičňou.

</doc>
<doc id="596833" url="https://sk.wikipedia.org/wiki?curid=596833" title="Základná škola Pavla Marcelyho">
Základná škola Pavla Marcelyho

Základná škola Pavla Marcelyho je základná škola na Drieňovej ulici 16, na sídlisku Štrkovec v mestskej časti Ružinov v Bratislave.
V škole sa prvú sobotu v mesiaci konajú „Family Friendly“ burzy odevov a drobných vecí spojené s kultúrnym programom.

</doc>
<doc id="596834" url="https://sk.wikipedia.org/wiki?curid=596834" title="Základná škola (Bratislava, Kulíškova 8)">
Základná škola (Bratislava, Kulíškova 8)

Základná škola Kulíškova 8 je základná škola na Kulíškovej ulici, Bratislava - mestská časť Ružinov, miestna časť Nivy.
Škola pomáha deťom s logopedickými vadami atď.

</doc>
<doc id="596835" url="https://sk.wikipedia.org/wiki?curid=596835" title="Jazz-rock fusion">
Jazz-rock fusion



</doc>
<doc id="596841" url="https://sk.wikipedia.org/wiki?curid=596841" title="Spojená škola (Bratislava, Mokrohájska 3)">
Spojená škola (Bratislava, Mokrohájska 3)

Spojená škola Mokrohájska 3 je integrovaná škola, združujúca materskú školu, základnú školu, obchodnú akadémiu a gymnázium. V komplexe na Mokrohájskej ulici v Bratislave sídli aj DSS Gaudeamus, ktorý poskytuje ubytovanie pre zdravotne postihnutých žiakov školy.
História.
História školy pre postihnuté deti siaha k 1. septembru 1937, kedy spolu s ústavom začala ako "Zvláštna škola národná" svoju činnosť v Bratislave. V roku 1945 bola premenovaná na Štátnu ústavnú školu pre telesne chybných v Bratislave a na vzdelávanie slúžili provizórne drevené baraky a denné miestnosti internátu na Patrónke. V roku 1949 došlo k reorganizácii a tak vznikla Národná škola pri ústave pre telesne chybných, ktorého súčasťou bolo liečebné oddelenie. Od školského roku 1953/54 fungovala osemročná stredná škola a v školskom roku 1959/60 bola inštitúcia premenovaná na "Základnú deväťročnú školu pre telesne postihnutých". V tom čase mala už 18 tried základnej a 1 triedu materskej školy. 
Zlom nastal v školskom roku 1968/69, ktorý začal v nových priestoroch na Mokrohájskej ulici. Nový komplex disponoval modernými priestormi na vyučovanie, ubytovanie, stravovanie, rehabilitáciu, voľnočasové aktivity a šport. Od roku 1970 tu popri materskej a základnej škole pôsobilo gymnázium a možnosti štúdia sa rozšírili vznikom dvojročnej obchodnej školy v roku 1990 a obchodnej akadémie v roku 1992. Možnosti uplatnenia žiakov sa rozšírili otvorením dvojročného pomaturitného štúdia v odbore sociálno - právna činnosť v školskom roku 2005/06. 
Hoci výchovno-vzdelávací proces žiakov so špeciálnymi potrebami prebieha podľa osnov bežných škôl, v triedach je nižší počet detí. Na 1. stupni je do 8, na 2. stupni do 10 a na 3. stupni (ObŠ, OA a G) do 12 žiakov, pri výučbe ktorých sa uplatňujú špeciálne metódy vyučovania s dôrazom na individuálny prístup. Dôležitou súčasťou procesu je logopedická a psychologická starostlivosť a zdravotná telesná výchova. Pravidelne sú organizované školy v prírode, rekondičné pobyty, lyžiarsky výcvik, exkurzie a výlety.

</doc>
<doc id="596844" url="https://sk.wikipedia.org/wiki?curid=596844" title="Gymnázium, Mokrohájska 3">
Gymnázium, Mokrohájska 3



</doc>
<doc id="596846" url="https://sk.wikipedia.org/wiki?curid=596846" title="Toyota Caldina">
Toyota Caldina

Toyota Caldina je automobil, ktorý v rokoch 1992 až 2007 vyrábala japonská automobilka Toyota pre domáci trh. Nahradil kombi verzie automobilov Toyota Carina a Toyota Corona. Predávaný bol v predajniach Toyota Store a Toyopet Store.
Hoci model Caldina nebol oficiálne exportovaný mimo Japonska, jeho 4x4 pohon All-Trac a veľký objem batožinového priestoru z neho urobili populárny automobil v Austrálii, na Novom Zélande, v Rusku a v mnohých juhoamerických krajinách.
Model Caldina sa predstal vyrábať v roku 2007, keď model Toyota Avensis Wagon zaujal miesto, ktoré mal predtým model Caldina.
Prvá generácia (T190, 1992–1997).
Pôvodný model Toyota Caldina bol 5-dverové kombi a komerčná dodávka (1992-2002) pochádzajúc z 4-dverového sedanu Toyota Corona a Toyota Carina. Kombi verzia mala nezávislé zavesenie zadnej nápravy, kým dodávková verzia mala polonezávislé listové pružiny.
Druhá generácia (T210, 1997-2002).
V roku 1997 bola uvedená druhá generácia, ktorá zdieľala platformu s modelmi Toyota Allion a Toyota Premio. Caldina bola Japonskou verziou európskeho modelu Toyota Avensis Wagon.
Modely s pohonom 4x4 boli označované ako ST215, pričom predávané boli ako Active Sports GT s motorom 3S-GE. Vrcholom ponuky bola verzia GT-T, ktorú poháňala 4. generácia motoru 3S-GTE prepĺňaná turbodúchadlom. Motor poskytoval výkon 191 kW/260 koní, pričom pohon všetkých kolies bol podobný tomu, ktorý používa automobil Toyota Celica GT-4. Verzia GT-T tiež mala ako voliteľnú výbavu elektronický stabilizačný systém (VSC). Výbava Aerial ponúkala v štandarde veľké strešné okno a pozdĺžne strešné nosiče. S hmotnosťou 1440 kilogramov dokázal model Caldina s manuálnou prevodovkou zrýchliť z nuly na sto kilometrov za hodinu v čase 6,4 sekundy (s automatickou prevodovkou to bolo o 0,1 sekundy pomalšie).
V slabších verziách sa používali benzínové motory 1,8 l (7A-FE) a 2,0 l (3S-FE) a nafrový motor 2,2 l (3C-TE).
Tretia generácia (T240, 2002-2007).
Celkom nový model Caldina bol predstavený v septembri 2002 ako čisto športové kombi a nezdieľalo naďalej platformu modelov Allion, Premio a Avensis. Tretia generácia Caldiny používala motory 1,8 l (1ZZ-FE), 2,0 l (1AZ-FSE) alebo 2,0 l turbo (3S-GTE). Medzi výbavy, ktoré boli v ponuke, patrili 1.8 X, 1.8 Z, 2.0 Z, 2.0 ZT a 2.0 GT-Four (označovaná ako ST246). Všetky modely boli dostupné len s automatickou prevodovkou, pričom vrcholová verzia GT-Four používala prevodovku Tiptronic. Potom, ako sa prestal vyrábať model Toyota Celica, Caldina ostal jediným zo športových modelov predávaných v Japonsku.
Na počesť tvorcu prvého modely Celica GT-Four Hiromua Naruseho, bola vytvorená špeciálna edícia Caldiny GT-Four s názvom Caldina GT-Four "N" edition. Tento model bol vybavvený niekoľkými športovými prvkami:
Výroba tretej generácie Caldiny skončila v roku 2007. S ukončeným jej výroby skončila tiež výroba motora 3S-GTE a takisto sa prestalo používať označenie "GT-Four".
Automobil Toyota Caldina GT-Four sa objavil vo videohrách Gran Turismo 4 a 5 a tiež v hrách Kaido Battle 2: Chain Reaction a Kaido Battle: Touge No Densetsu.

</doc>
<doc id="596848" url="https://sk.wikipedia.org/wiki?curid=596848" title="Eduard Chiľ">
Eduard Chiľ



</doc>
<doc id="596857" url="https://sk.wikipedia.org/wiki?curid=596857" title="Ingrid Zámečníková">
Ingrid Zámečníková

Ingrid Zámečníková (* 4. február 1958, Bratislava, Slovensko) je slovenská akademická maliarka. V súčasnosti žije v Bratislave a venuje sa maľbe, grafike, tapisérii, ilustrácii i sklenej vitráži. Spolu so svojim synom, umeleckým sklárom Achilleasom Sdoukosom má ateliér, spojený s galériou.
Životopis.
V rokoch 19731977 študovala na Strednej škole umeleckého priemyslu u profesora Rudolfa Filu a v rokoch 19771983 na Vysokej škole výtvarných umení v ateliéri grafiky u profesora Albína Brunovského. V rokoch 19851992 žila v Grécku.
Má za sebou množstvo samostatných i kolektívnych výstav na Slovensku, v Európe i v zámorí. Jej diela sú zastúpené vo viacerých verejných i súkromných zbierkach. Získala niekoľko ocenení v súťaži o najkrajšiu knihu Československa i Slovenska.

</doc>
<doc id="596864" url="https://sk.wikipedia.org/wiki?curid=596864" title="Milan Kohút">
Milan Kohút

Milan Kohút môže byť:

</doc>
<doc id="596865" url="https://sk.wikipedia.org/wiki?curid=596865" title="Národné hokejové mužstvo USA hráčov do 18 rokov">
Národné hokejové mužstvo USA hráčov do 18 rokov

Národné hokejové mužstvo Spojených štátov hráčov do 18 rokov je národné hokejové mužstvo, ktoré reprezentuje Spojené štáty na majstrovstvách sveta hráčov do 18 rokov a na Hlinka Gretzky Cupe.
Účasti na Majstrovstvách sveta v ľadovom hokeji hráčov do 18 rokov.
Spojené štáty patria v tejto kategórie medzi veľmi úspešné tímy. Na konte majú jedenásť zlatých medailí.

</doc>
<doc id="596874" url="https://sk.wikipedia.org/wiki?curid=596874" title="Svätý Otec">
Svätý Otec



</doc>
<doc id="596881" url="https://sk.wikipedia.org/wiki?curid=596881" title="Mešita Selimiye">
Mešita Selimiye

Mešita Selimiye alebo Selimova mešita môže byť:
v Turecku:
na Cypre:

</doc>
<doc id="596883" url="https://sk.wikipedia.org/wiki?curid=596883" title="Flexotlač">
Flexotlač



</doc>
<doc id="596887" url="https://sk.wikipedia.org/wiki?curid=596887" title="Cecil Beaton">
Cecil Beaton

Sir Cecil Walter Hardy Beaton (* 14. január 1904, Londýn, Spojené kráľovstvo† 18. január 1980, Broad Chalke) bol anglický fotograf, ktorý sa zameral viacmenej na módnu a portrétnu fotografiu, tiež scénograf a kostýmový výtvarník. Tiež bol trojnásobný držiteľ ceny Oscara a štvornásobný držiteľ ceny Tony. Vo svojej tvorbe viacmenej kládol dôraz na atmosféru a celkový dojem. 
Životopis.
Detstvo.
Narodil sa v londýnskom Hampsteade, jeho otcom bol Ernest Walter Hardy Beaton a matkou Etta Sissonová. Jeho starý otec založil rodinný podnik "Beaton Brothers Timber Merchants and Agents" a otec v podnikaní pokračoval. Mal ešte troch súrodencov, dve sestry a jedného brata. 
Vychovávala ho pestúnka, ktorá vlastnila fotoaparát "Kodak 3A Camera", ktorý bol v tej dobe veľmi populárny model, a tiež bol známy tým, že patril jednoduchším, čiže sa na ňom dobre učilo. Beatonova pestúnka ho začala učiť základy fotografovania a vyvolávanie filmov. Často fotografoval svoje sestry či matku sediacu za nimi. 
Vo vyššom veku posielal svoje fotografie do londýnskych spoločenských časopisov, kde sa predstavil pod pseudonymom "doporučená" práca od Beatona.
Fotografovanie.
Najznámejší je svojimi módnymi fotografiami, pracoval ako stály fotograf, pre časopisy Vogue alebo Vanity Fair, fotografoval aj Hollywoodske hviezdy, ako príklad slávne herečke Marylin Monroe či Audrey Hepburn. Síce Beaton nepatril ku vysokokvalifikovaným technickým fotografom, no namiesto toho sa zameral na presvedčivý model alebo kompozíciu scény a hľadal najlepší čas na spustenie uzávierky. 
Mal blízky vzťah s kráľovskou rodinou, fotografoval svadbu Eduarda VIII. a Wallis - vojvodkyne z Windsoru, alebo kráľovnú Elizabeth s jej manželom Philipom (1953). Začiatkom roku 1960 vydal sériu diárov, kde poukazuje na jeho vzťahy s kráľovskou rodinou či celebritami z predošlých dekád. 
Jeho prvý fotoaparát bol "Kodak 3A", používal tiež veľkoformátové fotoaparáty a tiež menšie aparáty "Rolleiflex".
Počas druhej svetovej vojny pracoval viac ako vojnový fotograf pre Britské ministerstvo informácií, kde snažil sa zachytiť udalosti z tzv. "domáceho pohľadu". Beaton mal veľký vplyv na vzťahy s dvoma ďalšími vedúcimi hviezdami britskej fotografie a to boli Angus McBean a David Bailey. McBean bol pravdepodobne jeden z najlepších portrétových fotografov svojej doby - v druhej časti svojej kariéry (po vojne), jeho práca bola silne ovplyvnená Beatonom, hoci McBean bol oveľa lepšie v technickej realizácii obrázkov. Bailey bol tiež veľmi ovplyvnený Beatonom, keď pracoval spoločne pre britský časopis Vogue na začiatku šesťdesiatych rokov, Bailey použil 6 × 6 štvorcový fotografický formát, ktorá bola obľúbená pracovná plocha pre Beatona.

</doc>
<doc id="596889" url="https://sk.wikipedia.org/wiki?curid=596889" title="Česko-slovenská ragbyová liga">
Česko-slovenská ragbyová liga

Česko-slovenská ragbyová liga bola najvyššia česko-slovenská ragbyová súťaž mužov, ktorá vznikla v roku 1929 a prebiehala do roku 1992 (s dlhšou prestávkou v rokoch 1935 až 1947). Dobovo bola označovaná ako "Majstrovstvá Československa" alebo "I. liga". Ligovým systémom sa začala organizovať až od roku 1950. Organizoval ju "Československý svaz rugby-footbalu", od roku 1990 ako Československá rugbyová unie (Česko-slovenská ragbyová únia). Po zániku Česko-Slovenska vznikla ako pokračovateľka česká najvyššia súťaž, pretože slovenské ragby zaniklo. Najúspešnejším klubom sa stal TJ Praga Praha (tiež Sokol LTC, TJ Textilia, TJ Sokol Autopraga či TJ Spartak AZKG Praha), ktorý v nej dokázal zvíťaziť 14-krát.

</doc>
<doc id="596892" url="https://sk.wikipedia.org/wiki?curid=596892" title="Zoznam politických článkov/?">
Zoznam politických článkov/?

Tento index bol automaticky vygenerovaný podľa tejto . Obsahuje 3 články. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
?l.
İlham Əliyev
?s.
İsmail Hakkı Uzunçarşılı
?u.
Đurađ Branković

</doc>
<doc id="596893" url="https://sk.wikipedia.org/wiki?curid=596893" title="Zoznam politických článkov/7">
Zoznam politických článkov/7

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
7.
7 STATOČNÝCH je CESTA

</doc>
<doc id="596894" url="https://sk.wikipedia.org/wiki?curid=596894" title="Bitka o Vukovar">
Bitka o Vukovar

Bitka o Vukovar bolo 87 dní trvajúce obliehanie mesta Vukovar na východe Chorvátska Juhoslovanskou ľudovou armádou (JĽA), ktorú podporovali srbské polovojenské jednotky. Obliehanie trvalo od augusta do novembra 1991.
Predohra.
Pred vojnou v Chorvátsku žila v tomto barokovom meste prosperujúca, zmiešaná komunita Chorvátov, Srbov a iných etnických skupín. Keď sa Juhoslávia začala rozpadať, srbský prezident Slobodan Milošević a chorvátsky prezident Franjo Tuđman začali presadzovať nacionalistickú politiku. V roku 1990 začali milície zložené z chorvátskych Srbov povstanie, ktoré podporovala aj srbská vláda a polovojenské skupiny, a obsadili Srbmi osídlené oblasti Chorvátska. JĽA sa postavila na stranu vzbúrencov, čím sa v máji 1991 vo východochorvátskom regióne Slavónsko rozhorel ozbrojený konflikt. V auguste spustila JĽA v plnom rozsahu ofenzívu proti oblastiam v Slavónsku, ktoré boli pod kontrolou Chorvátov.
Bitka.
Vukovar bránilo zhruba 1 800 ľahko ozbrojených vojakov Chorvátskej národnej gardy (ZNG), za pomoci dobrovoľníkov z radov civilistov. Proti nim stálo 36 000 príslušníkov JĽA a srbských polovojenských jednotiek, ktoré mali k dispozícii ťažkú výzbroj a delostrelectvo. V priebehu bitky dopadalo na mesto až 12 000 delostreleckých granátov a rakiet denne. Bola to najťažšia bitka odohrávajúca sa na európskom kontinente od skončenia Druhej svetovej vojny, Vukovar bolo prvé mesto od roku 1945, ktoré bolo kompletne zničené. Keď 18. novembra 1991 Vukovar padol, niekoľko stoviek vojakov a civilistov bolo zmasakrovaných srbskými jednotkami a najmenej 20 000 obyvateľov bolo deportovaných z mesta a okolia. Väčšina Vukovaru bola „etnicky očistená“ od nesrbského obyvateľstva a následne bolo mesto pripojené k samozvanej Republike Srbská Krajina. Niekoľko srbských vojenských a politických predstaviteľov, vrátane Miloševića, neskôr skončilo pred súdom, a niektorí aj vo väzení, kvôli vojnovým zločinom spáchanými počas bitky i po nej.
Dohra.
Juhoslovanskú armádu bitka vyčerpala a znamenala obrat v Chorvátskej vojne. Niekoľko týždňov nato bolo vyhlásené prímerie. Mesto zostalo pod kontrolou Srbov po celú dobu vojny, až v roku 1998 bolo mierovou zmluvou prevedené pod záštitou OSN pod kontrolu Chorvátska. Odvtedy prebieha v meste prestavba, ale napriek tomu je stále poznačené vojnou. Medzi dvoma hlavnými etnickými komunitami obývajúcimi mesto existujú hlboké rozpory a niekdajšiu predvojnovú prosperitu sa už obnoviť nepodarilo.

</doc>
<doc id="596898" url="https://sk.wikipedia.org/wiki?curid=596898" title="Jazerá Willandra">
Jazerá Willandra

Jazerá Willandra je rozľahlé územie vyschnutých jazier z obdobia pleistocénu a piesočných útvarov v Austrálli. 
Je možné na nich pozorovať rôzne etapy historického vývoja krajiny, ale aj prebiehajúce geologické procesy. Nachádzajú sa tu aj archeologické dôkazy ľudského osídlenia z obdobia pred 45 000 rokov, ktoré poskytujú informácie o histórii pôvodných obyvateľov austrálskeho kontinentu. Boli tu nájdené skameneliny obrovských vačkovcov. 
V roku 1981 boli zapísané na zoznam Svetového dedičstva UNESCO. Rozloha UNESCOM chráneného územia je 2 400 km².
Oblasť je v súčasnosti sústavou vyschnutých jazier, ktoré v pleistocéne napájala voda z jedného ramena rieky Lachlan. Voda do regiónu prestala tiecť približne pred 14 000 rokmi. Následný proces desikácie zanechával sedimenty v rôznych etapách. Spodné vrstvy pochádzajú z paleogénu, morská transgresia) v povodí Murray tu uložila vápenaté piesky, sliene a vápence. Tie boli následne prekryté pieskami v období štvrtohôr.
Najvýznamnejšie jazerá sú:

</doc>
<doc id="596899" url="https://sk.wikipedia.org/wiki?curid=596899" title="Alexander Cunningham">
Alexander Cunningham

Alexander Cunningham (* 23. január 1814, Londýn, Spojené kráľovstvo† 28. november 1893, tamže) bol britský archeológ a armádny inžinier, zakladateľ "Archaeological Survey of India".
Zúčastnil sa početných vykopávok na Indickom subkontinente, vrátane mnohých archeologických objavov na poli protoindickej kultúry. V meste Harappa v západnom Pandžábe (dnes Pakistan) objavil zvláštne kamenné pečatidlo s neznámym písmom.
Od roku 1875 bol členom-korenšpondentom Pruskej akadémie vied.
Za svoje zásluhy dostal "Rád Indickej ríše".

</doc>
<doc id="596902" url="https://sk.wikipedia.org/wiki?curid=596902" title="Provincia (Južná Afrika)">
Provincia (Južná Afrika)

Juhoafrická republika sa delí na deväť provincií (). Pred voľbami v roku 1994 boli skoršie bantustany (samosprávne územia černochov) zrušené a štyri predchádzajúce provincie (Kapsko, Natal, Oranžský slobodný štát a Transvaal) boli rozdelené na deväť. Dvanásty, trinásty a šestnásty dodatok ústavy zmenili hranice siedmich z týchto provincií. 

</doc>
<doc id="596906" url="https://sk.wikipedia.org/wiki?curid=596906" title="Provincie Juhoafrickej republiky">
Provincie Juhoafrickej republiky



</doc>
<doc id="596907" url="https://sk.wikipedia.org/wiki?curid=596907" title="Meryem Sarah Uzerliová">
Meryem Sarah Uzerliová



</doc>
<doc id="596908" url="https://sk.wikipedia.org/wiki?curid=596908" title="Meryem Sarah Uzerli">
Meryem Sarah Uzerli



</doc>
<doc id="596910" url="https://sk.wikipedia.org/wiki?curid=596910" title="Pat Buchanan">
Pat Buchanan

Patrick Joseph Buchanan (* 2. november 1938, Washington D.C., USA) je americký konzervatívny spisovateľ, politik, publicista a televízny komentátor. V minulosti sa dvakrát pokúšal získať nomináciu republikánskej strany pre prezidentské voľby v USA, v roku 2000 kandidoval za Reformnú stranu. Je jedným zo zakladateľov a hlavných prispievateľov magazínu The American Conservative (TAC). Do roku 2012 bol komentátor spravodajskej káblovej televízie MSNBC. Okrem toho napísal niekoľko kníh prezentujúce jeho politické, náboženské a sociálne názory. Radí sa k tradičnému (tzv. skalnému, paleo-) konzervativizmu.
Životopis.
Buchanan vyrastal v silne konzervatívnej a kresťanskej rodine s írskymi, škótskymi a nemeckými koreňmi, ktorej rodokmeň je zmapovaný do roku 1667. Niektorí z jeho predkov bojovali vo vojne za americkú nezávislosť, iní príslušníci rodu Buchananovcov zase bojovali v občianskej vojne na strane Konfederovaných štátov amerických.
Pat Buchanan pochádza z deviatich súrodencov, jeho otec William Buchanan (prezývaný "Pop") celú rodinu výrazne ovplyvnil a mal v rukách výchovu všetkých detí, najmä siedmich synov. „Pop“ obdivoval generála McArthura, McCarthyho a F. Franca, patril k izolacionistickému hnutiu „America first“, ale po napadnutí USA Japonskom a Hitlerovom vyhlásení vojny začal podporovať vojnové úsilie Angloameričanov.
Po maturite na prestížnom katolíckom gymnáziu "Gonzaga" Buchanan vyštudoval angličtinu a filozofiu na univerzite v Georgetowne (Georgetown University). Už vtedy sa ukazuje ako silne politicky profilovaný, podieľal sa tiež na študentskej demonštrácii proti sovietskemu vpádu do Maďarska. Po absolutóriu na Georgtowne získal doktorát zo žurnalistiky na Kolumbijskej univerzite a potom začal pracovať v konzervatívnych novinách "Globe-Democrat". Angažoval sa aj v neúspešnej prezidentskej kampani konzervatívneho jastraba Barryho Goldwatera.
Politická kariéra.
V roku 1966 si ho vybral do tímu poradcov viceprezident Richard Nixon, po jeho zvolení do prezidentskej funkcie Buchanan pracoval v Bielom dome ako prezidentov poradca. Okrem toho písal prejavy pre Nixona a viceprezidenta Agnewa. Tú istú funkciu zastával u ďalšieho republikánskeho prezidenta, Geralda Forda. Začiatkom osemdesiatych rokov sa podieľal - spolu s bratom Tomom a sestrou Angelou - na prezidentskej kampani Ronalda Reagana a po jeho presvedčivom víťazstve sa Buchanan stal hlavným poradcom pre styk s médiami a tiež prezidentovým „speechwritterom“. Roku 1987 musel tento post opustiť, pretože verejne podporil nezákonný vývoz zbraní pre protikomunistických partizánov v Nikarague (aféra Irangate).
V rokoch 1992 a 1996 bol druhým najúspešnejším kandidátom republikánskej strany v prezidentských primárkach. Zakaždým získal okolo tretiny republikánskych hlasov a v roku 1996 sa mu podarilo zvíťaziť v štáte New Hampshire. Na republikánskom zjazde v roku 1992 na seba strhol pozornosť prejavom o kultúrnej vojne, v ktorom varoval pred silnejúcim vplyvom neomarxistickej ľavice.
V roku 2000 opustil Republikánsku stranu na protest proti jej ovládnutí neokonzervatívcami a neúspešne kandidoval v prezidentských voľbách za Reformnú stranu.
V súčasnej dobe je šéfredaktorom (a zakladateľom) magazínu American Conservative, ktorý má svoju internetovú verziu www.amconmag.com, a ústrednú postavu stelesňuje tiež na webe www.theamericancause.org, kde sa nachádza okrem iného rozsiahly archív jeho článkov. Staré články Pata Buchanna z prvej polovice deväťdesiatych rokov je možno stiahnuť na www.buchanan.org.
Paleokonzervativizmus.
Buchanan býva označovaný za ústrednú postavu politického smeru zvaného paleokonzervativizmus, medzi ktorého základné piliere patrí tradicionalistický konzervativizmus v anglosaskom duchu, vlastenectvo a rodinné i kresťanské hodnoty. Je stúpencom striktného obmedzenia imigrácie, odmieta posilňovanie nadnárodných štruktúr ako EÚ, OSN a WTO na úkor suverénnych štátov, ostro vystupuje proti multikulturalizmu a pozitívnej diskriminácii a odmieta tzv. vývoz demokracie do cudziny za cenu životov amerických vojakov a peňazí amerických daňových poplatníkov. Rovnako v takzvaných kultúrno-morálnych otázkach (registrované partnerstvo, rodové spory, feminizmus, držanie zbraní atď.) zastáva konzervatívne stanoviská.

</doc>
<doc id="596911" url="https://sk.wikipedia.org/wiki?curid=596911" title="Patrick Joseph Buchanan">
Patrick Joseph Buchanan



</doc>
<doc id="596912" url="https://sk.wikipedia.org/wiki?curid=596912" title="Berlinale">
Berlinale



</doc>
<doc id="596914" url="https://sk.wikipedia.org/wiki?curid=596914" title="Mitsubishi Galant">
Mitsubishi Galant

Mitsubishi Galant je automobil strednej triedy, ktorý v rokoch 1969 až 2012 vyrábala japonská automobilka Mitsubishi Motors. Jeho názov je odvodený z francúzskeho slova "galant", čo znamená "galantný" alebo "rytiersky". Celkovo sa vyrobilo viac ako päť miliónov kusov tohto modelu v deviatich generáciách. Pôvodne bol vyrábaný ako sedan nižšej strednej triedy, ale počas jeho produkcie sa zväšoval a dostal sa do strednej triedy.
Prvá generácia (A50; 1969 – 1973).
Prvá generácia bola pôvodne známa ako Colt Galant a uvedená bola v decembri 1969 vo vtedajšom novom obchodnom zastúpení Galant Shop. Jeho dizajn bol nazývaný ako "Dynawedge", čo označovalo jeho zlepšenú aerodynamiku a celkovú siluetu. V ponuke boli tri verzie, ktoré poháňali motory Saturn : AI (1,3 litrový motor), AII a AIII (1,5 litrový motor). V septembri 1971 ich nahradili 1,4 a 1,6 litrové verzie (14L a 16L). V januári 1973 bol uvedený motor s objemom 1,7 litra (85 kW/115 koní) pochádzajúci z modelu GS. Pôvodne bol Galant dostupný len ako 4-dverový sedan, pričom 5-dverové kombi a 2-dverový hardtop (A53) boli pridané do ponuky v roku 1970.
Od roku 1970 bol v ponuke Galant s karosériou fastback coupé, známy ako Mitsubishi Galant GTO. Vytvorený bol vo vzore vtedajších amerických "muscle cars". Galant GTO hardtop bol dostupný s dvomi typmi motora Saturn a 2,0 litrovým motorom Astron 80. Názov GTO bol v Japonsku veľmi hodnotný a neskôr ho získal športový automobil Mitsubishi GTO z 90. rokov.
Druhá generácia (A112, A114, A115; 1973 – 1976).
Druhá generácia s názvom Mitsubishi Colt Galant A11 sa vyrábala v rokoch 1973 až 1976. Na domácom japonskom trhu bola uvedená dňa 24. mája 1973. Táto generácia bola exportovaná vo väčších počtoch mimo Japonska. Opätovne bola predávaná Chryslerom ako Dodge Colt v USA, ako Plymouth Colt a Plymouth Cricket v Kanade, ako Chrysler Valiant Galant a ako Chrysler Galant v Austrálii a ako Colt Galant v Európe. Všetky modely mali už rýchlostné páky prevodovky umiestnené do podlahy.
Táto generácia Galantu sa dodávala s celým radom motorov Astron s výkon do 92 kW/125 koní pri objeme . Takisto boli uvedené nové modely GL-II, SL-5, GT a GS-II.
Tretia generácia (A120/A130; 1976 – 1980).
Tretia generácia bola uvedená v roku 1976 a bola známa ako Galant Σ (Sigma). V mnohých krajinách však bola známa jednoducho ako Galant. V roku 1977 bola uvedená karosárska verzia kombi a takisto bolo uvedené nové 2-dverové kupé, ktoré nahradilo Galant GTO. S treťou generáciou Mitsubishi tiež uviedlo pre Japonsko a ostatné krajiny, ktoré mali pod kontrolou emisie nové motory MCA-Jet. Na začiatku roka 1979 bol veľký výber motorov zredukovaný na dva motory 1,6 l (63 kW/86 koní) a 2,0 l (77 kW/105 koní).
Štvrtá generácia (1980 – 1987).
So štvrtou generáciou modelu Galant Σ/Eterna Σ debutovalo tiež veľa nových inovácií pre Mitsubishi. Vo väčšine krajín bola táto generácia predávaná ako Galant, iba na Novom Zélande a v Austrálii sa predávala ako Sigma. Galant sedan a kupé boli o niečo väčšie ako v tretej generácii. Pri výrobe štvrtej generácie sa dbalo na ergonómiu, aerodynamiku a bezpečnosť. Viac priestoru dostal interiér, hlavne v oblasti ramien, nôh a hlavy pre cestujúcich. Takisto bol zväčšený batožinový priestor. Interiér bol lepšie odhlučnený použitím kobercov a iných materiálov na tlmenie hlukov, pričom bola použitá dvojitá priečka medzi motorom a interiérom.
S touto generáciou sa začal montovať turbodúchadlom prepĺňaný motor Sirius pre športovejších šoférov. Tento motor poskytoval výkon 107 kW/145 koní pre automobily na japonskom trhu, a 115 kW/156 koní pre trhy, ktoré nepodliehali prísmym emisným normám. Pre niektroé benzínové motory Astron bol uvedený systém elektronického vstrekovania paliva. Tiež bol v ponuke prvý turbodieselový motor Astron 4D55. 2,3 litrový turbodiesel, ktorý poskytoval výkon 62 kW/84 koní, bol prvýkrát uvedený počas Parížskeho autosalónu v roku 1980.
2-dverové kupé bolo tiež dizajnovo upravené a predávalo sa pod názvami Galant Λ/Eterna Λ (pre Japonsko), Mitsubishi Scorpion (pre Austráliu) a Dodge Challenger/Plymouth Sapporo (pre USA).
Piata generácia (1983 – 1989).
Piata generácia dostala predný náhon a predávala sa v kaosárskych verziách 4-dverový sedan a hardtop. Mitsubishi Motors kódovo označovalo tieto automobily ako "YF" a "YFW"—"W" pre "wide" (široký). Verzia kombi bola vo väčšine krajín efektívne nahradená modelom Mitsubishi Chariot. Galant bol tretím japonským automobilom, ktorý začal používať antiblokovací brzdový systém všetkých štyroch kolies, použitím systému Bosch ABS. Exportné výbavy boli často orientované na motorizáciu, teda GL modely boli v ponuke s motormi 1,6 l alebo 1,8 l, GLS modely (niekde GLX) mali 2,0 l motory (označované ako 2000 GLS) a dieselové verzie mali 1,8 l motory Sirius. Japonské výbavy niesli názvy LS, LG, Super Saloon, Super Touring, Super Exceed, GSR-X až po najluxusnejšiu Royal. Vrcholové modely pre Japonsko ("Super Exceed" sedan alebo "VR" hardtop) boli poháňané 147 kW/200 koňovými turbodúchadlom prepĺňanými motormi Sirius Dash 3/2 valve.
Šiesta generácia (E31, E32, E33, E34, E35, E38, E39; 1987 – 1993).
Šiesta generácia vyhrala cenu Car of the Year Japan v roku 1987, pričom GS model sa stal v roku 1989 Import Car of the Year časopisu "Motor Trend". V tejto generácii Mitsubishi v roku 1987 uviedlo adaptívne vzduchové pruženie Dynamic ECS, ktoré bolo prvým produkčným poloaktívným elektronicky riadeným systémom pruženia pre osobné automobily.
Šiesta generácia bola tiež prvá, pri ktorej bol uvedený variant VR-4. Tento variant bol základom pre účasť automobily Mitsubishi Motors v Majstrovstvách sveta v rely. 2-litrový turbodúchadlom prepĺňaný DOHC motor 4G63 a pohon všetkých štyroch kolies boli neskôr s malými úpravami použité v automobile Mitsubishi Lancer Evolution, a ostali vo výrobe ďalších 15 rokov.
Hodnotenia nárazových skúšok National Highway Traffic Safety Administration (NHTSA) pre 1991 – 1993 Galant:
Siedma generácia (E52, E53, E54, E57, E64, E72, E74, E77, E84, E88; 1992 – 1998).
Nový Galant debutoval v septembri 1992 na Tokyo Motor Show. Dostupný bol ako 4-dverový sedan. 5-dverový liftback debutoval vo februári 1993 na Dutch Motor Show. Hardtop verzia pre Japonský trh s názvom Emeraude (v preklade smaragd) bola uvedená v roku 1992. Najväčšou zmenou bolo použitie viacprvkového zavesenia oboch nápav. V tom čase to bolo prvým použitím tejto konfigurácie podvozku automobilu s motorom vpredu a predným náhonom na svete. Zadná tuhá náprava bola zamenená za viacprvkový systém zavesenia.
VR-4.
V roku 1992 bol uvedený homologovaný Lancer Evolution, čo znamenalo, že špičkový model Galant VR-4 už nebol obmedzený športovými predpismi. Existujúci overený pohon 4x4 bol používaný naďalej, ale staré radové štvorvalce boli nahradené 2,0 litrovým šesťvalcom prepĺňaným dvomi turbodúchadlami. Na výber bola buď 5-rýchlostná manuálna prevodovka alebo 4-rýchlostná automatická prevodovka s technológiou INVECS s "fuzzy logikou", ktorá bola adaptívna konkrétnemu jazdnému štýlu šoféra a podmienkam na ceste. VR-4 model dokázal zrýchliť z 0 na /h v čase 6,5 sekundy, pričom maximálna rýchlosť bola /h.
Hodnotenia nárazových skúšok National Highway Traffic Safety Administration (NHTSA) pre 1997 a 1998 Galant:
Ôsma generácia (EA1, EA2, EA3, EA7, EC1, EC5, EC7; 1996 – 2006).
Ôsma generácia pokračovala v podobnom dizajne, ale do ponuky bola pridaná karosárska verzia 5-dverové kombi (v Japonsku známe ako Mitsubishi Legnum) a 5-dverový liftback sa prestal vyrábať. V rokoch 1996 – 97 získal automobil cenu Car of the Year Japan. V Európe bol Galant predávaný do roku 2003, ale v iných krajinách až do roku 2006. Názov "Legnum" pochádza z latinského "regnum", čo znamená "veľkolepá sila" alebo "hodnosť".
VR-4.
Automobilka Mitsubishi sa rozhodla ďalej pokračovať vo výrobe vrcholnej verzie VR-4, ktorá bola v ôsmej generácii poháňaná 2,5 litrovým vidlicovým šesťvalcovým motorom s prepĺňaním dvomi turbodúchadlami. Výkon prenášala buď 5-rýchlostná manuálna prevodovka alebo prevodovka INVECS-II. Niektoré modely boli vybavené tým pokročilým systémom Active Yaw Control, aký má model Lancer Evolution.
Hodnotenia nárazových skúšok National Highway Traffic Safety Administration (NHTSA) pre 2001 Galant bez bočných airbagov:
Hodnotenia nárazových skúšok National Highway Traffic Safety Administration (NHTSA) pre 1999 – 2002 Galant s bočnými airbagmi:
Deviata generácia (2003 – 2012).
Deviata generácia sa vyrábala od roku 2004 ako 4-dverový sedan. Jej dizajnérom bol Olivier boulay. Prvýkrát predstavená bola na autsalóne v New Yorku v roku 2003. Predávala sa v USA, Kanade, Mexiku, Rusku, Ukrajine, Číne, Austrálii, Novom Zélande a v Saudskej Arábii. Divízia Ralliart vytvorila na základe Galantu športový model upravením 2,5 V6 motora na výkon 192 kW/258 koní, použitím tvrdšieho pruženia, pridaním výztuhy medzi horné uloženie predných tlmičov, pridaním zadného stabilizátora a použitím 18-palcových kolies.
V rokoch 2006, 2007 a 2009 podstúpila deviata generácia facelift.

</doc>
<doc id="596920" url="https://sk.wikipedia.org/wiki?curid=596920" title="Kazašská sovietska socialistická republika">
Kazašská sovietska socialistická republika

Kazašská sovietska socialistická republika, skrátene Kazachstan (kaz.: Қазақ Кеңестік Социалистік Республикасы, Qazaq Keñestik Socïalïstik Respwblïkası; rus. Казахская Советская Социалистическая Республика; iné názvy: Kazašská SSR, skr. KSSR, Kazašská republika, Kazašská socialistická republika, neformálne: Sovietsky Kazachstan), bola jednou z republík Sovietskeho zväzu v rokoch 19361991. Nachádzala sa na juhozápade ázijskej časti ZSSR. Bola založená 5. decembra 1936 ako Kazašská autonómna sovietska socialistická republika vyčlenením z Kirgizskej ASSR. V súčasnosti existuje ako samostatný štát Kazachstan.
S rozlohou 2 717 300 kilometrov štvorcových bola druhou najväčšou republikou v ZSSR po Ruskej SFSR. Hlavným mestom bola Alma-Ata (dnes známe ako Almaty). Dnes je nezávislým štátom. Počas svojej existencie ako sovietska socialistická republika vládla Komunistická strana Kazašskej SSR.
25. októbra 1990 vyhlásil najvyšší Soviet Kazašskej SSR suverenitu krajiny. Nursultan Nazarbajev bol zvolený za prezidentafunkcie, ktorú zastával do roku 2019. Kazašská SSR bola následne 10. decembra 1991 premenovaná na Kazachstan. Krajina vyhlásila svoju nezávislosť o šesť dní neskôr ako posledná republika, ktorá opustila ZSSR 16. decembra 1991. Sovietsky zväz bol 26. decembra 1991 rozpustený Sovietom národností. Kazašská republika, právny nástupca Kazašskej SSR, bola prijatá do Organizácie Spojených národov 2. marca 1992.

</doc>
<doc id="596926" url="https://sk.wikipedia.org/wiki?curid=596926" title="Centrum vedecko-technických informácií SR">
Centrum vedecko-technických informácií SR



</doc>
<doc id="596927" url="https://sk.wikipedia.org/wiki?curid=596927" title="Zdravas' Mária">
Zdravas' Mária



</doc>
<doc id="596929" url="https://sk.wikipedia.org/wiki?curid=596929" title="Čarodějův učeň">
Čarodějův učeň

Čarodějův učeň (v Západnom Nemecku uvádzaný ako "Krabat") je česko-slovenský animovaný film režiséra Karla Zemana z roku 1977. Predlohou filmu bolo knižné spracovanie lužickosrbskej "legendy o Krabatovi" z prelomu 17. a 18. storočia libereckým rodákom Otfriedom Preußlerom v knihe Čarodějův učeň z roku 1971 (ešte o dva roky skôr spracoval knižne príbeh Jurij Brězan ako "Čarodějný mlýn").
Film je spracovaný ploškovou animáciou a žánrovo sa pohybuje medzi rozprávkou a hororom.
Dej.
Chudobný lužický chlapec Krabat (Krawat, zrejme odvodené od Chorvát) je hladom a zimou dohnaný k tomu, aby sa stal učňom v Čiernom mlyne. Tamojší majster sa však nevenuje čisto mlynárstvu, ale aj temnej mágii.
Obsadenie.
Príbeh je prevažne rozprávaný v prvej osobe samotným Krabatom, ktorého v češtine nahovoril Luděk Munzar a v nemčine Christian Brückner. Majstra v českom znení nahovoril Jaroslav Moučka a v nemeckom Friedrich Schütter.

</doc>
<doc id="596934" url="https://sk.wikipedia.org/wiki?curid=596934" title="Rosario Dawsonová">
Rosario Dawsonová

Rosario Isabel Dawsonová (* 9. máj 1979, New York, New York, USA) je americká herečka, ktorá sa v roku 1995 objavila v dráme "Kids". Ďalej je známa z filmov ako "25. hodina" (2002), "Alexander Veľký" (2004), "Sin City – mesto hriechu" (2005), "Sedem životov" (2008), "Tranz" (2013) a iné.
Životopis a kariéra.
Rosario Dawsonová, sa narodila v roku 1979 v meste New York ale vyrastala na Manhattane. Jej matka bola vokalistka a otec pracoval na stavbe. Jej rodičia sa rozišli ešte keď bola Rosario malá, ale naďalej obaja jej rodičia žili v rovnakom dome.
Rosario nemala v pláne sa stať herečkou, preto bola náhodne objavená režisérom Larry Clarckom, ktorý v tej dobe pracoval na filmu "Kids". Filmovanie, Rosario natoľko očarilo, že dobrovoľne začala navštevovať divadelný inštitút Lee Strasberga. Po boku Denzela Washingtona, si zahrala vo filme "He Got Game" (1998) a v rovnakom roku aj vo "Side Streets" (1998). Vo filmoch zo začiatku viac stvárňovala menšie úlohy.
V roku 2001 sa objavila vo filme "Sidewalks of New York", kde sa spoznala príklad s herečkou Brittany Murphy, či po boku Umy Thurmanovej a Ethana Hawkea vo filme "Chelsea Walls".
V roku 2002, sa ukázala v druhej časti filmu "Muži v čiernom" či v dráme "25. hodina", kde si zahrala spolu s hercom Philipom Seymourom Hoffmanom či Annou Paquin. Po boku herečky Angeliny Jolie či hercov ako Anthony Hopkins, Jared Leto či Collin Farrel si zahrala v historickej dráme "Alexander Veľký" (2004) a o rok (2005), ju obsadil režisér Robert Rodriguez do filmu "Sin City – mesto hriechu", kde sa objavila ako bláznivá a zároveň drsná prostitútka Gail. V rovnakom roku si zahrala aj v muzikáli "Bohémovia", kde sa ukázala ako exotická tanečníčka Mimi.
V roku 2007 sa objavila vo filme režiséra Quentina Tarantina, "Grindhouse: Auto zabijak", kde zahviezdila po boku herca Kurta Russella, či herečky Rose McGowanovej, s ktorou sa v rovnakom roku objavila na prednej strane časopisu Rolling Stones a tiež sú dosť blízkymi kamarátkami.
V roku 2008, si po druhýkrát zahrala po boku herca Willa Smitha, vo filme "Sedem životov". Dňa 17. januára 2009, účinkovala v show "Saturday Night Live". Tiež v roku 2009 prepožičala svoj hlas jednej z postáv v animovanej rozprávke "Wonder Woman".
Objavila sa vo filmoch ako "Percy Jackson: Zlodej blesku", či drogovo závislá matka Apple v dráme "Gimme Shelter", kde jej dcéru stvárnila herečka Vanessa Hudgensová. O rok neskôr, sa objavila v druhej časti filmu "", kde si zopakovala úlohu prostitútky Gail, ktorú si ako v jednom z rozhovorov uviedla, dosť obľúbila. Od roku 2015 sa začala viac-menej venovať dabingovej práci. Začala skôr pracovať v televíznych seriáloch, ako napríklad "Daredevil" kde stvárnila postavu Claire Temple, ktorá sa objaví aj v seriály "Iron First" (2017) či "The Defenders" (2018). Jej postava bola použitá aj v komikse "Jessica Jones".
Osobný život.
Vo februári 2017 potvrdila svoj vzťah s komikom Ericom Andréom.
Politická činnosť.
V roku 2004 bola zatknutá kvôli protestu proti bývalému prezidentovi Georgovi W. Bushovi a tiež dňa 15. apríla 2016, patrila k demonštrantom, ktorý boli zadržaný políciou na pochode Democracy Spring.

</doc>
<doc id="596935" url="https://sk.wikipedia.org/wiki?curid=596935" title="Rosario Dawson">
Rosario Dawson



</doc>
<doc id="596942" url="https://sk.wikipedia.org/wiki?curid=596942" title="Mierové námestie (Trenčín)">
Mierové námestie (Trenčín)

Mierové námestie je hlavné námestie v historickom centre Trenčína, v mestskej časti Stred. Na jeho mieste vznikla ešte pred rokom 1111 na historickej ceste, ktorá spájala Moravskú bránu cez Považie s údolím Nitry, podhradská osada, ktorá mala tvar nepravidelného námestia. Svoj dnešný tvar dostalo v polovici 15. storočia, kedy boli na jeho koncoch postavené mestské brány. 
Do námestia ústia 4 ulice. Od juhozápadu to je Sládkovičova, ktorá ho spája so Štúrovým námestím a od juhovýchodu ulice Farská, Marka Aurélia a Matúšova, ktoré stúpajú smerom k hradu.
Nazvané bolo na počesť mieru. Jeho súčasný názov sa používa od roku 1962, staršie názvy boli:
Významné stavby.
Medzi významné stavby patrí:
Rekonštrukcia.
V roku 2016 vyhlásilo mesto Trenčín verejnú súťaž na komplexnú rekonštrukciu námestia, ktorá sa začala v apríli 2017 a skončila v máji 2018. Autormi návrhu rekonštrukice sa stali brnianski architekti z ateliéru RAW a celkovo stála takmer 5 miliónov EUR. Obnovený bol aj morový stĺp Najsvätejšej Trojice z roku 1712, ktorý dal postaviť gróf Mikuláš Illešházy. Vedľa neho pribudla nová fontána Marka Aurélia s bronzovými tabuľkami pripomínajúcimi dôležité dátumy v histórii mesta, pred piaristickým kláštorom bol umiestnený model historického centra mesta a námestie dostalo aj nový mobiliár a stromy. 

</doc>
<doc id="596943" url="https://sk.wikipedia.org/wiki?curid=596943" title="Lyžiarky">
Lyžiarky

Lyžiarky sú typ obuvi, používaný na lyžovanie a umožňujú pripnutie lyží pomocou lyžiarskeho viazania.
Dejiny.
Prvé lyžiarky boli kožené zimné topánky, pripevnené k lyžiam pomocou kožených remienkov. Postupne sa lyžovanie špecializovalo a vyvinulo sa alpské lyžovanie.

</doc>
<doc id="596944" url="https://sk.wikipedia.org/wiki?curid=596944" title="Vavrínová ulica">
Vavrínová ulica

Vavrínová ulica v Bratislave sa nachádza v mestskej časti Ružinov a nazvaná bola podľa rastliny vavrín.
Ulica je neďaleko Gymnázia Ivana Horvátha na sídlisku Pošeň.

</doc>
<doc id="596945" url="https://sk.wikipedia.org/wiki?curid=596945" title="Na paši">
Na paši

Ulica Na paši v Bratislave sa nachádza v mestskej časti Ružinov, sídlisko Štrkovec a nazvaná bola podľa bývalého využitia plochy na pasenie.
Okrem bytových domov na čísle 4 sídli technicko-kancelársky komplex bývalého podniku Komunálne služby mesta Bratislavy, ktorý tu mal prevádzky čistiarní, práčovní a žehliarne, jeho nástupca je firma Inprokom, a teraz tu má sídlo Komora geodetov a kartografov a súkromné firmy.
Externé odkazy.
[[Kategória:Ulice v Ružinove]]
[[Kategória:Štrkovec (Bratislava)]]

</doc>
<doc id="596946" url="https://sk.wikipedia.org/wiki?curid=596946" title="Teplická ulica (Bratislava)">
Teplická ulica (Bratislava)

Teplická ulica v Bratislave sa nachádza v mestskej časti Nové Mesto a nazvaná bola podľa kúpeľných miest s termálnymi prameňmi.

</doc>
<doc id="596949" url="https://sk.wikipedia.org/wiki?curid=596949" title="Západné Kapsko">
Západné Kapsko

Západné Kapsko (, xhoš. Ntshona-Koloni, ) je provincia v juhozápadnej časti Južnej Afriky. Západné Kapsko sa delí na 6 okresov ("districts"). Hlavným mestom provincie je Kapské Mesto. Dominantným jazykom je afrikánčina, ktorú používa 49,7 percenta obyvateľov. Ďalšie významné jazyky sú xhoština (24,7%) a angličtina (20,2%).
Provinciu obmývajú vody Atlantického a Indického oceánu. Asi dve tretiny zo 6 miliónov obyvateľov žijú v Kapskom Meste a jeho okolí. 
K provincii náleží aj zámorské územie Južnej Afriky Marionov ostrov a Ostrov princa Eduarda.

</doc>
<doc id="596950" url="https://sk.wikipedia.org/wiki?curid=596950" title="Marionov ostrov a Ostrov princa Eduarda">
Marionov ostrov a Ostrov princa Eduarda

Marionov ostrov a Ostrov princa Eduarda () je zámorské územie Južnej Afriky v Indickom oceáne. Územie tvoria dva malé skalnaté ostrovy sopečného pôvodu – Marionov ostrov (298 km2) a Ostrov princa Eduarda (47 km2). Ostrovy sú neobývané. Nachádzajú sa v časovom pásme . Najvyšším vrcholom ostrovov je sopka State President Swart ().
Ostrovy boli objavené v roku 1663 holandskou loďou "Maerseveen". Roku 1771 ich navštívil francúzsky moreplavec Marc-Joseph Marion Dufresne (1724-1772) a pomenoval ich "Terre d'Espérance a Ile de la Caverne" (spoločne Južné ostrovy, "Iles Australs"). Dnešné meno im dal kapitán James Cook roku 1777. V decembri 1947 Juhoafrická únia anektovala Marionov ostrov, v januári 1948 Ostrov princa Eduarda. V roku 1995 boli oba ostrovy vyhlásené za prírodnú rezerváciu. Sú spravované ministerstvom životného prostredia a turizmu.
Marionov ostrov bol pomenovaný na počesť svojho objaviteľa (Mariona), Ostrov princa Eduarda dostal meno po synovi anglického kráľa Juraja III. (vládol 1760-1830) Eduardovi Augustovi, vojvodcovi z Kentu a Strathernu.

</doc>
<doc id="596951" url="https://sk.wikipedia.org/wiki?curid=596951" title="Ostrovy princa Eduarda">
Ostrovy princa Eduarda



</doc>
<doc id="596952" url="https://sk.wikipedia.org/wiki?curid=596952" title="Marionov ostrov">
Marionov ostrov



</doc>
<doc id="596954" url="https://sk.wikipedia.org/wiki?curid=596954" title="Me at the zoo">
Me at the zoo

Me at the zoo (v preklade z angl. „Ja v zoo“) bola prvá videonahrávka nahraná na YouTube, americké webové sídlo určené na zdieľanie videonahrávok. Videonahrávka bola na web nahraná jeho spoluzakladateľom Jawedom Karimom 24. apríla 2005 o 03:27:12 UTC (20:27:12 PDT), z používateľského účtu „jawed“.
Autorom tejto len 19-sekundovej videonahrávky je Karimov stredoškolský kamarát Yakov Lapitsky. Zachytil na nej J. Karima počas návštevy San Diego Zoo, pri ktorej hovorí: "„Nachádzame sa pri slonoch. Zaujímavá vec o nich je že majú skutočne veľmi veľmi dlhé choboty, čo je zaujímavé. A to je asi tak všetko, čo sa dá povedať.“"
Hoci, ako poznamenal britský týždenník "The Observer", kvalita videa je "„slabá“", slovami hudobnej a videohernej novinárky Alex Pham z "Los Angeles Times", "„ako prvé video nahrané na YouTube zohralo kľúčovú úlohu v zásadnom posune v spôsobe konzumovania médií a pomohlo spustiť zlatú éru 60-sekundového videa“". Ako tvrdí americký profesor komunikácie a mediálnych štúdií Paul Levinson, "„pred vznikom YouTube nebolo mysliteľné, aby ľudia sledovali niečo čo malo len 30 alebo 60 sekúnd. V televízii mali najkratšie relácie 30 minút“". Historický význam tejto videonahrávky teda spočíva vo vytvorení štandardu pre prvé videonahrávky nahrané na YouTube, web, ktorý umožnil širokej verejnosti zdarma publikovať vlastnú tvorbu.

</doc>
<doc id="596955" url="https://sk.wikipedia.org/wiki?curid=596955" title="Arielle Kebbelová">
Arielle Kebbelová

Arielle Caroline Kebbel (* 19. február 1985, Winter Park, Florida, Spojené štáty) je americká herečka a modelka známa zo seriálov ako "True Love : Pravá krv" (2008), "Upírske denníky" (2009), "UnREAL" (2015) či "Ballers" (2015). V roku 2018, sa objaví vo filme "Päťdesiat odtieňov slobody".
Životopis.
Arielle sa narodila v roku 1985 na Floride. Jej otec je nemeckého pôvodu a matka anglického. Odmaturovala na Crenshaw School vo Winter Garden. V roku 2002 sa zúčastnila floridskej súťaži krásy s názvom Miss Florida Teen USA Beauty Pageant. Pred jej hereckou kariérou sa naplno venovala modelingu. Objavila sa v niekoľkých amerických módnych časopisoch, ako príklad časopis Maxim. Tiež pôsobí ako filmová a televízna herečka. 
Kariéra.
2003 - 2006 
Jej prvá herecká skúsenosť prišla v roku 2003, v televíznom seriály Gilmorové dievčatá, kde stvárnila vedľajšiu postavu Lyndsay. O rok neskôr, si zahrala po boku raperra Snoopy Dogga, v komédií "Keď to rachne, zahučíme". Zlom v jej kariére nastal v roku 2005, keď sa objavila vvo filmoch ako "Prci, prci, prcičky v tábore" alebo horrová dráma "Na pol ceste" či menšia úloha po boku Umy Thurman a Johna Travoltu v komédií "Buď cool". Režiséri začali mať o Arielle väčší záujem a začala získavať rôzne herecké ponuky. 
S produkciou 20th Century Fox, podpísala zmluvu na film "Panna Aquamarine" (2006), kde si zahrala spolu s herečkami Sarou Paxton a Emmou Roberts. S Jenny McCarthy, Brittany Snow a Jesseom Metcalfeom sa objavila v komédií "John Tucker musí zomrieť" (2006), kde sa predstavila ako školská hlásateľka s vysokými ambíciami. Tiež si zahrala dôležitejšiu rolu v horrore "Smrtiaca nenávisť 2" (2006), s herečkami Sarah Michelle Gellar a Amber Tamblyn. Natáčanie filmu, jej umožnilo sa pozrieť do Tokya v Japonsku, kde sa veľa filmových scén natáčalo. 
2008 - 2013 
V roku 2008 sa objavila spolu s hercom Pennom Badgleyom a Olesyou Rulin vo filme "Navždy silný", kde sa jej postava volala Emily. O rok neskôr si zahrala postavu Alex v horore "Príbeh dvoch sestier", kde jej mladšiu sestru stvárnila Emily Browning. V paródií na film Twillight, sme ju mohli vidieť v postavení upírky Rachel, vo filme "Sajrajt sága". V 2009 sa pridala k natáčaniu seriálu "Upírske denníky", kde si zahrala najlepšiu kamarátku upíra Stefana (Paul Wesley). Objavila sa s deviatich epizódach seriálu a od roku 2011 sa tiež podieľala na natáčaní seriálu "90210 - Nová generácia", kde sa objavila v šestnástich epizódach a tiež sa objavila v komédií "Brooklyn brothers" (2011). V romantickej komédií "Svadobné zvončeky" (2012) si zahrala postavu Jessie, ktorá sa skúša už tretí raz vydať. 
2014 - súčasnosť
V roku 2014, si zahrala menšiu úlohu v sci-fi filme "The After" a v roku 2015 sa objavila v romantickej komédií "Ženích na odstrel", kde stvárnila postavu Georgie, ktorej sa čoskoro blíži svadba, ale nie je si úplne istá či si chce vziať prominentného plastického chirurga za muža. Od roku 2015 pôsobí v seriáloch "UnREAL" a "Ballers". V roku 2017 sa objaví vo fantasy seriály "Midnight, Texas" a v roku 2018, by mala stvárniť postavu Gii Matteo vo filme "Päťdesiat odtieňov slobody".

</doc>
<doc id="596956" url="https://sk.wikipedia.org/wiki?curid=596956" title="Arielle Kebbel">
Arielle Kebbel



</doc>
<doc id="596958" url="https://sk.wikipedia.org/wiki?curid=596958" title="György Ligeti">
György Ligeti

György Sándor Ligeti (* 28. máj 1923, Târnăveni, Rumunsko – † 12. jún 2006, Viedeň, Rakúsko) bol maďarský hudobný skladateľ súčasnej klasickej hudby. Považuje sa za jedného z najvýznamnejších avantgardných skladateľov druhej polovice 20. storočia.
Narodil sa v Rumunsku, v roku 1956 emigroval do Rakúska a rakúske občianstvo získal v roku 1968. Od roku 1973 pôsobil ako profesor kompozície na Hamburskej Hochschule für Musik und Theater až do roku 1989, kedy odišiel do dôchodku. Zomrel vo Viedni v roku 2006.
Spočiatku bol obmedzovaný komunistickým režimom vo vtedajšom Maďarsku a svoju vášeň pre avantgardu a nové kompozičné techniky mohol naplno realizovať až po roku 1956, kedy emigroval do Rakúska. Krátke obdobie experimentoval s elektronickou hudbou, neskôr sa vrátil k hudbe inštrumentálnej, a to najmä skladbou Atmosféry (Atmosphères), v ktorej využil techniku, ktorú neskôr nazval mikropolyfónia. V jeho neskorších dielach sa objavuje polyrytmika (technika, ktorá súbežne využíva dva alebo viaceré samostatné rytmy).
Niektoré jeho skladby boli použité v soundtrackoch. Jeho hudba sa vyskytuje v niektorých filmoch Stanleyho Kubricka, obzvlášť vo filme .
Život.
Mladosť.
Ligeti sa narodil v roku 1923 v meste Târnăveni v regióne Sedmohradsko (Transylvánia) v Rumunsku do rodiny maďarských židov. V šiestich rokoch sa jeho rodina presťahovala do Klužu a na miesto svojho narodenia sa nevrátil až do 90-tych rokov. V roku 1940 bola Druhou viedenskou arbitrážou severná Transylvánia vrátane Klužu podstúpená Maďarsku.
Jeho hudobná výučba sa začala na konzervatóriu v Kluži v roku 1941. Počas letných mesiacov študoval súkromne u maďarského klaviristu Pála Kadosu v Budapešti. V roku 1944 bolo Ligetiho štúdium prerušené, keď bol režimom Miklósa Horthyho poslaný do tábora nútených prác. Jeho brat bol vo veku 16 rokov deportovaný do koncentračného tábora Mauthausen-Gusen a jeho rodičov poslali do Auschwitzu. Z Ligetiho blízkej rodiny vojnu prežila iba jeho matka.
Po druhej svetovej vojne pokračoval v štúdiu v Budapešti na Hudobnej akadémii Franza Liszta (Franz Liszt Academy of Music), ktorú ukončil v roku 1949. Medzi jeho učiteľov patrili Pál Kadosa, Ferenc Farkas, Zoltán Kodály či Sándor Veress. Po absolvovaní akadémie sa venoval etnologickému výskumu maďarskej ľudovej hudby v Transylvánii, no po roku sa vrátil na Hudobnú akadémiu Franza Liszta, tentokrát ako učiteľ harmónie, kontrapunktu a hudobnej analýzy. Ako mladý profesor pravidelne navštevoval lekcie svojho staršieho kolegu, dirigenta a muzikológa Lajosa Bárdosa, konzervatívneho kresťana, ktorého pomoc a rady neskôr ocenil v predslovoch k jeho vlastným učebniciam harmónie z rokov 1954 a 1956. V tomto období sa kvôli obmedzeniam komunistickej vlády stala komunikácia medzi východom a západom obtiažnou, a Ligeti, podobne ako iní umelci, bol odstavený od najnovšieho umeleckého vývoja mimo Východného bloku.
Po odchode z Maďarska.
V decembri 1956, dva mesiace po násilnom potlačení maďarskej revolúcie, Ligeti odletel do Viedne spolu s exmanželkou Verou (ktorú si však čoskoro opäť vzal), a Maďarsko nevidel 14 rokov, kým ho nepozvali do poroty hudobnej súťaže v Budapešti. Pri odchode do Viedne nechal väčšinu svojich kompozícií v Budapešti, z ktorých niektoré sa stratili. Zo sebou si vzal len tie, ktoré považoval za najdôležitejšie. Neskôr vysvetlil: „Svoju starú hudbu som považoval za nezaujímavú. Veril som dvanásťtónovej hudbe!“ V roku 1968 získal rakúske občianstvo.
Niekoľko týždňov po príchode do Viedne odcestoval do Kolína nad Rýnom, kde sa stretol s niekoľkými významnými postavami avantgardnej hudby a priučil sa najnovším hudobným metódam. Stretol tu skladateľov ako Karlheinz Stockhausen, Gottfried Michael Koenig, ktorí v tom čase pracovali na vývoji elektronickej hudby. Hoci bola pre Ligetiho práca so Stockhausenom a Koenigom inšpiratívna, sám skomponoval len málo elektronickej hudby. Namiesto toho sa sústredil na skladby inštrumentálne, ktoré však často obsahovali elektronicky znejúce prvky. Po troch rokoch spolupráce sa s kolínskou školou rozišiel.
V rokoch 1961 až 1971 pôsobil ako hosťujúci profesor kompozície v Štokholme, v roku 1972 pôsobil na Stanfordovej univerzite. Od roku 1973 učil kompozíciu na Hamburskej Hochschule für Musik und Theater až do roku 1989, kedy odišiel do dôchodku. Kým pôsobil v Hamburgu, jeho žena ostala vo Viedni spolu s ich synom Lukasom, ktorý sa neskôr stal skladateľom.
Smrť.
Po roku 2000 sa Ligetiho zdravie zhoršovalo, umrel vo Viedni 12. júna 2006 vo veku 83 rokov. Bolo známe, že posledné tri roky života používal invalidný vozík, jeho rodina však príčinu smrti zverejniť odmietla. Bol pochovaný na cintoríne Zentralfriedhof vo Viedni.

</doc>
<doc id="596959" url="https://sk.wikipedia.org/wiki?curid=596959" title="Radomka (prírodná rezervácia)">
Radomka (prírodná rezervácia)

Radomka je prírodná rezervácia v správe štátnej ochrany prírody Prešov.
Nachádza sa v katastrálnom území mesta Giraltovce a obce Matovce v okrese Svidník v Prešovskom kraji. Územie bolo vyhlásené v roku 1988 na rozlohe 15,5402 ha. Ochranné pásmo nebolo určené. Na území rezervácie platí 4. stupeň ochrany.
Predmetom ochrany sú: "Prirodzené lúčne až slatinné spoločenstvá aluviálnych lúk okolo potoka Radomka v južnej časti Nízkych Beskýd. Určujúcim faktorom prostredia je tu vodný režim, okolo potoka je brehový porast vŕby a jelše. Bohatá lúčna vlhkomilná vegetácia."

</doc>
<doc id="596960" url="https://sk.wikipedia.org/wiki?curid=596960" title="Ciabatta">
Ciabatta

Ciabatta (po taliansky doslovne "papuča") je taliansky biely chlieb, ktorý sa pripravuje z hladkej pšeničnej alebo chlebovej múky, droždia a olivového oleja. Existuje však celý rad obmien a variácií, ktoré vznikajú pridaním najrôznejších ďalších surovín, napríklad olív alebo paradajok. Je to jedna zo základných príloh, ktorá sa v talianskej kuchyni používa na mnohé pokrmy.
Ako prvý upiekol ciabattu v roku 1982 mlynár a pekár Arnaldo Cavallari z mestečka Adria v Benátsku ako odpoveď na rastúcu popularitu francúzskych bagiet. Názov dostala vďaka svojmu typickému vzhľadu, je totiž podlhovastá, pomerne plochá a široká.
Ciabatta chutí najlepšie ešte teplá, namočená v olivovom oleji a balzamiku alebo len tak potretá maslom. Drobné rozpečené krajce ciabatty sú známe ako panini (jednotné číslo je panino).

</doc>
<doc id="596965" url="https://sk.wikipedia.org/wiki?curid=596965" title="Sophia Bushová">
Sophia Bushová

Sophia Bushová (; * 8. júl 1982, Pasadena, Kalifornia, Spojené štáty) je americká herečka, známa zo seriálu "Chicago P.D".
Životopis.
Jej rodičia boli obaja fotografi. Otec fotografoval celebrity a jej matka vlastnila fotografické štúdio. Herečkou si prvý krát vyskúšala v školskom divadle, na súkromnej dievčenskej škole Westridge, kde v roku 2000 odmaturovala. Jej prvá herecká kariéra sa začala v roku 2002, vo filme "Sexy párty". Štúdium na University of Southern California, prerušila kvôli úlohe roztlieskavačky Brooke Davisovej z filmu "On Tree Hill". Počas natáčania, sa spoznala s hercom Chadom Michaelom Murrayom, ktorého si v roku 2005 aj vzala za muža. Manželstvo sa však v roku 2006 rozpadlo. V komédií "John Tucker musí zomrieť" si zahrala po boku Brittany Snow, Ashanti a Arielle Kebbel, jednu z dievčat ktoré boli podvedené, čo ich namotal rovnaký chlapec. V roku 2007 sa objavila v horrore "Stopár" a v roku 2009 v romantickej komédií "Šialený párik", kde si zahrala po boku herečky Jennifer Morrison. Od roku 2014 je jednou z hlavných postáv zo seriálu "Chicago P.D". 

</doc>
<doc id="596966" url="https://sk.wikipedia.org/wiki?curid=596966" title="Sophia Bush">
Sophia Bush



</doc>
<doc id="596970" url="https://sk.wikipedia.org/wiki?curid=596970" title="FBC Grasshoppers AC UNIZA Žilina">
FBC Grasshoppers AC UNIZA Žilina

FBC Grasshoppers AC UNIZA Žilina (celý názov: "Floorball Club Grasshoppers Academic Žilinská univerzita Žilina") je slovenský florbalový klub zo Žiliny. Vznikol v roku 2001. Je majster Slovenska v kategórii mužov z roku 2015 a niekoľkonásobný medailista z najvyššej súťaže. Družstvo mužov hrá od roku 2001 najvyššiu domácu súťažextraligu. Svoje zápasy hráva v Športovej hale Športového gymnázia Rosinská, ktorá má kapacitu 540 miest.
História.
Klub vznikol v roku 2001 z iniciatívy študentov a stál pri zrode celoštátnej súťaže, neskôr pomenovanej ako extraliga. Právne bol tento subjekt zastrešený o dva roky neskôr, keď mu pomohol ženský volejbalový klub ŠK ŽU Žilina. V rokoch 2005 až 2009 bol florbalový oddiel súčasťou športovej štruktúry klubu "Slávia ŽU Žilina". Od sezóny 2008/09 sa florbalisti pretransformovali do samostatného subjektu s názvom "Academic Žilinská univerzita".
Najvyššie víťazstvo dosiahlo družstvo mužov v roku 2005, keď v Košiciach zvíťazilo nad ŠK Lido Prírodovedec Bratislava výsledkom . Naopak, najväčšiu prehru zaznamenalo v roku 2009, keď s VŠK FTVŠ Hurikán Bratislava prehralo .
Úspechy.
Slovenská extraliga mužov:

</doc>
<doc id="596979" url="https://sk.wikipedia.org/wiki?curid=596979" title="Sophia Anna Bush">
Sophia Anna Bush



</doc>
<doc id="596980" url="https://sk.wikipedia.org/wiki?curid=596980" title="Sophia Anna Bushová">
Sophia Anna Bushová



</doc>
<doc id="596982" url="https://sk.wikipedia.org/wiki?curid=596982" title="Severné Kapsko">
Severné Kapsko

Severné Kapsko (, tswan. Kapa Bokone, xhoš. Mntla-Koloni) je provincia v západnej časti Južnej Afriky. Severné Kapsko sa delí na 5 okresov ("districts"). Hlavným mestom provincie je Kimberley. Dominantným jazykom je afrikánčina, ktorú používa 53,8 percenta obyvateľov. Ďalšie významné jazyky sú tswančina (33,1%) a xhoština (5,3%). Severné Kapsko vzniklo v roku 1994 rozdelením Kapska na Severné, Východné a Západné Kapsko.
Provinciu obmývajú vody Atlantického oceánu. Provincia hraničí so štátmi Namíbia a Botswana. Žije tu takmer 1,2 milióna obyvateľov, pričom hustota obyvateľstva je len 3,1 človeka na km². Severné Kapsko je najredšie osídlená provincia Južnej Afriky.

</doc>
<doc id="597015" url="https://sk.wikipedia.org/wiki?curid=597015" title="Rozkvet">
Rozkvet

Rozkvet môže byť:

</doc>
<doc id="597024" url="https://sk.wikipedia.org/wiki?curid=597024" title="Prvá búrska vojna">
Prvá búrska vojna

Prvá búrska vojna (, , ) prebiehala na území Transvaalu medzi 16. decembrom 1880 a 23. marcom 1881 na území dnešnej Juhoafrickej republiky. Išlo o prvý konflikt medzi Britským impériom a Transvaalskou republikou. 
Vojna skončila britskou porážkou a potvrdením nezávislosti búrskej republiky. Išlo o prvú vojnu po americkej vojne za nezávislosť, ktorá skončila jasnou porážkou Spojeného kráľovstva. Britská vláda sa rozhodla neplytvať financiami a neposilniť svoju armádu v južnej Afrike, čo bolo pre porážku Búrov nevyhnutné. Namiesto toho pragmaticky požiadala o mier, z čoho vyplynula krátkosť konfliktu. 
Predohra.
Počas napoleonských vojen sa Britská ríša zmocnila holandskej kolónie v Kapsku, čo potvrdil Viedenský kongres (1815). Búrski osadníci sa postupne stali menšinou, po zrušení otroctva v roku 1836 sa zhoršila ich ekonomická situácia a z obáv pred ďalšími nariadeniami zo strany britských úradov sa 6 až 10-tisíc Búrov podujalo na tzv. Veľký trek do juhoafrického vnútrozemia. Severne od rieky "Vaal" založili kolóniu Transvaal a jej hlavné mesto - Pretóriu. 
V roku 1877 Briti anektovali Transvaal a o dva roky neskôr zvíťazili nad kmeňom Zuluov. Porážka Zuluov, ktorí boli hrozbou aj pre Búrov, otvorila cestu ich povstaniu proti britskej anexii. Briti nemohli dovoliť samostatnosť Transvaalskej republiky z mocenských a hospodárskych príčin, keďže v okolí Kimberley boli v roku 1868 objavené diamantové ložiská. Na druhej strane, britské záujmy v oblasti neboli až také vysoké, aby ospravedlnili dlhý a krvavý konflikt. 

</doc>
<doc id="597028" url="https://sk.wikipedia.org/wiki?curid=597028" title="Ulica Na paši">
Ulica Na paši



</doc>
<doc id="597031" url="https://sk.wikipedia.org/wiki?curid=597031" title="Stredná priemyselná škola stavebná a geodetická (Bratislava, Drieňová 35)">
Stredná priemyselná škola stavebná a geodetická (Bratislava, Drieňová 35)

Stredná priemyselná škola stavebná a geodetická (skratka SPŠSaG) je stredná škola na Drieňovej ulici, na sídlisku Ostredky v mestskej časti Ružinov v Bratislave.
Školu tvorí 1 budova, ktorej súčasťou je aj hlavný vestibul s vrátnicou.
História.
Škola bola založená v roku 1919 ako „štátna škola priemyselná so stavebnou vetvou“.
1. septembra 1948 vstúpilo v platnosť rozhodnutie Zboru povereníkov a otvára sa Štátna priemyselná škola stavebná. Z budovy na Fajnorovom nábreží sa presťahovala na Zochovu ulicu, kde sa nachádzala až do roku 1983. V roku 1983 sa presťahovala do dnešnej budovy na Drieňovej ulici.
Štúdium v odbore geodézia sa začalo v školskom roku 1959/60 dvojročným abiturientskym kurzom pre študujúcich popri zamestnaní. O rok neskôr bol dvojročný abiturientsky kurz otvorený aj na dennom štúdiu a o dva roky neskôr, v školskom roku 1961/62, bolo otvorené už aj štvorročné denné štúdium. Do konca kalendárneho roku 1986 vyštudovalo v odbore geodézia na SPŠ stavebnej v Bratislave 1014 žiakov, z čoho 807 formou denného štúdia a 207 popri zamestnaní.

</doc>
<doc id="597032" url="https://sk.wikipedia.org/wiki?curid=597032" title="Obchodná akadémia, Mokrohájska 3">
Obchodná akadémia, Mokrohájska 3



</doc>
<doc id="597033" url="https://sk.wikipedia.org/wiki?curid=597033" title="Polonnaruwa">
Polonnaruwa

Polonnaruwa je mesto na Srí Lanke, ktoré vzniklo v 11. storočí za vlády indickej dynastie Chola. V súčasnosti je sídlom provincie Polonnaruwa.
V čase jeho rozkvetu v 12. storočí tu vznikli rozsiahle záhrady, veľké množstvo sôch Budhov, mnoho palácov i mnoho ďalších stavieb, ktoré tu existujú dodnes v relatívne dobre zachovalom stave. 
V roku 1982 bol archeologický park zapísaný na zoznam svetového dedičstva UNESCO.

</doc>
<doc id="597037" url="https://sk.wikipedia.org/wiki?curid=597037" title="Harold Lloyd">
Harold Lloyd

Harold Clayton Lloyd, Sr. (* 20. apríl 1893, Burchard, Nebraska, USA† 8. marec 1971, Beverly Hills, Los Angeles, Kalifornia) bol americký filmový herec-komik, kaskadér a producent, popri Charlie Chaplinovi jedna z veľkých amerických filmových hviezd éry nemých grotesiek. Medzi rokmi 1913 až 1947 nakrútil približne 200 nemých aj zvukových grotesiek a komédií. Vo svojej dobe bol aj veľmi komerčne úspešný. Jeho filmový imidž nešikovného muža s okuliarmi v slamáku je od roku 1918 dobre známy dodnes.
Životopis.
Divadlu sa venoval už od detstva, v nemých filmoch hral už od roku 1913, kedy sa prisťahoval do Kalifornie. Spriatelil sa s producentom Halom Roachom u ktorého nakrúcal svoje prvé úspešné filmy a stal sa najväčšou hviezdou jeho filmovej spoločnosti.
Jeho filmy sa vyznačovali mnohými naháňačkami, krkolomnými a nebezpečne odvážnymi scénami. Medzi jeho najslávnejšie patrí film "Safety Last!" v ktorom takmer celý čas šplhá po stene mrakodrapu. Tu musel prejaviť značnú dávku gymnastických a akrobatických zručností a dobrej fyzickej kondície.
Svoje filmy väčšinou natáčal sám a bez dubléra, v roku 1919 pri natáčaní filmu prišiel pri výbuchu o dva prsty na pravej ruke. čo musel neskôr vo filmoch maskovať špeciálnou rukavicou.
V roku 1923 sa oženil s herečkou Mildred Davisovou, ktorá bola aj jeho filmovou partnerkou. Spolu mali dve deti - dcéru Gloriu (* 1923 – † 2012) a syna Harolda (* 1931 – † 1971). V roku 1930 adoptovali Gloriu Freeman (* 1924 – † 1986), ktorú premenovali na Marjorie Elizabeth.
V roku 1952 obdržal špeciálneho Oscara za svoju celoživotnú činnosť. Má hneď dve hviezdy na hollywoodskom chodníku slávy.
Populárny aj po smrti.
V roku 1962 vytvoril jeho syn o svojom otcovi film, ktorý bol zostrihom jeho najslávnejších filmových komédií. Film bol premietaný s veľkým úspechom ako v Cannes, tak i u nás pod prostým názvom "Harold Lloyd".

</doc>
<doc id="597042" url="https://sk.wikipedia.org/wiki?curid=597042" title="Martin František Vích">
Martin František Vích

Martin František Vích CFSsS (* 12. jún 1921, Dolní Újezd​​† 7. október 2008, Strakonice) bol katolícky kňaz a petrin, bývalý politický väzeň a člen Konfederácie politických väzňov Českej republiky v Strakoniciach.
Život.
V roku 1949 bol vysvätený na kňaza. Dňa 21. augusta 1953 bol priamo v kostole zatknutý a vo vykonštruovanom procese odsúdený na 10 rokov väzenia. Sedem rokov z toho strávil v dole "Tmavák" v Rtyni v Podkrkonoší. Pri závale bol ťažko zranený, napriek tomu dokázal zachrániť život spoluväzňovi, evanjelickému farárovi. Následky ťažkého zranenia niesol celý život. Zostávajúce roky väzenia strávil vo väzniciach Mírov a Valdice. V roku 1967 bol Vích opäť vzatý do duchovnej služby, konkrétne do Pošumaví, do dediny Dobrš. V roku 2005 mu prezident Václav Klaus prepožičal Rad Tomáša Garrigua Masaryka za vynikajúce zásluhy o demokraciu a ľudské práva.
V posledných dvoch rokoch žil v Němčiciach, kde sa o neho starali klienti komunity Sananim. Páter Martin Vích zomrel opatrený sviatosťami krátko pred polnocou 7. októbra 2008 v nemocnici v Strakoniciach.
Dňa 11. júna 2011 bol po svätej omši na dobršskom cintoríne Martinovi Františkovi Víchovi odhalený pomník za účasti príslušníkov Konfederace politických vězňů České republiky, historika Martina Putnu, poradcu prezidenta ČR Josefa Kalbáča a hovorcu prezidenta ČR Petra Hájka.
Je pochovaný na cintoríne v Mladém u Českých Budějovic.

</doc>
<doc id="597043" url="https://sk.wikipedia.org/wiki?curid=597043" title="Martin Vích">
Martin Vích



</doc>
<doc id="597044" url="https://sk.wikipedia.org/wiki?curid=597044" title="Tsunami Záhorská Bystrica">
Tsunami Záhorská Bystrica

Tsunami Záhorská Bystrica je slovenské florbalové družstvo z bratislavskej mestskej časti Záhorská Bystrica, ktoré je súčasťou športového klubu ŠK Hargašova Záhorská Bystrica, zameraného prevažne na florbal. Vznikol v roku 2006. Je majster Slovenska v kategórii mužov z roku 2017, 2018 a 2025. Družstvo mužov hrá od roku 2013 najvyššiu domácu súťažextraligu, keď sa spojili mužské družstvo Záhorskej Bystrice s mužským družstvom FBK Bogdau Stupava. Okrem seniorského družstva sú v klube zastúpené aj juniorské, dorasteneské, žiacke a prípravkárske družstva. Svoje zápasy hráva od sezóny 2019/20 v športovej hale v Záhorskej Bystrici.
Úspechy.
Slovenská extraliga mužov:

</doc>
<doc id="597045" url="https://sk.wikipedia.org/wiki?curid=597045" title="Tsunami Stupava">
Tsunami Stupava



</doc>
<doc id="597048" url="https://sk.wikipedia.org/wiki?curid=597048" title="Tom Welling">
Tom Welling

Thomas John Patrick Welling (* 26. apríl 1977, Putnam Valley, New York, USA) je americký herec, režisér, producent a model. Najlepšie známy vďaka úlohe Clarka Kenta v seriáli "Smallville".
Životopis.
Narodil sa v New Yorku, potom sa jeho rodina postupne sťahovala do Wisconsinu, Delaware a nakoniec sa usadili v Michigane. Venoval sa športu – bejzbalu, basketbalu a futbalu. Jeho mladší brat Mark Willing je tiež herec. Má tiež dve staršie sestry Rebeccu a Jamie.
Kariéra.
Svoju kariéru začal ako model, potom hral v reklamách a videoklipoch. Svoju prvú významnejšiu hereckú úlohu si odkrútil v seriáli "Sudkyňa Amy". V roku 2001 dostal hlavnú rolu Clarka Kenta v úspešnom seriáli "Smallville" o mladosti Supermana. V seriáli tiež slúžil ako výkonný producent a režíroval tri diely. Zahral si vo filmoch "Dvanásť do tucta", v jeho pokračovaní a vo filme "Hmla". Bol výkonným producentom seriálu "Hellcats: Superkočky v akcii". Seriál bol zrušený po prvej sérii.
Osobný život.
Po štvorročnom vzťahu si v roku 2002 vzal svoju priateľku Jamie, s ktorou žil v Los Angeles. V novembri 2015 sa dvojica rozviedla.

</doc>
<doc id="597049" url="https://sk.wikipedia.org/wiki?curid=597049" title="Lenka Dolanská Vlasáková">
Lenka Dolanská Vlasáková

Lenka Dolanská Vlasáková, rodená Vlasáková, (* 27. apríl 1972, Praha) je česká filmová a divadelná herečka.
Život.
Po základnej škole v Horných Počerniciach a gymnáziu v Prahe 9 vyštudovala odbor herectvo na pražskej DAMU (19891994). Už v priebehu štúdia hosťovala v Divadelnom spolku Kašpar, po absolutóriu bola sedem rokov v angažmán v Divadle Rokoko. Potom sa venovala najmä materským povinnostiam, pohostinsky vystupuje na rôznych pražských scénach, patrí k popredným filmovým a televíznym herečkám, spolupracuje s rozhlasom a dabingom.
Vo filme debutovala hlavnou rolou v psychologickej snímke režisérky Věry Plívovej-Šimkovej "Houpačka" (1990). Medzi jej ďalšie veľké filmové úlohy patrí Tereza z filmu "Paralelní světy" a Českým levom ocenená Lea zo rovnomenného filmu (1997). Hrala tiež v mnohých televíznych inscenáciách a seriáloch (napr. v "Ulici"). Z manželstva s výtvarníkom Egonom Tobiášom má dcéru Sofiu. Jej súčasným manželom je Jan Dolanský, s ktorým má tri deti: Améliu, Maxa a Johana.

</doc>
<doc id="597068" url="https://sk.wikipedia.org/wiki?curid=597068" title="William Hay Macnaghten">
William Hay Macnaghten

Sir William Hay Macnaghten, 1. baronet (* 24. august 1793, Kalkata, India – † 23. december 1841, Kábul, Afganistan) bol britský diplomat. Ako veľvyslanec v Indii zohral kľúčovú úlohu v prvej britsko-afgánskej vojne.
Bol druhým synom Sira Francisa Macnaghtena, sudcu najvyšších súdov v Madrase a Kalkate, pričom vzdelanie získal v Charterhouse. Do Madrasu odišiel ako kadet v roku 1809, no v roku 1816 sa pridal k Bengálskej štátnej službe. Tu ukázal svoj talent na cudzie jazyky, pričom vydal niekoľko dohôd týkajúcich sa hinduistických a islamských zákonov. Jeho politická kariéra začala v roku 1830, kedy zastával pozíciu tajomníka Lorda Williama Bentincka, pričom sa v roku 1837 stal jedným z najdôvernejších poradcov guvernéra generála Lorda Aucklanda. Guvernér podporoval muža menom Šáh Šudžá (Šudžáulmulka), bývalého afganského emira z dynastie Durrán, ktorý mal nahradiť Dósta Muhammada Chána ako vládnuci emir Kábulu.

</doc>
<doc id="597069" url="https://sk.wikipedia.org/wiki?curid=597069" title="Vladislav Alexandrovič Tretiak">
Vladislav Alexandrovič Tretiak

Vladislav Alexandrovič Tretiak (; * 25. apríl 1952, Dmitrov, Rusko) je bývalý sovietsky reprezentant v ľadovom hokeji, brankár.
Životopis.
S hokejom začínal v jedenástich rokoch v športovej škole v Moskve. V rokoch 1969 až 1984 hájil bránku tímu CSKA a zbornej Sovietskeho zväzu. Odohral celkom 482 zápasov v sovietskej najvyššej lige, na majstrovstvách sveta a olympijských hrách 117 zápasov.
Vo svojej kariére dosiahol veľa úspechov. Je trojnásobným olympijským víťazom, desaťkrát bol majstrom sveta, deväťkrát majstrom Európy, trinásťkrát majstrom Sovietskeho zväzu a raz víťazom Kanadského pohára. Odchytal všetky zápasy "Série storočia". Je prvým európskym hokejistom, ktorý bol uvedený do siene slávy v Toronte. Medzinárodnou hokejovou federáciou bol vyhlásený ako najlepší hráč 20. storočia. Je držiteľom titulu zaslúžilý majster športu ZSSR. Päťkrát bol zvolený najlepším hokejistom ZSSR, trikrát najlepším hokejistom Európy, dvakrát najlepším brankárom na majstrovstvách sveta. Je držiteľom celého radu štátnych a športových vyznamenaní Sovietskeho zväzu.
Štatistika.
"Min = minúty; Br. = Obdržané góly; Br.z. = Priemer obdržaných gólov na zápas."

</doc>
<doc id="597071" url="https://sk.wikipedia.org/wiki?curid=597071" title="Švajčiarske národné hokejové mužstvo hráčov do 18 rokov">
Švajčiarske národné hokejové mužstvo hráčov do 18 rokov

Švajčiarske národné hokejové mužstvo hráčov do 18 rokov je mužstvo, ktoré reprezentuje Švajčiarsko na majstrovstvách sveta hráčov do 18 rokov v ľadovom hokeji.

</doc>
<doc id="597073" url="https://sk.wikipedia.org/wiki?curid=597073" title="College Station">
College Station

College Station môže byť:

</doc>
<doc id="597075" url="https://sk.wikipedia.org/wiki?curid=597075" title="České národné hokejové mužstvo hráčov do 18 rokov">
České národné hokejové mužstvo hráčov do 18 rokov

České národné hokejové mužstvo hráčov do 18 rokov je mužstvo, ktoré reprezentuje Česko na majstrovstvách sveta hráčov do 18 rokov v ľadovom hokeji.

</doc>
<doc id="597076" url="https://sk.wikipedia.org/wiki?curid=597076" title="Vladislav Tretiak">
Vladislav Tretiak



</doc>
<doc id="597080" url="https://sk.wikipedia.org/wiki?curid=597080" title="Cochise">
Cochise

Cochise môže byť:

</doc>
<doc id="597082" url="https://sk.wikipedia.org/wiki?curid=597082" title="Confident">
Confident

Confident môže byť:

</doc>
<doc id="597083" url="https://sk.wikipedia.org/wiki?curid=597083" title="Charles Joseph Camarda">
Charles Joseph Camarda



</doc>
<doc id="597085" url="https://sk.wikipedia.org/wiki?curid=597085" title="Milan Dvorščík">
Milan Dvorščík

Milan Dvorščík (* 7. marec 1970, Považská Bystrica) je bývalý slovenský cestný cyklista, česko-slovenský a slovenský reprezentant a dnes cyklistický rozhodca. Je slovenským športovcom roka 1994.
Športová kariéra.
Milan Dvorščík chcel byť pôvodne tenista no nakoniec vyhrala cyklistika. Začínal s ňou v roku 1982. Vyhral juniorské etapové preteky vo Švajčiarsku a dokonca vyhral aj náročnú etapu na Corbeyrier. O rok neskôr pri obhajobe skončil celkovo štvrtý, ale dokázal porážať budúcich víťazov etáp na Giro d’Italia, Rebellina, Michele Bartola či Francesca Casagrandeho.
Výpočet tímov, v ktorých Milan Dvorščík pôsobil je pomerne dlhý. Ako junior pôsobil v Dubnici nad Váhom, Dukle Brno, Gres de Nules (Španielsko), Murcii (farma pre tím Kelme), Avianca Telecom, De Nardi-Pasta Montegrappa (slovensko-talianske zoskupenie). Najdlhšie však bol členom Dukly Trenčín.
Rozhodca.
Od roku 2003 je Milan Dvorščík cyklistickým rozhodcom UCI. Začínal na dráhe, v roku 2006 pridal cestu a v roku 2008 aj cyklokros. Keďže podľa nariadenia UCI môžu rozhodcovia rozhodovať len v dvoch odvetviach, vybral si cestu a cyklokros.

</doc>
<doc id="597090" url="https://sk.wikipedia.org/wiki?curid=597090" title="Bieloruské národné hokejové mužstvo hráčov do 18 rokov">
Bieloruské národné hokejové mužstvo hráčov do 18 rokov

Bieloruské národné hokejové mužstvo hráčov do 18 rokov je mužstvo, ktoré reprezentuje Bielorusko na majstrovstvách sveta hráčov do 18 rokov v ľadovom hokeji.

</doc>
<doc id="597091" url="https://sk.wikipedia.org/wiki?curid=597091" title="Kanadské národné hokejové mužstvo hráčov do 18 rokov">
Kanadské národné hokejové mužstvo hráčov do 18 rokov

Kanadské národné hokejové mužstvo hráčov do 18 rokov je mužstvo, ktoré reprezentuje Kanadu na majstrovstvách sveta hráčov do 18 rokov v ľadovom hokeji.
Účasti na Majstrovstvách sveta v ľadovom hokeji hráčov do 18 rokov.
Švédsko patrí v tejto kategórie medzi najúspešnejšie tímy so ziskom 8 medailí. &lt;br&gt;Získali - 5 strieborných medailí a - 3 bronzové medaily, stále im však chýba titul majstrov sveta v tejto kategórii.

</doc>
<doc id="597092" url="https://sk.wikipedia.org/wiki?curid=597092" title="Lotyšské národné hokejové mužstvo hráčov do 18 rokov">
Lotyšské národné hokejové mužstvo hráčov do 18 rokov

Lotyšské národné hokejové mužstvo hráčov do 18 rokov je mužstvo, ktoré reprezentuje Lotyšsko na majstrovstvách sveta hráčov do 18 rokov v ľadovom hokeji.

</doc>
<doc id="597096" url="https://sk.wikipedia.org/wiki?curid=597096" title="VW chrobák">
VW chrobák



</doc>
<doc id="597101" url="https://sk.wikipedia.org/wiki?curid=597101" title="Chádim al-haramajn">
Chádim al-haramajn



</doc>
<doc id="597106" url="https://sk.wikipedia.org/wiki?curid=597106" title="School of the Air">
School of the Air

School of the Air je všeobecný termín pre korešpondenčné školy, ktoré zabezpečujú primárne a rané stredoškolské vzdelávanie detí v odľahlej Austrálii, kde niektoré alebo všetky triedy boli tradične vykonávané rozhlasom, aj keď dnes je to nahradené internetovými technológiami. V týchto oblastiach je populácia v školskom veku príliš malá, aby bola bežná škola životaschopná.
História.
Prvé hodiny "School of the Air" boli oficiálne odoslané z Royal Flying Doctor Service v Alice Springs 8. júna 1951. Služba oslávila svoj 50. jubilejný deň 9. mája 2001, pred skutočným jubileom 8. júna. Každý štát Austrálie, ktorý využíva tento spôsob školenia, má dobre zdokumentované kontroly a prehľady služby.
Metóda.
K dispozícii sú "School of the Air" vo všetkých štátoch okrem Tasmánie.
Školské kurzy boli od roku 2003 do roku 2009 prevádzkované prostredníctvom rádioprijímača, po ktorom väčšina škôl prešla na bezdrôtové internetové technológie, aby poskytli lekcie, ktoré zahŕňajú živé jednosmerné video kanály a jasný obojsmerný zvuk.
Každý študent má priamy kontakt s učiteľom v hlavnom vnútrozemskom meste, ako je Broken Hill, Alice Springs alebo Meekatharra. Každý študent zvyčajne trávi jednu hodinu denne, pričom od učiteľa absolvuje skupinové alebo individuálne lekcie a zvyšok dňa pracuje prostredníctvom priradených materiálov s rodičom, starším súrodencom alebo najatým tútorom v domácnosti.
Tradične študenti dostali svoje materiály a vrátili svoju písomnú prácu a projekty do centra svojich stredísk buď prostredníctvom služby Royal Flying Doctor Service, alebo prostredníctvom poštových služieb. Rozšírenie internetových služieb do vnútrozemia teraz však umožňuje rýchlejšie preskúmanie domácich prác každého dieťa.
Keďže deti sú v izolovaných situáciách, "School of the Air" je často prvou šancou na socializáciu s deťmi mimo ich najbližšej rodiny. Toto je doplnené o 3 alebo 4 výročné stretnutia, kde deti cestujú do školy, aby strávili jeden týždeň so svojimi učiteľmi a spolužiakmi.
Štúdie ukázali, že takéto vzdelávanie má paritu, ak nie vyššiu úroveň ako tradičné metódy školskej dochádzky.

</doc>
<doc id="597115" url="https://sk.wikipedia.org/wiki?curid=597115" title="Základná škola (Bratislava, Bieloruská 1)">
Základná škola (Bratislava, Bieloruská 1)

Základná škola Bieloruská 1 je základná škola na Bieloruskej ulici v Bratislave v mestskej časti Podunajské Biskupice. Okrem základnej školy má je v budove aj hudobná škola a stredná škola gastronomie.

</doc>
<doc id="597116" url="https://sk.wikipedia.org/wiki?curid=597116" title="Základná škola (Bratislava, Biskupická 21)">
Základná škola (Bratislava, Biskupická 21)

Základná škola Biskupická 21 je základná škola na Biskupickej ulici v Bratislave v mestskej časti Podunajské Biskupice.
Jednotriedna slovenská škola bola v Podunajských Biskupiciach od roku 1932, vyučovanie v novej škole začalo v roku 1962.

</doc>
<doc id="597117" url="https://sk.wikipedia.org/wiki?curid=597117" title="Základná škola (Bratislava, Podzáhradná 51)">
Základná škola (Bratislava, Podzáhradná 51)

Základná škola Podzáhradná 51 je základná škola na Podzáhradnej ulici v Bratislave v mestskej časti Podunajské Biskupice.

</doc>
<doc id="597118" url="https://sk.wikipedia.org/wiki?curid=597118" title="Základná škola s materskou školou s vyučovacím jazykom maďarským (Bratislava, Vetvárska 7)">
Základná škola s materskou školou s vyučovacím jazykom maďarským (Bratislava, Vetvárska 7)

Základná škola s materskou školou s vyučovacím jazykom maďarským (skr. ZŠ s MŠ s VJM; ) je základná škola na Vetvárskej ulici v Bratislave mestskej časti Podunajské Biskupice.
Materská škola pri ZŠ sídli na adrese Staromlynská 51, 821 06 Bratislava.

</doc>
<doc id="597124" url="https://sk.wikipedia.org/wiki?curid=597124" title="Ovčiarska ulica (Bratislava)">
Ovčiarska ulica (Bratislava)

Ovčiarska ulica v Bratislave sa nachádza v mestskej časti Ružinov, miestna časť Podunajské Biskupice a nazvaná bola podľa práce s ovcami.

</doc>
<doc id="597125" url="https://sk.wikipedia.org/wiki?curid=597125" title="Zimné paralympijské hry 2018">
Zimné paralympijské hry 2018

XII. zimné paralympijské hry sa konali od 9. do 18. marca 2018 v juhokórejskom Pchjongčchangu. Rozhodlo o tom hlasovanie Medzinárodného olympijského výboru dňa 6. júla 2011.
Slovenskí športovci.
Slovensko na hrách reprezentovalo 11 športovcov, ktorí získali 11 medailí. Svoj sľub zložili do rúk prezidenta 30. januára 2018. RTVS vysielala sériu prenosov zo súťaží, kde účinkovali slovenskí športovci a tiež denné súhrny z diania na ZPH.
Slovenskí športovci súťažili:
Curling.
Náš tím napokon so 4 výhrami obsadil konečné 9. miesto.
Slovenskí medailisti.
Slovenskí športovci získali medaily hneď v prvý deň súťaží. V zjazdárskej súťaži zrakovo postihnutých sa Henrieta Farkašová spolu s navádzačkou Natáliou Šubrtovou umiestnila na prvom mieste. V rovnakej disciplíne v ten istý deň získal striebornú medailu aj Jakub Krako s navádzačom Branislavom Brozmanom. Druhý súťažný deň 11. marec priniesol pre slovenské farby tri cenné kovy; Henrieta Farkašová i Jakub Krako získali zlaté medaily v super-G, bronz pridal Miroslav Haraus s navádzačom Marošom Hudíkom, hodnotné 6. miesto pridal Martin France a 7. skončil Marek Kubačka s navádzačkou Máriou Zaťovičovou. Slovenskí reprezentanti ovládli 13. marca aj superkombináciu, kde zlato získali Henrieta Farkašová i Miroslav Haraus. Istý čas na konečnej bronzovej priečke figuroval Jakub Krako, no bol dodatočne diskvalifikovaný kvôli nesprávnemu prejazdu bránky. Aj v štvrtej disciplíne dominovala Henrieta Farkašová, pre ktorú to bolo štvrté zlato, Jakub Krako získal striebro. Nepopulárne štvrté miesto získali Miroslav Haraus i Martin France a úspešné účinkovanie slovenských športovcov potvrdili piatym miestom aj Marek Kubačka a Petra Smaržová. V slalome, poslednej disciplíne, získal striebornú medailu Jakub Krako i Henrieta Farkašová, veľkú smolu mal Miroslav Haraus, ktorý pretek nedokončil, hoci bol po prvom kole lídrom. 
Maskot.
Maskotom Zimných paralympijských hier 2018 je postavička čierneho ázijského medveďa „Bandabiho“, symbolizujúceho silu a odvahu.

</doc>
<doc id="597128" url="https://sk.wikipedia.org/wiki?curid=597128" title="Česko-slovenská liga v pozemnom hokeji mužov">
Česko-slovenská liga v pozemnom hokeji mužov

Česko-slovenská liga v pozemnom hokeji mužov bola najvyššia česko-slovenská súťaž v pozemnom hokeji mužov. Vznikla v roku 1951 a prebiehala do roku 1992. Organizoval ju "Československý svaz pozemního hokeje (ČSSH)" a dobovo bola označovaná ako "I. liga". Po zániku Česko-Slovenska vznikli dva samostatné najvyššie súťaže. Najúspešnejším klubom sa stal SK Slavia Praha, ktorý v nej dokázal zvíťaziť 16-krát.

</doc>
<doc id="597130" url="https://sk.wikipedia.org/wiki?curid=597130" title="Calm">
Calm

Calm je šiesty štúdiový album slovenského artrockového speváka a skladateľa Ivana Csudaia z roku 2004.
Vo výtvarnom riešení albumu boli použité tri Csudaiove obrazy: na prednom obale „When the Night… (A Mouse)“, na zadnom obale „Smallmouse“ a vo vnútri bukletu modifikovaná verzia „Light Is Quicker Than Life II“. Všetky diela sú datované do roku 2004.
Buklet obsahuje text iba k jednej skladbe (1).

</doc>
<doc id="597132" url="https://sk.wikipedia.org/wiki?curid=597132" title="František Imrecze">
František Imrecze

Ing. František Imrecze (* 5. apríl 1972) je slovenský ekonóm. Od roku 2012 do októbra 2018 bol prezidentom finančnej správy Slovenskej republiky. Dňa 19.9.2018 oznámil rezignáciu z funkcie k októbru.
Dňa 9. februára 2023 v Pezinku (TASR) – Exšéf finančnej správy (FS) František Imrecze dostal za korupciu úhrnný trojročný podmienečný trest odňatia slobody so skúšobnou dobou päť rokov. Okrem iného aj peňažný trest vo výške 202.000 eur, v prípade jeho nezaplatenia náhradný trojročný trest väzenia.
Minulosť.
František Imrecze vyštudoval Ekonomickú univerzitu v Bratislave. Pracoval na manažérskych pozíciách v oblasti informačných technológií a telekomunikačného sektora. Pôsobil napríklad v spoločnosti Oracle Slovensko, v T-Mobile Slovensko bol obchodným riaditeľom. Do funkcie prezidenta finančnej správy nastúpil z pozície generálneho riaditeľa SAP Slovensko s.r.o. v máji 2012.
Finančnú správu prevzal po parlamentných voľbách v roku 2012, ktoré vyhrala politická strana SMER-SD . František Imrecze naštartoval modernizáciu finančnej správy zavedením informačných systémov. 
Finančná správa urobila za pôsobenia Františka Imreczeho veľký pokrok aj v oblasti proklientskych opatrení. Zjednodušila komunikáciu daňovníkov s inštitúciou, zaviedla efektívne call centrum a vybudovala úzku spoluprácu s profesnými organizáciami, ktoré sa dnes zúčastňujú na rozhodovacom procese finančnej správy. Medzinárodne rešpektovanými sú najmä opatrenia, ktoré finančná správa zaviedla v oblasti boja proti daňovým podvodom, ako napr. daňová kobra, kontrolný výkaz DPH, systém kontrolných známok (ISKZ), virtuálna registračná pokladnica (VRP).
Dňa 9.2.2023 exšéf finančnej správy František Imrecze dostal za korupciu úhrnný trojročný podmienečný trest odňatia slobody so skúšobnou lehotou päť rokov. Okrem iného aj peňažný trest vo výške 202-tisíc eur, v prípade jeho nezaplatenia náhradný trojročný trest väzenia.
Vo štvrtok o tom na verejnom zasadnutí rozhodla sudkyňa Špecializovaného trestného súdu v Pezinku, keď schválila v mierne modifikovanej podobe dohodu o vine a treste uzatvorenú medzi prokurátorom Úradu špeciálnej prokuratúry a Imreczem. Rozhodnutie je právoplatné.
Dostal tiež šesťročný zákaz činnosti vo verejnej správe. Nemôže sa stretávať s osobami, ktoré figurujú v stíhaných skutkoch, a kontaktovať ich. Raz ročne sa musí v skúšobnej lehote zúčastniť na hlavnom pojednávaní alebo verejnom zasadnutí vedenom ŠTS pre korupčné trestné činy. Nariadený má aj probačný a mediačný dohľad.
Činnosť.
František Imrecze bol prezidentom finančnej správy. Finančná správa je orgánom štátnej správy v oblasti daní, poplatkov a colníctva. Jej poslaním je výber daní a cla s cieľom zabezpečiť príjmy do štátneho rozpočtu SR a EÚ. 
František Imrecze viedol finančnú správu od roku 2012, o jeho prípadoch písal aj zavraždený novinár Ján Kuciak. Pod jeho vedením prešla daňová časť finančnej správy na nový informačný systém finančnej správy. ISFS-SD nahradil zastaraný systém, ktorý fungoval ešte od 90-tych rokov minulého storočia. Kritizovali ho za nevyšetrenie Bašternáka, kamarátstvo s Výbohom, informačný systém za 60 miliónov, ktorý nefungoval.
Finančná správa pod jeho vedením čelila obvineniam zo zvláštneho pôsobenia. V roku 2014 rozprášil vyšetrovací tím, ktorý riešil podozrenia z fiktívnych obchodov vo firme Ladislava Bašternáka.
Tridsiatka vyšetrovateľov na Kriminálnom úrade Finančnej správy tak musela ukončiť svoje vyšetrovanie Bašternáka. Dôvod: reorganizácia.
Média na to upozornil interným listom daniarov anonym. Imrecze tento krok obhajoval tým, že žiadnemu z vyšetrovateľov nebol odňatý vyšetrovací spis.
Na jeseň 2017 musel ako prezident finančnej správy vysvetľovať, ako došlo k úniku daňových informácií týkajúcich sa firmy vtedajšieho prezidenta Andreja Kisku. Citlivé dokumenty z účtovníctva spoločnosti KTAG totiž skončili vo viacerých médiách. Prezident Kiska vtedy podozrieval z úniku finančnú správu.
Osudnými sa mu nakoniec stali podozrenia z únikov na cle. Európsky úrad boja proti podvodom, OLAF, totiž pri vyšetrovaní dovozu textilu a obuvi z Číny do Európskej únie odhalil colné podvody v celkovej hodnote 2,2 miliárd eur. Približne 300 miliónov eur sa malo týkať tovaru vstupujúceho do Únie práve cez Slovensko. Imrecze síce argumentoval tým, že za všetkým sú nové pravidlá, ktoré OLAF zaviedol a problémy nemá len Slovensko, funkciu však nakoniec položil. Urobil tak spontánne na zasadnutí finančného výboru v septembri minulého roka. Zaskočil tým aj vtedajšieho ministra financií Petra Kažimíra. Z čela finančnej správy odišiel k 1. októbru 2018. 
Životopis.
Vzdelanie:
Pracovné skúsenosti:

</doc>
<doc id="597135" url="https://sk.wikipedia.org/wiki?curid=597135" title="Ichiro Suzuki">
Ichiro Suzuki



</doc>
<doc id="597149" url="https://sk.wikipedia.org/wiki?curid=597149" title="Ján Baltazár Jesenský-Gašparé">
Ján Baltazár Jesenský-Gašparé

Ján Baltazár Jesenský-Gašparé (* 28. decembra 1825, Turčianske Jaseno – † 23. mája 1889, Martin) bol slovenský šľachtic, notár, právnik, politik, cirkevný činiteľ, spoluzakladateľ Slovenskej národnej strany, spoluzakladateľ Mestskej sporiteľne a Tatra banky v Martine .
Zo života.
Mladosť.
Ján Baltazár Jesenský-Gašparé sa narodil 28. decembra 1825 v Hornom Jasene v Turci. Bol príslušníkom šľachtického rodu. V historických prameňoch sa nezachovalo, kde študoval prvé roky. Z kroniky Pavla Dobšinského z rokov 1845/1846 vyplýva, že študoval na lýceu v Kežmarku, kde aj študovalo viacero príslušníkov a generácií z rodu Jesenských. Ján Baltazár sa stal aj prednášateľom, kde prednášal históriu z dejín Slovanov. Je známe, že Ján Baltazár nerád vystupoval. Zachovala sa reč, ktorá dokumentuje pilier patriotizmu v jeho mladosti. Prejavom chcel prebudiť ľud a národ k národnému povedomiu a k slovanskej vzájomnosti. V Kežmarku sa tak pre Jána Baltazára vytvoril základ pre jeho účinkovanie v slovenskom verejnom, politickom, kultúrnom, duchovnom, školskom a aj hospodárskom živote. Po kežmarských štúdiách sa otvorila nová kapitola pre Jána Baltazára účasťou v Slovenskom povstaní v rokoch 1848 – 1849.
Roky 1848 - 1849.
Nezachovali sa dokumenty čo robil Ján Baltazár medzi ukončením štúdia na kežmarskom štúdiu a rokom 1848. Zúčastnil sa príprav liptovskosvätomikulášskych Žiadostí slovenského národa. Ján Baltazár sa osobne zúčastnil slovenských dobrovoľníckych výprav. Vyznamenal sa v radoch dobrovoľníkov v zimnej a aj v letnej výprave. V Slovenskom povstaní sa zachoval ako hrdinský bojovník, ktorý organizoval vedenie bojov, ktoré sa formovali na severnej Morave, v Ostrave a v Těšíne a ktoré vstúpili na Kysuciach na slovenské územie. Podľa dokumentov sa Ján Baltazár podieľal na “zmužnosti“ slovenských dobrovoľníckych jednotiek. Počas výprav sa stal aj blízkym spolupracovníkom vojenského veliteľa baróna Henricha Lewartovského. Po vybudovaní si veľkej autority sa Ján Baltazár zúčastnil aj na slávnostnom obede v hostinci „u Zeleného stromu“, kde boli pozvaní velitelia a kapitáni slovenských dobrovoľníkov .
Obdobie po revolučných rokoch.
Ján Baltazár Jesenský-Gašparé po revolučných rokoch sa stal štátnym úradníkom v Zlatých Moravciach. V 60. rokoch sa vrátil do Turca, kde sa stal hlavným slúžnym turčianskosvätomartinsko-blatnického okresu. V týchto rokoch zložil aj advokátsku skúšku v Pešti. Neskôr sa stal župným notárom a advokátom v Martine. Na prvom slovenskom národnom – memorandovom zhromaždení, ktoré sa uskutočnilo 6. a 7. júna 1861 v Turčianskom Svätom Martine sa zúčastnil aj Ján Baltazár. Zaradil sa medzi vážne osobnosti tohto zhromaždenia. Na rokovaní vystúpil a vyjadril sa k otázke , ktorá riešila problematiku adresáta memoranda. Patril teda medzi tých, ktorí chceli poslať Memorandum krajinskému snemu v Pešti. Ján Baltazár sa dostal aj medzi slovenských „výtečníkov“ – teda do Stáleho národného výboru pod predsedníctvom Jána Francisciho spolu s ďalšími vymenovanými. Medzi vymenovanými do Stáleho výboru bol Ján Baltazár jediným, ktorý patril do nižšej slovenskej šľachty a teda bol predstaviteľom slovenského zemianstva.
Prvé kasíno v Martine.
Ján Baltazár Jesenský inšpiroval neformálne i formálne stretnutia. Bol dlhoročný predstaviteľ, podpredseda a neskôr aj predseda Turčianského kasína. Turčianske kasíno vzniklo v Martine v roku 1861. Kasíno bolo pánskym spoločenským a politickým klubom . Okrem debát, ktoré mali svoje pravidlá tu boli organizované +prednášky, recitácie a rôzna zábava. Kasíno malo aj vlastnú čitáreň časopisov . Neskôr bolo Kasíno úradne zatvorené. Na obnovenie a návrh nových stanov sa podieľali národovci Ján Baltazár Jesenský a Ján Kohút. Námestná rada v Budíne stanovy schválila a tak kasíno bolo obnovené 30. novembra 1862. Podľa Jesenského a Kohúta malo slúžiť kasíno na rozvoj dobrého vkusu, vzdelané a šľachetné obcovanie, zdravé besedovanie a na rozvoj duševných schopností a inteligencie. Členom spolku sa mohol stať každý občan. Stanovy kasína zakazovali politické boje a hazardné hry. Aj vďaka kasínu sa tak mesto Turčiansky Svätý Martin stalo centrom národného života. Sídlilo v Národnom dome v Martine.
Založenie gymnázia a Matice slovenskej v Martine.
Po páde bachovského absolutizmu sa Ján Baltazár stal popredným predstaviteľom starej školy a zaslúžil sa aj o vznik Matice slovenskej (MS). Bol zakladajúcim členom a funkcionárom MS a aj spoluautorom prosbopisu z roku 1883 žiadajúce jej obnovenie. V Matici sa zaslúžil o vydávanie martinských Národných novín a tiež podporil vznik Slovenského spevokolu. Ján Jesenský spolu s Martinom Čulenom, Pavlom Mudroňom a Frankom Sasinkom sa podpísali pod prvé čislo Národných novín. Oznámili, že budú vydávať v Martine a budú niesť vysokú zástavu „svobodomyseľnej politiky“. Sú to teda slovenské politické noviny, ktoré boli pokračovateľom Pešťbudínskych vedomostí. Ján Baltazár účinkoval aj na poli evanjelickej cirkvi augsburského vyznania, špeciálne na pôde školstva. Stal sa dozorcom – inšpektorom patentálneho evanjelického zboru v Martine a turčianskeho seniorátu. V tomto postavení sa Ján Baltazár zúčastnil audiencie u Františka Jozefa I., kde prítomný na čele s Karolom Kuzmánym odovzdali školské memorandum a významne sa tak Ján Baltazár podieľal na založení Nižšieho slovenského evanjelického patronátneho gymnázia v Martine, ktoré bolo otvorené 23. septembra 1866 a fungovalo do 31. januára 1875, kedy ho rakúsko-uhorská vláda zatvorila. Patril aj ku konventu evanjelickej cirkvi v Trnave, kde ho zvolili za jedného z podpredsedov poverníctva, ktoré malo rokovať o založení ďalšieho gymnázia. Jesenský za obnovenie gymnázia v Martine pracoval a bojoval aj na pôde evanjelickej cirkvi, ktorá mala vďaka starým uhorským zákonom zaručené právo zakladať školy. Aj preto sa stal po smrti Jozefa Justhu hlavným dozorcom Turčianskeho seniorátu Evanjelickej cirkvi augsburského vyznania v Uhorsku. Jesenský postupne odmietal narastajúci šovinizmus, ale aj materializmus, ktorý zatláčal duchovnosť viery protestantizmu.
Slovanský zjazd v Moskve v roku 1867.
Ján Baltazár Jesenský sa spolu s Pavlom Mudroňom a Ondrejom Radlinským zúčastnil v máji a v júni roku 1867 na Etnografickej slovanskej výstave v Moskve s tichou podporou Matice Slovenskej. Slováci vycestovali do Moskvy v tichosti, aby im nebol zmarený odchod. Na výstave a jej sprievodných podujatiach, ktoré sa označujú ako Slovanský zjazd alebo aj Moskovský zjazd, reprezentovali Slovákov. Slovenská delegácia dávala na vedomie slovenskú národnú a kultúrnu identitu svojbytného slovenského národa. Slováci na zjazde prezentovali aj kroje z rôznych kútov Slovenska. Konkrétnejšie úlohy Jána Baltazára Jesenského na zjazde sa nezachovali. Vie sa však, že rakúsko-uhorská politická moc sa nepozerala na túto výpravu najlepšie a brojila proti nej. Na samotnom zjazde sa najvýraznejšie prejavila audiencia vybraných účastníkov u cára Mikuláša II.. Toto stretnutie mohlo vyvolať politické a diplomatické problémy a rozpaky. Bolo potrebné, aby stretnutie akceptovali vysokí predstavitelia Viedne. Rakúskeho veľvyslanca v Rusku Fridrich Revertera, Slováci žiadali o sprostredkovanie audiencie u Mikuláša II. Palacký a Rieger, ktorí to u veľvyslanca vybavovali žiadali, aby s pomedzi Slovákov bol na audiencii aspoň Ján Jesenský. To by bolo pre slovenských účastníkov nepochybne asi najpamätnejšou udalosťou z Moskvy. Nakoniec cár Mikuláš II. slovenských pútnikov do Moskvy prijal 26. mája 1867 v Cárskom Sele. Medzi predstavenými Slovákmi pred cárom Mikulášom II. však nebol ani Jesenský ani Mudroň či Radlinský. Predstavený bol len Slovák Janko Šafárik, ktorý zastupoval srbských Slovákov. Musel sa však pri audiencii prihovoriť v mene Srbov. Jesenský, Mudroň a Radlinský boli tak prítomní vo vedľajšej sále dvorného divadla. Cár bol na audiencii síce k všetkým pozvaným Slovanom láskavý, avšak jeho slová boli považované za bezvýznamné a neskôr sa aj cár nepriaznivo vyjadril a ľutoval, že k ním vôbec došlo. Zastúpenie Slovákov však z Moskvy malo pozitívny dojem. Stretávali sa s ďalšími slavianofilmi a Slovákmi pôsobiacimi v Moskve a v Rusku. Sprievodnou knihou zjazdu bola aj brožúra "Slovanstvo a svet budúcnosti" od Velislava Ludevíta Štúra . Ján Baltazár Jesenský-Gašparé navštívil v Rusku aj cársku bibliotéku v Petrohrade. Z knižnice si priniesol domov aj viacero kníh.
Účasť audiencie u cisára Františka Jozefa I..
Ján Baltazár Jesenský bol účastníkom stretnutia na audiencii u cisára Františka Jozefa I., ktoré sa uskutočnilo pri príležitosti rozpustenia Slovenského dobrovoľníckeho zboru po ukončení vojenských misií v decembri 1849. S Karolom Kuzmánym 23. júna 1863 predložili cisárovi školské memorandum prešporskej patentálnej superintendencie. 30. júna 1885 sa Ján Baltazár Jesenský opäť zúčastnil cisárskej audiencie so signatármi Prestolného prosbopisu – memoranda za obnovenie Matice slovenskej. Prípravy na predloženie trvali už od roku 1883. Ján Baltazár Jesenský spolu s Jánom Franciscim, Pavlom Mudroňom a ďalšími zbierali finančné prostriedky na vykonanie cesty do Viedne a do Budapešti. Cieľom tohto memoranda nebolo len obnoviť Maticu ale zostavovatelia memoranda chceli, aby bolo odvrátené nedôstojné zaobchádzanie s matičnými zbierkami v historickej budove Matice v Martine. Krátko po návšteve Viedne bola kópia memoranda odovzdaná aj uhorskému ministerskému predsedovi Kolomanovi Tiszovi. Rozhodnutie Viedne a Budapešti bolo odmietnutie memoranda a majetok Matice slovenskej sa tak dostal do vlastníctva Hornouhorského vzdelávacieho maďarského spolku FEMKE.
Posledné roky.
Ján Baltazár Jesenský-Gašparé posledné roky života bol dlho chorý. Postupne sa začal vytrácať z národného života. Ešte v roku 1885 si zastal Maticu slovenskú na najvyšších miestach rakúsko-uhorských, ale na púť do Kyjeva na deväťstoročnicu christianizácie s druhom Pavlom Mudroňom už necestoval. V tomto roku Mudroňovi prenechal aj funkciu inšpektora Turčianskeho seniorátu. Taktiež prišiel o celý svoj majetok, ktorý rozdal neúspešným kandidátom volieb do uhorského snemu. Stal sa aj zakladateľom Tatra banky v Martine a tiež, že v roku 1887 bol Jesenský členom volebného výboru SNS. Ján Baltazár Jesenský-Gašparé zomrel 23. mája 1889. Na pohrebe sa s ním rozlúčil Pavol Mudroň, ktorý pripomeul, že Ján Baltazár od štyridsiatych rokov bol pri každom dôležitom momente slovenského národa. Po Jánovi Baltazárovi Jesenskom ostali traja synovia. Medzi nimi aj Janko Jesenský.

</doc>
<doc id="597155" url="https://sk.wikipedia.org/wiki?curid=597155" title="Ľubomir Panajotov Pipkov">
Ľubomir Panajotov Pipkov



</doc>
<doc id="597156" url="https://sk.wikipedia.org/wiki?curid=597156" title="Dácke pevnosti v horách Orăștie">
Dácke pevnosti v horách Orăștie

Dácke pevnosti v horách Orăștie je sústava šiestich opevnených hradísk vystavaných v 1. storočí pred Kr. a 1. storočí. Nachádzajú sa v Južných Karpatoch v dnešnom Rumunsku (župy Hunedoara a Alba).
Pevnosti Sarmizegetusa Regia, Blidaru, Costești (blízko Orăștioara de Sus), Piatra Roșie, Căpâlna a Bănița boli vybudované s použitím stavebnej techniky zvanej "murus Dacicus", pričom chránili jadro dáckeho kráľovstva až do začiatku 2. storočia, keď ich počas dáckych vojen s Decebalusom dobyli a spustošili Rimania.
V roku 1999 boli zapísané na zoznam svetového dedičstva UNESCO. V regióne sa nachádza mnoho ďalších dáckych pevností, ktoré však nie sú súčasťou svetového dedičstva.
Zdroj.
 

</doc>
<doc id="597167" url="https://sk.wikipedia.org/wiki?curid=597167" title="Kwon Poa">
Kwon Poa



</doc>
<doc id="597173" url="https://sk.wikipedia.org/wiki?curid=597173" title="Skalné umenie v Stredomorskej panve na Pyrenejskom polostrove">
Skalné umenie v Stredomorskej panve na Pyrenejskom polostrove

Skalné umenie v Stredomorskej panve na Pyrenejskom polostrove je rozsiahly súbor nálezísk skalného umenia vo východnej časti Pyrenejského polostrova.
Prvé skalné maľby boli objavené v roku 1903 v Terueli. Španielsky prehistorik Juan Cabre, ktorý ich skúmal ako prvý, ich zaradil do paleolitického umenia. Pravdepodobne vznikli v období mladého paleolitu, alebo mezolitu.. Tieto neskoro-prehistorické maľby sú jedinečné v celosvetovom meradle vzhľadom na veľký počet lokalít, ale aj pestrosť štýlov a vyobrazených výjavov.
V roku 1998 boli zapísané na zoznam svetového dedičstva UNESCO. Pod ochranou UNESCO sa nachádza 758 lokalít v šiestich španielskych autonómnych oblastiach.

</doc>
<doc id="597174" url="https://sk.wikipedia.org/wiki?curid=597174" title="Slovenská florbalová 1. liga mužov">
Slovenská florbalová 1. liga mužov

Slovenská florbalová 1. liga mužov je druhá najvyššia slovenská florbalová súťaž mužov. Prebieha od roku 2006 a organizuje ju Slovenský zväz florbalu (SZFB). Do roku 2012 niesla názov II. liga. Víťaz postupuje priamo do najvyššej súťažeextraligy; v poradí druhý tím hrá baráž o postup s predposledným tímom extraligy. Naopak, posledné 2 družstvá vypadávajú do nižšej súťaže2. ligy. Do extraligy nemôžu postúpiť "B" tímy klubov, ktorých "A" tímy už v extralige súťažia. V sezóne 2022/23 sa jej zúčastnilo 10 družstiev. Od sezóny 2023/24 sa vrátila k tradičnému formátu s 12 družstvami.

</doc>
<doc id="597175" url="https://sk.wikipedia.org/wiki?curid=597175" title="Biskajský most">
Biskajský most

Biskajský most () je gondolový most v Španielsku. Nachádza sa v ústí rieky Nervión, kde na predmestí Bilbaa spája mestá Portugalete a Las Arenas.
Dejiny.
Tento najstarší gondolový most na svete bol postavený v roku 1893, jeho konštruktérom bol Alberto Palacio, jeden zo žiakov Gustava Eiffela. Most umožnil spojenie oboch brehov bez toho, aby bol prístav v Bilbau odrezaný od spojenia s morom, zároveň ušetril budovanie nákladných nájazdových rámp, ktoré by boli potrebné v prípade klasického mosta.
Jediné prerušenie prevádzky nastalo počas španielskej občianskej vojny: 17. júna 1937 bola horná časť mosta poškodená výbuchom nálože dynamitu, ktorý sem umiestnila republikánska ženijná jednotka, aby zabránila postupu frankistov cez rieku Nervión. Alberto Palacio, ktorý zomrel o dva roky neskôr, tak mohol sledovať zo svojho domu v Portugalete zničenie svojho majstrovského diela.
Most bol 13. júla 2006 zapísaný na zoznam svetového dedičstva UNESCO.
Prevádzka.
Most je 160 m dlhý a 45 m vysoký. Novo sú do jeho pilierov inštalované výťahy, ktoré umožňujú návštevníkom prechádzku po mostovke s výhľadom na prístav a záliv.
Gondola má kapacitu 6 automobilov, 6 motocyklov alebo bicyklov a až 200 pasažierov. Jedna jej jazda trvá minútu a pol; počas dňa je linka, ktorá je súčasťou integrovaného dopravného systému mesta Bilbao, v prevádzke v intervale 8 minút, v noci potom približne v hodinovom intervale. Denne tak gondola vykoná asi 300 jázd, každý rok tak prepraví asi štyri milióny pasažierov a pol milióna vozidiel.

</doc>
<doc id="597178" url="https://sk.wikipedia.org/wiki?curid=597178" title="Dediny s opevnenými kostolmi v Transylvánii">
Dediny s opevnenými kostolmi v Transylvánii

Dediny s opevnenými kostolmi v Transylvánii je rumunská pamiatka zapísaná od roku 1993 na zozname svetového dedičstva UNESCO. 
Jedná sa o 7 obcí v juhovýchodnom Sedmohradsku, ktoré založili sedmohradskí Sasi - nemecké etnikum, ktoré kolonizovalo toto územie už od stredoveku. Obce vznikali medzi 13. a 16. storočím. Pre ich urbanizmus je typický opevnený kostol ako ústredný prvok obce. Nutnosť opevnenia chrámu bola vyvolaná takmer neustálou hrozbou zo strany Tatárov a Osmanskej ríše. Na zozname UNESCO figuruje síce iba 7 obcí, ale v regióne sa nachádza vyše 150 ďalších podobných obcí - nielen saských, ale aj sikulských. 

</doc>
<doc id="597180" url="https://sk.wikipedia.org/wiki?curid=597180" title="Anouk Aimée">
Anouk Aimée

Anouk Aimée, rodným menom Nicole Françoise Florence Dreyfus (* 27. apríl 1932, Paríž, Francúzsko – † 18. jún 2024, tamže) bola francúzska herečka, držiteľka niekoľkých filmových cien, známa najmä rolami vo filmoch "Sladký život" a "Muž a žena".
Životopis.
Narodila sa v Paríži, jej rodičmi boli herci Henri Murray (rodený Dreyfus) a Geneviève Sorya (rodená Durandová). Jej otec bol Žid a matka katolíčka, ona sama bola vychovávaná v katolíckej viere, avšak ako dospelá konvertovala k judaizmu.
Študovala na "École de la rue Milton" v Paríži a na niekoľkých ďalších školách, v marseillskej opere študovala tanec a v Londýne sa venovala divadlu. V roku 1946 ako štrnásťročná debutovala vo filme. O tri roky neskôr prijala svoje umelecké meno, ktoré pre ňu navrhol Jacques Prévert pri písaní scenára k filmu "Les Amants de Vérone"(1949). Slovo „Aimée“ znamená vo francúzštine „milovaná“.
V päťdesiatych rokoch 20. storočia sa najskôr objavila v niekoľkých menej známych filmoch, potom natočila spoločne s Gérardom Philipom film "Pot-Bouille" (1957), adaptáciu rovnomenného románu Émila Zolu, a film "Montparnasse 19" (1958) o tragickom živote talianskeho maliara Amedea Modiglianiho.
V šesťdesiatych rokoch sa objavila v rade významných filmov známych režisérov (vrátane mnohých talianskych titulov), napríklad v slávnom Felliniho filme "Sladký život" (1960), vo filme "Lola" (1961) od Jacquesa Demyho, ďalšom Felliniho filme "8 1/2" (1963) alebo v "Justine" (1969) režiséra George Cukora. Vôbec najväčším úspechom však bola hlavná úloha v medzinárodne úspešnom filme "Muž a žena" (1966), do ktorej ju odporučil Jean-Louis Trintingnant a za ktorú získala Zlatý glóbus a cenu Britskej akadémie filmového a televízneho umenia.
Po roku 1969 mala niekoľkoročnú hereckú prestávku a na konci sedemdesiatych rokov aj v nasledujúcej dekáde sa na plátne objavovala sporadickejšie. V tomto období hrala napríklad vo filmovej mozaike "Viva la vie!" (1984) režiséra Claude Leloucha alebo v jeho snímke "Muž a žena po 20 rokoch" (1986), pokračovaní filmu "Muž a žena". V deväťdesiatych rokoch začala hrať aj v televíznych snímkach.
V roku 2002 dostala Čestného Césara, o rok neskôr čestného Zlatého medveďa na Berlínskom filmovom festivale a v roku 2010 jej bola udelená čestná ruská národná filmová cena "Zlatý orol".
Bola celkom štyrikrát vydatá. Jej prvým manželom bol Eduard Zimmermann (február 1949október 1950), druhým filmový režisér Nico Papatakis (august 1951október 1955), tretím herec a filmový producent Pierre Barouh (apríl 1966marec 1969) a posledným britský herec Albert Finney (august 1970jún 1978). Z manželstva s Papatakisom sa narodila dcéra Manuela (* 1951).

</doc>
<doc id="597196" url="https://sk.wikipedia.org/wiki?curid=597196" title="Claudia Cardinaleová">
Claudia Cardinaleová

Claudia Cardinaleová (neprechýlene Claudia Cardinale, vlastným menom Claude Joséphine Rose Cardinale; * 15. apríl 1938, Tunis, Tunisko – † 23. september 2025, Nemours, Francúzsko) bola talianska herečka.
Detstvo a mladosť.
Narodila sa v Tunisku, kam sa presťahovala jej rodina pochádzajúca zo Sicílie.
V roku 1957 vyhrala titul najkrajšej Talianky v Tunisku, čo jej umožnilo vycestovať na Filmový festival v Benátkach, kde jej exotická krása získala veľké uznanie. Do dvoch mesiacov získala kontrakt na filmovú rolu, hoci nikdy herečkou nechcela byť, filmové roly odmietala a chcela byť napríklad učiteľkou. K jej vzorom patrila Brigitte Bardot.
Kariéra.
V roku 1958 debutovala vo filme "Omyl neplatí". O niečo viac sa zviditeľnila vo filmoch ako "Cartouche" (1962) po boku Jeana-Paula Belmonda či "8 ½" (1963) a v tom istom roku hrala aj v americkom filme "Ružový panter" (1963) po boku Davida Nivena. Jej ďalším americkým filmom bol "Cirkusový svet" s Ritou Hayworth. V roku 1968 hrala v známom westerne "Vtedy na západe", kde stvárnila ženu, ktorá je obeťou zločineckých praktík nemilosrdných podnikateľov. Jej kolegami vo filme boli Henry Fonda a Charles Bronson, ktorí stvárnili dve mužské hlavné postavy. V 60. rokoch 20. storočia sa tiež zúčastnila na Filmovom festivale v Karlových Varoch.
V roku 1974 sa objavila v dráme "Rodinný portrét" spolu s Burtom Lancasterom. Ďalej hrala v televíznom filme "Ježiš Nazaretský" (1977), o rok neskôr sa objavila v thrilleri "Corleone" (1978) a s Rogerom Mooreom vo filme "Útek do Atén".
Na začiatku 80. rokov sa objavila v dráme "Salamander" o živote bohatého priemyselníka, ktorý chce zabrániť fašistickému sprisahaniu v Taliansku. V roku 1984 sa objavila v dobrodružnom filme "Drsný chlapík".
V roku 1995 vyšla jej prvá knižná autobiografia s názvom "Io, Claudia, tu, Claudia" (Ja Claudia, ty Claudia). V roku 1993 získala cenu Venezia IFF za celoživotné dielo a v roku 1999 Rad čestnej légie. V roku 2012 zasadla do porotcovského kresla na Českej Miss.
Súkromný život.
Má syna Patricka. Od roku 1966 až do rozvodu v roku 1975 bola vydatá za producenta Franca Cristaldiho. Od roku 1975 do roku 1999 žila s režisérom Pasquale Squitierim, s ktorým mala dcéru Claudiu.
V roku 1968 sa zúčastnila demonštrácie za legalizáciu rozvodov. Bola tiež aktivistkou za ženské práva v Tunisku a veľvyslankyňou UNESCO pre ženy 21. storočia.

</doc>
<doc id="597201" url="https://sk.wikipedia.org/wiki?curid=597201" title="Quido Kocián">
Quido Kocián



</doc>
<doc id="597202" url="https://sk.wikipedia.org/wiki?curid=597202" title="Pine64">
Pine64

Pine64 je rodina jednodoskových počítačov a názov spoločnosti, ktorá ich vyrába. Ich prvý jednodoskový počítač, Pine A64 bol navrhnutý ako konkurencia pre Raspberry Pi vo výkone aj v cene.
A64 bol najprv financovaný cez Kickstarter crowdfunding v decembri 2015, kde spoločnosť získala vyše 1,4 milióna dolárov.
Počítač bol uvedený v troch variantoch.
Zatiaľ čo 512 MB pracuje iba so systémom Arch Linux a Debian, modely s väčšou pamäťou podporujú aj Android, Remix OS, Windows 10, FreeBSD a Ubuntu.
Jeho recenzent na "Linux.com" bol prekvapený jeho schopnosťou prevádzkovať plné, hoci pomalé, desktopové prostredie Mate pri cene A64. Časopis Make napísal, že najbližšou analógiou k A64 je SnapDragon DragonBoard, s cenou 2 až 3-krát vyššou. "Yahoo News" napísal, že A64 pokračuje trend, ktorý nastolil Raspberry Pi rúcania bariér pre inžinierov.
Spoločnosť v novembri 2016 oznámila svoj ľahký a lacný notebook Pinebook, ktorý beží na počítači Pine A64 a jeho cena bola určená na 89, resp 99 dolárov za 11,6", resp. 14" model.

</doc>
<doc id="597203" url="https://sk.wikipedia.org/wiki?curid=597203" title="Kocjan">
Kocjan

Kocjan môže byť:

</doc>
<doc id="597204" url="https://sk.wikipedia.org/wiki?curid=597204" title="Kocyan">
Kocyan

Kocyan je priezvisko, napr.:

</doc>
<doc id="597205" url="https://sk.wikipedia.org/wiki?curid=597205" title="Kotzianová">
Kotzianová



</doc>
<doc id="597206" url="https://sk.wikipedia.org/wiki?curid=597206" title="Kócziánová">
Kócziánová



</doc>
<doc id="597207" url="https://sk.wikipedia.org/wiki?curid=597207" title="Pluricentrický jazyk">
Pluricentrický jazyk

Pluricentrický alebo polycentrický spisovný jazyk je jazyk, ktorým hovorí viacero národov, takže má viacero kodifikovaných štandardných verzií, ktoré sa mierne od seba odlišujú. Rozdiely medzi príslušnými variantami sú uvedené v jazykovednej literatúre, (tj. v slovníkoch, gramatike, pravopise) a každý variant je nezávisle kodifikovaný jazykovedcami príslušného národa. Pluricentrický jazyk teda nie je zmesou jazykov, jeho užívatelia hovoria rovnakým jazykom. Každý variant je spisovný, to znamená, že slúži vo všetkých sférach spoločenského života.
Všetky veľké európske jazyky, a aj niektoré mimoeurópske, majú viacero spisovných verzií. Medzi najznámejšie príklady polycentrických jazykov, ktoré sa uvádzajú v sociolingvistickej literatúre, patria: angličtina, nemčina, srbochorvátčina, francúzština, španielčina, portugalčina, arabčina, malajčina, hindustančina, holandčina a arménčina.
Jazyk, ktorý má iba jednu spisovnú verziu, sa nazýva monocentrický napr. japončina, slovenčina, maďarčina alebo ruština.

</doc>
<doc id="597208" url="https://sk.wikipedia.org/wiki?curid=597208" title="Kocián (priezvisko)">
Kocián (priezvisko)

Kocián je české priezvisko. Najrozšírenejšie je v mestách Praha, Ostrava, Frenštát pod Radhoštěm, Frýdek-Místek a Ostrava. Na Slovensku je najčastejšie v Bratislave.
Známi nositelia.
Pozri v článku Kocián.

</doc>
<doc id="597209" url="https://sk.wikipedia.org/wiki?curid=597209" title="Kocian (priezvisko)">
Kocian (priezvisko)

Kocian je slovenské a české priezvisko. Na Slovensku je najrozšírenejšie v Trnave, Veľkej Lehote (okres Žarnovica), Považskej Bystrici a Bratislave. V Česku je najčastejšie v mestách Praha, Brno a Frýdek-Místek.
Známi nositelia.
Pozri v článku Kocian.

</doc>
<doc id="597210" url="https://sk.wikipedia.org/wiki?curid=597210" title="Republic Records">
Republic Records

Republic Records je americká nahrávacia spoločnosť, ktorá funguje ako súčasť Universal Music Group. Vydavateľstvo dotovali Monte a Avery Lipmanovci v roku 1995; neskôr, v roku 1999, bolo spojené s Universal Motown Republic Group. Po odchode Motown Records z Universal Motown Records bolo vydavateľstvo Universal Motown Republic Group zablokované. Dočasne sa pozmenilo na Universal Republic Records v roku 2006, no až v roku 2012 bolo obnovené. Oficiálne sídlo je v meste New York v USA, iné časti sa nachádzajú v Interscope Center v Santa Monike v Kalifornii.
Umelci, ktorí majú v súčasnosti nelimitovanú zmluvu s Republic Records, sú: Aminé, Amy Winehouse, Pearl Jam, 3 Doors Down, Ariana Grande, Black Sabbath, Drake, Florence and the Machine, Jack Johnson, Jessie J, John Mellencamp, Lil Wayne, Lorde, Mika, Nickelback, Nicki Minaj, Kelly Rowland, Stromae a The Weeknd.

</doc>
<doc id="597211" url="https://sk.wikipedia.org/wiki?curid=597211" title="Kotzian (priezvisko)">
Kotzian (priezvisko)

Kotzian je priezvisko, ktoré vzniklo nemeckým zápisom priezviska Kocián alebo Kocian. V Česku je najčastejšie v mestách Brno a Kravaře (okres Opava). Na Slovensku sa v roku 1995 vyskytovalo len raz – v bratislavskej mestskej časti Petržalka.
Známi nositelia.
Pozri v článku Kotzian.

</doc>
<doc id="597212" url="https://sk.wikipedia.org/wiki?curid=597212" title="Kotian (priezvisko)">
Kotian (priezvisko)

Kotian je slovenské priezvisko. Je rozšírené predovšetkým v okrese Prievidza, najviac (s výrazným odstupom) v obci Jalovec, potom v Prievidzi a Ráztočne. V Česku je veľmi zriedkavé, s najväčším výskytom v Žamberku (okres Ústí nad Orlicí).
Známi nositelia.
Pozri v článku Kotian.

</doc>
<doc id="597213" url="https://sk.wikipedia.org/wiki?curid=597213" title="Kotian">
Kotian

Kotian je priezvisko, pozri Kotian (priezvisko), napr.:

</doc>
<doc id="597214" url="https://sk.wikipedia.org/wiki?curid=597214" title="Beyoncé (album)">
Beyoncé (album)

Beyoncé je piaty štúdiový album americkej speváčky Beyoncé, ktorý bol vydaný 13. decembra 2013 prostredníctvom Parkwood Entertainment a Columbia Records. Vyvinutý ako „vizuálny album“, piesne sprevádzajú krátke filmy, ktoré ilustrujú hudobné koncepty vymyslené počas výroby. Album má temné, intímne prvky, zahŕňajúce feministické témy sexu, monogamnej lásky a vzťahových otázok, inšpirovaných túžbou Beyoncé presadzovať svoju kreatívnu slobodu.
Počiatočné nahrávanie albumu začalo v New Yorku, kam Beyoncé pozvala producentov a skladateľov, aby spolu s ňou mesiac žili. V nasledujúcom roku počas rozsiahleho turné sa album zmenil, keď sa snažila vytvoriť vizuálny sprievod k svojim piesňam a pokračovať v nahrávaní s elektronickým producentom a rockovým hudobníkom Boots. Ich spolupráca viedla k sonickejšiemu experimentálnemu materiálu, ktorý spojil súčasnú R&amp;B s elektronickou a soulovou hudbou. Počas tohto obdobia boli piesne a videá z albumu v prísnom utajení, keďže Beyoncé plánovala neočakané vydanie.
"Beyoncé" bol digitálne vydaný na iTunes Store bez vopred dohodnutého oznámenia alebo propagácie. Debutoval na prvej priečke amerického rebríčku "Billboard" 200, čím sa stal speváčkiným piatym za sebou idúcim albumom číslo jeden v krajine. V USA sa počas prvých troch dní predalo 617 tisíc kópií a celosvetovo 828,773 kópií. Stal sa najrýchlejšie predávajúcim albumom v histórii iTunes Store až do roku 2015, kedy ho prekonal album "25" od britskej speváčky Adele. V novembri 2014 bol opäť vydaný ako časť platinovej edície, spolu s EP s novými piesňami. Obdržal pozitívny ohlas od kritikov, ktorí chválili jeho produkciu, skúmanie sexuality a speváčkine vokály. Do novembra 2014 sa predalo 5 milión kópií. Z albumu vyšli ako single piesne „XO“, „Drunk in Love“, „Partition“ a „Pretty Hurts“. 

</doc>
<doc id="597215" url="https://sk.wikipedia.org/wiki?curid=597215" title="Henri Giffard">
Henri Giffard

Henri Giffard (* 8. február 1825, Paríž, Francúzsko† 15. apríl 1882, tamže) bol francúzsky inžinier, vynálezca parného injektoru a konštruktér prvej riaditeľnej vzducholode.
Životopis.
Po vyštudovaní "Lycée Condorcet" nastúpil ako technický inžinier železnice v St. Germain. Tam sa venoval zlepšovaniu parných rušňov. V roku 1851 si dal patentovať použitie parného stroja pre pohon vzducholode. V roku 1852 zostrojil prvú známu riaditeľnú vzducholoď.
24. septembra 1852 uskutočnil prvý úspešný riadený 27 km dlhý let z Paríža do Élancourtu.
V roku 1863 dostal Rad čestnej légie.
V roku 1882 spáchal samovraždu kvôli slepote, je pochovaný na Cimetière du Père-Lachaise (21. divízia).
Je jedným zo 72 významných mužov, ktorých meno je zapísané na Eiffelovej veži v Paríži..

</doc>
<doc id="597217" url="https://sk.wikipedia.org/wiki?curid=597217" title="Elementárna aritmetika">
Elementárna aritmetika

Elementárna aritmetika je ľahšia časť aritmetiky, ktorá obsahuje operácie sčítanie, odčítanie, násobenie a delenie. Dôležité je nezamieňať ju s odvetvím matematickej logiky zvaným elementárna funkčná aritmetika (EFA).
Elementárna aritmetika začína s prirodzenými číslami a písanými symbolmi (číslicami), ktoré ich reprezentujú.

</doc>
<doc id="597218" url="https://sk.wikipedia.org/wiki?curid=597218" title="Zoziv">
Zoziv

Zoziv () môže byť:

</doc>
<doc id="597219" url="https://sk.wikipedia.org/wiki?curid=597219" title="Majstrovstvá Európy v póle žien 2017">
Majstrovstvá Európy v póle žien 2017

Majstrovstvá Európy v póle žien 2017 bol prvý turnaj majstrovstiev Európy v jazdeckom póle žien, ktoré organizuje Medzinárodná federácia póla (FIP). Konal sa v dňoch od 30. apríla7. mája 2017 v obci Apremont, vo Francúzsku, za účasti 4 tímov. Francúzsko predtým organizovalo 2 európske šampionáty mužov, oba v Chantilly. Všetky zápasy sa odohrali v areáli "Polo Club du Domaine de Chantilly". Víťazom sa stalo Taliansko, ktoré vo finálovom stretnutí zvíťazilo nad domácim Francúzskom.
Turnaj žien sa uskutočnil spolu s európskou kvalifikáciou mužov na Majstrovstvá sveta 2017.

</doc>
<doc id="597220" url="https://sk.wikipedia.org/wiki?curid=597220" title="Louis Clément Breguet">
Louis Clément Breguet

Louis Clément François Breguet (["lui kléman fransoa brege"], * 22. december 1804, Paríž, Francúzsko† 27. október 1883, tamže) bol francúzsky hodinár, fyzik a vynálezca, ktorý sa podieľal na vynáleze a zavedení telegrafie.
Životopis.
Ako vnuk slávneho hodinára A. L. Bregueta sa vyučil za hodinára vo Švajčiarsku.
V roku 1833 prevzal od svojho otca Antoine Louisa Bregueta rodinnú firmu a vyrábal hlavne námorné aj astronomické chronometre a komplikované vreckové hodinky, ale zaujímal sa predovšetkým o elektrotechniku. V roku 1844 bol poverený výstavbou experimentálnej telegrafnej linky na železničnej trati ParížRouen a v roku 1856 postavil centrálnu sieť verejných hodín v Lyone. V roku 1866 si dal patentovať hodiny riadené veľkou ladičkou namiesto kyvadla. V roku 1870 zveril riadenie firmy Edwardovi Brownovi, ktorého rodina ju potom sto rokov viedla, a sám sa venoval svojim pokusom a telegrafii.
Skonštruoval rotujúce zrkadlo, ktorým Fizzeau a Foucault merali rýchlosť svetla. Spolu s Antoine Massonom vynašli cievku, ktorá je po vylepšení Ruhmkorffom známa ako Ruhmkorffova cievka.
Roku 1845 bol vyznamenaný Radom čestnej légie, v roku 1874 bol zvolený za čestného člena francúzskej akadémie vied. a v roku 1877 sa stal dôstojníkom Radu čestnej légie. Je tiež jedným zo 72 významných mužov, ktorých meno je zapísané na Eiffelovej veži v Paríži.
V manželstve s Eugénie Caroline Lassieurovou (* 1815† 1889) sa narodili dve deti, dcéra Louise (* 1847† 1930) a syn Antoine (* 1851† 1882), ktorý pokračoval v otcových aktivitách. Spoločne sa stretli s Bellom a získali licenciu na výrobu jeho telefónov pre francúzsky trh. Jeho vnuk Louis Charles Breguet bol letecký konštruktér a priekopník letectva.

</doc>
<doc id="597224" url="https://sk.wikipedia.org/wiki?curid=597224" title="Bulharské vzdušné sily">
Bulharské vzdušné sily

Bulharské vzdušné sily (oficiálne: Vzdušné sily Bulharskej republiky; ) predstavujú leteckú zložku Bulharskej armády. V súčasnosti majú asi 5824 príslušníkov aktívneho personálu a 63 lietadiel.
História.
Bulharské vzdušné sily boli oficiálne založené dňa 20. apríla 1906. Pozostávali zo vzducholodí s názvom Sofia 1, ktoré boli určené na spravodajské operácie bulharskej armády. V roku 1910 bol do Bulharska pozvaný ruský letecký konštruktér Boris Maslennikov, aby predviedol svoju modifikáciu francúzskeho lietadla Farman III. Po tejto demonštrácii sa bulharská vláda rozhodla vybaviť armádu lietadlami. V roku 1912 získalo bulharské letectvo svoje prvé lietadlo - Blériot XXI. Prvý let na ňom vykonal dňa 13. augusta toho istého roka pilot Simeon Petrov.
Prvá balkánska vojna.
Dňa 15. októbra 1912 uskutočnilo letectvo prieskumné misie, pri ktorých získavalo informácie o počte a rozmiestnení tureckých jednotiek. Už nasledujúci deň začali piloti Radul Milkov a Prodan Tarakčiev zhadzovať na tureckú armádu bomby. Tým sa stali prvými pilotmi v histórii bulharského letectva, ktorí sa zúčastnili bojovej misie. Počas obliehania Adrianople používali bulharskí piloti lietadlá nielen na vojenské účely, ale aj ako prví z nich zhadzovali letáky.
Letecké základne.
3. letecká základňa Graf Ignatievo - Mikojan-Gurevič MiG-29, Aero L-39 Albatros, Pilatus PC-12
24. letecká základňa Krumovo - Eurocopter AS532 Cougar, Mil Mi-17, Bell 206, Antonov An-30, Alenia C-27J Spartan
22. letecká základňa Bezmer - Suchoj Su-25

</doc>
<doc id="597226" url="https://sk.wikipedia.org/wiki?curid=597226" title="Byzantské kostoly rumunského Moldavska">
Byzantské kostoly rumunského Moldavska

Byzantské kostoly rumunského Moldavska je súbor ôsmich sakrálnych stavieb rumunskej pravoslávnej cirkvi v historickom regióne Južná Bukovina a Moldavsko
Chrámy boli postavené v 15. a 16. storočí na území vtedajšieho Moldavského kniežatstva za vlády Štefana III. Veľkého a Petru Rareșa. V roku 1993 bolo 7 z nich pod názvom Moldavské chrámy () zapísaných na zoznam svetového kultúrneho dedičstva UNESCO, následne v roku 2010 bol na tento zoznam doplnený kostol Zmŕtvychvstania Pána v Sucevițe. Väčšina kostolov sa nachádza v modernej župe Suceava.
Vonkajšie fasády kostolov sú pokryté freskami, ktoré sú výnimočným majstrovským dielom byzantského umenia a zachytávajú rozsiahle cykly náboženských motívov a príbehov. Kostoly sú väčšinou umiestnené vo vnútornom nádvorí opevnených kláštorov. V regióne severného Rumunska sa nachádza viac podobných kostolov, ktoré však nie sú pod ochranou UNESCO.

</doc>
<doc id="597227" url="https://sk.wikipedia.org/wiki?curid=597227" title="Drevené kostoly v oblasti Maramureș">
Drevené kostoly v oblasti Maramureș

Drevené kostoly v oblasti Maramureș je súbor kostolov v oblasti Maramureș v Rumunsku.
Tieto kostoly predstavujú výnimočné príklady ľudovej architektúry. Tradícia drevených stavieb v regióne siaha do stredoveku, dochované kostoly však pochádzajú až zo 17. až 19. storočia. V roku 1999 bolo 9 kostolov zapísaných na zoznam svetového kultúrneho dedičstva UNESCO, ale v historickom regióne Maramureș (dnes rozdelenom medzi Rumunsko a Ukrajinu) sa nachádza približne 50 ďalších drevených kostolov.
Najčastejšie bolo používané bukové, dubové, jedľové či brestové drevo. Pre všetky kostoly je charakteristické umiestnenie úzkej, vysokej veže do západného priečelia stavby a šindľová strecha. Interiér chrámov je zdobený nástenným maľbami - freskami, ktoré zachytávajú rôzne výjavy zo Starého zákona, či zo života rôznych svätcov a svätíc.

</doc>
<doc id="597228" url="https://sk.wikipedia.org/wiki?curid=597228" title="United States Air Forces in Europe – Air Forces Africa">
United States Air Forces in Europe – Air Forces Africa

United States Air Forces in Europe – Air Forces Africa (skratka: USAFE-AFAFRICA; doslova: "Vzdušné sily Spojených štátov v Európe – Vzdušné sily v Afrike") sú jedným z hlavných veliteľstiev Vzdušných síl Spojených štátov ("United States Air Force", "USAF") a zároveň súčasťou Európskeho ("United States European Command", "USEUCOM") a Afrického veliteľstva USA ("United States Africa Command", "USAFRICOM"). Vzdušné sily USA v Európe a Afrike plánujú, vykonávajú, riadia, koordinujú a podporujú letecké a vesmírne operácie v Európe, častiach Ázie a celej Afrike s výnimkou Egypta, aby presadili záujmy USA a NATO.
Veliteľstvo USAFE-AFAFRICA je dislokované na základni Ramstein v Nemecku. Vzdušné sily Spojených štátov v Európe a Afrike vznikli 7. augusta 1945 pod názvom "United States Air Forces in Europe" ("USAFE"). Počas studenej vojny mali dôležitú úlohu vo vojensko-politickej situácii v Európe. Ich jednotky sa zúčastnili všetkých dôležitých operácií v povojnovej histórii kontinentu, napríklad leteckého zásobovania Berlína, Suezskej krízy aj operácie Púštna búrka atď. Súčasný názov majú od 20. apríla 2012. U Vzdušných síl USA v Európe a Afrike slúži 23 805 príslušníkov a majú k dispozícii 203 lietadiel a vrtuľníkov. 

</doc>
<doc id="597234" url="https://sk.wikipedia.org/wiki?curid=597234" title="RENFE">
RENFE



</doc>
<doc id="597288" url="https://sk.wikipedia.org/wiki?curid=597288" title="Tešio">
Tešio

Tešio () môže byť:

</doc>
<doc id="597289" url="https://sk.wikipedia.org/wiki?curid=597289" title="Akumulátor elektrickej energie">
Akumulátor elektrickej energie

Akumulátor elektrickej energie alebo batéria pre uchovanie elektrickej energie je zariadenie, s účelom uloženia elektrickej energie z alternatívnych obnoviteľných zdrojov (solárne panely, vodná turbína, veterná turbína) v čase ich činnosti a následná spotreba elektrickej energie z akumulátora v čase ich nečinnosti (neprítomnosť vonkajších vplyvov).
Takýto akumulátor býva doplnený inteligentnou riadiacou jednotkou, ktorá riadi tok elektrickej energie medzi alternatívnym zdrojom, batériou a verejnou sieťou pri dodávke pre jednotlivé elektrické spotrebiče.
Bezpečnosť.
Bezpečnosť akumulátora elektrickej energie je najčastejšie vykonávaná prostredníctvom redudantných prvkov, tj. v prípade poruchy jedného z bezpečnostných prvkov je jeho funkčnosť zabezpečená iným. Voľba bezpečnostných prvkov je individuálna a závisí na zariadení a výrobcovi.
Vnútorná bezpečnosť systému (zabezpečenie samotného akumulátora) je závislá od spínačov medzi jednotlivými akumulátorovými blokmi, čo znamená, že znefunkčnenie jedného bloku (v prípade jeho poruchy) neznefunkční celý systém. Ten funguje ďalej, ale so zníženou kapacitou.
Zmeny v topológii elektrickej siete.
V minulosti bolo výhodnejšie vyrábať a rozvádzať elektrinu v rámci centralizovaného systému. To znamená, že elektrina bola vyrobená v elektrárni (jadrová elektráreň, vodná elektráreň a pod.) a následne prostredníctvom nadzemnej alebo podzemnej elektrickej siete doručená do transformátora pod vysokým napätím, kde bola stransformovaná na nízke napätia 380V na 3 fázy a distribuovaná do jednotlivých odberných miest.
Dnes vďaka rozmachu zariadení na získavanie energie z obnoviteľných zdrojov a akumulátorov elektrickej energie, ktoré sú čoraz lacnejšie, menšie a ľahšie, je výhodné budovať decentralizovanú sieť, to znamená, že okrem odberu elektrickej energie z centralizovanej verejnej siete, môže domácnosť či prevádzka mať ešte vlastnú,  malú elektráreň, ktorá je však závislá od vonkajších vplyvov (slnko, vietor alebo voda). Ak sú vonkajšie vplyvy priaznivé a výkon alternatívnej elektrárne dostačujúci, prioritne je elektrická energia spotrebovaná odtiaľto.
V prípade, že je spotreba odberného miesta vyššia ako možnosti alternatívnej elektrárne, rozdiel príkonu sa dopĺňa z verejnej siete.

</doc>
<doc id="597290" url="https://sk.wikipedia.org/wiki?curid=597290" title="Papias">
Papias

Papias môže byť:

</doc>
<doc id="597291" url="https://sk.wikipedia.org/wiki?curid=597291" title="Papias z Afrodisiady">
Papias z Afrodisiady

Papias () bol starogrécky sochár.
Sochár Papias pochádzal z maloázijskej Afrodisiady. Činný bol pravdepodne v druhom storočí pred Kr. (nemôžeme si byť ale istí, či sú signatúry na objavených sochách prepísané z pôvodných sôch alebo nie)
Pripisujú sa mu originály sôch (alebo tieto kópie) dvoch kentaurov objavených v roku 1736 v Hadriánovej vile mesta Tivoli (starého a mladého kentaura, zhotovených v 2. storočí), ktoré podľa signatúr zhotovil so svojim rodákom Aristeom. Oboch umelcov pri tvorbe týchto diel ovplyvnila maloázijská helenistická škola, ktorá sa rada vyjadrovala metaforicky podobnými evokáciami. Starý kentaur (z múzea Louvre v Paríži) je zviazaný rukami za chrbtom, je bezmocný a nemôže sa brániť pred mučiacim ho Erosom, ktorý mu sedí na chrbte. Mladý kentaur (Kapitolské múzeum v Ríme) beží a šťastne lúska prstami. Svojimi črtami pripomína viac satyra (malé rožky, špicaté uši) než kentaura.

</doc>
<doc id="597292" url="https://sk.wikipedia.org/wiki?curid=597292" title="Afrodisias">
Afrodisias

Afrodisias () môže byť:

</doc>
<doc id="597295" url="https://sk.wikipedia.org/wiki?curid=597295" title="Boéthos">
Boéthos

Boéthos () môže byť:

</doc>
<doc id="597298" url="https://sk.wikipedia.org/wiki?curid=597298" title="Slovenská florbalová 1. liga žien">
Slovenská florbalová 1. liga žien

Slovenská florbalová 1. liga žien je druhá najvyššia slovenská florbalová súťaž žien. Prebieha od roku 2009 a organizuje ju Slovenský zväz florbalu (SZFB). Do roku 2012 niesla názov II. liga. Do najvyššej súťažeextraligynepostupuje priamo žiadne družstvo, ale víťaz sa kvalifikuje do baráže proti porazenému tímu play-down extraligy. Keďže nižšia súťaž ako 1. liga zatiaľ nie je, žiadne družstvo nezostupuje. Ide o otvorenú súťaž, takže sa do nej môže prihlásiť každý. Do extraligy nemôžu postúpiť "B" tímy klubov, ktorých "A" tímy už v extralige súťažia.

</doc>
<doc id="597331" url="https://sk.wikipedia.org/wiki?curid=597331" title="Rakov">
Rakov

Rakov môže byť:

</doc>
<doc id="597332" url="https://sk.wikipedia.org/wiki?curid=597332" title="Rausu">
Rausu

Rausu () môže byť:

</doc>
<doc id="597333" url="https://sk.wikipedia.org/wiki?curid=597333" title="Romeral">
Romeral

Romeral môže byť:

</doc>
<doc id="597334" url="https://sk.wikipedia.org/wiki?curid=597334" title="Vojsko protivzdušnej obrany ZSSR">
Vojsko protivzdušnej obrany ZSSR

Vojsko protivzdušnej obrany ZSSR () bolo zložkou Sovietskej armády zodpovedajúcou za protivzdušnú obranu územia Sovietskeho zväzu. 
Na rozdiel od západných jednotiek protivzdušnej obrany bolo Vojsko protivzdušnej obrany ZSSR samostatnou zložkou armády, oddelenou od Vzdušných síl ZSSR (VVS ZSSR) a oddielov protivzdušnej obrany pozemného vojska. Počas sovietskej éry bolo prioritne umiestňované na tretie miesto za strategickým raketovým vojskom a pozemným vojskom. Po rozpade ZSSR v roku 1991 pokračovalo vo svojej činnosti ako súčasť Ozbrojených síl Ruskej federácie v rokoch 1992 až 1998.
Štruktúra leteckých jednotiek.
Tento zoznam zobrazuje rozsah pôsobnosti leteckých jednotiek Vojska protivzdušnej obrany ZSSR v roku 1988:

</doc>
<doc id="597335" url="https://sk.wikipedia.org/wiki?curid=597335" title="Radivka">
Radivka

Radivka () môže byť:

</doc>
<doc id="597336" url="https://sk.wikipedia.org/wiki?curid=597336" title="Rejvíz">
Rejvíz

Rejvíz môže byť:

</doc>
<doc id="597338" url="https://sk.wikipedia.org/wiki?curid=597338" title="Slovenská florbalová extraliga žien 2005/06">
Slovenská florbalová extraliga žien 2005/06

Slovenská florbalová extraliga žien v sezóne 2005/06 bol prvý ročník extraligy florbalistiek, najvyššej florbalovej súťaže žien na Slovensku, ktorú kontroluje Slovenský zväz florbalu (SZFB). V súťaži účinkovalo 6 slovenských družstiev, ktoré boli doplnené o 2 účastníkov, ktorí sa do tabuľky o majstra Slovenska nezapočítavali – Slovenské družstvo do 19 rokov a maďarské družstvo ARES Budapešť. Majstrom Slovenska sa stalo družstvo ŠK FBC Dragons Ružinov Bratislava.
Systém súťaže.
Systém súťaže pozostával iba zo základnej časti, v ktorej sa stretol každý s každým dvojkolovo formou miniturnajov. 

</doc>
<doc id="597343" url="https://sk.wikipedia.org/wiki?curid=597343" title="Četníci">
Četníci



</doc>
<doc id="597345" url="https://sk.wikipedia.org/wiki?curid=597345" title="Aristeas z Afrodisiady">
Aristeas z Afrodisiady

Aristeas () bol starogrécky sochár.
Rodiskom sochára Aristea bola maloázijská Afrodisias. Tvoril pravdepodne v druhom storočí pred Kr. (nemôžeme si byť ale istí, či sú signatúry na objavených sochách prepísané z pôvodných sôch alebo nie)
Pripisujú sa mu originály sôch (alebo tieto kópie) dvoch kentaurov objavených v roku 1736 v Hadriánovej vile mesta Tivoli (starého a mladého kentaura, zhotovených v 2. storočí, zachovalo sa z nich niekoľko kópií), ktoré podľa signatúr zhotovil so svojim rodákom Papiom. Oboch umelcov pri tvorbe týchto diel ovplyvnila maloázijská helenistická škola, ktorá sa rada vyjadrovala metaforicky podobnými evokáciami. Starý kentaur (z múzea Louvre v Paríži) má ruky zviazané za chrbtom a je bezmocný pred mučiacim ho Erosom, ktorý mu sedí na chrbte. Mladý kentaur (Kapitolské múzeum v Ríme) beží a šťastne lúska prstami. Svojimi črtami pripomína viac satyra (malé rožky, špicaté uši) než kentaura.

</doc>
<doc id="597355" url="https://sk.wikipedia.org/wiki?curid=597355" title="Pop-up reštaurácia">
Pop-up reštaurácia

Pop-up reštaurácia je koncept v gastro podnikaní, pri ktorom organizátor spája gastronómiu s iným kultúrnym alebo zážitkovým aspektom. Jej cieľom je ponúknuť návštevníkom nezvyčajný gurmánsky zážitok. Cieľovou skupinou tohto typu podnikania sú ľudia, ktorý chcú okrem jedla zažiť aj dobrodružstvo.
Pop-up reštaurácie sa otvárajú krátkodobo, čiže niekedy len na jeden deň, týždeň alebo mesiac. Slúžia aj ako nástroj propagácie reštaurácie, šefkuchára, produktov alebo aj charity, festivalu či verejnej zbierky.
Miesto pre pop-up reštauráciu.
Najjednoduchšie je otvorenie pop-up reštaurácie už na mieste, kde je vytvorené kuchynské a stolovacie zázemie. To znamená v existujúcich reštauráciach, ktoré sú otvorené len určitú časť dňa (napr. len počas raňajok a obedov) alebo zariadená reštaurácia, ktorá sa dlhodobo neprenajíma.
Pop-up reštaurácia sa dá otvoriť aj na netradičných miestach ako skatepark, v prírode, múzeu či galérií. Sú však tak navýšené náklady na zariadenie kuchyne a jedálne.
Restaurant Day.
V tento deň si môže otvoriť svoju jednodňovú pop-reštauráciu ktokoľvek. Tento koncept vznikol v roku 2011 vo Fínsku, kde Restaurant Day () mal propagovať gastronomickú kultúru a priniesť nové recepty a inšpirácie do gastronómie. V roku 2015 už do tohto projektu bolo zapojených 1698 pop-up reštaurácií v 35 krajinách sveta, medzi ktoré patrí aj Bratislava, Praha a Viedeň.

</doc>
<doc id="597369" url="https://sk.wikipedia.org/wiki?curid=597369" title="Moskovské rokovania">
Moskovské rokovania

Moskovské rokovania môžu byť:

</doc>
<doc id="597370" url="https://sk.wikipedia.org/wiki?curid=597370" title="Sedmokrásková ulica (Bratislava)">
Sedmokrásková ulica (Bratislava)

Sedmokrásková ulica v Bratislave sa nachádza v mestskej časti Ružinov, miestna časť Trávniky a nazvaná bola podľa kvetu sedmokráska.
Ulica vznikla na lúke vedľa Astrovej ulice začiatkom 80-tych rokov 20. storočia stavbou 12-poschodových panelových domov.
Po roku 2000 začala úprava terénu pri Ružinovskom jazere a v rokoch 2004-5 postavili bytový dom Mondrian s 9 nadzemnými podlažiami, ktorého vrchné 2 poschodia inšpiroval podobný, ale nižší objekt v holandskom meste Sittard, postavený v roku 1995.

</doc>
<doc id="597382" url="https://sk.wikipedia.org/wiki?curid=597382" title="Zuzana Kanóczová">
Zuzana Kanóczová



</doc>
<doc id="597384" url="https://sk.wikipedia.org/wiki?curid=597384" title="Slovenská florbalová extraliga žien 2006/07">
Slovenská florbalová extraliga žien 2006/07

Slovenská florbalová extraliga žien v sezóne 2006/07 bol 2. ročník extraligy florbalistiek, najvyššej florbalovej súťaže žien na Slovensku, ktorú kontroluje Slovenský zväz florbalu (SZFB). V súťaži účinkovalo 8 slovenských družstiev, ktoré boli opäť doplnené o maďarské družstvo ARES Budapešť. Liga niesla mediálny názov Carat extraliga. Majstrom Slovenska sa stalo družstvo FBC Strikes Sereď, ktoré vo finálovej sérii prvýkrát organizovaného play-off zvíťazilo nad obhajcom titulu a víťazom základnej častiŠK FBC Dragons Ružinov Bratislava.
Systém súťaže.
Systém súťaže sa oproti minulej sezóne výrazne zmenil. Pozostával zo základnej časti, v ktorej sa stretol každý s každým dvojkolovo formou miniturnajov, po ktorej nasledovalo play-off. Do play-off postúpilo 8 najlepších družstiev po základnej časti (vrátane maďarského družstva) a duely sa hrali na 2 víťazné zápasy. Domáce zápasy play-off sa konali najprv u nižšie nasadeného družstva. 
Účastníci.
Poznámka: ŠK STRAKISS Považská Bystrica, ktorá skončila v minulej sezóne na poslednom mieste, sa do tohoto ročníka neprihlásila.

</doc>
<doc id="597395" url="https://sk.wikipedia.org/wiki?curid=597395" title="Vlog">
Vlog

Video blog, skrátene nazývaný vlog, je blog, pri ktorom sa dotknutá osoba nevyjadruje písomne​​, ale ústne, a zároveň pri tom môže točiť seba alebo svoje okolie. Natáčanie vlogov je populárne na platforme YouTube. Človek, ktorý pri svojom vyjadrovaní používa formu video blogu, je video bloger či vloger. Točiť vlogy je pre niektorých ľudí jednoduchšie než písať dlhé odseky; pre diváka býva pôžitok z videa zase zábavnejší. Medzi vlogy sa môžu radiť rôzne inštruktážne videa, humorné videa alebo pravidelné zhrnutie noviniek. Vlog môžeme tiež nazývať podľa pravidelnosti (napríklad denný vlog).

</doc>
<doc id="597402" url="https://sk.wikipedia.org/wiki?curid=597402" title="The Office (britský seriál)">
The Office (britský seriál)

The Office je britský mokumentárny sitkom, ktorý sa začal vysielal na stanici BBC Two 9. júla 2001. Tvorcami, scenáristami a režisérmi seriálu sú Ricky Gervais a Stephen Merchant. Seriál sleduje každodenný život zamestnancov pobočky Wernham Hogg Paper Company. Gervais hrá hlavnú postavu, šéfa Davida Brenta.
Dohromady boli nakrútené dve série po šesť častí a dvojdielny vianočný špeciál. Vďaka popularite seriálu vzniklo v ďalších krajinách niekoľko remakeov, napr. americká verzia "The Office".
Dej.
Seriál je naktúrený štýlom dokumentu o pobočke fiktívnej firmy Wernham Hogg Paper Company v meste Slough. Pobočke šéfuje regionálny manažér David Brent, ktorému pomáha jeho pravá ruka a tím líder Gareth Keenan. Brent sa neustále snaží získať priazeň svojich podriadených aj vrstovníkov, čo však kvôli Brentovej povahe často končí fiaskom alebo faux pas.
Vedľajšia dejová línia sleduje vzťah Tima Canterburyho s recepčnou Dawn Tinsley, ktorí často flirtujú aj napriek tomu, že Dawn je zasnúbená so skladníkom Leem.

</doc>
<doc id="597403" url="https://sk.wikipedia.org/wiki?curid=597403" title="Ófelión">
Ófelión

Ófelión () môže byť:

</doc>
<doc id="597404" url="https://sk.wikipedia.org/wiki?curid=597404" title="Let's play">
Let's play

Let's play (skrátene LP, v preklade z angličtiny „poď hrať“) je videozáznam priebehu hrania videohry umiestnený na internete (napr. na YouTube alebo Stream.cz). Hlavným účelom tohto žánru, ktorý vznikol v USA, je previesť diváka hrou a ukázať mu rôzne triky a možné spôsoby dokončenie hry.
Let's play niekedy býva rozlišovaný od Gameplay tým, že Gameplay je len ukážka hry, Let's je prejdenie celou hrou. Pre zhotovovanie videí sa najčastejšie používajú snímacie aplikácie, ako je napr. Fraps. K videám typu Let's play je následne pripojený zvuk, ktorý nahral mikrofón počas hrania. Záznamy bývajú zhotovované spravidla z hier pre jedného hráča, v Česku patrí k najobľúbenejším počítačovým hrám napr. Minecraft alebo World of Warcraft (WoW). U hier, ktoré nemajú jasne určený koniec (napr. Dwarf Fortress), sa zvyčajne na začiatku stanovuje určitý cieľ, aby potom mal divák pri sledovaní predstavu, ako ďaleko od jeho splnenia hráč práve je. Kvalitu nadobudnutého záznamu ovplyvňujú vyjadrovacie schopnosti hráča a jeho skúsenosť s danou hrou.
Vo februári 2017 bol kanálom s najviac odberateľmi, ktorý sa orientuje aj na let's play videa a je registrovaný ako český, GoGoManTV (slovenský „youtuber“).

</doc>
<doc id="597405" url="https://sk.wikipedia.org/wiki?curid=597405" title="Youtuber">
Youtuber

Youtuber (iné zápisy: nevhodne "YouTuber", nevhodne a zriedkavo "Youtuber"; výslovnosť: [jútjuber]; z  &lt; ) je osoba, ktorá nahráva, vyrába alebo sa vyskytuje vo videách na video-zdieľajúcom webe YouTube. Zriedkavo sa ako youtuber označuje tiež "„niekto, kto vo zvýšenej miere sleduje videá“" na YouTube.
V slovenčine ide o prevzaté podstatné meno v procese zdomácňovania, ktoré sa skloňuje podľa vzoru chlap (ženský ekvivalent youtuberka podľa vzoru žena). Hoci pôvodne išlo o výraz, ktorý bol skôr doménou internetovej subkultúry (a teda používaným v špecifickej skupine používateľov jazyka), s nárastom popularity nahrávania a sledovania videí na YouTube sa zvyšuje aj frekvencia tohto výrazu v bežných jazykových prejavoch i médiách.
Známi youtuberi.
YouTube neposkytuje rebríčky sledovanosti podľa krajín, takže nie je možné presne zistiť, ktoré video je na Slovensku najsledovanejšie avšak Youtuberi a ich kanál sa dá jednoznačne zoradiť podľa počtu odberateľov. Veľa odberateľov majú okrem jednotlivých autorov aj hudobné a filmové vydavateľstvá ale aj kanály Movies (Filmy), Music (Hudba), Gaming, Sport (Šport) a ďalšie vytvorené priamo Youtube.
Najpopulárnejšími videami sú hudobné. V novembri 2020 pesničku Despacito sledovanosti predbehol detský videoklip Baby Shark Dance s 9,7 miliardy pozretiami. Veľa odberateľov teda majú hudobníci ako Justin Bieber, Ed Sheeran, Eminem atď. Podobne na Slovensku, podľa rebríčka od Google, slovenský YouTube v roku 2018 ovládli slovenskí reperi. Prekvapením je, že aj najviac prehrávané hudobné videá sú prevažne tie slovenské. V súčasnosti (november 2020) však duo Spievankovo (Mária Podhradská a Richard Čanaky) má viac ako miliónom odberateľov. Najsledovanejšie resp. najpopulárnejšie video možno zobraziť v rámci videí jedného kanála. Video "Na Hada" od Spievankova má skoro 200 miliónov zobrazení a je teda najsledovanejším slovenským (v slovenčine) videom.
Youtuberi, ako internetové celebrity, nazývané aj influenceri, ktorých každé video sleduje obrovské množstvo ľudí sú celosvetovo napríklad PewDiePie (viac ako sto miliónov odberateľov), MrBeast a CharmX. Už dlhodobo (od roku 2018) je najviac odoberaný youtuber vyjadrujúci sa po slovensky s viac ako 1,8 mil. odberateľmi GoGo (Daniel Sebastian Štrauch), za ním potom Peter Altof "Expl0ited". 
Virtuálni Youtuberi.
Virtuálni Youtuberi (angl. Virtual YouTubers, skrátene VTuberi) sú tvorcovia obsahu, ktorí vo svojom obsahu používajú digitálne avatary namiesto svojho skutočného vzhľadu. Títo avatari sú vytvorení pomocou počítačovej grafiky a zvyčajne majú dizajny inšpirované anime, hoci môžu byť aj realistickejšie alebo fantazijné. Na technickej úrovni sa VTuberi spoliehajú na rôzne technológie napríklad motion capture, ktorý sleduje pohyby tvorcu a prenáša ich na avatara v reálnom čase. Tvorba avatarov môže zahŕňať 2D modelovanie cez technológiu Live2D alebo 3D modelovanie v programoch ako Blender a Unity. VTuberi vytvárajú širokú škálu obsahu vrátane hrania hier, spevu, hudobných vystúpení, rozhovorov či interakcie s divákmi počas živých vysielaní. Niektorí fungujú nezávisle, pričom si sami spravujú technológiu, dizajn a produkciu, zatiaľ čo iní sú súčasťou veľkých agentúr, ktoré im poskytujú profesionálnu podporu.

</doc>
<doc id="597409" url="https://sk.wikipedia.org/wiki?curid=597409" title="Daisy Ridleyová">
Daisy Ridleyová

Daisy Jazz Isobel Ridleyová (* 10. apríl 1992, Londýn, Anglicko, Spojené kráľovstvo) je britská herečka, ktorá v roku 2015 získala medzinárodné uznanie za postavu Rey zo série Star Wars.
Životopis a kariéra.
Celým menom Daisy Jazz Isobel Ridleyová, sa narodila v Londýne, v Spojenom kráľovstve. Jej prastrýko Arnold Ridley, bol dramatický herec. Promovala v roku 2010 na škole Tring Park School for the Performing Arts v Hertfordshiru.
Začínala v menších rolách ako príklad v seriáloch "Tichý svedok" alebo "Pán Selfridge". O dosť viac sa zviditeľnila v roku 2015, keď sa pridala k natáčaniu filmu '. Jej herecký výkon v roli Rey bol bravúrny, a okamžite si ju diváci obľúbili. Tiež sa objaví aj v ďalšej časti '. V roku 2015 získala medzinárodné uznanie za postavu Rey zo série Star Wars. V roku 2017 sa tiež objaví po boku Johnnyho Deppa a Penélope Cruzovej, vo filme "Vražda v Orient Expresse".

</doc>
<doc id="597410" url="https://sk.wikipedia.org/wiki?curid=597410" title="Zuvačov">
Zuvačov

Zuvačov (v niektorých prameňoch Komňa, niekedy tiež nesprávne Zubačov) je zrúcanina gotického hradu bergfritového typu na východnej Morave, v katastrálnom území obce Komňa v Zlínskom kraji, neďaleko hraníc so Slovenskom. Hrad bol založený v 2. polovici 13. storočia a zanikol už o necelých 200 rokov neskôr. Do dnešnej doby sa z neho zachovali len malé pozostatky muriva a výrazné terénne útvary, ktoré svedčia o jeho niekdajšej mohutnosti. Zrúcanina je od roku 1958 chránená ako kultúrna pamiatka Českej republiky.
História.
Doba výstavby hradu nie je presne známa, avšak podľa archeologických nálezov vznikol krátko po polovici 13. storočia. Vzhľadom k jeho mohutnosti možno predpokladať, že išlo o hrad kráľovský, ktorý bol súčasťou siete zemepánskych oporných bodov v tejto časti Moravy. V 14. storočí sa potom stal za dnes neznámych okolností súčasťou světlovského panstva, ktoré vlastnili Šternberkovci. Prvá písomná zmienka pochádza z roku 1448, kedy podľa dohody v majetkovoprávnom spore predáva Zdeněk zo Šternberka dedinu Komňu s „tvrdzou“ Miroslavovi z Cimburka. Zo zmienky súčasne vyplýva, že v tej dobe už bol hrad zbúraný a nevyužívaný. To potvrdzujú aj archeologické výskumy, podľa ktorých život na hrade skončil v prvej polovici 15. storočia, teda v dobe husitských vojen, a niektorí historici tak jeho zánik spájajú s ťažením vojsk sirotkov do Uhorska roku 1431. Roku 1481 potom Kunka z Cimburka predala dedinu aj pustý hrad späť majiteľovi světlovského panstva, ktorým vtedy bol Ctibor z Landštejna. Posledná historická zmienka o hrade, ktorá súčasne ako jediná obsahuje jeho meno, je z roku 1517 a nachádza sa vo výpočte statkov, ktoré boli spolu s celým panstvom prevedené na Buriana z Vlčnova. Pustý hrad následne zrejme úplne upadá v zabudnutie, lebo v ďalších prevodoch světlovského panstva už zmieňovaný nie je.
Popis.
Hrad Zuvačov sa nachádza asi 1 km juhozápadne od obce Komňa v nadmorskej výške 501 m na ostrohe Hrádek, ktorý vybieha z horského hrebeňa tiahnúceho sa od Mikulčina vrchu v centrálnom pásme Bielych Karpát k Bojkoviciam. Ostroh predstavoval strategický bod, z ktorého bolo možné ovládať údolie, ktorého ústie smeruje na Bojkovice a na ktoré sa tiež napája cesta na Starohrozénkovský priesmyk.
Hrad bol postavený prevažne z lomového kameňa. Hradné jadro leží na najkrajnejšom konci ostrohu a má tvar celkom pravidelného oválu, ktorého priemer presahuje 3 m. V jeho západnej časti sa nachádza vyvýšený okrúhly pahorok, na ktorom stávala mohutná okrúhla kamenná veža, ktorej vonkajší priemer bol približne 12,5 m a vnútorný približne 6,1 m, takže ide o tretiu najrozmernejšiu vežu svojej doby na Morave. Veža bola súčasťou nezachovaného hradného paláca, ktorý bol hrazdenej konštrukcie s tehlami. Toto miesto je z celého hradu jediné, na ktorom sa zachovali pozostatky niekdajšieho muriva. Celé jadro je obohnané takmer 12 m širokou a viac ako 3 m hlbokou priekopou, v minulosti tu tiež stávala celokamenná obvodná hradba. Okolo priekopy je z jej vonkajšej strany nahodený val, ktorý má dnes v severovýchodnej časti podobu jednoduchého terénneho stupňa, avšak v juhozápadnej časti dosahuje výšku takmer 3,5 m. Do hradu sa vstupovalo nezachovanou bránou severne od veže.
Na západ od hradného jadra vybieha malé predhradie lichobežníkovitého pôdorysu, ktorého dlhšia os je orientovaná západo-východným smerom. Presná podoba jeho opevnenia nie je známa, avšak pravdepodobne nebolo príliš dôkladné. Je možné, že okolo stála kamenná hradba alebo aspoň jednoduchá kamenná stena vystavaná bez použitia malty. V severnej časti stávala 7 m široká budova a ďalšie stavby z dreva a hliny boli v juhozápadnej časti. Zachovala sa priekopa, ktorá ho obklopovala, a to najlepšie na severozápadnej strane. V smere prístupu sa asi 30 m pred valom predhradia zachovali pozostatky okrúhleho predsunutého opevnenia so zvyškami priekopy na západnej strane. Opevnenie je však značne poškodené nedávnou ťažbou kameňa, takže sa dochovala iba západná a juhozápadná časť. V minulosti krčok výbežku pred predhradím pretínala ešte 18 metrov široká a 3,5 m hlboká šijová priekopa.
Reštaurátorské práce.
V roku 2010 prebiehali na hrade reštaurátorské práce, počas ktorých boli odstránené náletové kroviny a bol sprístupnený terén a očistený povrch muriva. Pôvodné murivo veže bolo opatrené ochrannou nadmurovkou a celá plocha bola zakonzervovaná. Prístup k hradu bol uľahčený jednoduchými drevenými schodmi z guliačov a okolo chodníka boli osadené kamene.

</doc>
<doc id="597412" url="https://sk.wikipedia.org/wiki?curid=597412" title="Daisy Ridley">
Daisy Ridley



</doc>
<doc id="597414" url="https://sk.wikipedia.org/wiki?curid=597414" title="Akt bezpodmienečnej kapitulácie nacistického Nemecka">
Akt bezpodmienečnej kapitulácie nacistického Nemecka

Akt bezpodmienečnej kapitulácie nacistického Nemecka bol právny dokument podľa ktorého prebehla bezpodmienečná kapitulácia ozbrojených síl nacistického Nemecka čím sa skončila druhá svetová vojna v Európe. Prvý akt kapitulácie za prítomnosti predstaviteľov západných Spojencov podpísal nemecký generál A. Jodl a americký generál W. Bedell Smith 7. mája 1945 vo francúzskom Remeši (Reims). Podľa dohôd mali nemecké sily zložiť zbrane 8. mája o 23:01 stredoeurópskeho času. Vzhľadom na neprítomnosť vyšších predstaviteľov Sovietskeho zväzu sa nemecká bezpodmienečná kapitulácia opakovala 8. mája v sovietmi obsadenom Berlíne. Za nemeckú stranu kapituláciu podpísal maršal W. Keitel za sovietov maršal G. Žukov. Kapitulačné podmienky boli rovnaké ako v Reims a nemecké sily mali zložiť zbrane 8. mája o 23:01 stredoeurópskeho času. Podľa moskovského času už bola hodina po polnoci nasledujúceho dňa. Aj preto väčšina krajín bývalého Sovietskeho zväzu dodnes oslavuje ako deň víťazstva nad fašizmom 9. máj.
Dohoda o požiadavke bezpodmienečnej kapitulácie nepriateľa vzišla už počas konferencie v Casablance v januári 1943, keď o požiadavke bezpodmienečnej kapitulácie Nemecka, Talianska a Japonska informoval médiá americký prezident F.D. Roosevelt.
Situácia pred kapituláciou.
Adolf Hitler spáchal samovraždu vo svojom bunkri v Berlíne v dôsledku bezvýchodiskovej situácie na fronte a nemožnosti a neochote ustúpiť z mesta pred postupujúcimi sovietskymi vojskami 30. apríla 1945. Doznievajúce boje však stále pokračovali. Nemecké vojská v Taliansku zložili zbrane už 2. mája. Nové nacistické vedenie na čele s Hitlerovým nástupcom Karlom Dönitzom plánovalo zložiť zbrane iba na západnom fronte (proti USA a Spojenému kráľovstvu) a ďalej v rámci svojich možností viedlo ústupové boje na východnom fronte pred postupujúcimi vojskami Sovietskeho zväzu. Veliteľ vojsk západných Spojencov gen. Eisenhower, si bol vedomý záväzkov voči Sovietskemu zväzu, a pohrozil preto nemeckým vyjednávačom, že žiadna čiastočná kapitulácia nepripadá do úvahy a ak budú Nemci pokračovať v boji proti sovietom západní spojenci uzatvoria svoje línie a neumožnia prechod nemeckých vojsk a civilistov, ktorí utekali pred sovietskymi silami.
Kapitulácia v Reims.
Prvý akt kapitulácie bol podpísaný 7. mája 1945 o 02:41 stredoeurópskeho času v Remeši vo Francúzsku s účinnosťou od 23:01 SEČ 8. mája 1945. Za Nemecké vrchné velenie ("Oberkommando der Wehrmacht") ju podpísal generál Alfred Jodl (zástupca náčelníka OKW), za Vrchné veliteľstvo spojeneckých expedičných síl generál Walter Bedell Smith, za Sovietsky zväz generál Ivan Susloparov a francúzsky generál François Sevez ako svedok. Gen. Susloparov bol vedúci sovietskej styčnej misie pri štábe západných spojencov a nemal na podpis dohody o kapitulácii schválenie svojich nadriadených, s ktorými sa mu pre krátkosť času nepodarilo spojiť. Sovietska strana (Stalin) považovala akt kapitulácie Nemecka iba do rúk západných spojencov (pomerne oprávnene) za poníženie a žiadala kapituláciu zopakovať za prítomnosti adekvátne významných predstaviteľov Sovietskeho zväzu.
Kapitulácia v Berlíne.
Na žiadosť Sovietskeho zväzu, zvlášť Stalina, bol akt kapitulácie opakovaný 8. mája 1945 v Berlíne na predmestí Karlshorst, v budove jedálne vojenského ženíjneho učilišťa.
Ráno 8. mája 1945 priletel do Berlína A.J. Vyšinskij, ktorý priniesol potrebné dokumenty a bol splnomocnený Stalinom aby dozeral na podpis kapitulácie. Do mesta prišli aj novinári. Za Nemecko kapituláciu podpísal Dönitzom splnomocnený náčelník najvyššieho velenia nemeckých ozbrojených síl (OKW) maršal Wilhelm Keitel, ktorý prišiel pod ochranou britských dôstojníkov. Sprevádzali ho aj admirál von Friedeburg (za námorníctvo) a generálplukovník Stumpff (za letectvo).
Za ZSSR podpísal akt kapitulácie najvyššie postavený predstaviteľ štábu vrchného velenia maršal Georgij Žukov; za USA generál letectva Carl A. Spaatz, za Spojené kráľovstvo britský maršál letectva a zástupca hlavného veliteľa spojeneckých vojsk v Európe Arthur Tedder, za Francúzsko Jean Marie de Lattre de Tassigny. Akt kapitulácie bol podpísaný v 5 exemplároch. Rovnako ako podľa prvej kapitulácie v Remeši, mali nemecké sily zložiť zbrane 8. mája o 23:01 stredoeurópskeho času. V tej dobe bol v dôsledku časového posunu v ZSSR (podľa moskovského času) už nasledujúci deň, teda 9. máj 1945.
Organizovaný odpor nemeckých síl v Európe skončil. Boje menších skupín nemeckých vojsk, pokúšajúcich sa prebojovať do zajatia k západným spojencom pokračoval na československom území (najmä v západných Čechách) do 12. mája.

</doc>
<doc id="597415" url="https://sk.wikipedia.org/wiki?curid=597415" title="Slovenská florbalová extraliga žien 2007/08">
Slovenská florbalová extraliga žien 2007/08

Slovenská florbalová extraliga žien v sezóne 2007/08 bol 3. ročník extraligy florbalistiek, najvyššej florbalovej súťaže žien na Slovensku, ktorú kontroluje Slovenský zväz florbalu (SZFB). V súťaži účinkovalo 10 slovenských družstiev, čo je 2 slovenské tímy viac, ako v minulej sezóne. Liga niesla mediálny názov Carat extraliga. Svoj druhý titul získalo družstvo ŠK FBC Dragons Ružinov Bratislava, ktoré vo finálovej sérii zvíťazilo nad ŠK Juventa Žirafa Žilina.
Systém súťaže.
Systém súťaže sa oproti minulej sezóne nezmenil. Pozostával zo základnej časti, v ktorej sa stretol každý s každým dvojkolovo formou miniturnajov, po ktorej nasledovalo play-off. Do play-off postúpilo 8 najlepších družstiev po základnej časti a duely sa hrali na 2 víťazné zápasy. Domáce zápasy play-off sa konali najprv u nižšie nasadeného družstva. 
Účastníci.
Poznámka: Družstvá FireBall Stupava (pre finančné problémy) a maďarský ARES Budapešť, ktoré skončili v minulej sezóne na 9., resp. 5. mieste, sa do tohoto ročníka neprihlásili.

</doc>
<doc id="597416" url="https://sk.wikipedia.org/wiki?curid=597416" title="Kendrick Lamar">
Kendrick Lamar

Kendrick Lamar Duckworth (* 17. jún 1987, Compton, Kalifornia, USA) je americký reper a skladateľ. Svoju hudobnú kariéru odštartoval už ako tínedžer pod umeleckým menom K-Dot. Po vydaní mixtape, ktorý upútal pozornosť v jeho okolí, podpísal zmluvu s vydavateľstvom Top Dawg Entertainment (TDE). V roku 2010 si získal uznanie vďaka vydaniu nahrávky "Overly Dedicated". Nasledujúci rok nezávisle vydal svoj prvý štúdiový album s názvom "Section.80", ktorý obsahoval debutový singel, „HiiiPoWeR“. Po čase sa mu nazhromaždilo množstvo sledovateľov na internete a začal spolupracovať s viacerými umelcami v hip-hopovom priemysle, vrátane The Game, Snoop Dogga či Busta Rhymesa.
Jeho väčším debutom sa stal album "Good kid, M.A.A.D City", ktorý vyšiel v roku 2012 prostredníctvom vydavateľstva TDE, Aftermath a Interscope Records. Obdržal úspech od kritikov, debutoval na druhej priečke amerického rebríčku "Billboard" 200 a neskôr bol certifikovaný platinovou platňou Recording Industry Association of America (RIAA). Album zahŕňa single z top 40: „Swimming Pools (Drank)“, „Bitch, Don't Kill My Vibe“ a „Poetic Justice“. Lamar svoju prvú Cenu Grammy vyhral za singel „i“ zo svojho tretieho albumu, "To Pimp a Butterfly" (2015). Album obsahuje viacero žánrov ako free jazz, funk, soul či hovorené slovo. Debutoval na vrchole britských aj amerických rebríčkov a vyhral Cenu Grammy za najlepší rapový album. V roku 2016 vydal kolekciu nevydaných demo nahrávok pôvodne zložených pre "Butterfly" s názvom, "untitled unmastered.". V roku 2017 vydal svoj štvrtý album, "DAMN." spolu so singlom „Humble“, ktorý obsadil vrchol rebríčka "Billboard" Hot 100.
Lamar v priebehu svojej kariéry obdržal množstvo ocenení vrátane 12 cien Grammy. Začiatkom roku 2013 ho stanica MTV menovala „Hottest MC in the Game“. Podľa časopisu "Time" patrí medzi 100 najvplyvnejších ľudí sveta roku 2016. Popri sólovej kariére je tiež členom West Coast hip-hop skupiny Black Hippy, po boku reperov Ab-Soul, Jay Rock a Schoolboy Q. V roku 2018 sa jeho album "Damn." stal prvým neklasickým nedžezovým albumom, ktorý vyhral Pulitzer Prize for Music.
V Marci 2024,v spolupráci s rapermi Future a Metro Boomin vytvoril disstrack "Like That", ktorý vyostril jeho spor s kanadským pop-raperom Drake, po niekoľkých rokoch malých sporov.Ďalších pár mesiacov obaja umelci vytvorili niekoľko disstrackov proti sebe.4 Mája 2024, Drake odpovedal s disstrackom "Family Matters", ale ten istý večer Kendrick vytvoril disstracky "Meet the Grahams", a 30 minút neskôr "Not Like Us".Všetky 3 dissy z tohto dňa sú najslávnejšie z celého sporu.Drake odpovedal s "The Heart Part 6", čím sa zdalo že ten spor ukončil, no na konci Novembra 2024 (krátko po Kendrickovom albume "GNX") podal žalobu na disstrack "Not Like Us" proti vlastnej nahrávaciej spoločnosti "Universal Music".Tvrdil, že spoločnosť si kupuje streamy na spomínaný disstrack,a tým pádom by sa javil ako viacej obľúbeným, čím aj je.Verdikt súdu zatiaľ nie je jasný.
Detstvo.
Kendrick Lamar Duckworth sa narodil rodičom z Chicaga v Illinois. Jeho otec, Kenny Duckworth, bol členom pouličného gangu Gangster Disciples a Lamarova rodina je zapletená s Bloods. 
Meno mu dala jeho matka ako poctu americkému spevákovi-skladateľovi Eddiemu Kendricksovi z The Temptations. V roku 1995, keď mal 8 rokov sa stal svedkom natáčania videoklipu svojich idolov, Tupaca Shakura a Dr. Dre, k ich singlu „California Love“. Bol to veľmi významný moment v jeho živote. 
Počas detstva navštevoval McNair Elementary a avantgardné vzdelávacie centrum v Compton Unified School District. Ako tínedžer chodil do Centennial High School v Comptone, kde bol študentom s čistými A-čkami.
Kariéra.
2004 – 2009: Začiatky kariéry.
V roku 2004, keď mal 16 rokov vydal svoj prvý mixtape s názvom "Youngest Head Nigga in Charge (Hub City Threat: Minor of the Year)" pod pseudonymom K-Dot. Mixtape vyšiel pod Konkrete Jungle Muzik a zaistil Lamarovi lokálne uznanie. Tiež mu zabezpečil nahrávaciu zmluvu s Top Dawg Entertainment (TDE), novozaloženým nezávislým vydavateľstvom z Carson v Kalifornii. Následne začal nahrávať hudbu a vydal druhý mixtape s 26 piesňami, "Training Day" (2005).
Počas rokov 2006 a 2007 sa objavil po boku ďalších nádejných West Coast reperov, Jay Rocka a Ya Boya, ako predskokan skúseného West Coast repera The Game. Pod prezývkou K-Dot spolupracoval na jeho piesňach „The Cypha“ a „Cali Niggaz“.
V roku 2008 sa objavil vo videoklipe k Jay Rockovmu komerčnému debutovému singlu „All My Life (In the Ghetto)“, na ktorom spolupracoval s americkou hip-hopovou hviezdou, Lil Waynom. Lamar získal ďalšie uznanie vďaka videu z vystúpeniu Charlesa Hamiltona, v ktorom bojoval s repermi z publika. Lamar neváhal a začal repovať verše k piesni „Keep It Real“ od Miilkbone, ktoré sa neskôr objavili v jeho vlastnej skladbe, „West Coast Wu-Tang“.
Po podpise zmluvy s Lil Waynom vydal svoj tretí mixtape s názvom "C4" (2009), ktorý mal spoločnú tematiku s Waynovým albumom "Tha Carter III" LP. Následne sa Lamar rozhodol zmeniť si umelecké meno z K-Dot na svoje rodné. V roku 2009 vydal "The Kendrick Lamar EP". V tom istom roku po boku reperov z TDE (Jay Rock, Ab-Soul a ScHoolboy Q) založil hip-hopovú skupinu Black Hippy.
2010 – 2011: "Overly Dedicated" a "Section.80".
Počas roku 2010 Lamar koncertoval s Tech N9ne a Jay Rockom na turné "The Independent Grind". 14. septembra 2010 vydal 5. mixtape s názvom "Overly Dedicated." Projektu sa darilo dostatočne dobre na to, aby sa dostal do amerického rebríčka "Billboard" Top R&amp;B/Hip-Hop Albums, kde obsadil 72. priečku.
Mixtape obsahuje skladbu „Ignorance Is Bliss“, na ktorej Lamar vyzdvihuje gangsta rap a pouličnú kriminalitu. Každú slohu ale zakončuje frázou "„ignorance is bliss (sladká nevedomosť)“", čím poukazuje na fakt, že "„we know not what we do (nevieme, čo robíme)“"; presne táto pieseň presvedčila hip-hopového producenta Dr. Dre po tom, čo videl video na YouTube, že chce spolupracovať s Lamarom. Po spolupráci s Dr. Dre a Snoop Doggom na albume "Detox" sa špekulovalo o podpise s vydavateľstvom Dr. Dre, Aftermath Entertainment. V decembri 2010 naňho poznamenal časopis "Complex" v edícii „Indie Intro“.
V roku 2011 bol zahrnutý do zoznamu časopisu "XXL" – Top 10 Freshman Class a objavil sa na obale po boku nádejných reperov, ako Cyhi the Prynce, Meek Mill, Mac Miller, Yelawolf a Big K.R.I.T.. 11. apríla 2011 oznámil, že názov jeho ďalšieho projektu bude "Section.80"; nasledujúci deň vydal svoj prvý singel „HiiiPoWeR“, ktorý bol produkovaný americkým reperom, J. Coleom.
V júni 2011 Lamar vydal „Ronald Reagan Era (His Evils)“, úsek zo "Section.80", v ktorom sa predstavil líder Wu-Tang Clan, RZA. 2. júla 2011 vyšiel jeho prvý nezávisle vydaný album "Section.80"., ktorý obdržal pozitívny ohlas. Na albume hosťujú GLC, Colin Munroe, Schoolboy Q a Ab-Soul. O produkciu sa postaral produkčný tím Top Dawg – Digi+Phonics, ako aj Wyldfyer, Terrace Martin a J. Cole. Predalo sa 5 300 digitálnych kópií v prvom týždni bez televíznej alebo rozhlasovej propagácie a dostal väčšinou pozitívne recenzie.
V auguste 2011 bol Lamar počas koncertu vo West Los Angeles Snoop Doggom, Dr. Dreom a Gameom označený ako „Nový kráľ západného pobrežia“. 24. augusta 2011 zverejnil videoklip k skladbe zo "Section.80" s názvom „ADHD“. Video režíroval Vashtie Kola, ktorý povedal: „Kendrick Lamar spolu s temným rytmom a melancholickým textom hovorí o konflikte generácie a video ilustruje odvekú tému apatickej mládeže. (...) Natáčal sa v New Yorku počas letných horúčav.“ V októbri 2011 sa predstavil spolu s americkými rappermi B.o.B, Tech N9ne, MGK a Big K.R.I.T. na BET Hip Hop Awards. V októbri uzavrel partnerstvo so spoločnosťou Windows Phone a spolu s producentom Nosajom Thingom vytvoril originálnu pieseň s názvom „Cloud 10“ na podporu nového produktu spoločnosti Microsoft. V priebehu roku 2011 sa Lamar objavil na niekoľkých významných albumoch vrátane Gameho albumu "The R.E.D. Album", albumu "All 6's a 7's" od Tech N9ne, "The Wonder Years" od 9th Wonder a "Take Care" od Drakea, ktorý získal zaň Grammy.
2012 – 2013: "Good Kid, M.A.A.D City" a kontroverzie.
15. februára 2012 unikla na internet pieseň s názvom „Cartoon and Cereal“, v ktorej sa predstavil americký rapper Gunplay. Lamar neskôr prezradil, že skladba bola určená pre jeho debutový štúdiový album a že k nej plánoval natočiť videoklip. Aj keď sa skladba neskôr umiestnila na 2. mieste v zozname "Complex"'s Best 50 Songs of 2012, nakoniec sa na Lamarovom debute neobjavila. Vo februári 2012 magazín "Fader" oznámil, že Kendrick a rapper z Detroitu, Danny Brown, budú uvedení na titulnej strane časopisu Spring Style. Vo februári Lamar vystúpil aj na Drakeovom turné Club Paradise Tour, ktoré otváral spolu s americkými rappermi, ASAP Rockym a 2 Chainz.
V marci 2012 MTV oznámila, že Lamar podpísal zmluvu s Interscope Records a Aftermath Entertainment, čím sa skončila jeho kariéra nezávislého umelca. Podľa novej dohody budú Lamarove projekty, vrátane jeho albumu "Good Kid, M.A.A.D City", spoločne vydané prostredníctvom Top Dawg, Aftermath a Interscope. V marci sa Lamar objavil aj na "Last Call with Carson Daly", kde hovoril o Dr. Dre a jeho rodnom meste Compton v Kalifornii. 2. apríla 2012 uviedol svoj komerčný debutový singel „The Recipe“ v relácii Big Boy's Neighborhood na Power 106. Pieseň, ktorá slúžila ako prvý singel albumu "Good Kid, M.A.A.D City", bola vydaná na digitálne stiahnutie nasledujúci deň. Pieseň produkoval West Coast producent Scoop DeVille a obsahuje vokály od jeho mentora Dr. Dreho, ktorý tiež nahrávku mixoval.
14. mája 2012 J. Cole opäť hovoril o svojom spoločnom úsilí s Lamarom. V rozhovore s Bootlegom Kevom Cole uviedol: „Práve som začal spolupracovať s Kendrickom. Napokon sme sa do toho dostali. Máme spolu možno štyri alebo päť piesní.“ 21. mája Lamar debutoval v "106 &amp; Park" po boku Ace Hooda, ktorý sa spolu s Birdmanom a Mackom Mainem na pódiu predstavil pri vystúpení „B Boyz“. Lamar hovoril aj o svojom štýle a zvuku, Dr. Dre a Snoop Doggovi a o jeho pripravovanej LP s J. Coleom. V ten istý deň Lamar vydal „War Is My Love“, originálnu pieseň napísanú a nahranú pre videohru "", ku ktorej sa začiatkom toho mesiaca objavil v mini propagačnom klipe.
31. júla 2012 vydavateľstvá Top Dawg, Aftermath a Interscope uviedli na trh úvodný singel Lamarového debutového albumu, „Swimming Pools (Drank)“. Videoklip, ktorý režíroval Jerome D, mal premiéru 3. augusta 2012 v relácii "106 &amp; Park". Pieseň vyvrcholila na 17. mieste "Billboard" Hot 100 v trinástom týždni. 15. augusta 2012 speváčka Lady Gaga prostredníctvom Twitteru oznámila, že obaja pre jeho debutový album nahrali pieseň s názvom „PartyNauseous“. Gaga však z účasti na poslednú chvíľu odstúpila s odvolaním sa na to, že to bolo kvôli umeleckým rozdielom a nemalo to nič spoločné s Lamarom. 17. augusta 2012 vydal pieseň s názvom „Westside, Right on Time“, v ktorej sa predstavil južanský rapper Young Jeezy. Pieseň bola vydaná ako súčasť „Top Dawg Entertainment Fam Appreciation Week“. 
Lamarov debut "good kid, m.A.A.d city" vyšiel 22. októbra 2012. Album získal veľký ohlas a debutoval na druhom mieste v USA. Za prvý týždeň sa ho predalo 242 100 kusov. Neskôr v tom roku Fuse TV zaradila Lamarov singel „Backseat Freestyle“ medzi 40 najlepších skladieb roku 2012. Za pár mesiacov bol album certifikovaný zlatou platňou asociáciou Recording Industry Association of America (RIAA). HipHopDX označili Lamara za „Emcee roka“. V novembri, keď Cole zverejnil fotografie seba a Lamara pracujúceho v štúdiu, odhalili, že obaja stále pracujú na projekte, presný dátum vydania spoločného albumu však nebol uvedený.
26. januára 2013 Lamar uviedol prvé singly albumu „Swimming Pools (Drank)“ a „Poetic Justice“ v šou stanice NBC, "Saturday Night Live". V tej istej epizóde sa predstavil aj po boku hostiteľa Adama Levina a komediálnej skupiny The Lonely Island v snímke SNL Digital Short, ktorá priniesla singel „YOLO“. 22. februára 2013 Lamar zverejnil videoklip k piesni „Poetic Justice“, ktorá obsahovala sample (vzorky nahrávky) od Janet Jackson. Spolupracoval na nej s kanadským rapperom Drakeom. 26. februára vystúpil s touto piesňou v "Late Show with David Letterman." Iba deväť mesiacov po vydaní získal "good kid, m.A.A.d city" platinovú platňu od asociácie RIAA.
V auguste 2013 Lamarov verš v piesni Big Seana – „Control“ spôsobila v celom hip-hopovom priemysle zmiešané reakcie. Vo verši Lamar sľubuje, že bude lyricky „vraždiť“ všetkých ďalších nádejných rapperov, ako sú J. Cole, Big K.R.I.T., Wale, Pusha T, Meek Mill, ASAP Rocky, Drake, Big Sean, Jay Electronica, Tyler, The Creator a Mac Miller. Počas piesne sa nazýva tiež „kráľom New Yorku“, čo vyvolalo problémy medzi niekoľkými newyorskými rappermi. Papoose, The Mad Rapper, Mickey Factz, JR Writer, Mysonne, Joell Ortiz a ďalší sa urazili. Americkí rapperi ako Meek Mill, Lupe Fiasco, Cassidy, Joe Budden, King L, Bizarre, B.o.B a ďalší zverejnili do jedného týždňa reakciu alebo diss track. Po vydaní skladby zaznamenal Lamarov účet na Twitteri 510% nárast sledovateľov.
6. septembra 2013 americký hudobník a producent Kanye West oznámil, že sa vydá na turné na podporu svojho šiesteho albumu "Yeezus" (2013) a bude ho sprevádzať Kendrick Lamar. Tour Yeezus sa začala v októbri. V tom istom mesiaci sa tiež odhalilo, že Lamar bude uvedený na ôsmom štúdiovom albume Eminema – "The Marshall Mathers LP 2." 15. októbra 2013 získal Lamar päť ocenení na BET Hip Hop Awards, vrátane albumu roka a textára roka. Na ceremónii predviedol dielo „Money Trees“ a tiež sa predstavil po boku jeho spoluhráčov z tímu Top Dawg – Jay Rock, Schoolboy Q, Isaiah Rashad a Ab-Soul. Počas rozhovoru s "XXL" v októbri 2013 Lamar prezradil, že po turné The Yeezus Tour začne pracovať na svojom ďalšom albume.
V novembri 2013 bol vyhlásený za rappera roka časopisom "GQ" a bol uvedený na ich obálke vydania „Men of the Year“. Počas rozhovoru uviedol, že s nahrávaním druhého štúdiového albumu pod väčším vydavateľstvom začne v januári 2014. Po vydaní čísla časopisu generálny riaditeľ TDE, Anthony „Top Dawg“ Tiffith, stiahol Kendricka Lamara z vystúpenia na večierku "GQ" za „rasové podtexty“ tvorcu článku Steva Marcha. Šéfredaktor "GQ" Jim Nelson reagoval nasledujúcim vyhlásením: „Kendrick Lamar je jedným z najtalentovanejších nových hudobníkov, ktorí sa za posledné roky dostali na scénu. Preto sme sa rozhodli napísať neuveriteľne pozitívny článok, v ktorom sme ho vyhlásili za budúceho kráľa rapu, a vzdali mu našu najvyššiu česť tým, že ho dáme na titulnú stranu nášho čísla „Men of the Year“. Nie som si istý, ako sa to mohlo zmeniť na zlú vec a povzbudzujem každého záujemcu, aby si prečítal príbeh a presvedčil sa o tom sám.“
Lamar získal na 56. ročníku udeľovania cien Grammy (2014) celkovo sedem nominácií, vrátane Najlepšieho nováčika, Albumu roka a Najlepšej rapovej piesne. Nevyhral však v žiadnej kategórii. Mnoho publikácií malo pocit, že The Recording Academy potupila Lamara, rovnako ako rappera zo Seattlu – Macklemora, ktorý vyhral najlepší rapový album – kategória, za ktorú bol Lamar tiež nominovaný. Na slávnostnom ceremoniáli vystúpil Lamar so skladbami „M.A.A.D City“ a remixom skladby „Radioactive“ v rámci spolupráce s americkou rockovou kapelou Imagine Dragons. Remix opäť zahrali 1. februára 2014, počas vysielania "Saturday Night Live", kde Lamar vystúpil druhýkrát.
2014 – 2016: "To Pimp a Butterfly" a "Untitled Unmastered".
V rozhovore pre "Billboard" vo februári 2014 Lamar uviedol, že plánuje v budúcom septembri vydať nový album. Počas toho istého rozhovoru, ktorý zahŕňal aj ďalších ako sú Schoolboy Q, Anthony „Top Dawg“ Tiffith a Dave Free, bola oznámená možnosť debutového úsilia kolektívu Black Hippy. 31. júla 2014 bolo oznámené, že Lamar bude mať 9. augusta premiéru svojho krátkeho filmu "m.A.A.d" na NEXT Feste v Los Angeles. Film je inšpirovaný albumom "good kid, m.A.A.d city" a režíroval ho Kahlil Joseph, ktorý predtým spolupracoval s Lamarom na turné Yeezus Tour. Lamar spolupracoval na piesni Alicie Keys „It On Again“, ktorá bola napísaná pre film "The Amazing Spider-Man 2" (2014).
23. septembra 2014 vydal pieseň „i“ ako prvý singel zo svojho tretieho albumu. 15. novembra 2014 sa opäť predstavil v "Saturday Night Live" ako hudobný hosť, kde účinkoval s piesňami „i“ a „Pay for It“ spolu s Jayom Rockom. Lamar svojím vzhľadom a čiastočne vypnutými vrkôčikmi, vzdal hold newyorskému rapperovi Method Manovi, ktorého debutový album "Tical" v ten deň oslávil 20. výročie. 17. decembra 2014 debutoval s novou skladbou „Untitled 03“ v jednej z posledných epizód "The Colbert Report". Začiatkom roku 2015 získal cenu za najlepší rapový výkon a najlepšiu rapovú pieseň za skladbu „i“ na 57. ročníku udeľovania cien Grammy. 9. februára 2015 vydal druhý singel svojho tretieho albumu s názvom „The Blacker the Berry“. Jeho nový album "To Pimp a Butterfly" mal pôvodne mal vyjsť 23. marca 2015, no vyšiel o týždeň skôr 16. marca 2015. Album debutoval na vrchole amerického rebríčka "Billboard" 200, ktorého sa v prvom týždni predalo 324 000 kópií, a ustanovil globálny rekord streamov na Spotify v prvý deň vydania (9,6 milióna). Lamar bol neskôr uvedený na obálke "Rolling Stone". Redaktor Josh Eells napísal, že je „pravdepodobne najtalentovanejším rapperom svojej generácie“.
17. mája 2015 vyšiel remix piesne americkej speváčky Taylor Swift, „Bad Blood“, v spolupráci s Lamarom, ktorý sa objavil aj vo videoklipe. Pôvodná pieseň sa nachádza na jej piatom štúdiovom albume "1989". Singel sa dostal na prvé miesto rebríčka "Billboard" Hot 100 a videoklip im priniesol Cenu Grammy za najlepší videoklip a cenu MTV Video Music za video roka. Album "To Pimp a Butterfly" vyprodukoval ďalšie tri single so sprievodnými videoklipmi „King Kunta“, „Alright“ a „These Walls“. Videoklip k piesni „Alright“ získal štyri nominácie na cenu MTV Video Music Awards 2015, vrátane videoklipu roka a najlepšieho mužského videa. Piesne „Free? (Interlude)“, „u“ či „For Sale“ sa stali súčasťou krátkeho filmu „God Is Gangsta“. V októbri 2015 Lamar ohlásil turné Kunta's Groove Sessions Tour, ktoré zahŕňalo osem koncertov v ôsmich mestách. Začiatkom roku 2016 vydal Kanye West skladbu „No More Parties in L.A.“ na jeho oficiálnom SoundCloude, v spolupráci s Lamarom a s produkciou od Westa a Madliba. Lamar predviedol v januári aj novú pieseň „Untitled 08“ v "The Tonight Show Starring Jimmy Fallon".
Kritici z "Billboardu" na konci roka komentovali: „Pred dvadsiatimi rokmi by úmyselná rapová nahrávka neprenikla do mainstreamu tak, ako to urobil Kendrick Lamar s albumom "To Pimp A Butterfly". Jeho zmysel pre načasovanie je bezchybný. Uprostred doby policajnej brutality a rasového napätia po celej Amerike, chrlí surové, agresívne takty, na ktoré sa dá zároveň hýbať,“ zatiaľ čo redaktori "Pitchforku" poznamenali, že „to prinútilo kritikov hlboko premýšľať o hudbe. Je to album najväčšieho rappera svojej generácie.“ Producent Tony Visconti uviedol, že album "Blackstar" (2016) Davida Bowieho bol ovplyvnený Lamarovou prácou, „počúvali sme veľa Kendricka Lamara [...] milovali sme skutočnosť, že Kendrick bol taký otvorený a neurobil čistú hip-hopovú nahrávku. Hodil tam všetko a to je presne to, čo sme chceli urobiť.“ Visconti to uviedol aj o Lamarovi, keď hovoril o „porušovateľoch pravidiel“ v hudbe.„"Jeho album To Pimp A Butterfly porušil všetky učebnicové pravidlá a na vrchole hitparád mal zapečatený album číslo jeden. Mysleli by ste si, že si od toho určité vydavateľstvá budú brať príklad. Ale oni vezmú niekoho, kto je známy, a povedia: „To ľudia chcú.“ Nie, ľudia to chcú na jeden týždeň. Nechcete každý deň svojho života tú istú pieseň."“Lamar získal na 58. ceremoniáli päť cien Grammy vrátane ceny za najlepší rapový album za "To Pimp a Butterfly". Medzi ďalšími nomináciami boli Album roka a Pieseň roka. Na slávnostnom ceremoniáli Lamar predviedol skladby „The Blacker the Berry“ a „Alright“. Časopisy "Rolling Stone" a "Billboard" ho označili za najlepší okamih noci, pričom "Billboard" napísal: „Jednoducho to bolo jedno z najlepších živých televíznych vystúpení v histórii.“ 
4. marca 2016 vydal kompilačný album "Untitled Unmastered", ktorý obsahoval osem skladieb bez názvu, pričom každá z nich bola označená dátumom. Lamar neskôr potvrdil, že skladby boli nedokončenými demonahrávkami z albumu "To Pimp a Butterfly". Kompilácia debutovala na vrchole amerického albumového rebríčka "Billboard" 200.
2017 – 2018: "Damn" a "Black Panther" soundtrack; prestávka.
23. marca 2017 Lamar vydal propagačný singel „The Heart Part 4“. O týždeň neskôr vyšiel hlavný singel s názvom „Humble“ spolu s videoklipom. 7. apríla 2017 bol jeho štvrtý štúdiový album sprístupnený na predobjednávku a jeho vydanie bolo potvrdené na 14. apríla 2017. 11. apríla Lamar oznámil názov albumu "Damn" (štylizované ako "DAMN."), ako aj zoznam skladieb, ktorý potvrdil hosťovanie Rihanny, Zacariho a U2. Album bol vydaný 14. apríla 2017 zožal úspech od hudobných kritikov, pričom ho autor časopisu "Rolling Stone" opísal ako kombináciu „starej školy a ďalšieho levelu“. Umiestnil sa na prvom mieste v hitparáde "Billboard" 200 a singel „Humble“ sa stal jeho prvým singlom ako hlavného umelca v rebríčku "Billboard" Hot 100. 4. mája 2017 získal "Damn" platinu od Americkej nahrávacej asociácie (RIAA). Lamar v polovici decembra 2017 vydal zberateľskú edíciu so zoznamom skladieb z pôvodného albumu, no v opačnom poradí.
Spolu so zakladateľom Top Dawg Entertainment, Anthonym Tiffithom, Lamar produkoval a pripravoval soundtrack k filmu superhrdinov Marvel Studios "Black Panther" (2018) s názvom "Black Panther: The Album". Singel zo soundtracku s názvom „All the Stars“, ktorý vyšiel v januári 2018, predstavil speváčku SZA a vyniesol mu nomináciu na Oscara za najlepšiu pôvodnú pieseň. Krátko nato vydal Jay Rock ďalšiu skladbu s názvom „King's Dead“, v ktorej hosťoval Lamar, Future a James Blake. Tretí singel „Pray For Me“ od Lamara a The Weeknda vyšiel vo februári 2018 pred vydaním albumu, ktorý bol vydaný 9. februára 2018.
V januári 2018 vypršala Lamarova zmluva s vydavateľstvom Warner/Chappell Music. Otvoril 60. ročník udeľovania cien Grammy zmesou piesní „XXX“, „LUST“, „DNA“, „HUMBLE“, „King's Dead“ a „New Freezer“ od Rich the Kid. Bol tiež nominovaný na sedem ocenení vrátane albumu roka a najlepšieho rapového albumu za album "DAMN"., a nahrávky roka, najlepšieho rapového výkonu, najlepšej rapovej piesne a najlepšieho videoklipu za skladbu „HUMBLE“ a najlepší melodický rapový výkon za vystúpenie „LOYALTY“ s Rihannou. Lamar nakoniec na slávnostnom ceremoniáli získal päť ocenení za najlepší rapový album, najlepší rapový výkon, najlepšiu rapovú pieseň, najlepší videoklip a najlepší melodický rapový výkon. Po soundtracku "Black Panther" už Lamar nevydal žiadnu svoju hudbu.
2020 – súčasnosť: PGLang a album "Mr. Morale &amp; the Big Steppers".
5. marca 2020 Lamar and Free spustili PGLang, ktorý bol opísaný ako viacjazyčná, pre umelcov priateľská servisná spoločnosť. Vo svojej tlačovej správe Free tvrdil, že to „nie je nahrávacia spoločnosť, filmové štúdio ani vydavateľstvo. Je to niečo nové. V tejto príliš presýtenej dobe sa zameriavame na pestovanie surových prejavov od základných partnerstiev.“ Oznámenie obsahovalo aj „vizuálne vyhlásenie o poslaní“, štvorminútový krátky film kde účinkoval Lamar, Baby Keem, Jorja Smith a Yara Shahidi.
20. augusta 2021 Lamar oznámil, že je v polovici produkcie svojho posledného albumu pod TDE. O týždeň neskôr sa objavil na singli Baby Keema „Family Ties“ z jeho debutového štúdiového albumu "The Melodic Blue". Pieseň bola Lamarov prvý singel po troch rokoch a vyhrala Cenu Grammy za najlepší rapový výkon. Lamar sa navyše niekoľkokrát objavil na albume "The Melodic Blue", v skladbách „Range Brothers“ a „Vent“. 12. novembra sa vrátil ako hlavný účinkujúci prvého večera Day N Vegas.
13. februára 2022 bol hlavným účinkujúcim Super Bowl LVI halftime show po boku Dr. Dre, Snoop Dogga, Eminema, 50 Centa a Mary J. Blige, čo mu vynieslo Primetime Emmy Award. 8. mája vydal propagačný singel „The Heart Part 5“. Lamarov piaty štúdiový album s názvom "Mr. Morale &amp; the Big Steppers" vyšiel 13. mája. Pred jeho vydaním navštívil Ghanu, aby nakrútil mini dokument so Spotify. Počas súkromnej párty v Akkre tiež stretol hudobných manažérov a iných ghanských umelcov ako Stonebwoy, Amaarae, Black Sherif a Smallgod. V júni počas parížskeho týždňa módy vystúpil na Louis Vuitton's Men's Spring/Summer 2023 show na počesť ich zosnulého umeleckého riaditeľa Virgila Abloha. Neskôr bol hlavným účinkujúcim posledného večera festivalu Glastonbury.
19. mája 2023 vydal remix piesne Beyoncé, „AMERICA HAS A PROBLEM“ z jej albumu "RENAISSANCE", ktorý získal Grammy za rok 2022. Táto spolupráca predstavuje ich tretí spoločný projekt, po vydaní piesne „Freedom“ v roku 2016 a ich vystúpení na soundtracku k filmu Leví kráľ z roku 2019 s piesňou „NILE“. Tento remix predstavuje prvé vydanie Lamara z roku 2023 pod jeho novým vydavateľstvom pgLang.
30. mája 2023 Lamar a Baby Keem vydali spoločnú pieseň s názvom „The Hillbillies“. Pieseň obsahuje ukážku Bon Iverovej skladby „PDLIF“ a bola nečakane zverejnená na YouTube kanáli pgLang. Vo videoklipe sa objavil aj reper Tyler, the Creator.
Ocenenia.
Lamar vyhral 22 cien Grammy. Na 56. ročníku v roku 2014 obdržal celkovo 7 nominácií, vrátane kategórie album roka za "good kid, m.A.A.d city". V roku 2015 za svoj singel „i“ prvýkrát vyhral a to v kategóriách najlepšia rapová pieseň a najlepší rapový výkon. Na 58. ročníku okrem ďalšej nominácie na album roka (za "To Pimp a Butterfly)" obdržal najväčší počet nominácií, celkovo 11. Ako reper predbehol tak Eminema a tiež sa zaradil za Michaela Jacksona, ktorý drží od roku 1984 rekord v počte 12 nominácií.V roku 2024 vyhral dalších 6 cien grammy za disstrack “Not like us”. 
Osobný život.
V apríli 2015 sa zasnúbil so svojou dlhoročnou priateľkou, Whitney Alford. Lamar je bratrancom NBA basketbalistu, Nicka Younga. Je kresťan a úvodné riadky jeho albumu "Good Kid, M.A.A.D City" zahŕňajú aj podobu Sinner's prayer. Pieseň „i“ hovorí o jeho kresťanskej viere.

</doc>
<doc id="597417" url="https://sk.wikipedia.org/wiki?curid=597417" title="Augusta Viktória Šlezvicko-holštajnská">
Augusta Viktória Šlezvicko-holštajnská

Augusta Viktória Šlezvicko-holštajnská (celým menom: "Auguste Viktoria Friederike Luise Feodora Jenny von Schleswig-Holstein-Sonderburg-Augustenburg"; * 22. október 1858, Lubsko, Prusko† 11. apríl 1921, Doorn, Holandsko) bola posledná nemecká cisárovná a pruská kráľovná ako prvá manželka Viliama II.
Životopis.
Jej rodičmi boli princ Fridrich VIII. Šlezvicko-holštajnsko-sonderbursko-augustenburský (z vedľajšej línie rodu Oldenburgovcov) a Adléta z Hohenlohe-Langenburg. V roku 1863 vymrela hlavná línia oldenburského rodu, ktorá vládla v Dánskom kráľovstve a súčasne v spojených vojvodstvách Šlezvicko a Holštajnsko. Jej otec si začal nárokovať právo na následníctvo v oboch vojvodstvách ako najbližší mužský potomok Hedvigy zo Schauenburgu.
Rodina.
27. februára 1881 sa v Berlíne vydala za pruského princa Viliama. Viliam a Augusta boli vzdialení príbuzní, ich spoločným predkom bola matka britskej kráľovnej Viktórie, Viktória Sasko-kobursko-saalfeldská. Pár spolu mal sedem detí, šesť synov a jedinú dcéru:

</doc>
<doc id="597420" url="https://sk.wikipedia.org/wiki?curid=597420" title="Boéthos z Chalkédónu">
Boéthos z Chalkédónu

Boéthos () bol grécky sochár v 2. storočí pred Kr.
Boéthos pochádzal z maloázijskeho Chalkédónu. Patril medzi slávnych helenistických bronziarov. Činný bol pravdepodne v druhom storočí pred Kr.
V helenistickej dobe sa mnoho starých diel idylického rázu stvárnilo s novým, pôvabnejším akcentom. Takým dielom bolo i dieťa zápasiace s husou, pôvabný výjav vyznačujúci sa ihlanovou kompozíciou, ktoré by mohlo byť paródiou atletických výjavov z predchádzajúcich storočí. Súsošie chlapca s husou viackrát kopírovali, jej originál bol podľa starovekých písomných prameňov dielom Boétha z Chalkédónu.
Toto pôvodné dielo bolo kedysi uložené vo svätyni boha lekárstva Asklépia na gréckom ostrove Kos (dielo mohlo byť aj alegóriou boja proti chorobám). Repliky tejto sochy sú vystavené v múzeách vo Vatikáne, Mníchove, Ženeve a v parížskom múzeu Louvre (susošie z múzea Louvre objavili v roku 1792 vo Villa dei Quintili pri ceste Via Appia, južne od Ríma.)
Medzi Boéthove diela je možné zaradiť aj jeho menom signovaný bronzový pilier s hlavou boha Herma (alebo Dionýza), ktorý objavili vo vraku potopenej lode z okolo roku 100 pred Kr. v oblasti Stredozemného mora pri tuniskom meste Mahdia. Boéthovi sa často pripisujú i signatúry z iných sochárskych diel, je to ale zavádzajúce, pretože v staroveku bolo známych niekoľko rovnomenných umelcov. 

</doc>
<doc id="597421" url="https://sk.wikipedia.org/wiki?curid=597421" title="Vysokyj zamok">
Vysokyj zamok



</doc>
<doc id="597424" url="https://sk.wikipedia.org/wiki?curid=597424" title="Andrej Balogh">
Andrej Balogh

Andrej Balogh (iný zápis: Andor Balogh; ; * 5. september 1846, Soľ, Rakúska monarchia, dnes Slovensko† 13. máj 1887, Budapešť, Rakúsko-Uhorsko, dnes Maďarsko) bol uhorský stenograf, advokát a súkromný učiteľ. Bol priekopníkom a propagátorom stenografie v Uhorsku, čím sa stal známym aj v zahraničných odborných kruhoch.
Život.
Narodil sa 5. septembra 1846 v Soli v rodine tunajšieho evanjelického farára Andreja Balogha (maď. "Balogh András"). Študoval na Evanjelickom gymnáziu v Rožňave a následne na Evanjelickom kolégiu v Prešove, kde po ukončení gymnaziálneho štúdia pokračoval v štúdiu práva. V tomto období sa naučil stenografiu a ešte počas štúdia v Prešove viedol kurz stenografie pre poslucháčov práva.
16. septembra 1866 sa zamestnal ako advokátsky koncipient v advokátskej kancelárii Júliusa Ghyczyho (maď. "Ghyczy Gyula") v Pešti. V roku 1867 pracoval s poslancom Uhorského snemu Júliusom Kautzom a 25. septembra 1867 bol prijatý za právneho praktikanta ku Kráľovskej súdnej tabuli. V tomto roku bol tiež zapisovateľom na súde. 28. septembra 1868 ukončil štúdium práva na univerzite a získal advokátsky diplom. V decembri 1868 ho prijali za stenografa do Uhorského snemu.
Venoval sa výučbe stenografie ako profesor na budapeštianskej vyššej reálke a univerzite (12. september 187730. jún 1878). Vydal učebnicu stenografie, niekoľko učebných textov a propagačných brožúr. Založil stenografickú spoločnosť Gabelsberger-egyesület (v doslovnom preklade z maď. „Gabelsbergerov spolok“) a 10. januára 1872 odborný časopis "Gabelsberger Gyorsiró" („Gabelsbergerov stenograf“). Publikoval aj v časopisoch "Belond Miska" („Blázon Miško“), "Fővárosi Lapokba" („Listy hlavného mesta“) a "Ország Világ" („Krajina a svet“). V roku 1875 vydal knižné publikácie "A magyar gyorsírás rendszere" („Systém uhorskej stenografie“) a "Válaszom Markovics Ivánnak" („Moja odpoveď Ivanovi Markovičovi“).
Po ťažkej chorobe zomrel 13. mája 1887 v Budapešti.

</doc>
<doc id="597433" url="https://sk.wikipedia.org/wiki?curid=597433" title="František Balogh">
František Balogh

František Balogh (* 1850† 16. december 1932, Šahy, ČSR, dnes Slovensko) bol rómsky hudobník, predstaviteľ rómskej hudby.
Život.
Narodil sa v roku 1850 v rodine rómskeho hudobníka Jozefa Balogha a jeho manželky Anny rod. Valentovičovej. Stal sa primášom. Často hrával v Kaštieli Svätého Antona vo Svätom Antone, neďaleko Banskej Štiavnice, bulharskému cárovi Ferdinandovi I. Coburg, ktorý bol posledným obyvateľom kaštieľa (do jesene 1944). Balogh vystupoval aj v zahraničí – v Moskve, Paríži, Viedni a Budapešti. Zosobášil sa s Máriou rod. Štefánikovou. Zomrel 16. decembra 1932 v Šahách.

</doc>
<doc id="597435" url="https://sk.wikipedia.org/wiki?curid=597435" title="Studňa lásky">
Studňa lásky

Studňa lásky je historická studňa na Trenčianskom hrade, ktorú podľa povesti ako výkupné dal vykopať turecký veliteľ Omar pre lásku k zajatej manželke Fatime. V skutočnosti studňu vykopala hradná posádka a miestni poddaní.
Na zvýšenie návštevníkov hradu vznikol projekt výťahu v šachte studne, ktorý bude prepravovať turistov na hrad, ale mnoho obyvateľov Trenčína s tým nesúhlasí.
Povesť.
Za čias uhorského palatína Štefana Zápoľského (14341499) bola na Trenčianskom hrade zajatá manželka tureckého vojenského veliteľa (pašu) Omara. Aby ju vyslobodil, sľúbil hradnému pánovi vykopať do skaly studňu, čím sa hrad stane nedobytný. Podľa povesti 3 roky kopalo 300 Turkov do hradnej skaly, až kým sa objavila voda. Oslobodená Fatima na ceste z hradu stratila závoj a na tom mieste dodnes stojí najstarší trenčiansky hostinec zvaný Závoj, dnes reštaurácia Fatima.
Skutočnosť.
Výkop studne začal v rokoch 1530-1540, za účasti hradnej habsburgskej posádky a poddaných hradu. Stavba studne bola dokončená za palatína Alexeja I. Turza. Hĺbka studne je asi 80 metrov, ale je to stečená dažďová voda, nie podzemná voda.

</doc>
<doc id="597436" url="https://sk.wikipedia.org/wiki?curid=597436" title="Prepošt">
Prepošt

Prepošt je predstavený kapituly – zboru kanonikov. Predstavený katedrálnej kapituly sa nazýva veľprepošt. Titul, hodnosť alebo sídlo prepošta, prípadne majetok ním spravovaný sa nazýva prepoštstvo.
Prepošti často zastávali aj iné funkcie, napríklad bratislavský prepošt Juraj von Schönberg bol vicekancelár prvej bratislavskej univerzity Universitas Istropolitana.
Iné jazyky.
V iných jazykoch je tvar slova odlišný:

</doc>
<doc id="597437" url="https://sk.wikipedia.org/wiki?curid=597437" title="Juraj von Schönberg">
Juraj von Schönberg

Juraj von Schönberg (pôvodne "Juraj Peltel") bol prepošt kapituly pri Dóme sv. Martina v Bratislave. Zastával aj ďalšie funkcie:
Organizoval tiež prestavbu Dómu sv. Martina v Bratislave.

</doc>
<doc id="597438" url="https://sk.wikipedia.org/wiki?curid=597438" title="Súkromné gymnázium Galileo School">
Súkromné gymnázium Galileo School

Súkromné gymnázium Galileo School je gymnázium na Dudvážskej ulici, Bratislava - mestská časť Ružinov, miestna časť Podunajské Biskupice. Nachádza sa v budove po bývalej ZŠ Dudvážska, ktorá zanikla roku 2003.
Škola ponúka 2 druhy štúdia:

</doc>
<doc id="597441" url="https://sk.wikipedia.org/wiki?curid=597441" title="MHK Dubnica nad Váhom v sezóne 2016/2017">
MHK Dubnica nad Váhom v sezóne 2016/2017

V sezóne 2016/17 klub MHK Dubnica nad Váhom po ročnej pauze opätovne postavil seniorské mužstvo. Všetko sa to začalo exhibičným zápasom dňa 10.8. 2016 medzi mužstvami Wild Kings Dubnica nad Váhom a MHK Dubnica nad Váhom. Zápas sa skončil nerozhodne 8:8. Práve po skončení tejto exhibície sa začali oslovovať hráči pre káder na 2. hokejovú ligu SR a začalo sa tak v Dubnici nad Váhom formovať obnovené mužstvo seniorov. &lt;br&gt; 
Zostava Wild Kings: Betinec – Kútny, Ölvecký, D.Trenčan, R.Trenčan, Kotlárik – J.Klíma, Kazda, L.Klíma, Bagin, Bobček – Kudlej, Filo, Prekop, Fančovič, Jurenka, Mišovič &lt;br&gt;
Zostava MHK: Gábriš – Tybor, Šišovský, Tomáš Tatar, Pozník, Staňo – Trokan, Lezo, Dian, Rešetka, A.Kuric – T.Hanták, Sobota, Magula, P.Jakab, M.Chatrnúch, Šimko, Bobík, Tomík
Klub MHK Dubnica nad Váhom bol prijatý do 2. hokejovej ligy SR dodatočne spoločne s ďalšími tromi klubmi. Boli nimi ŠHK 37 Piešťany, ktoré sa do poslednej chvíle snažili zabespečiť extraligu a HK 96 Dynamax Nitra a HK 91 Senica. Oba tieto kluby sa pohrávali s myšlienkou vstupu do 1. hokejovej ligy SR. Dodatočným prijatím týchto štyroch klubov sa počet klubov v 2. hokejovej lige zvýšil na 20 tímov.
Keďže sa klub prihlásil do 2. hokejovej ligy dodatočne, tak do ligy vstúpil bez letnej prípravy a len s jedným odohraným prípravným zápasom, ktorý odohrali na domácom ľade proti klubu MHK Ružomberok. Hokejsti Dubnice nad Váhom prehrali 5:7. Pre hráčov Ružomberka to bol už piaty prípravný zápas.
Základná časť.
1. kolo.
MHK Dubnica nad Váhom – ŠHK 37 Piešťany 4:6 &lt;br&gt;
Góly MHK: čas 5:17 A.Pozník (J.Klíma), 12:42 A.Pozník (Ras.Pavlikovský, R.Brandis), 29:02 D.Trenčan (R.Brandis, Rast.Pavlikovský), 41:04 R.Brandis (S.Šimko) &lt;br&gt;
Zostava MHK: Betinec – Pozník, Havier, Baron, R.Trenčan, Satina, Mart.Masaryk – D.Porubský, Rast.Pavlikovský, D.Trenčan – Brandis, S.Šimko, T.Hanták – J.Klíma, Mihula, K.Bača &lt;br&gt; 
" Najproduktívnejší hráč MHK: " Róbert Brandis za 1 gól, 2 asistencie a 3 body
V zápase sa zranili traja hráči MHK, obranca Martin Masaryk a útočníci Kristián Bača a Samuel Šimko. Ani jeden už v drese Dubnice nad Váhom počas sezóny nenastúpil.
2. kolo.
MHK Dubnica nad Váhom – ŠHK Púchov 8:5 &lt;br&gt;
Góly MHK: čas 5:48 S.Magula (T.Hanták, J.Klíma), 12:23 M.Kluka (A.Lezo, M.Jakúbek), 17:35 R.Brandis (D.Trenčan), 19:03 T.Hanták (S.Magula), 21:50 A.Lezo (M.Jakúbek, M.Kluka), 24:42 S.Magula (T.Hanták, R.Zápotočný), 33:00 M.Jakúbek (M.Kluka, A.Lezo), 37:30 A.Pozník (M.Kluka, M.Jakúbek) &lt;br&gt;
Zostava MHK: Betinec – Pozník, Havier, R.Trenčan, Zápotočný, Satina, Porubský – Brandis, Tvrdoň, D.Trenčan –  Kluka, Lezo, Jakúbek – J.Klíma, Magula, T.Hanták – Mihula &lt;br&gt;
" Najproduktívnejší hráč MHK: " Martin Jakúbek a Michal Kluka, obaja zaznamenali 4 body za 1 gól a 3 asistencie.
Vo svojom prvom zápase sezóny sa zranil útočník MHK Marcel Tvrdoň. V drese MHK už v sezóne nehral.
3. kolo.
HC Prievidza – MHK Dubnica nad Váhom 6:4 &lt;br&gt;
Góly MHK: čas 2:45 M.Kluka (D.Trenčan, Jakúbek), 33:47 M.Kluka (A.Lezo, M.Baron), 38:24 D.Porubský (D.Trenčan, Satina), 49:56 T.Valach (M.Mihula, D.Trenčan) &lt;br&gt;
Zostava MHK: Krajča – Baron, Satina, T.Valach, R.Trenčan – Jakúbek, Lezo, Kluka – Brandis, Mihula, D.Trenčan – Porubský, J.Klíma &lt;br&gt;
" Najproduktívnejší hráč MHK: " Denis Trenčan zaznamenal 3 body za 3 asistencie.
4. kolo.
HK Iskra Partizánske – MHK Dubnica nad Váhom 3:4 &lt;br&gt;
Góly MHK: čas 4:15 R.Brandis (Ras.Pavlikovský, M.Baron), 17:04 M.Kluka (Rast.Pavlikovský, M.Baron), 30:36 A.Lezo (M.Jakúbek), 38:10 D.Trenčan (Rast.Pavlikovský, R.Trenčan) &lt;br&gt;
Zostava MHK: McHenry – Baron, R.Trenčan, Kotlárik, T.Valach, Havier, Mihula – Brandis, Rast.Pavlikovský, D.Trenčan – Lezo, Kluka, Jakúbek – J.Klíma, Porubský, T.Hanták &lt;br&gt;
" Najproduktívnejší hráč MHK: " Rastislav Pavlkovský zaznamenal 3 body za 3 asistencie.
Zápas bol poznmenaný mnohými bitkami. Vylúčený hráči: 17 domáci a 18 hostia. Premietnuté na minúty 79:73. &lt;br&gt;
V drese MHK Dubnica nad Váhom nastúpil prvýkrát Peter Kotlárik, zároveň posledný zápas v drese MHK odohral Dušan Porubský. Za MHK odchytal svoj prvý zápas americký brankár Keegan Villiam McHenry, zároveň to bol aj jeho posledný zápas.
5. kolo.
MHK Dubnica nad Váhom – HK 91 Senica 11:4 &lt;br&gt;
Góly MHK: čas 5:08 A.Pozník (Rast.Pavlíkovský, M.Jakúbek), 19:40 J.Kuric (P.Trokan, A.Pozník), 32:08 A.Lezo (V.Satina), 34:41 A.Pozník (D.Trenčan), 40:25 R.Tomík (Rast.Pavlikovský, A.Pozník), 40:56 A.Pozník (M.Baron), 41:24 P.Trokan (A.Lezo, J.Kuric), 42:58 M.Jakúbek (Rast.Pavlikovský, M.Baron), 56:06 V.Satina (M.Jakúbek, M.Baron), 56:53 A.Lezo (M.Baron), 57:13 A.Lezo (V.Satina, P.Trokan) &lt;br&gt;
Zostava MHK: Betinec – Pozník, Kotlárik, Baron, Havier, Satina, Mihula, T.Valach, R.Trenčan – Jakúbek, Rast.Pavlikovský, Tomík – D.Trenčan, Lezo, Brandis – Trokan, Kuric, Kluka – T.Hanták, J.Klíma, Magula &lt;br&gt;
" Najproduktívnejší hráč MHK: " Anton Pozník zaznamenal 5 bodov za 3 góly a 2 asistencie. Okrem A.Pozníka zaznamenal hetrik aj Anton Lezo, ktorý si k nemu pripísal ešte aj jednu asistenciu. 4 asistencie zaznamenal aj Martin Baron.
V drese MHK Dubnica nad Váhom prvýkrát nastúpili Róbert Tomík, Peter Trokan a Juraj Kuric. Posledný zápas v sezóne odohral útočník Jozef Klíma.
6. kolo.
Mšk HVIEZDA Dolný Kubín – MHK Dubnica nad Váhom 8:4 &lt;br&gt;
Góly MHK: čas 38:21 A.Lezo (M.Jakúbek, M.Baron), 50:37 M.Baron (R.Brandis, M.Jakúbek), 54:52 T.Hanták (M.Jakúbek), 59:33 A.Lezo (M.Jakúbek, M.Baron) &lt;br&gt; 
Zostava MHK: Betinec (41.Krajča) – Baron, R.Trenčan, Hrehuš, Havier, Satina, Zápotočný – Jakúbek, Lezo, D.Trenčan – T.Hanták, Kotlárik, Brandis – Magula, T.Valach &lt;br&gt;
" Najproduktívnejší hráč: " Martin Baron zaznamenal 3 body za 1 gól a 2 asistencie.
V drese MHK Dubnica nad Váhom prvýkrát nastúpil obranca Tomáš Hrehuš, zároveň nastúpil na svoj posledný zápas ako aktívny hráč generálny manažér Roman Trenčan.
7. kolo.
MHK Dubnica nad Váhom – HK 96 Dynamax Nitra 5:2 &lt;br&gt;
Góly MHK: čas 10:53 R.Brandis (M.Kiška), 27:57 Rast.Pavlikovský (R.Tomík, M.Jakúbek), 50:45 Rast.Pavlikovský (R.Brandis, R.Tomík), 59:41 A.Pozník (M.Kluka, A.Lezo) &lt;br&gt;
Zostava MHK: Krajča – Pozník, Baron, Hrehuš, Satina, Mihula, Zápotočný – Jakúbek, Rast.Pavlikovský, Tomík – Kluka, Lezo, Brandis – T.Hanták, Kuric, D.Trenčan – Kiška, Magula, T.Valach &lt;br&gt;
" Najproduktívnejší hráč MHK: " Rastislav Pavlikovský zaznamenal 3 body za 2 góly a 1 asistenciu, 3 body zaznamenal aj Róbert Tomík za 1 gól a 2 asistencie.
V drese MHK Dubnica nad Váhom sa zranil obranca Rastislav Zápotočný, v sezóne už viac nenastúpil. &lt;br&gt;
Za MHK Dubnica nad Váhom nastúpil prvýkrát útočník Matej Kiška.
8. kolo.
HC Bratislava – MHK Dubnica nad Váhom 3:7 &lt;br&gt;
Góly MHK: čas 10:02 M.Baron (A.Lezo, Rast.Pavlikovský), 16:44 R.Brandis (M.Kiška, B.Jánoš), 21:39 A.Lezo (T.Hanták), 31:09 M.Kazda (A.Lezo, T.Hanták), 48:59 M.Jakúbek (Rast.Pavlikovský, M.Baron), 51:05 B.Jánoš (R.Brandis, P.Kotlárik), 53:38 (M.Kiška (Rast.Pavlikovský, D.Trenčan) &lt;br&gt;
Zostava MHK: Krajča – Baron, Chatrnúch, Hrehuš, Havier, Mihula, Vladimirov, Švec – Jakúbek, Jánoš, Brandis – Rast.Pavlikovský, Lezo, Kazda – T.Hanták, Kotlárik, D.Trenčan – Kiška, Magula, T.Valach – Vakhrameev &lt;br&gt;
" Najproduktívnejší hráč MHK: " Anton Lezo zaznamenal 3 body za 1 gól a 2 asistencie, 3 body zaznamenal aj Rastislav Pavlikovský za 3 asistencie.
V drese MHK Dubnica nad Váhom nastúpili nové posily: obranca Roman Chatrnúch a útočníci Branislav Jánoš a Mário Kazda. Taktiež absolvovali premiéru medzi mužmi dorastenci Enrik Švec, Vladislav Vakhrameev a Viktor Vladimirov. Posledný zápas v sezóne odohrali v drese MHK obranca Martin Havier a útočník Stanislav Magula.
9. kolo.
MHK Dubnica nad Váhom – HK Levice 3:2 &lt;br&gt;
Góly MHK: 5:08 M.Kazda (P.Trokan, J.Tichý), 8:01 B.Jánoš (R.Brandis, D.Trenčan), 11:05 M.Kiška (M.Jakúbek, A.Pozník) &lt;br&gt;
Zostava MHK: Krajča – Pozník, Kotlárik, Baron, Hrehuš, Chatrnúch, Tichý, Satina, M.Mikuš – Jakúbek, Kiška, Tomík – D.Trenčan, Jánoš, Brandis – Trokan, Lezo, Kazda – T.Valach, Mihula, T.Valach &lt;br&gt;
" Najproduktívnejší hráč MHK:" 9 hráčov zaznamenalo 1 bod.
V drese MHK Dubnica nad Váhom nastúpili nové posily. Obrancovia Marián Mikuš a Juraj Tichý. Juraj Tichý hrával dosiaľ v 2. hokejovej lige za klub ŠHK Púchov.
10. kolo.
ŠHK 37 Piešťany – MHK Dubnica nad Váhom 2:3 &lt;br&gt;
Góly MHK: čas 32:42 R.Brandis (P.Kotlárik, D.Trenčan), 58:10 M.Jakúbek (A.Lezo, D.Trenčan), 61:29 R.Chatrnúch (R.Brandis) &lt;br&gt;
Zostava MHK: Dovina – Pozník, Tichý, Baron, Satina, Chatrnúch, Hrehuš – Jakúbek, Kluka, Tomík – Trokan, Lezo, Kazda – D.Trenčan, Kotlárik, Brandis – T.Valach, Mihula, T.Hanták &lt;br&gt;
" Najproduktívnejší hráč MHK: " Róbert Brandis zaznamenal 2 body za 1 gól a 1 asistenciu. V drese MHK nastúpil nový brankár Michal Dovina.
11. kolo.
ŠHK Púchov – MHK Dubnica nad Váhom 2:8 &lt;br&gt;
Góly MHK: čas 1:23 M.Kiška, 6:51 M.Jakúbek (A.Lezo, D.Trenčan), 28:58 T.Hanták (M.Baron), 36:14 M.Jakúbek (M.Baron, A.Lezo), 42:36 T.Hanták (M.Mihula, J.Kuric), 46:18 M.Jakúbek (V.Satina), 49:53 M.Mihula (T.Hrehuš, T.Hanták), 58:20 a.lezo (P.Trokan) &lt;br&gt;
Zostava MHK: Dovina – Baron, Satina, Tichý, Kotlárik, Hrehuš, M.Mikuš, Mihula – Jakúbek, Lezo, D.Trenčan – Kiška, Jánoš, Brandis – Trokan, J.Kuric, T.Hanták &lt;br&gt;
" Najproduktívnejší hráč MHK: " Martin Jakúbek zaznamenal 3 body za hetrik. 3 body zaznamenal aj Tomáš Hanták (2+1) a Anton Lezo (1+2)
12. kolo.
MHK Dubnica nad Váhom – HC Prievidza 5:2 &lt;br&gt;
Góly MHK: čas 3:38 J.Tichý (M.Jakúbek, D.Trenčan), 13:05 M.Jakúbek (M.Kluka), 20:46 D.Trenčan (M.Kluka, M.Jakúbek), 48:35 R.Brandis (B.Jánoš, M.Jakúbek), 52:17 B.Jánoš (M.Baron) &lt;br&gt;
Zostava MHK: Dovina – Pozník, Tichý, Baron, Kotlárik, Satina, M.Mikuš, Hrehuš, Mihula – Jakúbek, Kluka, D.Trenčan – Kiška, Jánoš, Brandis – Trokan, Lezo, Kazda – T.Valach, Kuric, T.Hanták &lt;br&gt;
" Najproduktívnejší hráč MHK: " Martin Jakúbek zaznamenal 4 body za 1 gól a 4 asistencie.
13. kolo.
MHK Dubnica nad Váhom – HK Iskra Partizánske 8:3 &lt;br&gt;
Góly MHK: 2:21 R.Brandis (M.Kiška, V.Satina), 9:51 M.Kazda (A.Lezo, P.Trokan), 23:13 P.Trokan (M.Mihula, A.Lezo), 26:08 B.Jánoš (M.Baron, M.Kiška), 37:53 M.Jakúbek (A.Pozník), 42:07 R.Brandis (B.Jánoš, M.Kiška), 56:48 M.Kiška (M.Baron, R.Brandis), 59:29 T.Valach (D.Trenčan, T.Hanták) &lt;br&gt; 
Zostava MHK: Dovina – Pozník, Hrehuš, Baron, Satina, Chatrnúch, Kotlárik, Mihula, T.Valach – Jakúbek, Rast.Pavlikovský, Kluka – Kiška, Jánoš, Brandis – Trokan, Lezo, Kazda –  T.Hanták, Kuric, D.Trenčan &lt;br&gt;
" Najproduktívnejší hráč MHK: " Matej Kiška zaznamenal 4 body za 1 gól a 3 asistencie.
14. kolo.
HK 91 Senica – MHK Dubnica nad Váhom 4:14 &lt;br&gt;
Góly MHK: čas 2:10 M.Baron (Kiška, R.Brandis), 4:03 A.Pozník (D.Trenčan, M.Jakúbek), 4:31 M.Kiška (B.Jánoš, R.Brandis), 23:13 D.Trenčan (M.Kluka, A.Pozník), 24:50 M.Kluka (J.Tichý, D.Trenčan), 25:43 R.Brandis (M.Kiška), 27:12 M.Jakúbek (D.Trenčan, A.Pozník), 36:10 M.Jakúbek (A.Pozník), 43:19 D.Trenčan (M.Jakúbek, M.Kluka), 47:21 A.Lezo (P.Kotlárik), 49:54 R.Brandis (B.Jánoš), 51:43 A.Pozník (A.Lezo, M.Jakúbek), 56:29 D.Trenčan (M.Jakúbek, M.Kluka), 57:11 A.Pozník (A.Lezo) &lt;br&gt;
Zostava MHK: Dovina – Pozník, Tichý, Chatrnúch, Kotlárik, Baron, Satina, Hrehuš – Jakúbek, Kluka, D.Trenčan – Kiška, Jánoš, Brandis – T.Valach, Lezo, Mihula &lt;br&gt;
" Najproduktívnejší hráč MHK: " Denis Trenčan a Anton Pozník zaznamenali hetrik a pridali aj 3 asistencie. 6 bodov zaznamenal aj Martin Jakúbek za 2 góly a 4 asistencie.
15. kolo.
MHK Dubnica nad Váhom – Mšk Hviezda Dolný Kubín 3:1 &lt;br&gt;
Góly MHK: čas 28:27 B.Jánoš (M.Mikuš, R.Brandis), 37:02 V.Satina (M.Jakúbek, D.Trenčan), 45:44 P.Trokan (P.Kotlárik, M.Kazda) &lt;br&gt;
Zostava MHK: Dovina – Pozník, Satina, Tichý, Mihula, Chatrnúch, Kotlárik, Hrehuš, M.Mikuš – Jakúbek, Rast.Pavlikovský, D.Trenčan – Kiška, Jánoš, Brandis – Trokan, Lezo, Kazda – T.Valach, Kuric, T.Hanták &lt;br&gt;
" Najproduktívnejší hráč: " Traja hráči dali po jednom góle a šesti si pripísali asistenciu.
16. kolo.
HK 96 Dynamax Nitra – MHK Dubnica nad Váhom 5:7 &lt;br&gt;
Góly MHK: čas 3:13 M.Kiška (R.Brandis, J.Tichý), 22:27 P.Trokan (P.Kotlárik), 23:45 T.Hanták (B.Jánoš, M.Kiška), 30:16 R.Brandis (M.Kiška, M.Baron), 40:28 R.Brandis (M.Jakúbek), 47:28 T.Valach (T.Hanták), 59:53 D.Kanaet (M.Kazda) &lt;br&gt; 
Zostava MHK: Krajča – Tichý, M.Mikuš, Baron, Satina, Hrehuš, Kotlárik – Kiška, Jánoš, Brandis – Jakúbek, Kanaet, T.Hanták – Trokan, Kuric, Kazda – T.Valach, Mihula &lt;br&gt;
" Najproduktívnejší hráč MHK: " Róbert Brandis zaznamenal 3 body za 2 góly a 1 asistenciu. 3 body zaznamenal aj j Kiška, za 1 gól a 2 asistencie.
V drese MHK Dubnica nad Váhom nastúpila nová posila, chorvátsky reprezentent útočník Dominik Kanaet.
17. kolo.
MHK Dubnica nad Váhom – HC Bratislava 3:2 &lt;br&gt;
Góly MHK: čas 25:20 D.Kanaet (Rast.Pavlikovský, M.Jakúbek), 58:23 D.Kanaet (A.Pozník, R.Brandis), 58:53 M.Kiška (R.Brandis, M.Baron) &lt;br&gt;
Zostava MHK: Dovina – Pozník, Tichý, Baron, Satina, Chatrnúch, M.Mikuš, Hrehuš – Jakúbek, Rast.Pavlikovský, Kanaet – Kiška, Jánoš, Brandis – T.Hanták, Lezo, Kazda – T.Valach, Kuric, Mihula &lt;br&gt; 
" Najproduktívnejší hráč MHK: " Dominik Kanaet zaznamenal 2 body za 2 góly. 2 body zaznamenal aj Róbert Brandis za 2 asistencie.
Martin Jakúbek nastúpil na svoj posledný zápas v sezóne. Išiel na hosťovanie do nemeckého klubu Dinslakener EC 2009 Kobras v 4. nemeckej lige.
18. kolo.
HK Levice –  MHK Dubnica nad Váhom 2:5 &lt;br&gt;
Góly MHK: čas 5:03 D.Trenčan (D.Kanaet, M.Baron), 29:03 B.Jánoš (P.Kotlárik), 42:41 B.Jánoš, 47:30 D.Kanaet (D.Trenčan, M.Kiška), 58:52 T.Valach (B.Jánoš, P.Kotlárik) &lt;br&gt;
Zostava MHK: Krajča – Baron, M.Mikuš, Tichý, Satina, Mihula – Trokan, Lezo, Kazda – Kanaet, Kiška, D.Trenčan – T.Valach, Jánoš, Kotlárik &lt;br&gt;
" Najproduktívnejší hráč MHK: " Branislav Jánoš zaznamenal 3 body za 2 góly a 1 asistenciu.
Tabuľka po základnej časti
Play-off.
Prvé kolo play-off sa hralo v rámci skupín. Súperom MHK Dubnica nad Váhom sa stal klub HK Levice. Na play-off posilnila klub z Dubnice nad Váhom dvojica útočníkov Tibor Melichárek a Ján Šimko. Prvý zápas sa hral u horšie postaveného mužstva. Play-off sa hralo na dva víťazné zápasy.
HK Levice – MHK Dubnica nad Váhom 3:8 &lt;br&gt;
Góly MHK: čas 7:25 B.Jánoš (M.Kiška, V.Satina), 17:34 T.Melichárek (A.Pozník, J.Tichý), 27:52 A.Pozník (T.Melichárek), 41:39 M.Kazda (J.Kuric, P.Kotlárik), 43:44 B.Jánoš (R.Brandis), 51:19 M.Kiška (R.Brandis, M.Baron), 52:49 T.Melichárek (A.Pozník), 55:02 D.Kanaet (M.Kazda, J.Kuric) &lt;br&gt;
Zostava MHK: Dovina – Pozník, Tichý, Baron, Satina, Lezo, Kotlárik – Kanaet, Melichárek, D.Trenčan – Kiška, Jánoš, Brandis – Trokan, Kuric, Kazda – Mihula &lt;br&gt;
" Najproduktívnejší hráč MHK: " Tibor Melichárek zaznamenal 3 body za 2 góly a 1 asistenciu. 3 body zaznamenal aj Anton Pozník, za 1 gól a 2 asistencie.
Za MHK Dubnica nad Váhom nastúpila nová posila, útočník Tibor Melichárek.
MHK Dubnica nad Váhom – HK Levice 5:4 po predĺžení &lt;br&gt;
Góly MHK: čas 6:37 R.Brandis (B.Jánoš, V.Satina), 22:28 J.Šimko (J.Tichý, M.Baron), 29:56 J.Šimko (A.Pozník), 45:33 J.Šimko (R.Chatrnúch, T.Melichárek), 65:00 D.Kanaet (samostatné nájazdy) &lt;br&gt;
Ján Šimko zaznamenal pri svojej premiére v drese MHK Dubnica nad Váhom hetrik.
Zápas sa skončil po 60 minútach nerozhodne. Nasledovalo predĺženie, ktoré tiež nerozhodlo. Rozhodlo sa až v samostatných nájazdoch, v ktorých Dubnica nad Váhom vyhrala nad Levicami 4:3. Víťazný gól MHK Dubnica nad Váhom strelil Dominik Kanaet. &lt;br&gt;
Zostava MHK: Dovina – Pozník, Tichý, Baron, Satina, Chatrnúch, Kotlárik, Hrehuš, Mihula – J.Šimko, Rast.Pavlikovský, D.Trenčan – Kiška, Melichárek, Brandis – Trokan, Kuric, Kanaet – T.Hanták, Jánoš, T.Valach &lt;br&gt;
" Najproduktívnejší hráč MHK: " Ján Šimko zaznamenal 3 body za 3 góly.
Klub MHK Dubnica nad Váhom zvíťazil nad HK Levice 2:0 na zápasy a postúpil do štvrťfinále.
MHK 32 Liptovský Mikuláš B – MHK Dubnica nad Váhom 5:7 &lt;br&gt;
Góly MHK: čas 3:51 J.Kuric (D.Trenčan), 11:52 J.Šimko (M.Kluka), 23:16 V.Satina (B.Jánoš), 31:29 B.Jánoš (R.Brandis, M.Baron), 33:07 R.Brandis (B.Jánoš), 37:45 Rast.Pavlikovský (P.Kotlárik, J.Šimko), 50:02 R.Brandis (D.Kanaet, B.Jánoš) &lt;br&gt;
Zostava MHK: Dovina (od 58:28 J.Krajča) – Pozník, Kotlárik, Baron, Satina, Tichý, Hrehuš, E.Švec – J.Šimko, Rast.Pavlikovský, Kluka – Kanaet, Jánoš, Brandis – D.Trenčan, J.Kuric, Mihula – T.Valach &lt;br&gt;
" Najproduktívnejší hráč MHK: " Branislav Jánoš zaznamenal 4 body za 1 gól a 3 asistencie.
MHK Dubnica nad Váhom – MHK 32 Liptovský Mikuláš B 10:4 &lt;br&gt;
Góly MHK: čas 00:45 J.Šimko (T.Melichárek, M.Mikuš), 14:19 D.Kanaet (A.Lezo, P.Trokan), 17:00 R.Brandis (M.Kiška), 31:45 B.Jánoš (J.Šimko), 42:52 T.Melichárek (J.Šimko), 44:43 J.Šimko, 53:42 J.Kuric (T.Melchárek, Rast.Pavlikovský), 54:03 J.Šimko (Rast.Pavlikovský, T.Melichárek), 56:33 D.Kanaet, 57:22 P.Kotlárik (D.Kanaet, T.Valach) &lt;br&gt;
Zostava MHK: Dovina – Pozník, M.Mikuš, Baron, Satina, Hrehuš, Kotlárik –  J.Šimko, Rast.Pavlikovský, Melichárek – Kiška, Jánoš, Brandis – Trokan, Lezo, Kanaet – T.Hanták, J.Kuric, T.Valach &lt;br&gt;
" Najproduktívnejší hráč MHK: " Ján Šimko zaznamenal 5 bodov za hetrik a 2 asistencie.
Klub MHK Dubnica nad Váhom zvíťazil nad súperom 2:0 na zápasy a postúpil do semifinále.
HK Brezno – MHK Dubnica nad Váhom 1:6 &lt;br&gt;
V semifinále sa už hokejisti z MHK Dubnica nad Váhom stretli so súperom zo skupiny východ. &lt;br&gt;
Góly MHK: čas 21:48 A.Lezo (P.Trokan, M.Kazda), 35:34 D.Kanaet (M.Mikuš, T.Melichárek), 51:14 A.Pozník (D.Kanaet, T.Melichárek), 51:57 M.Mikuš (T.Melichárek, A.Pozník), 54:30 J.Šimko, D.Kanaet), 55:21 M.Kazda (M.Mihula, T.Hanták) &lt;br&gt;
Zostava MHK: Dovina (od 59:31 J.Krajča) – Pozník, M.Mikuš, Baron, Satina, Hrehuš, Kotlárik – J.Šimko, Melichárek, Kanaet – Kiška, Jánoš, Brandis – Trokan, lezo, Kazda – T.Hanták, Mihula, T.Valach &lt;br&gt;
" Najproduktívnejší hráč MHK: " Dominik Kanaet zaznamenal 3 body za 1 gól a 2 asistencie. 3 body za 3 asistencie zaznamenal aj Tibor Melichárek.
V zápase utrpel zranenie kolena útočník Anton Lezo. Sezóna sa tak pre neho predčasne skončila.
MHK Dubnica nad Váhom – HK Brezno 4:2 &lt;br&gt;
Góly MHK: čas 22:27 D.Kanaet, 24:12 V.Satina (B.Jánoš, M.Baron), 52:30 J.Šimko, 59:29 R.Chatrnúch (J.Kuric) &lt;br&gt;
Zostava MHK: Dovina – Pozník, M.Mikuš, Baron, Satina, Chatrnúch, Kotlárik, Hrehuš – J.Šimko, Melichárek, Kanaet – Kiška, Jánoš, Brandis – Trokan, Kuric, Kazda – T.Hanták, Mihula, T.Valach &lt;br&gt;
" Najproduktší hráč MHK: " Štyria hráči zaznamenali po góle a traja po asistencii.
Klub MHK Dubnica nad Váhom zvíťazil v semifinálovej sérii 2:0 na zápasy a postúpil do finále 2. hokejovej ligy, kde sa stretli s klubom MHK Humenné. Zároveň víťazstvom v semifinále si definitívne vybojovali postup do 1. hokejovej ligy. Postup do 1. hokejovej ligy mali zabespečený obaja finalisti, teda aj hokejisti z Humenného.
Finále 2. hokejovej ligy.
MHK Dubnica nad Váhom – MHK Humenné 3:0 &lt;br&gt;
Góly MHK Dubnica nad Váhom: 20:42 D.Kanaet (M.Mikuš, T.Melichárek), 47:53 D.Kanaet (M.Mikuš), 53:56 M.Kazda (P.Trokan, P.Kotlárik) &lt;br&gt;
Zostava MHK Dubnica nad Váhom: Dovina – Pozník, Mikuš, Baron, Satina, Chatrnúch, Hrehuš, Mihula – J.Šimko, Melichárek, Kanaet – Kiška, Kuric, Brandis – Trokan, Kotlárik, Kazda – D.Trenčan, T.Hanták, T.Valach &lt;br&gt;
Zostava MHk Humenné: Petro – Buraľ, Briják, Ficko, Tartaľ – Kmiť, Šechný, F.Vaško – Dancsák, Klouda, Faith – Mach, Čopák, Dzoba – Suvák &lt;br&gt;
" Najproduktívnejší hráč MHK " Dominik Kanaet zaznamenal 2 body za 2 góly, 2 body si pripísal aj Marián Mikuš za 2 asistencie. &lt;br&gt;
Počet platiacich divákov, vztup do 15 rokov zdarma: 2492, Zimný štadión Dubnica nad Váhom
MHK Humenné – MHK Dubnica nad Váhom 6:3 &lt;br&gt;
Góly MHK Humenné: čas 00:42 J.Kmiť (F.Vaško, R.Šechný), 4:30 F.Vaško (M.Tkáč, R.Šechný), 10:47 Dancsák (P.Klouda, Tartaľ), 15:56 M.Tkáč (R.Šechný, Kmiť), 55:22 R.Šechný (J.Kmiť, F.Vaško), 59:23 J.Faith (R.Šechný, F.Vaško) &lt;br&gt;
Góly MHK Dubnica nad Váhom: čas 21:02 M.Mikuš (R.Brandis), 26:07 B.Jánoš (R.Brandis, M.Baron), 28:05 D.Kanaet (A.Pozník) &lt;br&gt;
Zostava MHK Humenné: Petro – M.Tkáč, Briják, Buraľ, Tartaľ, Ficko – Kmiť, Šechný, F.Vaško – Dancsák, Klouda, Faith – Mach, Čopák, Schnelly – Dzoba, Suvák &lt;br&gt; 
Zostava MHK Dubnica nad Váhom: Dovina (od 10:47 Krajča) – Pozník, M.MikušR, Baron, Satina, Tichý, Hrehuš, E.Švec – D.Trenčan, Melichárek, Kanaet – Jánoš, Kuric, Brandis – Trokan, Kotlárik, Kazda – Mihula, T.Hanták &lt;br&gt;
" Najproduktívnejší hráč MHK: " Róbert Brandis zaznamenal 2 body za 2 asistencie.
V zápase sa zranil útočník Mário Kazda. Na rozhodujúci finálový zápas tak už nenastúpil. &lt;br&gt;
Počet divákov: 2480, Zimný štadión Humenné
MHK Humenné – MHK Dubnica nad Váhom 6:7 &lt;br&gt;
Rozhodujúci zápas sa hral na neutrálnej pôde, na zimnom štadióne v Liptovskom Mikuláši.
Góly MHK Humenné: čas 29:41 J.Faith (Ľ.Buraľ), 31:41 J.Faith (Ľ.Buraľ, P.Klouda) – presilová hra, 47:50 P.Klouda (J.Kmiť, J.Faith), 54:33 P.Klouda (Ľ.Buraľ, J.Faith) – prsiová hra, 58:39 M.Schnelly (R. Šechný, F.Vaško), 59:54 J.Dancsák (V.Čopák) &lt;br&gt;
Góly MHK Dubnica nad Váhom: čas 17:15 D.Kanaet (T.Melichárek), 17:54 R.Brandis (M.Kiška), 27:59 P.Kotlárik, 37:02 T.Hanták (J.Kuric, P.Trokan), 49:13 T.Melichárek (P.Trokan) – presilová hra, 51:02 M.Baron (B.Jánoš, M.Kiška), 59:09 R.Brandis (J.Kuric) &lt;br&gt;
Zostava MHK Humenné: Petro (od 51:02 Strmeň) – M.Tkáč, Briják, Buraľ, Tartaľ, Ficko – Kmiť, Šechný, F.Vaško – Dancsák, Klouda, Faith – Čopák, Mach, Schnelly – Suvák, Dzoba &lt;br&gt;
Zostava MHK Dubnica nad Váhom: Dovina – Pozník, M.Mikuš, Baron, Satina, Hrehuš, P.Kotlárik, E.Švec – D.Trenčan, Melichárek, Kanaet – Kiška, Jánoš, Brandis – Trokan, Kuric, T.Hanták – Mihula, T.Valach &lt;br&gt;
" Najprodktívnejší hráč MHK: " Róbert Brandis zaznamenal 2 body za 2 góly. 2 body zaznamenal aj Tibor Melihárek (1+1), Peter Trokan, Juraj Kuric a Matej Kiška (všetci 0+2) &lt;br&gt;
Počet divákov: 290, Zimný štadión Liptovský Mikuláš
Klub MHK Dubnica nad Váhom zvíťazil vo finálovej sérii 2:1 na zápasy a stal sa víťazom 2. hokejovej ligy SR.
Štatistiky MHK Dubnica nad Váhom.
" Príchody na začiatku sezóny: " 
" Brankári: " Peter BETINEC (nehral), Ján KRAJČA (nehral) &lt;br&gt; 
" Obrancovia: " Anton POZNÍK (Steaua Bukurešť – Liga Nationala De Hochei), Martin BARON (HC Mikron Nové Zámky – 1. hokejová liga SR, Vladimír SATINA (nehral), Roman TRENČAN (nehral), Rastislav ZÁPOTOČNÝ (nehral), Martin HAVIER (nehral), Martin MASARYK (nehral), Peter KOTLÁRIK (CG Puigcerdà – Liga Nacional), Dušan PORUBSKÝ (Gadiators Trenčín -EUHL) &lt;br&gt;
" Útočníci: " Rastislav PAVLIKOVSKÝ (nehral), Róbert BRANDIS (2 zápasy za HC Topoľčany – 1. hokejová liga SR, inak nehral), Martin JAKÚBEK (HK Dukla Trenčín – Extraliga SR, Polonia Bytom – Polska hokej liga), Anton LEZO (nehral), Denis TRENČAN (HK 95 Považská Bystrica – 1. hokejová liga SR), Peter TROKAN (nehral), Matej KIŠKA (nehral), Michal KLUKA (HC Topoľčany – 1. hokejová liga SR), Róbert TOMÍK (nehral), Juraj KURIC (HK 32 Liptovský Mikuláš – 1. hokejová liga SR), Mário KAZDA (nehral), Tomáš HANTÁK (Paneuropa Kings – EUHL), Tomáš VALACH (HK Slavia STU Bratislava – EUHL), Miroslav MIHULA (nehral), Kristián BAČA (nehral), Stanislav MAGULA (nehral), Jozef KLÍMA (nehral), Marcel TVRDOŇ (nehral), Samuel ŠIMKO (HK Dukla Trenčín – juniori)
Keďže mužstvo vstúpilo do ligy bez letnej prípravy, tak sa niekoľko hráčov zapojilo da zápasových súbojov o niečo neskôr. P.KOTLÁRIK od 4. kola, P.TROKAN, R.TOMÍK a J.KURIC všetci od 5. kola, M.KIŠKA od 7. kola, M.KAZDA od 8. kola &lt;br&gt;
" Príchody počas sezóny: "
" Brankári: " Keegan Villiam McHENRY (Utah State University –  ACHA II.) – v mužstve od 3. kola, Michal DOVINA (HK 32 Liptovský Mikuláš – 1. hokejová liga SR) – v mužstve od 10. kola &lt;br&gt;
" Obrancovia: " Tomáš HREHUŠ (v sez. 2015/16 HK Dukla Trenčín – juniori, v sez. 2016/17 HK 95 Pov.Bystrica – 1. hokejová liga SR – na striedavý štart) – v mužstve od 6. kola, Roman CHATRNÚCH (nehral) – v mužstve od 8. kola, Marián MIKUŠ (v sez. 2015/16 SKHL Crvena Zvezda Belehrad – Srbsko) –  v mužstve od 9. kola, Juraj TICHÝ (sezónu začal v klube ŠHK Púchov – 2. hokejová liga SR) – v mužstve od 9. kola &lt;br&gt;
" Útočníci: " Branislav JÁNOŠ (nehral) – v mužstve od 8. kola, Dominik KANAET (v sez. 2015/16 HC 07 Detva, v sez. 2016/17 HC 07 Detva) – v mužstve od 16. kola, Tibor MELICHÁREK (v sez. 2015/16 HK Dukla Trenčín) – v mužstve od zápasov play-off, Ján ŠIMKO (v sez. 2015/16 CG Puigcerdà) – v mužstve od zápasov play-off &lt;br&gt;
" Odchody počas sezóny: " M.MASARYK, K.BAČA a S.ŠIMKO (všetci traja sa zranili v 1. kole, za MHK Dubnica nad Váhom už viac nenastúpili), S.ŠIMKO neskôr po zranení hrával za juniorov HC Topoľčany, odohral tiež 4 zápasy v 1. hokejovej lige SR (1 za HC Topoľčany a 3 za HK 95 Považská Bystrica), M.TVRDOŇ (zranený v 2. kole, v mužstve už viac nenastúpil), K.V.McHENRY (Gladiators Trenčín – EUHL) – odchod z mužstva po 5. kole, D.PORUBSKÝ – odchod z mužstva po 4. kole, J.KLÍMA (odchod z mužstva po 5. kole), M.HAVIER a S.MAGULA (obaja odchod z mužstva po 8. kole), M.JAKÚBEK (odchod z mužstva po 17. kole – hosťovanie v klube Dinslakener EC 2009 Kobras – 4. nemecká liga) &lt;br&gt;
" Striedavý štart počas sezóny: " Tomáš HREHUŠ (HK 95 Považská Bystrica – 1. hokejová liga SR – 21 zápasov), Denis TRENČAN (HK 95 Považská Bystrica – 1. hokejová liga SR – 34 zápasov), Martin JAKÚBEK (HK 95 Považská Bystrica – 1. hokejová liga SR – 2 zápasy), Michal KLUKA (HC Topoľčany – 1. hokejová liga SR – 51 zápasov), Dominik KANAET (HC 07 Detva – 1. hokejová liga SR – 7 zápasov, pred príchodom do MHK Dubnica nad Váhom) 

</doc>
<doc id="597450" url="https://sk.wikipedia.org/wiki?curid=597450" title="Slovenská florbalová extraliga žien 2008/09">
Slovenská florbalová extraliga žien 2008/09

Slovenská florbalová extraliga žien v sezóne 2008/09 bol 4. ročník extraligy florbalistiek, najvyššej florbalovej súťaže žien na Slovensku, ktorú kontroluje Slovenský zväz florbalu (SZFB). Do súťaže saprihlásilo 12 družstiev, čo je 2 družstvá viac ako v minulej sezóne. Liga niesla v tejto sezóne mediálny názov VIE extraliga. Titul obhájilo družstvo ŠK FBC Dragons Ružinov Bratislava, ktoré vo finálovej sérii vyhralo nad víťazom základnej častiŠK Juventa Žirafa Žilina.
Systém súťaže.
Systém súťaže sa oproti minulej sezóne nezmenil. Pozostával zo základnej časti, v ktorej sa stretol každý s každým dvojkolovo doma a vonku (už nie formou miniturnajov), po ktorej nasledovalo play-off. Do play-off postúpilo 8 najlepších družstiev po základnej časti a duely sa hrali na 2 víťazné zápasy. Domáce zápasy play-off sa konali najprv u vyššie nasadeného družstva. 
Účastníci.
Poznámka: Družstvá FBC Grasshoppers Slávia ŽU Žilina a ŠK FBC Fireblades Bratislava, ktoré skončili v minulej sezóne na 5., resp. 10. mieste, sa do tohoto ročníka neprihlásili.
Výsledky.
Základná skupina.
Poznámka: Družstvo Serede nedohralo sezónu a jeho výsledky boli anulované.

</doc>
<doc id="597451" url="https://sk.wikipedia.org/wiki?curid=597451" title="Skutočné príbehy">
Skutočné príbehy

Skutočné príbehy, počas prvej série Čert nikdy nespí, je slovenský dramatický televízny seriál. Vysielal sa od 11. júla 2016 do 28. februára 2018 na TV JOJ. Seriál je nakrútený poviedkovým štýlom, kde každá časť rozpráva samostatný uzavretý príbeh.

</doc>
<doc id="597452" url="https://sk.wikipedia.org/wiki?curid=597452" title="Archibald Hill">
Archibald Hill

Archibald Vivian Hill (* 26. september 1886, Bristol – † 3. jún 1977, Cambridge) bol anglický fyziológ, spoluzakladateľ mnohých odvetví biofyziky a operačného výskumu. Za objavy v oblasti tvorby tepla v svaloch získal roku 1922 Nobelovu cenu za fyziológiu alebo medicínu, spolu s ním bol tohto roku ocenený aj Otto Fritz Meyerhof.
Životopis.
Archibald Hill študoval v Cambridge na Trinity College a na univerzite zostal aj po absolutóriu. Objavil radu zákonitostí vo fyziológii a spolu s Hermannom Helmholtzom býva považovaný za otca biofyziky. V roku 1914 vstúpil do armády, kde okolo seba zhromaždil tím špičkových vedcov, ktorý položil základy operačného výskumu. Po vojne sa vrátil do Cambridge, ale už v roku 1920 prešiel na Victoria University v Manchesteri, kde sa stal profesorom fyziológie a svojim výskumom pomohol objasniť funkciu svalov. Roku 1923 sa stal profesorom na University College v Londýne, kde zotrval až do emeritovania roku 1951. Vo vedeckej práci pokračoval až do roku 1966.
Podieľal sa tiež na politickom živote Británie (bol nezávislým poslancom za Univerzitu Cambridge v rokoch 1940 až 1945) a organizácii vedy. Významná je jeho činnosť v charitatívnej organizácii Academic Assistance Council, ktorá sa ujímala vedcov ohrozených Hitlerovým režimom a asi 900 ich zachránila.

</doc>
<doc id="597453" url="https://sk.wikipedia.org/wiki?curid=597453" title="Archibald Vivian Hill">
Archibald Vivian Hill



</doc>
<doc id="597454" url="https://sk.wikipedia.org/wiki?curid=597454" title="Čert nikdy nespí">
Čert nikdy nespí



</doc>
<doc id="597455" url="https://sk.wikipedia.org/wiki?curid=597455" title="Slovenská florbalová extraliga žien 2009/10">
Slovenská florbalová extraliga žien 2009/10

Slovenská florbalová extraliga žien v sezóne 2009/10 bol 5. ročník extraligy florbalistiek, najvyššej florbalovej súťaže žien na Slovensku, ktorú kontroluje Slovenský zväz florbalu (SZFB). Do súťaže sa prihlásilo 9 družstiev, čo je 3 družstvá menej ako v minulej sezóne. Titul získalo družstvo NTS FK-ZŠ Nemšová, ktoré vo finálovej sérii zvíťazilo nad ŠK 98 Pruské.
Systém súťaže.
Systém súťaže oproti minulej sezóne ostal podobný. Pozostával zo základnej časti, v ktorej sa stretol každý s každým dvojkolovo doma a vonku, a po ktorej nasledovalo play-off. Do play-off postúpilo 8 najlepších družstiev po základnej časti a duely sa hrali na 3 víťazné zápasy, pričom prvé 2 domáce zápasy play-off sa konali u vyššie nasadeného družstva. Novinkou bola baráž o extraligu, do ktorej sa zapojilo posledné družstvo po základnej časti, ktoré odohralo zápasy proti druhému tímu 2. ligy.
Účastníci.
Poznámka: Družstvá ŠK Lido Bratislava, IBK Malacky a FBC Strikes Sereď, ktoré skončili v minulej sezóne na 10., 11. a 12. mieste, sa do tohoto ročníka neprihlásili.
Baráž o extraligu.
Trenčín sa udržal v extralige, keď v barážovej sérii zvíťazil nad Topoľčanmi.

</doc>
<doc id="597460" url="https://sk.wikipedia.org/wiki?curid=597460" title="Bas (župan)">
Bas (župan)

Bas (iný zápis: Baas; ) bol uhorský šľachtic, ktorý okolo roku 1264 zastával hodnosť kuriálneho sudcu kráľa Štefana V. V roku 1251 je doložený ako župan Trenčianskej a v roku 1264 Gemerskej stolice.

</doc>
<doc id="597462" url="https://sk.wikipedia.org/wiki?curid=597462" title="British Association for American Studies">
British Association for American Studies

British Association for American Studies (v doslovnom preklade z angl. „Britská asociácia pre americké štúdiá“; akronym BAAS) je profesijná organizácia združujúca výskumníkov zaoberajúcich sa amerikanistikou, založená v roku 1955. Jej cieľom je propagovať, podporovať a podnecovať výskum reálií Spojených štátov na univerzitách a ďalších školách v Spojenom kráľovstve. Jej oficiálnym sídlom je Keele University v dedine Keele, grófstve Staffordshire v Anglicku.
Od roku 1967 vydáva peer review vedecký časopis "Journal of American Studies". Zároveň publikuje ďalšie periodiká (bulletin "American Studies in Britain", vedecký časopis pre postgraduálnych a začínajúcich výskumníkov "US Studies Online"), ako aj neperiodické publikácie (napr. v edičnej sérii BAAS Paperbacks). V rokoch 19992006 vydávala tiež vedecký časopis "Resources for American Studies".

</doc>
<doc id="597463" url="https://sk.wikipedia.org/wiki?curid=597463" title="Andor Balogh">
Andor Balogh



</doc>
<doc id="597464" url="https://sk.wikipedia.org/wiki?curid=597464" title="Balogh Andor">
Balogh Andor



</doc>
<doc id="597466" url="https://sk.wikipedia.org/wiki?curid=597466" title="Ondrej Adler">
Ondrej Adler

Ondrej Adler (, "Adler András", , ; * 30. november 1782, Bratislava, Rakúske cisárstvo, dnes Slovensko – † ?) bol uhorský lekárnik, bylinkár, botanik a maliar rastlín. Po absolvovaní učňovskej doby a štúdia pôsobil ako lekárnik v Jágeri. Zaoberal sa botanikou, najmä liečivými rastlinami. Jeho viaczväzkové dielo o rastlinstve Matry zostalo v rukopise a je uložené v Maďarskom národnom múzeu v Budapešti.

</doc>
<doc id="597467" url="https://sk.wikipedia.org/wiki?curid=597467" title="Adler Endre">
Adler Endre



</doc>
<doc id="597468" url="https://sk.wikipedia.org/wiki?curid=597468" title="Adler András">
Adler András



</doc>
<doc id="597469" url="https://sk.wikipedia.org/wiki?curid=597469" title="Andreas Adler">
Andreas Adler



</doc>
<doc id="597472" url="https://sk.wikipedia.org/wiki?curid=597472" title="Bas">
Bas

Bas môže byť:

</doc>
<doc id="597475" url="https://sk.wikipedia.org/wiki?curid=597475" title="Jednodoskový počítač">
Jednodoskový počítač

Jednodoskový počítač (z angličtiny tiež SBC - single-board computer) je malý počítač s jednou doskou plošných spojov, ako je napríklad Raspberry Pi, Intel Edison, alebo 64-bitový AMD Gizmo Board. Tieto počítače však mávajú bohaté možnosti rozšírenia o ďalší hardvér, najmä vstupno/výstupné moduly. Často sa programujú pomocou osobného počítača, ktorý vo väčšine prípadov poskytuje lepšie podmienky pre beh vývojárskeho softvéru než jednodoskový počítač. Po naprogramovaní sú však tieto počítače samostatné a dokážu riadiť napríklad domáci multimediálny prehrávač, kamerový systém atď. Tieto počítače zvyčajne neobsahujú rozhranie pre pevný disk a pre trvalé uchovanie dát sa používa SD karta alebo flash pamäť.
Hardvér.
Procesor je zvyčajne založený na architektúre RISC v kombinácii s UNIX-like operačnými systémami. Aktuálne prevedenia majú až do 8 GB pamäte RAM a niekoľko GB pamäte flash pre uchovanie dát, ďalej sú prítomné jeden až dva USB porty, obrazový výstup a ďalšie vstupno výstupné zariadenia.
Softvér.
Výrobca zvyčajne ponúka k počítaču niektorú z distribúcií operačného systému Linux. K niektorým prístrojom je k dispozícii softvér pre spracovanie a rozpoznávanie obrazu.

</doc>
<doc id="597494" url="https://sk.wikipedia.org/wiki?curid=597494" title="István Nagy">
István Nagy

István Nagy () môže byť:

</doc>
<doc id="597499" url="https://sk.wikipedia.org/wiki?curid=597499" title="Goldie Jeanne Hawn">
Goldie Jeanne Hawn



</doc>
<doc id="597509" url="https://sk.wikipedia.org/wiki?curid=597509" title="Remix OS">
Remix OS

Remix OS je operačný systém, ktorý je založený na open source projekte Android x86 (projekt Android x86 realizuje portáciu mobilného operačného systému Android na stolné počítače a ďalšie zariadenia). "Remix OS" je vyvíjaný spoločnosťou Jide Technology, ktorá bola založená troma bývalými zamestnancami spoločnosti Google v roku 2014 s cieľom stať sa súčasťou novej éry, kedy budú všetky zariadenia pracovať na mobilných platformách.
Popis.
Remix OS je založený na Androide verzie 6.x známym tiež pod označením Marshmallow. Je kompatibilný s procesormi Intel, vrátane tých v počítačoch od spoločnosti Apple. Na rozdiel od mobilného Androidu podporuje viacokenný režim (možnosť sledovať a ovládať súbežne viac aplikácií bežiacich v samostatných oknách). Okrem toho navyše prináša hlavný panel, ponuku štart a ďalšie prvky známe (nielen) z desktopových Microsoft Windows. Dodáva sa v 32- i 64bitovej verzii.
Verzia 2.0 priniesla oproti prvej Alpha verzii jednoduchú formu aktualizácií, na ktorú sú používatelia zvyknutí z ostatných systémov. Predtým sa musel stiahnuť nový ISO obraz a nainštalovať znova.
Verzia 3.0 je, oproti predošlým verziám vychádzajúcich z Androidu 5.x, novo založená na novšom Androide 6.x.
Distribúcia je k dispozícii úplne zadarmo na oficiálnych stránkach vývojárov. Rovnako ako ďalšie Linuxové distribúcie ho možno nainštalovať na pevný disk vedľa Windows, alebo spúšťať priamo z USB flash disku.

</doc>
<doc id="597510" url="https://sk.wikipedia.org/wiki?curid=597510" title="Windows IoT">
Windows IoT

Windows IoT, predtým Windows Embedded je skupina operačných systémov od firmy Microsoft, ktoré patria medzi embedded systémy. Zahŕňa operačné systémy určené pre jednoúčelové využitie napr. v ovládacích zariadeniach, tlačiarňach, hracích automatoch, bankomatoch či sieťových serveroch.
História.
Prvý Windows embedded systém Windows NT 4.0 embedded vznikol už v roku 1998 v spolupráci firmy Microsoft a VenturCom. Cieľom bolo vyvinúť úsporný, nenáročný systém, ktorý by bolo možné univerzálne používať na veľkom množstve zariadení.
Vývojové vetvy.
Windows Embedded zahŕňajú množstvo špecializovaných distribučných verzií, ktoré sú členené do vývojových vetiev.
Windows Embedded Standard.
Nové verzie systémov Windows Embedded Standard vychádzali väčšinou spoločne s novými verziami desktopových a serverových systémov Windows. Vyznačujú sa tým, že sa od klasických PC systémov príliš nelíšia.
Windows NT 4.0 Embedded.
Windows NT mal slúžiť predovšetkým pre ovládanie nápojových automatov a bežných spotrebičov. Išlo v podstate o ten istý systém, ako Windows NT 4.0, rozdiel bol v možnosti individuálneho nastavovania jednotlivých komponentov.
Štandardná podpora Windows NT 4.0 Embedded skončila v roku 2003.
Windows XP Embedded.
Windows XP Embedded boli vydané v roku 2001. Na začiatku roka 2014 využívalo približne 95% všetkých automatov (od bankomatov po hracie automaty) práve Windows XP embedded alebo desktopovú verziu Windows XP.
Vzhľadom na to, že podpora tohto systému na začiatku roka 2016 skončila, bolo nutné prejsť na novšie a podporované systémy.
Windows CE.
Windows CE je asi najznámejšou vývojovou vetvou Windows. Prvýkrát bol predstavený Billom Gatesom na výstave COMDEX v roku 1996. Systém bol určený pre menšie počítače a vďaka svojej nenáročnosti sa presadil ako základ systémov Windows Mobile, alebo SmartPhone.
Najnovšia verzia je real-time operačný systém "Windows Embedded Compact 2013"
Rozšírenie.
Za pätnásť rokov našli Windows embedded systémy široké uplatnenie, od RFID čítačiek, platobných terminálov, priemyselných strojov, po medicínske prístroje, ktoré umožňujú zdieľanie dát pomocou cloudových služieb.

</doc>
<doc id="597511" url="https://sk.wikipedia.org/wiki?curid=597511" title="Windows Embedded">
Windows Embedded



</doc>
<doc id="597521" url="https://sk.wikipedia.org/wiki?curid=597521" title="1200 pred Kr.">
1200 pred Kr.



</doc>
<doc id="597522" url="https://sk.wikipedia.org/wiki?curid=597522" title="Topánka">
Topánka



</doc>
<doc id="597523" url="https://sk.wikipedia.org/wiki?curid=597523" title="Základná škola s materskou školou (Bratislava, Odborárska 2)">
Základná škola s materskou školou (Bratislava, Odborárska 2)

Základná škola s materskou školou Odborárska 2 je základná škola na Odborárskej ulici, Bratislava - mestská časť Nové Mesto.
Ako druhý cudzí jazyk si žiaci môžu vybrať nemčinu alebo španielčinu.

</doc>
<doc id="597524" url="https://sk.wikipedia.org/wiki?curid=597524" title="Základná škola (Bratislava, Gessayova 2)">
Základná škola (Bratislava, Gessayova 2)

Základná škola Gessayova 2 je základná škola na Gessayovej ulici, Bratislava - mestská časť Petržalka, miestna časť Háje.
V septembri 2015 sa žiaci a učitelia školy zúčastnili Európskeho týždňa športu.

</doc>
<doc id="597525" url="https://sk.wikipedia.org/wiki?curid=597525" title="Stredná odborná škola pedagogická (Bullova 2, Bratislava)">
Stredná odborná škola pedagogická (Bullova 2, Bratislava)

Stredná odborná škola pedagogická je stredná škola na Bullovej ulici, Bratislava - mestská časť Dúbravka.
Škola ponúka študijné odbory:

</doc>
<doc id="597530" url="https://sk.wikipedia.org/wiki?curid=597530" title="Topánky">
Topánky



</doc>
<doc id="597536" url="https://sk.wikipedia.org/wiki?curid=597536" title="Slovenská florbalová extraliga žien 2010/11">
Slovenská florbalová extraliga žien 2010/11

Slovenská florbalová extraliga žien v sezóne 2010/11 bol 6. ročník extraligy florbalistiek, najvyššej florbalovej súťaže žien na Slovensku, ktorú kontroluje Slovenský zväz florbalu (SZFB). V súťaži účinkovalo 10 družstiev, čo je 1 družstvo viac ako v minulej sezóne. Zároveň SZFB rozhodla o limitovanom počte účastníkov ženskej extraligy, keď sa ich počet upravil na číslo 10. Titul získalo družstvo CVČ UNIHOC Žirafa Žilina, ktoré vo finálovej sérii vyhralo nad víťazom základnej častiŠK 98 Pruské.
Systém súťaže.
Systém súťaže sa oproti minulej sezóne nezmenil. Pozostával zo základnej časti, v ktorej sa stretol každý s každým dvojkolovo doma a vonku, a po ktorej nasledovalo play-off. Do play-off postúpilo 8 najlepších družstiev po základnej časti a duely sa hrali na 3 víťazné zápasy, pričom prvé 2 domáce zápasy play-off sa konali u vyššie nasadeného družstva. Posledné družstvo po základnej časti vypadlo do 2. ligy.
Účastníci.
Poznámka: Družstvo 1. FbC Horse Power Prešov, ktoré skončilo v minulej sezóne na 7. mieste, sa do tohoto ročníka neprihlásilo. Nahradil ho neuspešný barážový účastníkŠK Rebels 91 ABC Topoľčany.

</doc>
<doc id="597542" url="https://sk.wikipedia.org/wiki?curid=597542" title="Dovebat">
Dovebat

Dovebat je štvrtý štúdiový album slovenského artrockového speváka a skladateľa Ivana Csudaia z roku 1997.
Album obsahuje štyri remaky („The Hunting Muscle“, „The Yellow Heart Mole“, „Tin Rain“ a „Echoes of Forgetting“) z Csudaiovho prvého albumu "9 Easy Pieces and Other Songs" (1992), pričom skladba „The Hunting Muscle“ bola remakom už aj na uvedenej platni; pochádza z debutového albumu "Flowers of Exhaustion" (1991) skupiny Sleepy Motion, v ktorej Csudai pôsobil.
Buklet obsahuje texty k skladbám (okrem 7, 10 – 12).

</doc>
<doc id="597543" url="https://sk.wikipedia.org/wiki?curid=597543" title="Anton Belanský">
Anton Belanský

Anton Belanský () bol slovenský rehoľník piaristickej rehole, učiteľ a autor školských divadelných hier.
Po štúdiách pôsobil ako učiteľ na rehoľných školách v Prievidzi, Nitre a iných mestách. V rokoch 17421746 bol riaditeľom gymnázia v Ružomberku. Bol autorom školských hier s mravoučnou tematikou.

</doc>
<doc id="597544" url="https://sk.wikipedia.org/wiki?curid=597544" title="Belánsky Antal">
Belánsky Antal



</doc>
<doc id="597545" url="https://sk.wikipedia.org/wiki?curid=597545" title="Vincent Blaho">
Vincent Blaho

Vincent Blaho (; "Blahó Vince") bol uhorský rehoľník františkánskej rehole, teológ a náboženský spisovateľ.
Študoval na rehoľných školách a získal doktorát z teológie. Pôsobil v kláštoroch v Kecskeméte, Košiciach a Trnave. Zaoberal sa dejinami františkánskej rehole v Uhorsku. Tlačou vyšli jeho kázne.

</doc>
<doc id="597546" url="https://sk.wikipedia.org/wiki?curid=597546" title="Blaho Vincze">
Blaho Vincze



</doc>
<doc id="597547" url="https://sk.wikipedia.org/wiki?curid=597547" title="Blahó Vince">
Blahó Vince



</doc>
<doc id="597550" url="https://sk.wikipedia.org/wiki?curid=597550" title="Portia de Rossi">
Portia de Rossi

Portia Lee James DeGeneres (* nar. Amanda Lee Rogers, 31. január 1973, Horsham, Melbourne, Austrália) tiež známa pod umeleckým menom Portia de Rossi je austrálsko - americká herečka, modelka, filantropka, priznala sa k homosexuálnej orientácií a od roku 2004 tvorí pár s komičkou Ellen DeGeneres, za ktorú sa v roku 2008 vydala. V auguste 2010 požiadala o zmenu mena na Portia Lee James DeGeneres, ktorá bola koncom októbra schválená.
Detstvo a mladosť.
Narodila sa ako Amanda Lee Regers. Jej mama Margareth Rogers bola lekárnička a otec Barry Rogers, zomrel keď mala Portia iba deväť rokov. Už ako dieťa sa objavovala v rôznych reklamách a v pätnástich rokoch, sa rozhodla že bude vystupovať pod umeleckým menom Portia de Rossi. Vyštudovala právo na univerzite v Melbourne.
Kariéra.
1994 - 2004
Jedna z jej prvý rolí bola v austrálskom filme "Sirény", kde si zahrala spoločne s hercom Hughom Grantom. Neskôr sa presťahovala do Los Angeles, kde dostala menšiu rolu si zahrala aj horrore "Vreskot 2", po boku herečiek Neve Campbell či Courteney Cox. O to viac priestoru dostala v seriáli "Ally McBeal", kde sa predstavila ako právnička Nelle Porter. V seriáli sa objavila v druhej sérií a zostala nej až do konca natáčania v roku 2002.
V roku 1999 sa po boku herečky Patricii Arquette objavila v horrovej dráme "Stigmata". Mala ešte zopár menších rolí v nízkorozpočtvých filmoch. Na začiatku roku 2001 prijala postavu Tess Tobias, ktorú mala pôvodne hrať herečka Sarah Michelle Gellar ale postavu odmietla, vo filme "Kto je Cletis Tout"? Po skončení seriálu "Ally McBeal", dostala hlavnú postavu v dráme "Tajomstvo apartmánu", ktorého dej hovorí o manželskom páre, ktorý sa presťahuje do krásneho domu v New Yorku, lenže záhadné okolnosti, ktoré sa im tam dejú ich nenechajú spať a zisťujú záhadnú pravdu o dome a jeho susedoch. 
V roku 2003 sa pridala k natáčaniu seriálu "Arrested Development", v ktorom účinkovala do roku 2006. Jej postava bola Lindsay Bluth Fünke. Tiež stvárnila manželku Johnna Kennedyho, Carolyn v komédii "Nepichajte do Johna Kennedyho!" (2003). O rok neskôr patrila ku šiestim kamarátom, ktorí sú podozriví z vraždy vo filme "Mŕtvi na raňajky".
2005 - súčasnosť 
V roku 2005, si zahrala menšiu postavu v dráme "Prekliatie", ktorú režíroval režisér Wes Craven, s ktorým Portia spolupracovala už v roku 1997, pri natáčanií filmu Vreskot 2. Ďalej sa objavila na filmových plátnach až v roku 2009 vo filme "Premena". Tiež pôsobila v seriáli "Ted a spol." (2009). V roku 2012 si zahrala v mysterióznom filme "Mockingbird Lane". V roku 2017 sa objavila v niekoľkých epizódach seriálu "Scandal" a v rovnakom roku po boku Drew Barrymore si zahrala aj v seriáli"Santa Clarita Diet".
Súkromný život.
Počas štúdia na škole trpela vážnou formou anorexie. Od roku 1996 do roku 1999 bola vydatá za scenáristu Mela Metcalfa. Portia po rozvode vyhlásila, že vzťah s Mel Metcalfom proste nebol pre ňu. Od roku 2000 sa stretávala s režisérkou s talianskym pôvodom, Francescou Gregorini. O Portiinej sexuálnej orientácií nikto z jej kolegov nevedel, preto bol riadny šok, keď sa v časopise objavila fotografia práve s Gregoriniovou. Ich vzťah skončil v roku 2004. Vtedy sa Portia zahľadela do komičky Ellen DeGeneres a v roku 2005 sa priznala k homosexuálnej orientácií. V roku 2008 sa zosobášili. 
Pravidelne sa objavuje v rebríčkoch najpríťažlivejších žien celého sveta. V roku 2010 napísala knihu s názvom "Unbearable Lightness", ktorá hovorí o jej živote či zdravotných problémoch. 

</doc>
<doc id="597552" url="https://sk.wikipedia.org/wiki?curid=597552" title="Jindřich Polák">
Jindřich Polák

Jindřich Polák (* 5. máj 1925, Praha† 22. august 2003, tamže) bol český filmový a televízny scenárista a režisér, klasik ako žánru českého sci-fi filmu tak aj detského filmu.
Životopis.
S filmom začal ako študent smíchovského Vančurovho reálneho gymnázia (terajšie "Gymnázium Na Zatlance"), kedy vypomáhal s premietaním v kine Máj. Hneď po druhej svetovej vojne sa stal asistentom réžie u niekoľkých známych režisérov, okrem iného tiež asistentom u režisérskej dvojice Jána Kadára a Elmara Klose, budúcich držiteľov Oscara za film "Obchod na korze". Ako asistent réžie či pomocný režisér asistoval pri natáčaní filmov "Hudba z Marsu", "Krakatit" či filmu "Synové hor". Už vtedy začala práca na jeho prvom rozprávkovom scenári pre film "Císařovy nové šaty".
Koncom 50. rokov 20. storočia začal pripravovať svoje vlastné filmy. Spolupracoval, okrem iného, tiež s Pavlom Juráčkom. Jeho vôbec prvým celovečerným filmom sa stal český westernový film "Smrt v sedle" z roku 1958. Potom nasledoval najvýpravnejší český sci-fi film "Ikarie XB 1" z roku 1963. O päť rokov neskôr v roku 1968 nasledoval film "Nebeští jezdci" vytvorený podľa námetu rovnomennej novely Filipa Jánskeho, o osudoch československých letcov počas druhej svetovej vojny v Anglicku. Tento film mal premiéru v dobe po invázii vojsk Varšavskej zmluvy do Československa v roku 1968 a v slovenských kinách sa príliš dlho nepremietal. Na mnoho rokov potom skončil v pomyselnom trezore. Vedľa týchto námetov pre dospelých pokračovala aj jeho filmová tvorba pre deti a mládež. Od konca päťdesiatych rokov až do roku 1967 išlo o, vo svojej dobe, úspešnú sériu (nielen televíznych) hraných filmov, kde hlavnou postavou bol "Klaun Ferdinand". Toho vo filme stvárňoval herec Jiří Vršťala, ktorý hral aj vo filme "Ikaria XB 1". Na tento seriál o klaunovi Ferdinandovi plynule nadviazal seriál detských filmov, ktorého hlavnou postavou bol Pan Tau v podaní Otta Šimánka. Popri tom v 70. rokoch pokračovala aj tvorba jeho filmov pre dospelých. Vedľa detektívneho príbehu "Noc klavíristy" z roku 1976 s Václavom Voskom v hlavnej úlohe to bol kriminálny film nakrútený podľa skutočnej udalosti "Smrt stopařek" z roku 1979. Natočil i ďalšie sci-fi filmy, komédiu "Zítra vstanu a opařím se čajem" z roku 1977 s Petrom Kostkou v hlavnej dvojúlohe a ďalej v žánri sci-fi natočený televízny seriál "Návštěvníci" z 1983. Tvorba pre deti vyvrcholila jeho ďalším detským miniseriálom "Chobotnice z II. patra" a šesťdielnym televíznym seriálom "Lucie, postrach ulice". Prevažná časť jeho tvorby bola divácky a komerčne úspešná.

</doc>
<doc id="597553" url="https://sk.wikipedia.org/wiki?curid=597553" title="Lupita Nyong'o">
Lupita Nyong'o

Lupita Amondi Nyong'o (* 1. marec 1983, Mexiko, Mexiko) je mexická herečka, ktorá v roku 2013 získala Oscara, za najlepšiu herečku vo vedľajšej úlohe za film "12 rokov otrokom".
Detstvo a mladosť.
Je kenského pôvodu, má mexické aj kenské občianstvo. Vyrastala v Keni, je druhou najstaršou zo šiestich detí. V Nairobi si zahrala v divadelnej inscenácií "Rómea a Júlie", kde stvárnila postavu Julie. V šestnástich rokoch sa vrátila do Mexika, pod tým, že sa naučí španielsky. Neskôr sa dostala na dramatickú fakultu Yale. Počas štúdia sa objavila v niekoľkých divadelných predstaveniach. 
Kariéra.
V roku 2013 bola obsadená do autobiografického príbehu o otroctve, "12. rokov otrokom". Aj keď sa režisérovi zdala moc krásna na úlohu Patsey, jej herecký výkon každého očaril a presvedčil. Za tento film získala ocenenie Academy Awards, za najlepšiu herečku vo vedľajšej úlohe. Jedná sa tak o šiestu černošskú herečku, ktorá získala toto ocenenie. 
V roku 2014 si zahrala po boku Liama Neesona a Julianne Moore v dráme "Non - Stop". V roku 2015, 2017 a 2019 pôsobila v sérií filmov "Star Wars", ako Maz Kanata. O rok neskôr si zahrala vo filme "Queen of Katwe", ktorí sa natáčal aj v Dominikánskej republike. V rovnakom roku si zahrala aj v dobrodružnom filme "Kniha džungle". 
V roku 2017 hrala vo file "Intelligent Life". O rok neskôr hrala vo filme "Black Panther", po boku Chadwicka Bosemana. Za jej herecký výkon získala nomináciu na ocenenie Saturn. V roku 2019 stvárnila hlavnú postavu v horore "Us." V rovnakom roku sa objavila aj v komediálnom filme so zombie tématikou, "Little Monsters". 
Súkromný život.
Patrí k najlepšie obliekajúcim sa celebritám a pôsobí tiež ako modelka. Hovorí plynule anglicky, španielsky luo a swahílsky. Je zapojená do organizácie Monther Health International, ktorej cieľom je poskytnúť pomoc ženám a deťom v Ugande, založením pôrodných centier. 

</doc>
<doc id="597554" url="https://sk.wikipedia.org/wiki?curid=597554" title="Marek Vašut">
Marek Vašut

Marek Vašut (* 5. máj 1960, Praha) je český divadelný a filmový herec a dabér.
Život.
Absolvoval pražskú jazykovú základnú školu na Ostrovní ulici v Prahe. Po maturite na gymnáziu Jana Nerudu pokračoval v štúdiu a roku 1983 ukončil DAMU v Prahe. Svoje prvé úlohy hral v Národnom divadle v Brne v rokoch 1983 až 1984, od roku 1985 do roku 1992 (s výnimkou rokov 1990 – 1991, kedy bol ako štipendista "Lee Strasberg Theatre Institute" v USA) vystupoval v Národnom divadle v Prahe.
Po ukončení angažmánu v ND odišiel do slobodného povolania, podnikal v oblasti módy, herecky spolupracuje s televíziou, zahraničnými filmovými produkciami, pražskými divadlami a dabingom, moderuje spoločenské podujatia i televízne programy. V roku 2002 vydal zbierku básní pod názvom "Humanet", s jeho umeleckými fotografiami, maliarskymi a ďalšími výtvarnými prácami je verejnosť zoznamovaná na výstavách. Marek Vašut sa tiež stal v roku 2016 moderátorom obnovenej televíznej súťaže "Chcete byť milionárom?" (český variant).
Už ako dieťa sa objavil v niekoľkých filmových snímkach režisérky Věry Šimkovej-Plívová, prvú významnú filmovú úlohu hral vo filme "Pěsti ve tmě" (1986). V niekoľkých hollywoodskych filmoch bol obsadený do epizódnych rolí gangstrov.
V roku 2001 daboval v českej počítačovej hre hlavnú postavu Thomasa (Toma) Angela.
V roku 2020 si opäť nadaboval hlavného hrdinu Toma Angela v remaku známej českej hry Mafia: Definitive Edition.

</doc>
<doc id="597564" url="https://sk.wikipedia.org/wiki?curid=597564" title="Adam Mišík">
Adam Mišík

Adam Mišík (* 7. máj 1997, Praha, Česko) je český spevák, skladateľ, gitarista, herec a dabér.
Život.
Adam Mišík je mladší syn hudobníka Vladimíra Mišíka. Od detstva hrá vo filmoch, televíznych seriáloch a v divadelných hrách. V 7 rokoch prvýkrát účinkoval vo filme "Kráska v nesnázích" s režisérom Janom Hřebejkom. Okrem herectva sa venuje aj tancu (účinkoval ako imitátor Michaela Jacksona). Od roku 2008 hral na gitaru a spieval v indierockovej skupine The Colorblinds (predtým BEK), s ktorou vystupoval napr. na festivaloch Rock for People, United Islands of Prague alebo na veľkom spomienkovom koncerte pre Václava Havla v pražskej Lucerne. V júni 2013 začal sólovú dráhu a podpísal zmluvu na svoj prvý sólový album a pieseň „Tvoje světy“, ktorú prvýkrát predstavil v talkshow "7 pádů Honzy Dědka".
V ankete Český slávik Mattoni 2013 sa stal objavom roka. V Hudobných cenách Óčka 2013 sa stal objavom roka a na cenách Európy 2 taktiež. 7. mája 2014 vydal svoj druhý videoklip "Já nechci víc". 13. júna 2014 vydal svoj debutový album "Parfém", ktorý 25. októbra 2014 pokrstil s Debbi v Lucerna Music bare.

</doc>
<doc id="597565" url="https://sk.wikipedia.org/wiki?curid=597565" title="Stará škola">
Stará škola

Stará škola môže byť:

</doc>
<doc id="597566" url="https://sk.wikipedia.org/wiki?curid=597566" title="Horizontalizmus">
Horizontalizmus

Horizontalizmus môže byť:

</doc>
<doc id="597603" url="https://sk.wikipedia.org/wiki?curid=597603" title="Vzájomnosť (spolok)">
Vzájomnosť (spolok)

Vzájomnosť bol tajný spolok študentov Evanjelického lýcea v Bratislave existujúci v rokoch 18371840, tvorený jadrom štúrovcov. Bol založený koncom júna 1837 pätnástimi radikálne naladenými členmi zakázanej Společnosti českoslovanskej na podnet Alexandra Boleslavína Vrchovského. Spolok sa hlásil k myšlienke slovanskej vzájomnosti, občianskej rovnosti, národnej slobode a odporu voči feudalizmu. Budúcnosť Slovákov videla vo federácii slovanských národov. V rámci spolku vychádzal rukopisný dvojmesačník "Vzájomnostné listy". Zanikol v lete 1840, keď po zásahu polície proti tajným združeniam upadli do podozrenia aj jej členovia.

</doc>
<doc id="597610" url="https://sk.wikipedia.org/wiki?curid=597610" title="Základná škola s materskou školou (Bratislava, Ivana Bukovčana 3)">
Základná škola s materskou školou (Bratislava, Ivana Bukovčana 3)

Základná škola Ivana Bukovčana je základná škola na ulici Ivana Bukovčana, Bratislava - mestská časť Devínska Nová Ves.
Vďaka Nadácii Volkswagen Slovakia boli v škole otvorené nové triedy s vyučovaním nemeckého jazyka.

</doc>
<doc id="597611" url="https://sk.wikipedia.org/wiki?curid=597611" title="Základná škola (Bratislava, Rajčianska 3)">
Základná škola (Bratislava, Rajčianska 3)

Základná škola Rajčianska 3 je základná škola na Rajčianskej ulici, Bratislava - mestská časť Vrakuňa.
V roku 2015 učitelia angličtiny na škole mali možnosť zdokonaliť svoje znalosti na British Council.
Za posledných 8 rokov sa na škole veľa zmenilo ako napr.:
Rekonštrucia toaliet, kabinetov, chem. fyz. a technickej učebne, jedálne a šatní.

</doc>
<doc id="597612" url="https://sk.wikipedia.org/wiki?curid=597612" title="Papiernictvo">
Papiernictvo

Papiernictvo je maloobchodný predaj výrobkov z papiera a kancelárskych potrieb všeobecne. Obvyklý sortiment obsahuje:
Moderné papiernictvá často ponúkajú tlačiarne, kopírky a ďalšie počítačové doplnky.

</doc>
<doc id="597613" url="https://sk.wikipedia.org/wiki?curid=597613" title="Lep">
Lep



</doc>
<doc id="597614" url="https://sk.wikipedia.org/wiki?curid=597614" title="Obchodná akadémia (Bratislava, Nevädzová 3)">
Obchodná akadémia (Bratislava, Nevädzová 3)

Obchodná akadémia Nevädzová 3 (nazývaná aj Nevädzka) je stredná škola sídliaca na Nevädzovej ulici na sídlisku Trávniky, v mestskej časti Ružinov v Bratislave.
Ide o jednu z najaktívnejších stredných odborných škôl ekonomického zamerania na Slovensku s unikátnym školským vzdelávacím programom "podnikateľské zručnosti".
Škola vznikla 1. septembra 1991 na Sklenárovej 1 v Bratislave a v roku 1996 sa presťahovala do priestorov bývalej základnej školy na Nevädzovej ulici. Zriaďovateľom tejto strednej odbornej školy je Bratislavský samosprávny kraj.
Priestorové a materiálne vybavenie školy.
Škola je priestorovo dobre situovaná mimo hlavného cestného ťahu s vhodným prepojením na verejnú prepravu. Triedy sú svetlé a vďaka pavilónovému usporiadaniu budov sa žiaci môžu počas prestávok prechádzať, prípadne vykonávať rôzne športové aktivity v areáli, ktorý je plný zelene. V pavilóne A sa nachádza riaditeľstvo školy, ekonomický úsek a dve odborné učebne. V pavilóne B nájdete okrem zborovne a kabinetov aj dvanásť kmeňových učební pre triedy. Pavilón D je určený pre výuku vyžadujúcu počítačové vybavenie (štyri učebne výpočtovej techniky). Škola má okrem toho k dispozícii telocvičňu, samostatné fitness centrum, a tiež školskú jedáleň s vlastnou kuchyňou.
Odborné učebne sú určené najmä na výuku predmetu informatika, počítačové zručnosti, ekonomické cvičenia, praktické účtovníctvo, administratíva a korešpondencia, ďalej na výuku cudzích jazykov s multimediálnou technikou a špeciálna odborná učebňa (kancelária) bola vybavená na výuku predmetov podnikateľské zručnosti, cvičná firma – praktikum a aplikovaná ekonómia. Výkonné počítače sú prepojené počítačovou sieťou a príslušným programovým vybavením. V škole majú žiaci k dispozícii bezplatný wifi signál. Všetkých 12 klasických tried je rovnako vybavených počítačom pripojeným na internet a multimediálnou prezentačnou technikou (dataprojektory s reproduktormi a biela tabuľa). Komunikácia medzi učiteľmi, žiakmi a rodičmi prebieha aj elektronicky vďaka aplikácii Edupage, ktorá nahradila starodávne triedne knihy a žiacke knižky.
Uplatnenie absolventa školy.
Absolventi školy nájdu uplatnenie v súkromných a štátnych organizáciách vo všetkých odvetviach hospodárstva. Absolventi sú schopní vykonávať ekonomické činnosti spojené so získavaním a spracovaním informácií v oblasti výroby, zásobovania, marketingu, vo vedení administratívy, účtovníctva a finančného hospodárenia. Cieľom výchovno-vzdelávacieho procesu na škole je výchova absolventa pripraveného na samostatný výkon odborných činností, a zároveň uchádzača o ďalšie špeciálne odborné vzdelávanie pomaturitné či štúdium na vysokej škole doma i v zahraničí. Absolvent  štúdia  školy  je kvalifikovaný odborník, ktorý  štúdiom získava súbor  teoretických  poznatkov a praktických návykov a ekonomickej, právnej, geografickej, kultúrne-historickej a spoločenskej oblasti malého a stredného podnikania. Príprava absolventa zvýrazňuje praktickú stránku  výučby s cieľom adaptácie v trhovo orientovanej praxi a na miestach, ktoré kladú vysoké požiadavky  na odbornú  samostatnú prácu a vzdelávanie. Všeobecne sú žiaci pripravení pre vyššie  riadiace  funkcie v stredných a malých  spoločnostiach alebo pre prácu  stredného  a vyššieho  manažmentu vo  všetkých  podnikoch a organizáciách  s perspektívou samostatného  vykonávania  podnikateľskej  činnosti. Praxou a zameraním  školského  vzdelávacieho  programu počas štúdia  žiak  získava schopnosť samostatnej práce, nácvik  pracovných metód, foriem a techník, podnikateľské  prístupy, firemnú kultúru, prosperitu flexibilnosť a úspešnosť.
Charakteristickým prvkom štúdia je účasť žiakov  na odbornej  praxi. Škola dokáže žiakom pomôcť pri voľbe špecializácie a  poskytnúť kontakty na  budúcich zamestnávateľov.  Zástupcov  zamestnávateľských  organizácií škola pozýva  k metodickej i lektorskej  činnosti, a pri ukončení štúdia aj na odbornú maturitnú skúšku.
Obsah štúdia.
Ťažiskom prakticky zameraných odborných predmetov 2. ročníka sú tzv. "podnikateľské zručnosti".  Predmet je zameraný na rozvoj kľúčových kompetencií v oblasti podnikania – základy ekonómie a podnikania, plánovanie  a financovanie podnikania, manažment, marketing a ľudské zdroje v podnikaní, komunikačné a manažérske zručnosti, etika v podnikaní a sebapoznanie. Študenti si počas jedného roka zakladajú malé cvičné firmy, navrhujú im podnikateľský plán a firemnú identitu (brand). Výstupom predmetu je verejnosti prístupný májový "Školský veľtrh podnikateľských zručností", na ktorom žiaci prezentujú výsledky svojej práce pred verejnosťou v kategóriách najlepšie logo, podnikateľský nápad, vizitka, katalóg, e-shop, slogan, instagramový reklamný post, reklamný videospot, firemný maskot, manažérsky tím, výstavný stánok, online marketing a osobnosť veľtrhu. Na záver je vyhlásený celkový víťaz veľtrhu.
Škola ponúka žiakom v  3. a 4. ročníka voliteľné predmety: "daňová sústava, cvičná  firma", "aplikovaná ekonómia", "praktické účtovníctvo", "počítačové zručnosti a komunikačné zručnosti". V oblasti odborného vzdelávania spolupracuje s Finančnou správou, s Národnou bankou Slovenska, komerčnými bankami a poisťovňami (napr. Tatrabanka a Slovenská sporiteľňa), s Ekonomickou univerzitou v Bratislave, so Zastúpením EÚ v SR, s niekoľkými obchodnými aj neziskovými spoločnosťami (IBM Slovensko, JA Slovensko, a pod.). Tieto  inštitúcie  zabezpečujú pre žiakov  odborné prednášky, materiálne zabezpečenie, odbornú  prax, a mnohí žiaci sa v nich aj zamestnajú.
Žiaci majú počas štúdia možnosť získať rôzne certifikáty s tuzemskou i medzinárodnou platnosťou – ide o "štátnu skúšku z administratívy a korešpondencie", "Európsky vodičský preukaz na počítače ECDL", "certifikát firmy Kros" o ovládaní ekonomického softvéru Omega, Alfa a Olymp, a tiež "Cambridgeské jazykové certifikáty".
Vysokú úroveň  odborného vzdelávania školy zabezpečuje  e-learningovým spôsobom  výuky  odborných predmetov a realizovaním  množstva  projektov. V minulosti to bolo napríklad Microsoft IT Academy (vzdelávanie žiakov, učiteľov  základných a stredných škôl,  verejnosti  v programe  nauč sa viac),  Microsoft Unlimited Potencial – 40 Up – Užívajme počítač po štyridsiatke, škola bola Akademickým testovacím  centrom  pre získanie  medzinárodného certifikátu MOS OFFICE Specialist, realizovala  medzinárodný projekt v spolupráci s British  Council – Škola budúcnosti a bola zapojená v národnom projekte IT Akadémia.
Nevädzka dlhodobo realizuje projekty programu "Erasmus+" (KA 1 Poznávajme prax v iných krajinách, KA 2 Strategické partnerstvo škôl), vďaka ktorým učitelia absolvujú stáže na iných odborných školách a žiaci môžu praxovať v zahraničných firmách (Ostrava, Praha, Cyprus, a pod.).
Škola je zapojená v projekte osobnostného rozvoja žiakov "Medzinárodná cena vojvodu z Edinburghu" a tiež v projekte výmeny jazykových lektorov "Educate Slovakia".  Aktívne spolupracuje s partnerskými školami v nemeckom Bottrope, v Česku – Lýceum Heroldovy Sady Praha a Obchodní akademie Karlove Vary, s obchodnou školou v španielskej Barcelone a Holandsku, spolupracovala aj so školami v Švédsku, Fínsku či Poľsku. V minulosti sa zapojila do  medzinárodných projektov cezhraničnej spolupráce v oblasti vzdelávania  - Danube  Twins a EdTwin. Škola v minulosti realizovala v rámci ESF projekt – Rozvoj  jazykových  zručností  žiakov OA.
Organizovaním odborných seminárov medzi školami v rámci predmetu cvičná firma, založením spoločných  medzinárodných  a žiackych cvičných firiem Nevädzka rozvíja zručnosti žiakov  na prípravu pre podnikateľské prostredie.  Žiaci zakladajú vlastné cvičné firmy, obchodujú  a zúčastňujú sa  domácich  a zahraničných veľtrhov, na ktorých sa umiestňujú na popredných priečkach.
Predmet "aplikovaná ekonómia" už takmer 30 rokov umožňuje žiakom zapájať sa do všetkých súťaží a odborných workshopov v reálnych firmách organizovaných neziskovou organizáciou "JA Slovensko" a prezentovať sa na celoslovenskom "Veľtrhu podnikateľských talentov". Vďaka progresívnej výuke podnikania s reálnymi peniazmi a produktami škola vychovala mnohých úspešných manažérov v nadnárodných korporátoch či verejnej správe.
Žiaci sa pripravujú na "štátnu skúšku v písaní na počítači", talentovaní žiaci  sa pravidelne zúčastňujú súťaží v spracovaní textu a wordprocessingu. Pri výuke písania sa používa overený český program ZAV, ktorý uľahčuje zdokonaľovanie sa v rýchlosti písania. Aj vďaka tomu sa škole darí obsadzovať popredné miesta na súťažiach v písaní na počítači desaťprstovou hmatovou metódou (2022 - Greguš 1. miesto v SR, 2023 - Greguš 1. miesto, Ušiak 3. miesto v SR).
V rámci účtovníctva sa žiaci zúčastňujú na "olympiáde „Mladý účtovník“", v ktorej Nevädzkári pravidelne postupujú až do celoštátneho kola. Škola podporuje stredoškolskú odbornú činnosť, kde samostatne riešia aj úlohy zadané súkromnými spoločnosťami, komerčnými  bankami  a pod., ktoré  vychádzajú z reálnej praxe. Nevädzkári sa rovnako pravidelne umiestňujú na prvých priečkach krajských a celoštátnych prehliadok SOČ.
Pre potreby uplatnenia sa na  zahraničných trhoch škola pripravuje žiakov v anglickom, ale aj nemeckom, ruskom a francúzskom jazyku. Bonusom pre žiakov je aj možnosť jazykovej prípravy na získanie "Cambridgeských jazykových certifikátov" na rôznych úrovniach.
Škola využíva všetky možnosti napredovania podľa zásad moderného vyučovania, buduje rozvíjanie tzv. mäkkých zručností - soft skills, ktoré sú mimoriadne žiadané u potenciálnych zamestnávateľov. Žiaci sú pripravení v prípade záujmu pokračovať v štúdiu na vysokej škole  nielen ekonomického charakteru, o čom svedčí aj najvyšší počet absolventov pokračujúcich v ďalšom štúdiu zo stredných odborných škôl v bratislavskom kraji (až 80 %).
Počas štúdia sa žiaci nielen zapájajú do rôznych projektov, ale aj vytvárajú vlastné projekty, napr. "Bratislavské kontraktačné dni" s medzinárodnou účasťou, nad ktorými prevzal záštitu predseda BSK, alebo "Rýchle prsty" (súťaž v písaní na PC s celoštátnou účasťou), a iné.
Pre žiakov je v prípade potreby k dispozícii školská psychologička a výchovná poradkyňa.
Zaujímavosti o škole.
V areáli školy nájdete „Ružovú záhradu absolventov“, do ktorej začiatkom júna pribúdajú každý rok tri nové kríčky ruží. Každá absolventská trieda si pri slávnostnom preberaní maturitných vysvedčení zasadí svoj vlastnú sadenicu označenú názvom a rokmi štúdia. Bývalí Nevädzkári si tak pri návšteve svojej alma mater môžu skontrolovať, ako jej darí rásť.
V škole veľmi aktívne pracuje školský parlament spolupracuje s vedením školy na zlepšovaní školského prostredia či skvalitňovaní medziľudských vzťahov v rámci školy. Veľmi obľúbenou akciou je napríklad Halloweenský deň, počas ktorého sa študenti a učitelia oblečú do strašidelných kostýmov a vyučovanie je tak naozaj „strašné“. Počas športového dňa zase súťažia medzi sebou triedy so svojimi triednymi učiteľmi v disciplínach, akými sú indiaca, preťahovanie lanom, skákanie vo vreci či stolové hry. Vďaka parlamentu Nevädzka natáča svoj vlastný podcast a zaviedla aj špeciálne dni, počas ktorých sa žiaci obliekajú ležérnejšie ako zvyčajne (Chillout Day) alebo naopak serióznejšie (Business Day).
Študentská firma vyhlasuje od roku 2015 hlasovanie o najlepšie motto. To je potom súčasťou dizajnu tričiek s logom školy, ktoré dostávajú prváci počas imatrikulačného obradu. Víťaznými sloganmi boli aj tieto:
Vedenie školy.
Riaditelia školy:
Zástupkyne riaditeľov školy:

</doc>
<doc id="597615" url="https://sk.wikipedia.org/wiki?curid=597615" title="Obchodná akadémia Nevädzová 3">
Obchodná akadémia Nevädzová 3



</doc>
<doc id="597616" url="https://sk.wikipedia.org/wiki?curid=597616" title="Na pántoch">
Na pántoch

Ulica na pántoch v Bratislave sa nachádza v mestských častiach Rača a Vajnory a nazvaná bola podľa pántov.
Na čísle 9 je Stredná odborná škola hotelových služieb a obchodu. Bola to konečná zastávka autobusovej linky č. 59 premávajúcej z Petržalky, ktorá bola nedávno zrušená z dôvodu predĺženia električkovej linky č. 3 až takmer na koniec Petržalky, teda na zastávku Južné mesto a skrátenia intervalov medzi spojmi linky 3. Linka tak obslúži aj niektoré zastávky v Petržalke, ktoré predtým neobsluhovala, a linka č. 59 ich predtým obsluhovala. 

</doc>
<doc id="597625" url="https://sk.wikipedia.org/wiki?curid=597625" title="Apollónis">
Apollónis

Apollónis () môže byť:

</doc>
<doc id="597626" url="https://sk.wikipedia.org/wiki?curid=597626" title="Basketbalová extraliga žien 2003/04">
Basketbalová extraliga žien 2003/04

Basketbalová extraliga žien v sezóne 2003/04 bol 12. ročník extraligy basketbalistiek, najvyššej basketbalovej súťaže žien na Slovensku, ktorú kontroluje Slovenská basketbalová asociácia (SBA). V sezóne účinkovalo 8 družstiev. Víťazom sa stalo družstvo Delta I.C.P. Košice, ktoré vo finálovej sérii vyhralo nad dovtedajším jediným víťazom slovenskej extraligyMBK Ružomberok.
Systém súťaže.
Po odohraní základnej časti, ktorá sa hrala štvorkolovo, nasledovala nadstavbová časť v skupine o 5.8. miesto. Družstvám sa v nadstavbovej časti započítavali výsledky odohraté v základnej časti. Družstvá na 1. až 4. mieste po základnej časti postúpili priamo do semifinále play-off, ktoré sa hralo na 3 víťazné zápasy, rovnako ako duely o 3. miesto a finále. Posledné družstvo zostúpilo do 1. ligy. 

</doc>
<doc id="597627" url="https://sk.wikipedia.org/wiki?curid=597627" title="Ručná prevodovka">
Ručná prevodovka



</doc>
<doc id="597633" url="https://sk.wikipedia.org/wiki?curid=597633" title="Anca Petrescuová">
Anca Petrescuová



</doc>
<doc id="597634" url="https://sk.wikipedia.org/wiki?curid=597634" title="Mira Anca Victoria Mărculeţ Petrescu">
Mira Anca Victoria Mărculeţ Petrescu



</doc>
<doc id="597635" url="https://sk.wikipedia.org/wiki?curid=597635" title="Mira Anca Victoria Mărculeţová Petrescová">
Mira Anca Victoria Mărculeţová Petrescová



</doc>
<doc id="597639" url="https://sk.wikipedia.org/wiki?curid=597639" title="Ulica (rozlišovacia stránka)">
Ulica (rozlišovacia stránka)

Ulica môže byť:

</doc>
<doc id="597640" url="https://sk.wikipedia.org/wiki?curid=597640" title="Jindřich Joch">
Jindřich Joch

Generálmajor Ing. Jindřich Joch (*19. apríl 1963, Přerov) je slovenský generál vo výslužbe.
Od 1. apríla 2017 do 9. júla 2020 bol veliteľom Pozemných síl Ozbrojených síl SR. Pred menovaním do tejto funkcie pôsobil ako druhý zástupca náčelníka Generálneho štábu, predtým v iných funkciách na Generálnom štábe a tiež velil tankovému práporu. Vo výslužbe pôsobí na Akadémii ozbrojených síl generála Milana Rastislava Štefánika.
Vojenské pôsobenie.
Začiatky.
Profesionálnym vojakom je od 1. januára 1983. Do povolania vstúpil pri štúdiu na Vysokej vojenskej škole pozemného vojska vo Vyškove, ktorú ukončil 19. júla 1986. Po ukončení vysokej školy vykonával veliteľské a štábne funkcie v tankových jednotkách od čaty po brigádu. Od augusta 1986 do marca 1991 pôsobil v Strašiciach, od marca 1991 v tankovom pluku/prápore v Kežmarku.
Štábne funkcie.
Od 1. mája 2001 pôsobil na Generálnom štábe, vo funkciách vedúci starší dôstojník - špecialista, Oddelenie plánovania operácií, Odbor plánovania operácií, Štáb pre plánovanie operácií až náčelník odboru plánovania operácií, Štáb pre plánovanie operácií. V rokoch 2006 až 2007 študoval Kurz národnej bezpečnosti, na Národnej akadémii obrany maršala Andreja Hadíka, v Liptovskom Mikuláši. Po ukončení štúdia bol od 18. septembra 2007 náčelníkom štábu Veliteľstva Pozemných síl OS SR. Od 1. februára 2008 bol prevelený späť na Generálny štáb kde velil Centru riadenia operácií Štábu riadenia operácií. V tejto funkcii bol menovaný do svojej prvej generálskej hodnosti. Brigádnym generálom bol menovaný 25. januára 2010 prezidentom Ivanom Gašparovičom. Od 1. novembra 2011 do 31. decembra 2013 tomuto štábu velil.
Od 1. januára 2014 do 31. marca 2016 bol veliteľom Strategického centra krízového manažmentu GŠ OS SR. Od 1. apríla 2016 bol 2. zástupcom náčelníka Generálneho štábu OS SR. V tejto funkcii bol 8. septembra 2016 prezidentom Andrejom Kiskom povýšený na generálmajora. Funkcia sa od 1. februára 2017 označovala ako zástupca náčelníka GŠ - náčelník štábu.
Veliteľ Pozemných síl.
1. apríla 2017 bol uvedený do funkcie veliteľa Pozemných síl Ozbrojených síl SR, vystriedal genmjr. Ondřeja Novosada. Pri menovaní Joch poznamenal: "„Profesionálny život vojaka je zložitý, má veľa odbočiek. Čo sa týka pozemných síl, prešiel som všetkými funkciami. Začínal som ako veliteľ čaty, vykonával som funkciu náčelníka štábu Veliteľstva Pozemných síl, takže pozemné sily poznám veľmi dobre. Prešiel som rôznymi funkciami na Generálnom štábe OS SR a verím, že teoretické a praktické skúsenosti dokážem využiť v tejto náročnej funkcii.“"
Svoju vojenskú kariéru po takmer 38 rokoch ukončil k 9. júlu 2020. Pri odchode z postu veliteľa Pozemných síl poznamenal: "„1.4.2017 som prevzal funkciu veliteľa pozemných síl. Nevedel som akých ľudí stretnem. Dnes 8.7.2020 môžem povedať, stretol som fantastických ľudí. Som hrdý, že som mohol byť ich veliteľom a ďakujem všetkým za podporu, ktorú mi preukazovali po celú dobu.“" Jeho nástupcom sa stal brigádny generál Martin Michalko.
Akademické pôsobenie.
Najmenej od septembra 2020 pôsobí ako asistent na Katedre logistického zabezpečenenia Akadémie ozbrojených síl generála Milana Rastislava Štefánika.

</doc>
<doc id="597643" url="https://sk.wikipedia.org/wiki?curid=597643" title="Monte Bianco">
Monte Bianco



</doc>
<doc id="597644" url="https://sk.wikipedia.org/wiki?curid=597644" title="Základná škola (Bratislava, Pankúchova 4)">
Základná škola (Bratislava, Pankúchova 4)

Základná škola Pankúchova 4 je základná škola na Pankúchovej ulici v Petržalke, miestnej časti Ovsište v Bratislave. 
Základné informácie:

</doc>
<doc id="597645" url="https://sk.wikipedia.org/wiki?curid=597645" title="Základná škola s materskou školou Rusovce">
Základná škola s materskou školou Rusovce

Základná škola s materskou školou Rusovce je základná škola na Vývojovej ulici 228, v mestskej časti Rusovce v Bratislave.
Základné informácie:
V apríli 2017 sa do školy zapísalo 80 detí, v roku 2016 to bolo len 40.

</doc>
<doc id="597646" url="https://sk.wikipedia.org/wiki?curid=597646" title="Gymnázium Matky Alexie">
Gymnázium Matky Alexie

Gymnázium Matky Alexie (GMA; študenti - [prezývka] - GMAci ) je cirkevné gymnázium na Jesenského ulici, Bratislava - mestská časť Staré Mesto. Ponúka štúdium osemročné (tzv. "Malé gymnázium") a štvorročné (tzv. "Veľké gymnázium").
Budovu gymnázia tvoria dve rozdielne budovy, stará a nová, ktoré sú navzájom prepojené. Školská jedáleň slúži aj deťom zo Základnej školy Matky Alexie. Pod budovou gymnázia sú podzemné garáže, ktoré tvoria 4 podzemné podlažia.
Na gymnáziu je aj školská kaplnka Sedembolestnej Panny Márie, v ktorej sa konajú sv. omše a chvály.
Dlhoročne súperí s Gymnáziom Svätej Uršule, ďalším z cirkevných gymnázií v Bratislave, proti ktorému v intelektuálnych a vedomostných zručnostiach suveréjne vedie.

</doc>
<doc id="597650" url="https://sk.wikipedia.org/wiki?curid=597650" title="Stredná odborná škola geodetická Vazovova 14">
Stredná odborná škola geodetická Vazovova 14



</doc>
<doc id="597651" url="https://sk.wikipedia.org/wiki?curid=597651" title="Stredná odborná škola technická (Bratislava, Vranovská 4)">
Stredná odborná škola technická (Bratislava, Vranovská 4)

Stredná odborná škola technická Vranovská 4 je stredná škola na Vranovskej ulici v Petržalke v Bratislave.
Medzi študijné programy patrí:

</doc>
<doc id="597652" url="https://sk.wikipedia.org/wiki?curid=597652" title="Stredná odborná škola technická Vranovská 4">
Stredná odborná škola technická Vranovská 4



</doc>
<doc id="597654" url="https://sk.wikipedia.org/wiki?curid=597654" title="Základná škola (Trenčín, Veľkomoravská 12)">
Základná škola (Trenčín, Veľkomoravská 12)

Základná škola Veľkomoravská 12 je základná škola na Veľkomoravskej ulici, v mestskej časti Západ v Trenčíne.
Okrem výuky angličtiny a nemčiny je škola zameraná na informatiku a šport.
Športový areál pri základnej škole má ihriská pre hádzanú, basketbal, volejbal, tenis a po vyučovaní je prístupný pre širokú verejnosť.

</doc>
<doc id="597656" url="https://sk.wikipedia.org/wiki?curid=597656" title="Športové gymnázium Ostredková 10">
Športové gymnázium Ostredková 10



</doc>
<doc id="597662" url="https://sk.wikipedia.org/wiki?curid=597662" title="Basketbalová extraliga žien 2004/05">
Basketbalová extraliga žien 2004/05

Basketbalová extraliga žien v sezóne 2004/05 bol 13. ročník extraligy basketbalistiek, najvyššej basketbalovej súťaže žien na Slovensku, ktorú kontroluje Slovenská basketbalová asociácia (SBA). V sezóne účinkovalo opäť 8 družstiev. Titul obhájilo družstvo Delta I.C.P. Košice, ktoré vo finálovej sérii zvíťazilo nad tímom MBK Ružomberok.
Systém súťaže.
Ten sa oproti minulej sezóne zmenil. Po odohraní základnej časti, ktorá sa hrala dvojkolovo, nasledovala nadstavbová časť v skupinách o 1.4. a o 5.8. miesto. Družstvám sa v nadstavbovej časti započítavali výsledky odohraté v základnej časti. Družstvá na 1. až 6. mieste po nadstavbovej časti postúpili do play-off, družstvá na 1. a 2. mieste priamo do semifinále. Štvrťfinálové a semifinálové duely play-off sa hrali na 2 víťazné zápasy, duel o 3. miesto a finále na 3 víťazné zápasy. Posledné družstvo zostúpilo do 1. ligy. 

</doc>
<doc id="597672" url="https://sk.wikipedia.org/wiki?curid=597672" title="Golfo Dulce">
Golfo Dulce



</doc>
<doc id="597674" url="https://sk.wikipedia.org/wiki?curid=597674" title="Svetový pohár v ľadovom hokeji">
Svetový pohár v ľadovom hokeji

Svetový pohár v ľadovom hokeji je medzinárodný hokejový turnaj. Jeho prvý ročník bol usporiadaný v roku 1996. Svetový pohár sa stal nástupcom Kanadského pohára, ktorý bol nepravidelne konaný medzi rokmi 1976 až 1991. Turnaj svetového pohára sa zatiaľ konala trikrát. V rokoch 1996, kedy ho získala reprezentácia Spojených štátov amerických, roku 2004, kedy ho získala kanadská reprezentácie a v roku 2016. 
Svetový pohár organizuje NHL, na rozdiel od Majstrovstiev sveta a turnajov na Zimných olympijských hrách, ktoré organizuje IIHF. Preto sú tiež zápasy Svetového pohára hrané podľa pravidiel NHL. SP sa koná mimo sezóny, čo znamená, že sú k dispozícii všetci hokejisti. Na Svetovom pohári sa na rozdiel od iných významných medzinárodných turnajov neudeľujú medaily a nehrá sa zápas o 3. miesto. Ocenený je len víťazný tím, ktorý získa pohár. Každý turnaj má svoj špecifický systém.
Dejiny.
Kanadský pohár.
Svetovému poháru v ľadovom hokeji predchádzal Kanadský pohár, ktorý sa začal v roku 1976 spoločným úsilím Douga Fishera a Alana Eaglesona. Na základe inšpirácie z Majstrovstiev sveta vo futbale Eagleson navrhol nový turnaj, na ktorom by sa zišli všetky najlepšie hokejové krajiny. Po úspešných rokovaniach s hokejovými predstaviteľmi zo Sovietskeho zväzu v septembri 1974 začal Eagleson organizovať Kanadský pohár, ktorý debutoval v roku 1976. Bol to prvý medzinárodný turnaj v ľadovom hokeji, ktorý umožnil hokejovým národom hrať s ich špičkovými hráčmi, keďže Zimné olympijské hry boli striktne amatérskou súťažou a každoročné Majstrovstvá sveta kolidovali s Play-off Stanleyho pohára.
Turnaje, ktoré sa konali každé tri až päť rokov, sa konali na severoamerických miestach pred začiatkom základnej časti National Hockey League (NHL). V každom ročníku súťažilo šesť tímov. Z piatich turnajov Kanadského pohára štyri vyhrala Kanada, zatiaľ čo Sovietsky zväz vyhral jeden, a to v roku 1981.
Svetový pohár v hokeji.
V roku 1996 bol Kanadský pohár oficiálne nahradený Svetovým pohárom v hokeji. Trofej z Kanadského pohára bola vyradená. Turnaj sa rozšíril na osem tímov, k národným tímom Kanady , Spojených štátov amerických, Česka, Fínska, Ruska a Švédska, ľudovo nazývaným Veľká šestka, pribudlo Nemecko a Slovensko. Spojené štáty americké porazili Kanadu a vyhrali prvý ročník Svetového pohára.
O osem rokov neskôr sa v roku 2004, tesne pred výlukou v NHL v sezóne 2004/2005, uskutočnil druhý ročník Svetového pohára v hokeji . Kanada vyhrala svoj prvý titul, keď v semifinále zdolala Česko a vo finálovom zápase Fínsko.
Dňa 24. januára 2015 komisár NHL Gary Bettman oznámil, že Svetový pohár v ľadovom hokeji 2016 sa bude konať v septembri 2016 v Air Canada Center v Toronte. Svetový pohár v roku 2016 mal mierne upravený formát, popri krajinách Veľkej šestky tu boli dva hviezdne tímy, ktoré pozostávali z Tímu Európy a Tímu do 23 rokov zo Severnej Ameriky. Kanada opäť vyhrala šampionát, keď vo finále porazila tím Európy.
Vydanie na rok 2020 bolo naplánované tak, aby zahŕňalo európsky kvalifikačný turnaj s cieľom určiť niektoré zúčastnené krajiny.  V januári 2019 sa od plánov na turnaj upustilo z dôvodu čakajúceho uplynutia platnosti dohody o kolektívnom vyjednávaní (CBA) medzi NHL a Hráčskou asociáciou NHL.  V auguste 2019 bolo oznámené, že Svetový pohár by sa mohol konať vo februári 2021, ak by sa CBA mohla predĺžiť alebo obnoviť; to však NHL neskôr toho roku vylúčila. Vo februári 2024 NHL oznámila plány usporiadať ďalší Svetový pohár v roku 2028 a potom každé štyri roky. NHL sa však rozhodla že zorganizuje ešte jeden turnaj v roku 2025.

</doc>
<doc id="597677" url="https://sk.wikipedia.org/wiki?curid=597677" title="Gloster Meteor">
Gloster Meteor

Gloster Meteor bol prvým britským prúdovým stíhacím lietadlom. Zároveň bol jediným spojeneckým lietadlom s prúdovým motorom, ktoré bolo zaradené do služby počas druhej svetovej vojny. 
Hoci bol zavedený ešte v roku 1944, nikdy sa nestretol v leteckom súboji so svojím nemeckým náprotivkom Messerschmittom Me 262.
Vznik a vývoj.
Začiatok vývoja Meteoru siaha do roku 1935, keď mladý konštruktér Frank Whittle založil spoločnosť Power Jets Ltd a spustil práce na vývoji prúdového motora. V roku 1940 vydalo britské ministerstvo letectva požiadavky na nové stíhacie lietadlo s prúdovým motorom (dokument mal označenie F.9/40). Spoločnosť Gloster pripravila konštrukčný návrh lietadla, ktorého pohon mal zabezpečovať Whittlov motor W2. Avšak kvôli slabému výkonu motora W2 sa hneď od začiatku rátalo s dvomi pohonnými jednotkami. Návrh Glosteru bol v novembri 1940 prijatý a ministerstvo objednalo 12 prototypov. Z nich však bolo nakoniec vyrobených iba osem kusov.
Vzhľadom k tomu, že vývoj Whittlovho motora W.2B bol v sklze, pohon prvého lietajúceho prototypu Meteoru zabezpečovali motory H.1 Halford od firmy de Havilland. Tento prototyp, v poradí piaty, absolvoval svoj prvý let 5. marca 1943. Motory H.1 nakoniec neboli použité v sériovo vyrobených Meteoroch, ale ich ďalším vývojom vznikli pohonné jednotky Goblin, ktoré boli neskôr použité v stíhacích lietadlách de Havilland Vampire.
Stroje Gloster Meteor boli zavedené dňa 27. júla 1944. Ako prvá bola týmito stíhačkami vyzbrojená letka RAF č. 616, v ktorej nahradili lietadlá Spitfire.
Rekordy.
Dňa 7. novembra 1945 prekonal kapitán H.J. Wilson svetový rýchlostný rekord, keď na upravenom Meteore F.Mk 3 dosiahol rýchlosť /h. Už v roku 1946 ho o tento úspech pripravil kapitán Edward "Teddy" Donaldson, ktorý na Meteore F.Mk 4 letel maximálnou rýchlosťou /h.
Ďalším výkonom, ktorým sa Meteor zapísal navždy do siene slávy, bol nový akrobatický prvok, nazvaný Zurakowského mlynček. Tento manéver bol prvýkrát predvedený na verejnosti v roku 1951 počas leteckej show vo Farnborough.
Dňa 7. augusta 1949 vzlietol testovací pilot Patrick Hornidge so strojom Meteor F.Mk 3 z letiska v Tarrant Rushton. Počas letu doplnil pomocou tankeru Lancaster desaťkrát palivo a zostal vo vzduchu 12 hodín a 3 minúty. Tým dosiahol nový setový rekord v letovej vytrvalosti. Za túto dobu natankoval vo vzduchu 8903 litrov paliva a preletel vzdialenosť .
Konštrukcia.
Meteor F.Mk 1 bolo jednomiestne lietadlo s celokovovou konštrukciou. Bol to dolnoplošník s rozpätím krídel . Na každom z krídel mal pripevnený jeden prúdový motor s radiálnym kompresorom Rolls-Royce W2B/23 Welland s ťahom 7.1 kN. Kvôli konvenčnej konštrukcii svojho draku však nikdy nedosahoval špičkové výkony. Mal priame krídla, čo spôsobovalo, že nebol rýchlejší ako vtedajšie najrýchlejšie stíhačky s piestovým motorom: P-51 Mustang alebo Hawker Tempest. Vo výške dosahoval maximálnu rýchlosť /h. Horizontálne chvostové plochy boli umiestnené pomerne vysoko, mimo dosahu výfukových plynov motora. Kokpit poskytoval pilotovi výborný výhľad vo všetkých smeroch. Lietadlo bolo vybavené konvenčným podvozkom, pozostávajúcim z dvoch hlavných podvozkových nôh a prednej podvozkovej nohy, ktoré boli zaťahovateľné. Výzbroj stíhačky pozostávala zo štyroch kanónov Hispano kalibru .
Operačné nasadenie.
Druhá svetová vojna.
Meteor bol spočiatku nasadený proti nemeckým neriadeným strelám V-1. K prvému zničeniu V-1 Meteorom došlo 4. augusta 1944, keď dôstojník "Dixie" Dean po zaseknutí kanónov vychýlil strelu miernym nárazom z letovej dráhy a tá sa následne zrútila. V ten istý deň zneškodnil dôstojník Roger ďalšiu V-1 klasickým zostrelom, pomocou svojich štyroch kanónov. Letke Meteorov sa do konca vojny podarilo zničiť celkovo 14 striel V-1. Väčšina z nich bola zničená streľbou z optimálnej vzdialenosti , čo postačovalo na to, aby sa pilot stihol vyhnúť troskám po explózii nálože. Napriek tomu niekoľko pilotov zahynulo, keď sa nestihli tejto hrozbe včas vyhnúť.
V marci 1945 bola letka č. 616 presunutá do Holandska, odkiaľ podnikali lietadlá Meteor prieskumné misie alebo útoky na pozemné ciele. Týmto spôsobom sa im podarilo zničiť 46 nemeckých lietadiel, odstavených na letiskách. 
Kórejská vojna.
K pomerne rozsiahlemu nasadeniu Meteorov došlo v Kórejskej vojne austrálskym letectvom, ktoré disponovalo lietadlami vo verzii F.Mk 8. Na svoju prvú misiu bola austrálska letka vyslaná dňa 29. júla 1951. Jej úlohou bolo eskortovať bombardér, napriek tomu, že piloti Meteorov boli primárne cvičení na ničenie pozemných cieľov.
Dňa 29. augusta 1951 poskytovalo osem Meteorov vzdušné krytie bombardéru B-29 Superfortress, ktorého sprevádzali do oblasti známej ako "Alej MiGov". Tu na nich zaútočilo šesť stíhačiek MiG-15, ktorým sa podarilo jeden Meteor zostreliť a dva poškodiť. Austrálski piloti nezaznamenali ani jeden zostrel nepriateľského lietadla.
Dňa 1. decembra sa dvanásť Meteorov dostalo do vzdušného súboja so štyridsiatimi MiG-15. Austrálskej letke sa podarilo zostreliť dva MiGy, pričom sama prišla štyri Meteory.
Posledný súboj s MiGom-15 sa odohral v marci 1953 a pilot Meteoru, seržant John Hale, z neho vyšiel víťazne. 
Lietadlá Meteor uskutočnili v Kórei 4836 misií, pri ktorých zničili šesť MiGov, 3 500 konštrukcií a 1 500 vozidiel. Celkovo bolo zostrelených 30 Meteorov, väčšinu strát si však pripísala protivzdušná obrana protivníka.
Arabsko-izraelské vojny.
Dňa 20. augusta 1955 zaútočili dva izraelské Meteory nad púšťou Negev na štyri egyptské stíhačky Vampire. Izraelským pilotom sa podarilo jeden z egyptských strojov poškodiť.
Ráno 1. septembra 1955 boli štyri egyptské stroje Vampire spozorované, ako prekročili izraelsko-egyptskú hranicu. Izrael proti nim poslal dva Meteory, jeden vo verzii F.8 a druhý FR.9. Po nájdení prvého páru nepriateľských stíhačiek sa kapitán Aaron Yoali priblížil zo zadu k Vampirom a jeden z nich zo vzdialenosti zostrelil. Yoali, krytý kapitánom Yoashom Tzidonom, pokračoval v prenasledovaní druhého egyptského stroja, ktorý sa mu podarilo taktiež zostreliť.
V októbri 1956 sa izraelská tajná služba dozvedela o ceste egyptskej vojenskej delegácie do Sýrie. Dňa 28. októbra sa táto delegácia, vrátane egyptského ministra obrany, mala na lietadle Iliušin Il-14 vracať naspäť do Egypta. Vo výške nad Stredozemným morom sa k Il-14 priblížili dve izraelské stíhačky Meteor NF.13 a egyptské dopravné lietadlo zostrelili. Napriek tomu, že akcia prebehla úspešne, hlavný cieľ tejto misie sa dosiahnuť nepodarilo. Egyptský minister obrany sa rozhodol si svoj pobyt v Sýrii predĺžiť a na palube zostreleného lietadla sa nenachádzal.
Dňa 31. októbra 1956 zničili Mateory egyptskú radarovú stanicu a 2. novembra sa tieto stroje podieľali na dobýjaní pásma Gazy a zničení 8. palestínskej divízie.
Varianty.
F Mk.1 - počiatočná produkčná verzia, ktorá vznikla v roku 1943. V tomto prevedení bolo vyrobených 20 lietadiel, pričom 16 kusov bolo zaradených do letky č. 616 a štyri slúžili na testovacie účely.
F Mk.2 - šiesty prototyp, ktorý bol kvôli omeškaniu dodávky motora Rover W.2B poháňaný motorom de Havilland H.1.
F Mk.3 - prvá verzia, ktorá bola vyrábaná vo veľkých množstvách (celkovo ich bolo dodaných 210 kusov). Prvých pätnásť lietadiel tejto verzie sa od F.Mk 1 príliš nelíšilo. Mali síce posuvný prekryt kabíny, zvýšenú kapacitu paliva a mierne upravený drak, ale stále boli poháňané motormi Welland W2B/23C. Zvyšných 195 strojov bolo už poháňaných výkonnejšími motormi Derwent I (8,89 kN). Posledných pätnásť lietadiel malo predĺženú prednú aj zadnú časť gondoly motorov, čo umožnilo zvýšiť rýchlosť o /h.
F Mk.4 - verzia poháňaná motormi Derwent 5 s ťahom 15,56 kN. Trup lietadla bol spevnený, krídla skrátené a kabína pilota bola pretlakovaná. Kvôli zvýšeniu doletu bol objem interných palivových nádrží zväčšený na 1230 l a pod krídlami boli namontované prídavné palivové nádrže. Na vonkajších podkrídelných závesníkoch mohlo lietadlo niesť bomby a neriadené rakety. Celkovo bolo v tejto verzii vyrobených 535 lietadiel. 
FR Mk.5 - jediný exemplár prieskumného lietadla, ktoré vzniklo na báze F.Mk 4. Stroj bol vybavený dvomi fotoaparátmi F.36 v zadnej časti trupu a jeden fotoaparát F.24 mal nainštalovaný v nose. Prvý let sa konal 15. júna 1949, ale skončil haváriou, pri ktorej zahynul testovací pilot Rodney Dryland.
FR Mk.7 - cvičná verzia s dvojmiestnym kokpitom a prdĺženou prednou časťou trupu.
F Mk.8 - vylepšená verzia, postavená na základe F.Mk 4. Mala prerobenú chvostovú plochu, predĺžený trup a zvýšenú zásobu paliva. Lietadlá boli vybavené vystreľovacími sedadlami Martin-Baker Mk 1, Mk 1E a neskôr aj Mk 2E, ktoré umožňovalo katapultáž už vo výške . Táto verzia bola poháňaná motormi Derwent 8, čím sa zvýšila ich maximálna rýchlosť na /h. Stroje tejto verzie boli zaradené do služby v roku 1950 a celkovo ich bolo vyrobených 1183 kusov.
FR Mk.9 - prieskumno-bojová verzia, postavená na báze F.Mk 8. 126 lietadiel, vyrobených v tomto štandarde, malo v nose nainštalovaný fotoaparát F.24.
PR Mk.10 - fotografická prieskumná verzia, ktorá bola prispôsobená pre lety vo vysokých letových hladinách.
NF Mk.11 - nočná stíhačka, postavená na báze F.Mk 8, ktorá bola vybavená palubným rádiolokátorom.
NF Mk.12 - nočná stíhačka, postavená na báze NF.Mk 11 s podlhovastou prednou časťou trupu, ktorá bola prispôsobená na osadenie amerického rádiolokátora.
NF Mk.13 - nočná stíhačka, postavená na báze NF.Mk 11, prispôsobená pre zahraničných zákazníkov pre prevádzkovanie v extrémnych klimatických podmienkach.
NF Mk.14 - nočná stíhačka, postavená na báze NF.Mk 11, ktorá disponovala prepracovanou kabínou pilota.
T Mk.7 - dvojmiestna cvičná verzia
Špecifikácie (Gloster Meteor F Mk.1).
Výkony.
Maximálna rýchlosť: /h vo výške 

</doc>
<doc id="597678" url="https://sk.wikipedia.org/wiki?curid=597678" title="Domáci počítač">
Domáci počítač

Domáci počítač bol druh osobných počítačov, ktorý sa začal predávať v roku 1977 a rozšíril sa v osemdesiatych rokoch. Pre zákazníkov to bol dostupnejší variant osobných počítačov, zároveň však výkonnejší ako vtedajšie herné konzoly. Takéto počítače typicky stáli oveľa menej ako podnikové a vedecké počítače, mali menej pamäte a nemali toľko možností rozširovania, ale mali lepšie zobrazenie grafiky a zvuku. Typicky sa kupovali pre výučbu, hranie hier a ako textový editor.
Reklamy na domáce počítače bežne uvádzali také možnosti použitia v domácnosti ako katalóg receptov, domáce účtovníctvo a automatizácia domácnosti, ale také sľuby sa nikdy nenaplnili. Domáce počítače často vyžadovali od používateľov naučiť sa základy programovania, čo mnohých odradilo. Napriek tomu sa takto mnohým ľuďom ponúkla prvú skúsenosť s programovaním. Rozdiel medzi podnikovými počítačmi a domácimi počítačmi sa zotrel, pretože väčšinou používali rovnaký operačný systém, architektúru procesora, aplikácie a periférie.

</doc>
<doc id="597680" url="https://sk.wikipedia.org/wiki?curid=597680" title="Didaktik">
Didaktik

Didaktik je rad 8-bitových domácich počítačov vyrábaných v Česko-Slovensku, ktoré produkovalo a dodávalo výrobné družstvo Didaktik Skalica. V pôvodnej verzii išlo o vylepšený počítač PMD 85, vo vyspelejšom variante išlo o klon anglického počítača ZX Spectrum. Používal sa mikroprocesor Z80.
Klony PMD 85.
Didaktik Alfa.
Didaktik Alfa bol vyrobený v roku 1986 ako vylepšený klon počítača PMD 85. Obsahoval klon CPU Intel 8080 s taktovacou frekvenciou 2 MHz, Pamäť 48 KB RAM, 8 KB ROM so vstavaným interpreterom jazyka BASIC, kvalitnú klávesnicu (v porovnaní s PMD 85), video výstup pre monitor (nie však televízny výstup) o rozlíšení 288 × 256 pixelov so 4 farbami. Cez niektoré zmeny v ROM bol viac-menej kompatibilný s PMD 85. Didaktik Alfa 1 bol klonom PMD 85-1, Didaktik Alfa 2 klonom PMD 85-2.
Konštruktérmi boli Ing. Roman Kišš (Tesla Piešťany), Ing. Ľudovít Barát a Mgr. Martin Peťovský (Didaktik Skalica).
Didaktik Beta.
Didaktik Beta bola ľahko upravená verzia predchádzajúceho modelu Alfa, s takmer rovnakým hardvérom.
Klony počítača ZX Spectrum.
Kým Didaktik Alfa a Beta sa nasadzovali v školách, aby nahradili staršie PMD 85, existovala ďalšia výrobná linka, zamýšľaná ako domáce počítače. To boli klony počítača ZX Spectrum.
Didaktik Gama.
Didaktik Gama bol prvý klon počítača ZX Spectrum s 80 KB veľkou RAM, ktorá sa do adresného priestoru veľkého 64 KB premietala metódou zvanou stránkovanie nasledujúcim spôsobom: najnižších 16 KB bolo vyhradené pre ROM (rovnako ako originálne Spectrum), ďalších 16 KB bola RAM, ktorá obsahovala aj VideoRAM (rovnako ako Spectrum), ďalších 32 KB bolo možné prepínať po častiach zvaných "stránky" alebo "banky pamäte". Táto zmena stránky sa prepínala hodnotou na výstupnom porte. Tento port bol realizovaný pomocou obvodu 8255 (paralelný port), ktorého 0.bit brány C nebol na konektor vyvedený, ale bol vedený na logiku prepínania pamäťových bánk. Je teda zrejmé, že oproti originálnemu ZX Spectru má navyše paralelný interface pre pripojenie rôznych periférií vrátane joysticku.
Vzhľad počítača bol veľmi strohý: šedá alebo čierna krabica veľkosti A5 s plochou plastovou klávesnicou a konektormi vyvedenými na zadnej strane prístroja. Ako záznamové médium sa používala bežná audiokazeta, magnetofón sa pripájal cez konektor DIN. Ako zobrazovacie zariadenie slúžil televízor alebo monitor s video vstupom.
Hry pre 48 KB verziu ZX Spectra boli s týmto počítačom napospol kompatibilné, čo zapríčinilo vznik a bujnenie čierneho trhu s hrami po celom socialistickom Česko-Slovensku, pretože väčšinu originálnych legálnych hier skrývala železná opona.
Didaktik Gama sa vyrábal v troch prevedeniach. Prvá verzia z roku 1987 opravila niektoré chyby v originálnej ZX Spectrum ROM, ktoré však zapríčinili nekompatibilitu niektorých hier, a zavliekla niektoré nové chyby, ktoré zabránili použitiu druhej pamäťovej banky z BASICu.
Druhý variant z roku 1988 opravil chyby originálneho ROM tak, aby bola viac kompatibilná, a zároveň odstránila problém s prepínaním pamäťových stránok.
Posledná, tretia verzia z roku 1989 opravila zlé vedenie spojov na doske plošných spojov kvôli lepšiemu obrazu.
Maloobchodná cena tohto prístroja bola 6200 Kčs, neskôr sa znížila na 4990 Kčs, 3990 Kčs až na 2300 Kčs.
Didaktik M.
Počítač Didaktik M sa technicky viac priblížil originálnemu Spectru. Nie je tu už ani prepínateľná pamäť, ktorú mala verzia Gama. Vylepšená bola spoľahlivosť a predovšetkým vzhľad, počítač potom vyzeral profesionálne. Kryt počítača mal ergonomický tvar, klávesnica mala dokonca kurzorové šípky umiestnené oddelene od ostatných tlačidiel, podobne ako dnešné klávesnice PC. Podobne ako verzia Gama sa aj tento model vyrábal v dvoch verziách - z roku 1990 a 1991. Tie sa líšili predovšetkým realizáciou prídavných tlačidiel.
Vo verzii z roku 1990 boli kurzorové klávesy realizované pomocou dvojitých spínačov, keď jeden musel zopnúť skôr (CAPS Shift) a druhý neskôr (číslice 5, 6, 7 alebo 8). Verzia z roku 1991 mala spínače jednoduché, na ich dekódovanie bolo na doske niekoľko TTL obvodov a diód, ktoré celý proces dvojitého stisku vytvárajú za pomoci hradiel. Tiež CAPS SHIFT tu nebol dekódovaný štandardne - signály z tohto tlačidla vstupujú práve do TTL obvodov a jeho sčítaním sa separátnym tlačidlom RESET je generovaný reset počítača. Tým bolo zamedzené náhodnému stlačeniu tlačidla reset.
Technicky pribudli ešte dva oddelené konektory špeciálne pre joysticky. Pôvodný konektor s vyvedenou zbernicou bol podstatne technicky zjednodušený, išlo len o otvor vyvedený k plošnému spoju počítača. Monitor a výstup pre televízor zostali ako pri variante Gama. Na rozdiel od Didaktiku Gama nie je u každého Didaktiku M použitý nedostatkový originálny obvod ULA od firmy Ferranti, ale v mnohých už bol použitý ruský ekvivalent Т34ВГ1.
V čase uvedenia na trh sa počítač predával za 2990 Kčs.
Didaktik Kompakt.
Didaktik Kompakt bol vlastne Didaktik M so vstavanou 3,5" disketovou mechanikou pre diskety DD s kapacitou 720 KB a tlačiarňou cez paralelný port opäť za asistencie obvodu 8255. Navyše mal konektor SCART pre pripojenie televízorov a monitorov s RGB vstupom a konektor pre magnetofón. Celý počítač má pulzný zdroj zabudovaný vnútri, takže nie je potrebný žiadny ďalší oddelený napájací zdroj, ako to bolo u ostatných modelov (Gama a M). Pretože klávesnica Didaktiku Kompakt je zhodná s klávesnicou Didaktiku M, môže sa zdať, že tento počítač nevie funkciu SNAP, ako samostatné disketové mechaniky D40 / D80. Tak to ale nie je. Funkciu SNAP je možné vyvolať súčasným stlačením tlačidiel "CAPS SHIFT", "šípka vľavo" a "šípka vpravo".
Zhrnutie vlastností.
Tieto počítače v Česko-Slovensku fakticky nahradili počítače ZX Spectrum. Ich nízka cena mnohým ľuďom prvýkrát priblížila výpočtovú techniku a ich jednoduchosť umožňovala ľuďom s malým technickým zázemím amatérsky vývoj prídavných zariadení (napríklad joysticky, zvukové procesory, AD/DA prevodníky) a softvéru (napríklad Desktop, unikátny WYSIWYG textový procesor s obrázkami v texte, proporcionálnym písmom a viac fontami od firmy Proxima).
Sláva počítačov Didaktik pohasla s poklesom cien 16-bitových počítačov (Atari, Amiga a ďalších) začiatkom 90. rokov a čoskoro potom bola úplne zmetená oveľa výkonnejšími PC.
ROM počítačov Didaktik bola použitá aj v niektorých ruských variantoch ZX Spectra, o. i. počítačov Byte, Jauza, Simbol, Vesta IK-30, Vesta IK- 31.
Periférne zariadenia.
Pod značkou Didaktik sa vyrábali tiež periférie pre počítače Didaktik a ZX Spectrum.
Didaktik 40.
Disketová jednotka. Obsahuje disketovú mechaniku 5,25", radič disketových jednotiek, paralelný obvod MHB 8255. Disketovým operačným systémom je M-DOS. Formátovaná kapacita pri 40 stopách na stranu 360 kB. Disketa je na systémovom konektore vybavená tlačidlom "SNAP", pomocou ktorého je možné na disketu uložiť celý obsah RAM (48kB) a stavu registrov CPU. pomocou takto vytvorených snapshotov bolo možné ľahko uložiť rozrobenú prácu, prípadne rozohranú hru na disketu a neskôr pokračovať. Ďalej je vybavená konektorom pre pripojenie druhej disketovej mechaniky (EXTEND) a paralelným rozhraním (INTERFACE). K disketovej jednotke je možné pripojiť druhú disketovú mechaniku 5,25" alebo 3,5".
Didaktik 80.
Disketová jednotka. Od Didaktiku 40 sa odlišuje len tým, že namiesto disketovej mechaniky 5,25" DD obsahuje disketovú mechaniku 3,5" DD. Formátovaná kapacita pri 80 stopách na stranu je 720 kB.
Interface M/P.
Interface obsahujúci obvod 8255 ako paralelný port. Obsahoval vlastnú pamäť ROM, v ktorej boli ovládače pre tlačiareň BT100 a pre tlačiarne, ktoré sa pripájajú cez rozhranie Centronics.
Keyboard Proface.
Interface umožňujúci pripojiť k Didaktiku PC klávesnicu.
Melodik.
Hudobný interface. Obsahuje zvukový čip AY-3-8912, ktorý obsahujú počítače Sinclair ZX Spectrum 128K. Na rozdiel od ZX Spectra 128K nemá vyvedený dátový port (u ZX Spectra 128K je tento port použitý pre RS-232/MIDI a Keypad, resp. AUX na ZX Spectre + 2A / + 3). Samo pripojenie tohto interface k počítaču Didaktik alebo ZX Spectrum 48K ešte nezaručuje, že hra, ktorá používa tento čip na svoje ozvučenie, ho bude používať aj na Didaktiku alebo ZX Spectre 48K. Hry totiž používali na uloženie napr. melódie počas hry, rozšírenú pamäť ZX Spectra 128K. Takže napríklad hra F.I.R.E. Od Františka Fuku melódiu hrať bude, ale Dizzy 5 nie. Zvláštne sa správala hra Twin Turbo V8, ktorá na Didaktiku či ZX Spectre 48K s pripojeným interface Melodik používala tento na ozvučenie všetkých okolitých áut, zatiaľ čo auto hráča bolo ozvučené pomocou interného reproduktora Didaktiku či ZX Spectra 48K. Na ZX Spectre 128K pri tejto hre bol čip AY-3-8912 použitý na ozvučenie ako okolitých áut, tak aj aut hráča.
Joysticky Didaktik.
Joysticky Didaktik sa začali vyrábať pre počítače Didaktik M, farebne sú v rovnakom odtieni ako počítač. Dve tlačidlá spojené paralelne sú v oranžovej farbe, jedno je umiestnené na vrchole joysticku a druhé na základnej časti joysticku.
Odvodené počítače.
Tieto počítače neboli vyrábané v podniku Didaktik Skalica, ale v ich autorizovanom servise v Česku. Počítače mali zhodné základné dosky s počítačom Didaktik Kompakt.
Kompakt profesional.
V podstate Didaktik Kompakt v klasickej PC skrini. Navyše obsahoval Melodik. Zabudované mal dve disketové jednotky, 3,5" označená ako a: a 5,25" označená ako b:, interface pre myš typu Kempston mouse a interface pre pripojenie klávesnice Consul, ktorá bola súčasťou počítača. 
Kompakt 128.
V podstate Didaktik M s rozšírenou pamäťou na 128kB a radičom disketových jednotiek D40/D80 v klasickej PC skrini. Navyše obsahoval Melodik. Zabudované mal dve disketové jednotky, 3,5" označená ako a: a 5,25" označená ako b:, interface pre myš typu Kempston mouse a interface pre pripojenie klávesnice Consul, ktorá bola súčasťou počítača.

</doc>
<doc id="597681" url="https://sk.wikipedia.org/wiki?curid=597681" title="Pinebook">
Pinebook

Pinebook je ľahký a lacný notebook od spoločnosti Pine64, ktorý spoločnosť predstavila v novembri 2016 a jeho dodávka sa začala v apríli 2017. Beží na počítači Pine A64 od danej spoločnosti a jeho cena bola určená na 89, resp 99 dolárov za 11,6", resp. 14" model.. Podľa niektorých recenzií na webe vzhľadom, rozmermi a hmotnosťou pripomína MacBook Air.
Na rozdiel od tradičných notebookov obsahuje 64-bitový štvorjadrový procesor typu ARM 1,2 GHz Cortex A53, 2 GB RAM LPDDR3, grafický procesor Mali 400 MP2, namiesto pevného disku je použitá flash pamäť 16 GB eMMC 5.0, rozšíriteľná na 64 GB, pričom kapacitu úložiska je možné rozšíriť microSD kartou do 256 GB.
Podporuje bezdrôtové siete WiFi 802.11bgn a Bluetooth 4.0, má 2 porty USB 2.0, port mini HDMI a jack na slúchadlá, okrem toho dva reproduktory. Displej má rozlíšenie 1366 x 768 a je typu TN LCD. Udávaná hmotnosť je 1,04 kg (11,6"), resp. 1,26 kg (14").
Podporuje operačné systémy Linux a Android.

</doc>
<doc id="597683" url="https://sk.wikipedia.org/wiki?curid=597683" title="Alexej Vasilievič Lukiaňuk">
Alexej Vasilievič Lukiaňuk

Alexej Vasilievič Lukiaňuk (; * 12. december 1980, Moskva, Rusko) je ruský automobilový pretekár, majster športu medzinárodnej triedy v rally, víťaz ruského pohára v rallye v roku 2011 (kategória 2000N), majster Ruska v roku 2014 a tiež majster Estónska v roku 2014. Od roku 2009 je jeho navigátor Alexej Arnautov.
Kariéra.
2015: European Rally Championship.
Alexej Lukjaňuk začal sezónu v Rakúsku na ERC Jänner Rallye. Tu vystúpil pod bieloruskou licenciou (požiadavka sponzorov) s ukrajinským navigátorom Jevgenijom Červonenkom, ktorý pomáha na etapách v európskom šampionáte. Tím nesúci meno We Want Peace (Chceme mier) pretekal s vozidlom Ford Fiesta R5, ktorý si tím prenajal od českého tímu H-Racing, mal na palubnej doske ukrajinskú, ruskú a bieloruskú vlajku, ktoré symbolizovali priateľstvo medzi týmito štátmi. V sezóne 2015 štartoval na 6 etapách. Vynechal preteky v Portugalsku a Nemecku.
V priebehu roka 2015 získal tri prestížne ceny. Prvá bola "FIA ERC Colin McRae Flat Out Trophy", ktorú vyhral na rallye v Rakúsku, keď sa z 22. miesta posunul na 3. miesto. Druhú cenu získal na estónske rallye, kde sa umiestnil v celkovom poradí na 1. mieste s vozidlom Mitsubishi Lancer Evolution X, zatiaľ čo súperi pretekali so silnejšou technikou vyššej triedy. Na rely Cyprus za to, že sa nevzdal a pokračoval v boji napriek veľkému počtu technických problémov, ako rozbitý elektrický zosilňovač, zadný stabilizátor a motor, ktorý strácal v priebehu pretekov silu. V októbri 2015 dokončil pohár na 3. mieste s 2 výhrami a 157 bodmi.
2016: Majstrovstvá Európy v rally.
Sezóna začala štartom na Rally Islas Canarias a absolútne víťazstvo ruskej posádky pod vedením Alexeja Lukjaňuka a Alexeja Arnautova.

</doc>
<doc id="597694" url="https://sk.wikipedia.org/wiki?curid=597694" title="Základná škola (Bratislava, Holíčska 50)">
Základná škola (Bratislava, Holíčska 50)

Základná škola Holíčska 50 je základná škola na Holíčskej ulici, Bratislava - mestská časť Petržalka, miestna časť Lúky.

</doc>
<doc id="597695" url="https://sk.wikipedia.org/wiki?curid=597695" title="Základná škola (Bratislava, Prokofievova 5)">
Základná škola (Bratislava, Prokofievova 5)

Základná škola Prokofievova 5 je základná škola na Prokofievovej ulici v Bratislave, mestskej časti Petržalka, miestnej časti Dvory.
Záujmové krúžky na škole:
V priestoroch školy sídli aj súkromná základná umelecká škola.

</doc>
<doc id="597696" url="https://sk.wikipedia.org/wiki?curid=597696" title="Stredná priemyselná škola elektrotechnická Karola Adlera 5">
Stredná priemyselná škola elektrotechnická Karola Adlera 5



</doc>
