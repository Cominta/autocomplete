<doc id="317583" url="https://sk.wikipedia.org/wiki?curid=317583" title="Koriander siaty">
Koriander siaty

Koriander siaty ("Coriandrum sativum") je jednoročná rastlina z čeľade mrkvovitých ("Apiaceae"), plano rastúca v Stredomorí, oddávna pestovaná v Indii a v Egypte.
Koriander siaty patrí do čeľade mrkvovitých. Ide o jednoročnú mrkvovitú bylinu, ktorej byľ dosahuje výšku od 15 cm až do jedného metra a hore sa početne vetví. Listy majú delené, čiarkovité úkrojky (jednoducho perovito delené). Kvety majú bielu alebo ružovú farbu a tvoria súkvetie okolík. Plod je guľatá a hnedožltá nažka. Koriander kvitne v období júna a júla. Účinnými látkami sú predovšetkým silice a niektoré vitamíny skupiny B.
Využitie.
Z koriandru sa zbiera plod, ktorý sa využíva ako korenie. Koriander podporuje tvorbu žalúdočných štiav, čím priaznivo ovplyvňuje trávenie.
Koriander je príbuzný anízu, rasci a kôpru. Používa sa najmä na nakladanie húb a zeleniny, do chleba a údenárskych výrobkov, na prípravu jahňacieho a bravčového mäsa a na výrobu alkoholických nápojov. Z koriandru sú požívateľné všetky časti rastliny. Každá má svoju špecifickú arómu a chuť. Listy majú nepatrnú príchuť anízu, semená sú sladkasté, arómou pripomínajúce pomarančovú kôru, a koreň je intenzívnejšou verziou listu.

</doc>
<doc id="317584" url="https://sk.wikipedia.org/wiki?curid=317584" title="Coriandrum sativum">
Coriandrum sativum



</doc>
<doc id="317586" url="https://sk.wikipedia.org/wiki?curid=317586" title="Európsky olympijský festival mládeže 2009">
Európsky olympijský festival mládeže 2009

Európsky olympijský festival mládeže 2009 bol desiaty ročník európskeho olympijského festivalu mládeže (EYOF, športovo-spoločenské podujatie pre mladých športovcov do 17 rokov). Konalo sa v dňoch 19. - 24. júla 2009 vo fínskom Tampere. Zúčastnilo sa ho približne 2350 športovcov zo 49 krajín. 
Slovensko na X. EYOF.
Slovensko tam vyslalo 48 športovcov, z toho 22 chlapcov a 26 dievčat. V individuálnych odvetviach súťažilo 35 našich športovcov, v kolektívnom športe (hádzaná) 13 dievčat. Výpravu Slovenska ďalej tvorilo 21 členov (trénerí, funkcionári, rozhodcovia) a 2 hostia.
Medailová bilancia SR na X. letnom EYOF.
Mladí slovenskí športovci získali na X. EYOF spolu 4 medaily, z toho 2 zlaté, 1 striebornú a 1 bronzovú, čo znamenalo jednu z najúspešnejších účastí SR v histórii podujatia.
Medailová bilancia krajín na X. EYOF.
Medaily (strieborné a bronzové) získalo ešte ďalších 9 krajín: Lotyšsko, Gruzínsko, Bulharsko, Chorvátsko, Arménsko, Cyprus, Izrael, Švédsko a Grécko.
Bez medaily zostalo 12 krajín: Albánsko, Andorra, Bosna a Hercegovina, Severné Macedónsko, Island, Lichtenštajnsko, Luxembursko, Malta, Monako, Čierna Hora, Nórsko a San Maríno.

</doc>
<doc id="317592" url="https://sk.wikipedia.org/wiki?curid=317592" title="Generalife">
Generalife

Generalife bol letný palác, slúžiaci pre potreby Nasrovcov, poslednej islamskej dynastie španielskeho Al-Andalusu. Palác s priľahlými záhradami bol postavený za vlády Muhammada III. (1302 - 1309). Výzdoba paláca pochádza z čias panovania sultána Isma'íla I. (1313 - 1324). 
Komplex sa skladá z "Patio de la Acequia", ktoré pozostáva z nádvoria so stredovým bazénom a fontánkami a záhradou "Jardín de la Sultana". Záhrady sú zachovalým exemplárov stredovekých záhrad z Al-Andalus. Patrí k najstarším zachovalým maurským záhradám.
Pre svoju mimoriadnu kultúrnu hodnotu bol palác v roku 1984 zaradený na zoznam svetového dedičstva UNESCO.

</doc>
<doc id="317593" url="https://sk.wikipedia.org/wiki?curid=317593" title="Albayzín">
Albayzín

Albayzín je historická štvrť Granady v dnešnom Španielsku v autonómnom spoločenstve Andalúzia. 
Jej úzke a točité uličky, zachované z čias kedy oblasť ovládali Mauri, sú hlavným lákadlom turistov. V oblasti sa nachádzajú turecké kúpele, archeologické múzeum, kostol a pozostatky maurskej mešity. V štvrti sa taktiež nachádza veľké množstvo maurských domov a reštaurácií.
Štvrť bola v roku 1984 spolu s ďalšími pamiatkami zaradená na zoznam svetového dedičstva UNESCO.

</doc>
<doc id="317594" url="https://sk.wikipedia.org/wiki?curid=317594" title="Katedrála v Seville">
Katedrála v Seville

Katedrála v Seville je rozľahlá katedrála postavená v gotickom slohu v Seville v španielskom autonómnom spoločenstve Andalúzia. 
Stavba katedrály začala v roku 1402 a trvala až do 16. storočia, v súčasnosti patrí k najrozľahlejším kostolom na svete.
Pre svoju mimoriadnu kultúrnu hodnotu bola celá stavba v roku 1987 zapísaná na zoznam svetového dedičstva UNESCO.

</doc>
<doc id="317596" url="https://sk.wikipedia.org/wiki?curid=317596" title="Alkazár v Seville">
Alkazár v Seville

Alcázar v Seville je kráľovský palác v meste Sevilla v španielskom autonómnom spoločenstve Andalúzia. 
Išlo pôvodne o maurskú pevnosť, ktorú postavili Almohadovia. Po niekoľkých prestavbách v neskorších storočiach bola pevnosť prestavaná do súčasnej podoby alcazaru. 
Pre svoju mimoriadnu kultúrnu hodnotu bola celá stavba v roku 1987 zapísaná na zoznam svetového dedičstva UNESCO spolu s katedrálou a indickým archívom v tomto meste.

</doc>
<doc id="317597" url="https://sk.wikipedia.org/wiki?curid=317597" title="Archivo General de Indias">
Archivo General de Indias

Archivo General de Indias je archív v meste Sevilla v španielskom autonómnom spoločenstve Andalúzia. 
V roku 1785 ho založil španielsky kráľ Karol III. na uloženie všetkých dostupných informácii o španielskych kolóniách.
Pre svoju kultúrnu hodnotu bola celá stavba v roku 1987 zapísaná na zoznam svetového dedičstva UNESCO spolu s katedrálou a alcazarom v tomto meste.

</doc>
<doc id="317598" url="https://sk.wikipedia.org/wiki?curid=317598" title="Alcázar v Seville">
Alcázar v Seville



</doc>
<doc id="317625" url="https://sk.wikipedia.org/wiki?curid=317625" title="Roger Cotes">
Roger Cotes

Roger Cotes (* 10. júl 1682, Burbage, Spojené kráľovstvo - † 5. jún 1716, Cambridge,) bol anglický matematik a spolupracovník Isaaca Newtona. Je známy predovšetkým ako korektor Newtonovej knihy "Philosophiæ Naturalis Principia Mathematica" a vďaka tzv. Newtonovmu-Cotesovmu kvadratúrnemu vzorcu pre numerickú kvadratúru a súvisiacim Cotesovým číslam.

</doc>
<doc id="317627" url="https://sk.wikipedia.org/wiki?curid=317627" title="Dare Vršič">
Dare Vršič

Dare Vršič (* 26. september 1984, Maribor, SSR, Juhoslávia) je slovinský futbalový reprezentant. Hráva na pozícií stredopoliara, tvorcu hry. V rokoch 2005 až 2007 pôsobil na Slovensku, konkrétne v drese MŠK Žilina. Po skončení sezóny 2006-07 prestúpil do rumunského klubu FC Temešvár.

</doc>
<doc id="317629" url="https://sk.wikipedia.org/wiki?curid=317629" title="Davos">
Davos

Davos je mesto vo Švajčiarsku v kantóne Graubünden. Nachádza sa v doline rieky Landwasser na rozhraní medzi Plessurskými Alpami a Albulou v nadmorskej výške 1 560 m. Je významným lyžiarskym a turistickým strediskom s klimatickými kúpeľmi. Má takmer 11 000 obyvateľov a je tak druhé najväčšie mesto v kantóne Graubünden.
Dejiny.
Osada na území dnešného Davosu sa spomína už v roku 1160. V rokoch 1280 - 1285 bol postavený kostol svätého Jána Krstiteľa ("Kirche St. Johann"), ktorý bol v 15. storočí prestavaný. Známym sa mesto stalo až v 19. storočí, keď tu Mannheimsky lekár Alexander Spengler založil liečebňu tuberkulózy. Po roku 1860 nastal v súvislosti s výstavbou prvej lanovky príliv turistov, ktorý vzrástol po roku 1890, keď bola do Davosu zavedená železnica.
Stredisko zimných športov.
V roku 1899 bola v Davose otvorená prvá ľadová plocha na korčuľovanie, na ktorej sa ešte v tom roku konali štvrté majstrovstvá sveta v krasokorčuľovaní a európske súťaže v rýchlokorčuľovaní. V roku 1899 tiež sprevádzkovali lanovku na Schatzalp, kde bola vybudovaná aj sánkarska dráha. V roku 1926 sa v Davose konali Majstrovstvá Európy v ľadovom hokeji, v roku 1935 Majstrovstvá sveta v ľadovom hokeji. V meste sa konajú preteky Svetového poháru v alpskom lyžovaní a preteky Svetového poháru v behu na lyžiach. Dobré lyžiarske terény sa nachádzajú severne od mesta, pozdĺž 4106 m dlhé lanovky "Davos-Parsenn-Bahn" a taktiež na svahoch Schatzalpu, kam vedie "Davos-Schatzalp-Bahn".
Svetové ekonomické fórum.
V Davose sa každoročne v januári koná výročné zasadanie Svetového ekonomického fóra ("World Economic Forum, WEF"). WEF je súkromná nadácia so sídlom v Ženeve, ktorú založil Klaus Schwab v roku 1971 pod pôvodným názvom "European Management Conference". Pri výročnom zasadaní v Davose sa stretávajú zástupcovia priemyselných a obchodných spoločností, politici, ekonómovia a novinári.

</doc>
<doc id="317631" url="https://sk.wikipedia.org/wiki?curid=317631" title="Erinaceus europaeus">
Erinaceus europaeus



</doc>
<doc id="317632" url="https://sk.wikipedia.org/wiki?curid=317632" title="Talpidae">
Talpidae



</doc>
<doc id="317633" url="https://sk.wikipedia.org/wiki?curid=317633" title="Lipotyphla">
Lipotyphla



</doc>
<doc id="317634" url="https://sk.wikipedia.org/wiki?curid=317634" title="Insectivora">
Insectivora



</doc>
<doc id="317637" url="https://sk.wikipedia.org/wiki?curid=317637" title="OpenBeOS">
OpenBeOS



</doc>
<doc id="317640" url="https://sk.wikipedia.org/wiki?curid=317640" title="Mudejarská architektúra v Aragónsku">
Mudejarská architektúra v Aragónsku

Mudejarská architektúra v Aragónsku je názov pamiatok svetového dedičstva v Španielsku. 
Charakteristika.
Na zoznam svetového dedičstva boli v roku 1986 pôvodne zapísané štyri kostoly pod názvom "Architecture mudéjare de Teruel". V 90. rokoch obyvatelia Zaragozy upozornili na fakt, že významné pamiatky mudejarskej architektúry sa nachádzajú aj inde. V roku 2001 bolo pod rovnaké evidenčné číslo (t. j. 378) s novým názvom "Mudéjar of Aragon" zaradených ešte niekoľko ďalších pamiatok. Pri tejto príležitosti bolo zmenené i pomenovanie týchto pamiatok na súčasný názov.
Celkovo 10 pamiatok sa nachádza v mestách Teruel, Calatayud, Cervera de la Cañada, Tobed a Zaragoza.

</doc>
<doc id="317642" url="https://sk.wikipedia.org/wiki?curid=317642" title="Kláštor Poblet">
Kláštor Poblet

Kláštor Poblet je cisterciánsky kláštor v Katalánsku medzi mestami Vimbodí a Espluga de Francolí. 
Dejiny kláštora.
Barcelonský gróf Ramón Berenguer IV. založil na mieste zvanom Poblet cisterciánsku fundáciu a povolal mníchov z languedockého kláštora Fontfroide. V roku 1151 začala výstavba kaplnky a potom stavba kláštora Panny Márie. Zároveň s povýšením fundátorovho potomstva na aragónskych kráľov nastal ďalší rozmach opevneného kláštora, ktorý sa časom stal i kráľovským pohrebiskom.
V roku 1991 bol kláštor zapísaný na zoznam svetového dedičstva UNESCO.

</doc>
<doc id="317647" url="https://sk.wikipedia.org/wiki?curid=317647" title="Kláštor Santa Maria de Guadalupe">
Kláštor Santa Maria de Guadalupe

Kláštor Santa María de Guadalupe je kráľovský kláštor v malej obci Guadalupe v španielskej provincii Cáceres. 
Kláštor pripomína dve významné udalosti v španielskych dejinách, a to reconquistu a objavenie Ameriky Krištofom Kolumbom. Viac ako štyri storočia patril k najvýznamnejším kláštorom v krajine. 
V roku 1993 bol kláštor zapísaný na zoznam svetového dedičstva UNESCO.

</doc>
<doc id="317648" url="https://sk.wikipedia.org/wiki?curid=317648" title="Dezider Hoffmann">
Dezider Hoffmann

Dezider Hoffmann (iné mená: Dežo Hoffmann, Dezo Hoffmann; * 24. máj 1912, Banská Štiavnica – † 26. marec 1986, Londýn) bol slovenský fotograf. Medzinárodne uznávaným sa stal vďaka snímkam osobností ako napríklad Charlie Chaplin, Marilyn Monroe, Marlon Brando, Jerry Lee Lewis, Elton John, Bob Marley, Cliff Richard, Sophia Loren, Frank Sinatra, Tom Jones, Duke Ellington, Oscar Peterson, Louis Armstrong, Jimi Hendrix či skupín Animals, Cream, Yardbirds, Rolling Stones a predovšetkým Beatles.
Životopis.
Dezider Hoffmann sa narodil 24. mája 1912 v Banskej Štiavnici. Krátko po smrti otca sa s mamou presťahoval do Žiliny. Tu absolvoval základnú a začal študovať strednú školu, ktorú prerušil, keď narukoval na základnú vojenskú službu do Piešťan. Do Žiliny sa vrátil v roku 1930, kde sa vyučil za typografa a následne odišiel do Prahy, kde pracoval v divadle ako biletár a študoval žurnalistiku.&lt;br&gt;O 2 roky neskôr sa stal členom štábu kameramana Otta Hellera vo filmových ateliéroch AB Studio na Barrandove.
V roku 1934 opúšťa Česko-Slovensko a absolvuje stáž v parížskej pobočke americkej spoločnosti 20th Century Fox, nasledujúci rok odchádza ako vojnový kameraman do Abesínie (historický názov Etiópie) nakrúcať inváziu Mussoliniho. Pred vypuknutím španielskej občianskej vojny (1936) nakrúca v Barcelone Olympiad popular, po jej vypuknutí sa stáva členom interbrigadistického novinárskeho združenia.&lt;br&gt;Oženil sa so Španielkou, ktorá však o pár týždňov tragicky zahynula na fronte. Jej meno však ostalo tajomstvom; Dežo bol totiž ako frontový kameraman trikrát ranený, pričom tretie zranenie, ktoré sa udialo v roku 1939, bolo vážne a spôsobilo čiastočnú stratu jeho pamäti. Následne bol prevezený do internačného tábora v St. Cyprien vo francúzskych Pyrenejách.&lt;br&gt;Nasledujúci rok ušiel do Anglicka a vstúpil do jednotiek Československej armády; neskôr prešiel ku Kráľovskému letectvu. V Anglicku sa po druhej svetovej vojne natrvalo usadil, no ešte pred jej koncom sa oženil s Angličankou Lilly. Mal s ňou 2 deti, dcéru Dolores a syna Davida, v Leicestri si otvoril vlastné nahrávacie a fotografické štúdio a na žiadosť Josipa Broza Tita nakrútil prvý dokumentárny film o Juhoslávii.&lt;br&gt;V roku 1949 sa presťahoval do Londýna. Od začiatku päťdesiatych rokov príležitostne fotografoval pre tlač, v roku 1955 sa stal reportérom hudobného týždenníka "Record mirror" a otvoril si fotoateliér. Koncom päťdesiatych rokov začal spolupracovať s medzinárodnými periodikami "Billboard" a "Cashbox", ale aj s denníkmi "Daily Mirror" a "The News Chronicle". V roku 1962 sa prvýkrát stretáva s Beatles. Im, ale aj Rolling Stones, Cliffovi Richardovi a The Shadows vydával obrazové publikácie, v druhej polovici šesťdesiatych rokov spolupracuje s Bratislavskou lýrou. Začiatkom osemdesiatych rokov odchádza do dôchodku.
Dežo Hoffmann zomrel 26. marca 1986 v Londýne, pochovaný je na židovskom cintoríne v londýnskej štvrti Golders Green.
V jeho rodnom dome bola 25. októbra 2019 sprístupnená pamätná izba.
Vo filme.
O Dežovi Hoffmannovi bol natočený dokumentárny film "Dežo Hoffmann – Fotograf Beatles" (Slovensko, 2022, 90 min) režiséra Patrika Lančariča.

</doc>
<doc id="317649" url="https://sk.wikipedia.org/wiki?curid=317649" title="Národný park Doñana">
Národný park Doñana

Doñana je národný park na juhozápade Pyrenejského polostrova v autonómnom spoločenstve Andalúzia. Leží na pravom brehu rieky Guadalquivir v ústí do Atlantického oceánu. 
Park pokrýva plochu , pričom chránená oblasť zaberá plochu . Biotopy tejto oblasti sú známe pre svoju veľkú diverzitu, najmä lagúny, močiare, stále aj premenlivé duny, kroviny lesné a macchie. Je domovom pre päť ohrozených druhov vtákov. Je to významné hniezdisko volaviek.
Pre svoje prírodné bohatstvo bol park v roku 1994 zapísaný na zoznam svetového dedičstva UNESCO.

</doc>
<doc id="317651" url="https://sk.wikipedia.org/wiki?curid=317651" title="Národný park Teide">
Národný park Teide

Teide je národný park na ostrove Tenerife a v španielskom súostroví Kanárske ostrovy. Rozkladá sa v okolí sopky Pico de Teide (), ktorá patrí medzi najvyššie sopky sveta. Rozlohou je najväčším parkom v Španielsku a významné územie na Kanárskych ostrovoch. V parku sa nachádza aj druhý najvyšší vulkán na súostroví Pico Viejo () a tiež rozmanité vulkanické a geologické útvary. 
Štatút Národného parku získalo územie 22. januára 1954 a patrí medzi najstaršie v Španielsku. Pre svoje prírodné bohatstvo bol park v roku 2007 zapísaný na zoznam svetového dedičstva UNESCO. V roku 2007 bol v ankete zaradený medzi 12 španielskych pokladov. 
Park patrí medzi najnavštevovanejšie v Španielsku, v roku 2008 ho navštívilo 2,8 milióna návštevníkov a v roku 2010 bol najnavštevovanejší park v Európe a druhý na svete 

</doc>
<doc id="317652" url="https://sk.wikipedia.org/wiki?curid=317652" title="1. slovenská národná hokejová liga 1980/1981">
1. slovenská národná hokejová liga 1980/1981

1. slovenská národná hokejová liga 1980/1981 bola osemnástou sezónou samostatnej nižšej slovenskej hokejovej súťaže. Hrala sa ako samostatná súťaž. Víťazom sa stalo družstvo PS Poprad, ktoré skončilo na konečnom 1. mieste v základnej časti, v kvalifikácii si ale postup do najvyššej súťaže nevybojovalo. Vypadli družstvá Partizán Liptovský Mikuláš a ZPA Prešov. Nováčikmi pre nasledujúcu sezónu sa stali družstvá Gumárne 1. mája Púchov a z 1. ligy vypadávajúci Slovan ChZJD Bratislava.

</doc>
<doc id="317654" url="https://sk.wikipedia.org/wiki?curid=317654" title="VÁHOSTAV – SK">
VÁHOSTAV – SK

VÁHOSTAV - SK, a.s. ( 1992-2001 "VÁHOSTAV, a.s.", (?)1989-1992 "Váhostav, š.p.", do 1989 "Váhostav, n. p.") je slovenská stavebnícka akciová spoločnosť so sídlom v Bratislave. Hlavným predmetom stavebných aktivít je budovanie dopravných stavieb (ciest, mostov, tunelov, dopravnej infraštruktúry diaľnic a železničných koridorov). Venuje sa tiež výstavbe priemyselných komplexov, vytvára infraštruktúry priemyselných parkov, ekologických a vodohospodárskych stavieb. Významným predmetom činnosti je aj výroba a montáž prefabrikátov.
Vlastnícka štruktúra.
Transparency International Slovensko v marci 2015 zverejnila informácie o vlastníckej štruktúre firmy Váhostav, ktoré naznačujú že okrem firiem Finansist, a. s. a Prvá a Druhá strategická, a. s. spájaných so slovenským veľkopodnikateľom Jurajom Širokým, sú vlastníkmi podstatnej časti firmy nepriamo aj schránkové firmy z Nového Zélandu a Cypru. Podľa registru partnerov verejného sektora je majiteľom (konečným užívateľom výhod) v novembri 2018 Juraj Široký, ktorý sa v minulosti schovával za spleť schránkových firiem. 
Dejiny.
Spoločnosť vznikla v roku 1954 a v priebehu prvého roku zamestnávala 2334 pracovníkov. Mala 3 závody v Žiline a po jednom v Liptovskom Mikuláši, Liptovskom Hrádku, Hornom Hričove, Nových Zámkoch a projektovú správu v Bratislave. Náplňou podniku bolo budovanie veľkých vodných diel a priemyselných stavieb pre rôzne odvetvia priemyslu ale aj inžinierske stavby.
Po roku 1958 spoločnosť preorientovala časť kapacít na priemyselnú výstavbu. Medzi najznámejšie stavby vybudované podnikom Váhostav patria vodné dielo Krpeľany, Hričov, priemyselné komplexy zliatinových závodov v Širokej, závody valivých ložísk v Žiline a Kysuckom Novom Meste, automobilový závod Tatra v Čadci, budovy papierní v Ružomberku. V roku 1969 a 1986 bol podnik vyznamenaný Radom práce. Medzi najvýznamnejšie projekty, ktorým sa spoločnosť venovala v posledných rokoch bola výstavba 2. úseku diaľnice D1 Sverepec - Vrtižer.
V roku 2006 podnik zamestnával 1309 zamestnancov, z toho 942 robotníkov a 367 technicko-hospodárskych zamestnancov. V roku 2008 zamestnával 1644 pracovníkov, jej prevádzkový zisk sa pohyboval okolo 258,3 milióna Sk (8,5 mil. eur).
Kauza Váhostav.
Váhostav (aj Doprastav) sa v roku 2013 dostal do problémov. V decembri 2014 meškal s preplácaním faktúr svojim dodávateľom a dlhoval tak svojim veriteľom vyše 100 miliónov eur. Vo februári 2015 sa začalo hovoriť o reštrukturalizácii celého podniku s tým, že veritelia mali dostať naspäť len približne 10 % zo svojich pohľadávok. V marci 2015 Váhostav tvrdil, že vyplatí len asi šestinu (15,3%) svojich dlhov (16 miliónov eur z viac ako 104 miliónov). Celkovo dovtedy neuhradil faktúry takmer 700 dodávateľom, z toho 90 živnostníkom. Na jar a v lete 2015 (pred voľbami naplánovanými na marec 2016) začala kauza politicky rezonovať. Opozícia za vzniknuté problémy vinila premiéra Fica a jeho vládu aj preto, že za ukázalo, že za firmou je Juraj Široký blízky Smeru.
Vláda sa koncom apríla 2015 rozhodla problém riešiť prijatím zákona Lex Váhostav a štát začal za polovicu hodnoty vykupovať dlžobné pohľadávky cez Slovenskú reštrukturalizačnú spoločnosť (SRS). V máji 2015 schválila sudkyňa Katarína Bartalská reštrukturalizačný plán firmy. Na takúto dohodu (polovičná cena) pristúpilo 467 subjektov s pohľadávkami v hodnote 26,5 milión. 
V novembri 2018 bolo oznámené že podľa reštrukturalizačného plánu mal Váhostav za päť rokov zaplatiť 5 miliónov, čo plní a splatil tri z piatich splátok vo výške takmer tri milióny eur. Štvrtú splatí do júna 2019 a poslednú do júna 2020. Päť miliónov predstavuje 18,75 % z nominálnej hodnoty 467 zistených nezabezpečených pohľadávok v celkovej sume 26,5 milióna. Avšak Váhostav bude povinný zaplatiť SRS zo svojho zisku sumu predstavujúcu 50 % pohľadávok, teda bude povinný zaplatiť SRS ešte 31,25 % (50,00% - 18,75%) z 26,5, teda 8,3 milióna eur. Podmienkami splácania sa zaoberala vláda v januári 2019. Správu o odkupovaní pohľadávok nezabezpečených veriteľov na rokovanie vlády predkladá Ministerstvo financií SR, ktoré navrhuje opatrenia v súvislosti s podlžnosťami Váhostavu-SK. V kauze tak zostal obvinený len generálny riaditeľ spoločnosti (vo funkcii od roku 2006 do svojho dovolania v roku 2014) Ján Kato. Kato mal pri uhrádzaní platieb jednotlivým veriteľom niektorých zvýhodňovať na úkor druhých. K takémuto konaniu malo dochádzať v rokoch 2012 až 2014, kedy bola firma už v platobnej neschopnosti. V októbri 2020 Kato uzavrel s prokurátorom dohodu o vine a treste. Dostal trest 2 roky s odkladom na 5 rokov, vzhľadom na to že sa priznal, nijako sa neobohatil a bol pri vyšetrovaní súčinný. 
Diaľničné stavby.
Zoznam niektorých diaľničných stavieb, ktoré spoločnosť postavila alebo stavia:

</doc>
<doc id="317659" url="https://sk.wikipedia.org/wiki?curid=317659" title="1. slovenská národná hokejová liga 1981/1982">
1. slovenská národná hokejová liga 1981/1982

1. slovenská národná hokejová liga 1981/1982 bola devätnástou sezónou samostatnej nižšej slovenskej hokejovej súťaže. Hrala sa ako samostatná súťaž. Víťazom sa stalo družstvo Slovan ChZJD Bratislava, ktoré skončilo na konečnom 1. mieste v základnej časti, a v kvalifikácii si vybojovalo postup do najvyššej súťaže. Vypadli družstvá Gumárne 1. mája Púchov a Dukla Trenčín B, hrajúce v Topoľčanoch nakoľko z 1. ligy vypadlo A-družstvo Dukly Trenčín. Nováčikmi pre nasledujúcu sezónu sa stali družstvá Partizán Liptovský Mikuláš, ZPA Prešov a z 1. ligy vypadávajúce družstvo Dukly Trenčín.

</doc>
<doc id="317661" url="https://sk.wikipedia.org/wiki?curid=317661" title="Richmond (okres)">
Richmond (okres)



</doc>
<doc id="317662" url="https://sk.wikipedia.org/wiki?curid=317662" title="Vyšehrad (vrch v Žiari)">
Vyšehrad (vrch v Žiari)

 
Vyšehrad () je výrazný vrch v pohorí Žiar. Leží nad obcou Jasenovo, približne západne od mesta Turčianske Teplice. Vrch je súčasťou NPR Vyšehrad.
Poloha.
Nachádza sa v strednej časti pohoria, v geomorfologickom podcelku Vyšehrad. Vrchol leží na pomedzí Trenčianskeho a Žilinského kraja, na hranici okresov Prievidza a Turčianske Teplice a zasahuje na katastrálne územia obcí Nitrianske Pravno a Jasenovo. Nachádza sa v hlavnom hrebeni a na jeho vrchole sú pozostatky dávneho hradiska. 
Opis.
Vyšehrad leží v hlavnom hrebeni, ktorý zo severnej časti pohoria vedie Vyšehradským sedlom a pokračuje cez Malý Vyšehrad juhovýchodným smerom k Horeňovu. Mohutný vrch leží medzi Hornonitrianskou a Turčianskou kotlinou a jeho skalnatý vrchol sa stal miestom záujmu viacerých kultúr, vrátane Keltov a Slovanov. Na ťažko dostupnej vrcholovej plošine sa tak zachovali pozostatky keltského i slovanského opevnenia, najvýraznejšie z obdobia Veľkej Moravy, kedy bolo hradisko Vyšehrad dôležitým regionálnym centrom ríše. 
Severným susedom je Vyšehradským sedlom oddelený vrch Čierny les (), severovýchodne leží Pálený vrch (), východne vrch Šiarec () a južne Malý Vyšehrad (). Západnú časť masívu odvodňujú prítoky Vyšehradného potoka do rieky Nitry, z východnej časti hrebeňa vodu odvádza Jasenovský potok do Jasenice, patriacej do povodia rieky Turiec. Najbližším sídlom je na východnom úpätí ležiace Jasenovo, severozápadne sa nachádza Vyšehradné a západne Nitrianske Pravno. Tieto obce spája blízkym sedlom vedúca cesta II/519, spájajúca Hornú Nitru a Turiec. 
Výhľady.
Nesúvislý porast a sčasti skalnatý vrchol v spojitosti s nadmorskou výškou a vhodnou polohou ponúkajú jedinečný kruhový výhľad. Viditeľné sú okolité vrchy pohoria Žiar, blízka Turčianska i Hornonitrianska kotlina. Pri dobrých podmienkach je pozorovateľná Malá i Veľká Fatra, Kremnické vrchy, Vtáčnik i Strážovské vrchy.
Prístup.
Obľúbený turistický cieľ je dobre dostupný z blízkeho Vyšehradského sedla, no tiež z obcí na jeho úpätí.

</doc>
<doc id="317663" url="https://sk.wikipedia.org/wiki?curid=317663" title="Port of Miami-Dade">
Port of Miami-Dade



</doc>
<doc id="317664" url="https://sk.wikipedia.org/wiki?curid=317664" title="1. slovenská národná hokejová liga 1982/1983">
1. slovenská národná hokejová liga 1982/1983

1. slovenská národná hokejová liga 1982/1983 bola dvadsiatou sezónou samostatnej nižšej slovenskej hokejovej súťaže. Hrala sa ako samostatná súťaž. Víťazom sa stalo družstvo Dukla Trenčín, ktoré skončilo na konečnom 1. mieste v základnej časti, a v kvalifikácii si vybojovalo postup do najvyššej súťaže. Vypadlo družstvo ŽS Spišská Nová Ves. Nováčikmi pre nasledujúcu sezónu sa stali družstvá VTJ Topoľčany a VTJ Michalovce.

</doc>
<doc id="317678" url="https://sk.wikipedia.org/wiki?curid=317678" title="Georghe Hagi">
Georghe Hagi



</doc>
<doc id="317679" url="https://sk.wikipedia.org/wiki?curid=317679" title="Françoise Quoirez">
Françoise Quoirez



</doc>
<doc id="317680" url="https://sk.wikipedia.org/wiki?curid=317680" title="Francoise Sagan">
Francoise Sagan



</doc>
<doc id="317681" url="https://sk.wikipedia.org/wiki?curid=317681" title="Oradour-sur-Glane">
Oradour-sur-Glane

Oradour-sur-Glane je francúzska obec, ktorá sa nachádza v departemente Haute-Vienne, v regióne Limuzínsko.
Obec bola zničená počas druhej svetovej vojny 10. júna 1944, jej 642 vtedajších obyvateľov bolo povraždených oddielmi Waffen-SS - 2. tankovej divízie Waffen SS Das Reich. Za masaker bol zodpovedný veliteľ 1. práporu SS-Sturmbannführer Adolf Diekmann. Po vojne bola obec obnovená v blízkosti pôvodného spáleniska, ktoré bolo zakonzervované a slúži ako pamätník.
Poloha.
Obec má rozlohu . Najvyšší bod je položený a najnižší bod 
Obyvateľstvo.
Počet obyvateľov obce je ().
Nasledujúci graf zobrazuje vývoj počtu obyvateľov v obci.

</doc>
<doc id="317687" url="https://sk.wikipedia.org/wiki?curid=317687" title="Európske olympijské hry mládeže">
Európske olympijské hry mládeže



</doc>
<doc id="317688" url="https://sk.wikipedia.org/wiki?curid=317688" title="Oradour sur Glane">
Oradour sur Glane



</doc>
<doc id="317692" url="https://sk.wikipedia.org/wiki?curid=317692" title="Dezo Hoffman">
Dezo Hoffman



</doc>
<doc id="317696" url="https://sk.wikipedia.org/wiki?curid=317696" title="Kráľovský palác v Aranjueze">
Kráľovský palác v Aranjueze

Kráľovský palác v Aranjueze je palác využívaný španielskym kráľom.
Nachádza sa v meste Aranjuez v autonómnom spoločenstve Madrid. Stavba bola realizovaná španielskymi architektmi Juanom de Herrerom a Juanom Bautistom de Toledom na popud Filipa II. 
Palác s priľahlou oblasťou bol v roku 2001 zapísaný na zoznam svetového dedičstva UNESCO pod názvom "Kultúrna krajina Aranjuez".

</doc>
<doc id="317699" url="https://sk.wikipedia.org/wiki?curid=317699" title="Palmový háj v Elche">
Palmový háj v Elche

Palmový háj v Elche je háj v španielskom meste Elche v autonómnom spoločenstve Valencia. V oblasti Elche sa nachádza približne 11 000 paliem datľových, ktoré tu boli vysadené už počas vlády Maurov a niektoré sú staré približne 300 rokov. V 18. storočí zaberali palmy skoro dvojnásobok dnešnej plochy s počtom 200 000 paliem. Sú jedinečným zachovalým dielom, ktoré dokumentuje poľnohospodárske praktiky Arabov v Európe. Tradícia pestovania datlí pritom siaha do obdobia vlády Iberov v 5. storočí.
Háj zahŕňa aj park "Parque Municipal" v centre mesta a ďalšie plochy s celkovou rozlohou (z toho v strede mesta).
Celý háj bol v roku 2000 zapísaný na zoznam svetového dedičstva UNESCO.

</doc>
<doc id="317700" url="https://sk.wikipedia.org/wiki?curid=317700" title="Palau de la Música Catalana">
Palau de la Música Catalana

Palau de la Música Catalana je koncertná sála v Barcelone. Sála bola postavená medzi rokmi 1905 – 1908 podľa návrhu katalánskeho architekta Lluís Domènech i Montanera. Spoločne s nemocnicou de Sant Pau patrí Palau de la Música Catalana k Montanerovým vrcholným dielam. Budova bola navrhnutá v štýle katalánskej secesie tzv. modernisme pre operné a baletné predstavenia.
V roku 1997 boli obidve stavby zapísané na zoznam svetového dedičstva UNESCO.

</doc>
<doc id="317703" url="https://sk.wikipedia.org/wiki?curid=317703" title="Hospital de la Santa Creu i Sant Pau">
Hospital de la Santa Creu i Sant Pau

Hospital de la Santa Creu i Sant Pau (doslova "Nemocnica Svätého kríža a Svätého Pavla") alebo skrátene Hospital de Sant Pau sa nachádza v Barcelone. Tento komplex budov bol postavený v rokoch 1901 – 1930 v štýle katalánskej secesie modernisme. Budovu navrhol katalánsky architekt Lluís Domènech i Montaner. Sochy na priečelí vytvoril Pablo Gargallo.
Hoci súčasná podoba nemocnice pochádza zo začiatku 20. storočia, jej založenie spadá do roku 1401, keď sa zlúčilo šesť malých stredovekých nemocníc. Budova bola v prevádzke až do júna 2009, keď sa začali práce na rekonštrukcii po ktorej bude slúžiť ako múzeum a kultúrne centrum.
Spoločne s koncertnou sálou Palau de la Música Catalana bola v roku 1997 zapísaná na zoznam svetového dedičstva UNESCO.

</doc>
<doc id="317704" url="https://sk.wikipedia.org/wiki?curid=317704" title="Chatyň">
Chatyň

Chatyň je zaniknutá obec v Bielorusku, v Minskej oblasti. V roku 1943 mala 157 obyvateľov. 
Počas druhej svetovej vojny 22. marca 1943 obec prepadli oddiely miestnych kolaborantov a jednotiek Waffen-SS. Všetci obyvatelia boli upálení zaživa v stodole obloženej slamou. Smrti v stodole uniklo 7 detí a jeden dospelý obyvateľ.
Masaker.
Predohra.
Po obsadení Bieloruska nacistickými vojskami sa v rozsiahlych oblastiach postupne rozvinulo partizánske hnutie, proti ktorému sa nemecká moc snažila zakročiť. 22. marca 1943 bol konvoj motorových vozidiel kolaborantského 118. práporu Schutzmannschaftu zasiahnutý partizánskou paľbou asi 6 km od obce. Pri prepade zahynuli 4 dôstojníci, vrátane veliteľa jednotky, nemeckého kapitána Woelkeho. 118. prápor následne napadol blízku obec Kozyry a zavraždil tam 30 ľudí, ktorí v lese pripravovali drevo.
Vypálenie obce.
V popoludňajších hodinách okolo 14:00 jednotky 118. pomocného policajného práporu Schutzmannschaftu, s podporou 2. brigády SS Dirlewanger obkľúčili obec. Policajný prápor tvorili dobrovoľníci rôznych národností, Ukrajinci, Bielorusi, Lotyši a Litovci. Následne začali vyháňať všetkých obyvateľov obce zo svojich domov a zhromažďovať ich v stodole, ktorú obkolesili slamou, uzavreli a zapálili. V dave následne prepukla panika a ľudia sa pokúsili vyraziť vráta stodoly. Horiaci ľudia vybiehajúci zo stodoly však boli pobití paľbou z guľometu. Zahynulo 149 ľudí, vrátane 75 detí do 16 rokov. Obec bola následne vyrabovaná a vypálená do tla. Bolo vypálených 26 domov aj s úžitkovými stavbami. 
Masaker iba zázrakom prežili 8 ľudia. 3 deti - Vladimir Jackevič, jeho sestra Soňa a Alexandr Želobkovič sa pri prepade dediny skryli.Iní, ako Viktor Želobkovič, vtedy 7 ročný, prežil požiar v stodole zakrytý mŕtvym telom svojej matky. 12 ročný Anton Baranovskij ležal medzi mŕtvymi zasiahnutými paľbou z guľometu so zranenou nohou a predstieral mŕtveho. Jediným dospelým, ktorý prežil masaker bol 56 ročný kováč Juzif Kaminskij, popálený a zranený sa prebral v spálenej stodole po odchode nacistov. Medzi spálenými údajne našiel svojho ťažko raneného syna, ktorý však zomrel v jeho náručí. Dvom popáleným dievčatám Mariji Fedorovičovej a Julii Klimovičovej sa podarilo uniknúť z horiacej stodoly a dobehnúť do lesa, kde sa ich neskôr ujali obyvatelia obce Chvorosteni. Aj túto dedinu však nacisti vypálili a obe dievčatá zahynuli.
Nemecké akcie proti bieloruským dedinám v oblasti boli súčasťou protipartizánskej operácie Winterzauber.
Vypálené obce.
Bielorusko (vtedy Bieloruská sovietska socialistická republika) patrila medzi časti Sovietskeho zväzu, ktorú nacisti okupovali ako jednu z prvých v priebehu leta 1941 a zároveň toto územie, takmer celé držali až do začiatku leta 1944. V Bielorusku zahynulo počas nemeckej okupácie 2 230 000 ľudí, bola to takmer štvrtina vtedajšieho obyvateľstva krajiny. Tieto straty presahujú straty USA, Spojeného kráľovstva a Francúzska v celej druhej svetovej vojne dohromady.
Z 9200 bieloruských obcí bolo 5295 nacistickými jednotkami čiastočne alebo úplne vypálených. 243 dedín vo Vicebskej oblasti bolo počas vojny vypálených dvakrát, 83 trikrát a 22 dokonca štyrikrát alebo viac. V Minskej oblasti bolo dvakrát vypálených 92 dedín, trikrát 40 dedín, 9 dedín vypálili nacistické vojská štyrikrát a 6 dokonca 5 a viackrát. Podľa Normana Daviesa bolo vypálenie Chatyne zvolené sovietskymi autoritami ako prostriedok na prekrytie masakru v Katyni a bol to hlavný dôvod vybudovanie centrálneho pomníku nacistických obetí v Bielorusku v Chatynivyvolať zmätok ohľadom katynského masakru medzi zahraničnými návštevníkmi.
Veliteľ jednej z čiat 118. práporu Schutzmannschaftu, Ukrajinec Vasyl Meleško, bol odsúdený sovietskym súdom za zodpovednosť na vypálení obce a v roku 1975 bol popravený.
Pamätník.
5. júla 1969 bol na mieste vypálenej obce odhalený pamätník, ktorý má pripomínať nacistami vypálené obce. Tvoria ho jednoduché sochárske formy, ktoré tvoria stručnú architektonickú kompozíciu s pamätnou tabuľou, večným ohňom a súsoším Nepokorený človek. Súsošie bolo inšpirované osudom miestneho kováča Juzifa Kaminského, ktorý prežil požiar stodoly. Autormi pamätníka sú architekti J.M. Gradov, V.P. Zankovič, L.M. Levin a sochár C.I. Selichanov. V roku 1970 za toto dielo získali Leninovu cenu.
Vypálením dediny Chatyň sa inšpiroval ruský režisér E.G. Klimov vo filme "Choď a pozeraj sa" z roku 1985.

</doc>
<doc id="317706" url="https://sk.wikipedia.org/wiki?curid=317706" title="Peter Balgha">
Peter Balgha

Peter Balgha (* 27. máj 1935, Dolný Kubín – † 16. máj 1972, Bratislava) bol slovenský prozaik, scenárista, filmový publicista a dramaturg.
Životopis.
Štúdia začal na gymnáziu v Dolnom Kubíne. V rokoch 1953 – 1958 pokračoval na filmovej fakulte Akadémie múzických umení v Prahe odbor filmová dramaturgia a filmová veda. 
V rokoch 1958 – 1970 bol dramaturg a vedúci filmového vysielania v Česko-slovenskej televízii v Bratislave. Bol predseda televíznej sekcie Slovenského zväzu filmových a televíznych umelcov. Zároveň vyučoval na Vysokej škole múzických umení v Bratislave. Za liberálne názory bol od roku 1968 prenasledovaný. Bol členom skupiny Generácia 56. 
Dielo.
Debutoval v časopise Mladá tvorba poviedkou "Neprebudený".
Próza:
Scenáre k televíznym filmom:
Dramaturgia televíznych filmov:
Ako dramaturg spolupracoval na viacerých televíznych adaptáciách diel svetových a slovenských autorov. Podieľal sa aj na tvorbe dokumentárnych a zábavných programov. Venoval sa filmovej, televíznej a divadelnej publicistike.

</doc>
<doc id="317714" url="https://sk.wikipedia.org/wiki?curid=317714" title="Kláštor San Millán de Yuso">
Kláštor San Millán de Yuso

Kláštor San Millán de Yuso je benediktínsky kláštor v španielskej obci San Millán de la Cogolla v autonómnom spoločenstve La Rioja. Jeho začiatky siahajú do stredoveku, kedy patril medzi najvýznamnejšie kláštory celej oblasti. Najdlhšie bol kláštor používaný benediktínmi, v súčasnosti žije v kláštore komunita augustiniánov.
Pre svoj výnimočný kultúrny odkaz bola stavba spolu s neďalekým kláštorom San Millán de Suso zapísaná na zoznam svetového dedičstva UNESCO.

</doc>
<doc id="317717" url="https://sk.wikipedia.org/wiki?curid=317717" title="Palau de la música Catalana">
Palau de la música Catalana



</doc>
<doc id="317719" url="https://sk.wikipedia.org/wiki?curid=317719" title="Kláštor San Millán de Suso">
Kláštor San Millán de Suso

San Millán de Suso je benediktínsky kláštor pri španielskej obci San Millán de la Cogolla v autonómnom spoločenstve La Rioja. Jeho začiatky siahajú do konca 6. storočia a dnes je významnou španielskou pamiatkou. Pred približne tisíc rokmi tu anonymným mníchom napísal "Glosas Emilianenses". Tieto poznámky napísané v troch jazykoch – latinčine, stredovekej baskičtine a stredovekého iberského sú písomnou pamiatkou miestneho dialektu.
Pre svoju kultúrnu hodnotu bola stavba spolu s neďalekým kláštorom San Millán de Yuso zapísaná na zoznam svetového dedičstva UNESCO.

</doc>
<doc id="317720" url="https://sk.wikipedia.org/wiki?curid=317720" title="Nemocnica de Sant Pau">
Nemocnica de Sant Pau



</doc>
<doc id="317721" url="https://sk.wikipedia.org/wiki?curid=317721" title="Hospital de Santa Creu">
Hospital de Santa Creu



</doc>
<doc id="317728" url="https://sk.wikipedia.org/wiki?curid=317728" title="Váhostav">
Váhostav



</doc>
<doc id="317729" url="https://sk.wikipedia.org/wiki?curid=317729" title="Prvá slovenská tunelárska">
Prvá slovenská tunelárska



</doc>
<doc id="317732" url="https://sk.wikipedia.org/wiki?curid=317732" title="Európska cesta 572">
Európska cesta 572

Európska cesta 572 ("E572") je európska cesta na Slovensku, ktorá začína v Trenčíne, končí v Žiari nad Hronom a je dlhá 101 kilometrov. 
Priebeh.
Európska cesta 572 kopíruje trasu cesty I. triedy číslo 9 a začína v Chocholnej na križovatke s diaľnicou D1 (E50 a E75). 
Pokračuje v peáži cesty I/9 cez Bánovce nad Bebravou, Nováky (križovatka s I/64), Prievidzu, Handlovú a Žiar nad Hronom do Ladomerskej Viesky, kde končí križovatkou s cestou I/65 (R1, E58 a E571).
V trase E572 bude na celom úseku prechádzať rýchlostná cesta R2.

</doc>
<doc id="317738" url="https://sk.wikipedia.org/wiki?curid=317738" title="Náměstí Republiky (stanica pražského metra)">
Náměstí Republiky (stanica pražského metra)

Náměstí Republiky je stanica metra v Prahe na linke B. Nachádza sa pod križovatkou ulíc "V celnici" a "Havlíčkova" v štvrti Nové Město. Bola otvorená 2. novembra 1985.
Charakteristika stanice.
Stanica je trojlodná s 18 pármi prestupov na nástupište, razená, s plnou dĺžkou strednej lode. Dlhá je , založená hlboko pod povrchom. Má dva výstupy, dva podzemné vestibuly a tri eskalátorové tunely. Obidva vestibuly majú podpovrchovú dvojpodlažnú monolitickú konštrukciu zo železobetónu, sčasti zastropenú prefabrikovanými predpätými nosníkmi. K vestibulu pod námestím Republiky vedie jeden tunel, k vestibulu na Masarykovo nádraží vedie jeden krátky tunel s eskalátormi "Transporta" československej výroby, na ktorý sa napája ďalší dlhý s klasickým typom ruských eskalátorov, umiestnený oproti tomu prvému zhruba kolmo. Ako obklad stanice sú použité sklenené dosky, dosky Ekrona (strop) a vypuklé šošovky (steny za nástupišťom).
História stanice.
Výstavba stanice v rokoch 1977 – 1985 si vyžiadala náklady vo výške 618 miliónov Kčs. Museli vzniknúť rozsiahle výkopy, pri ktorých došlo k uzáverám na námestí a v okolí Masarykova nádraží na konci prvej polovice 80. rokov.
Povodeň v roku 2002.
Stanica bola v roku 2002 zaplavená povodňou. Následne musela byť zrekonštruovaná. Obnovené boli aj charakteristické sklenené šošovky, ktoré veľká voda odniesla až do stanice Karlovo náměstí. V novej podobe je ich však menej, pretože niektoré boli nenávratne zničené. Niekoľko ich radov tak bolo nahradených smaltovaným plechom. Namiesto originálneho združeného nosiča osvetlenia známeho z celého úseku I.B bol použitý modernejší, presvietený a odvodený z podobného zo stanice Kobylisy.
Ďalšou významnou udalosťou, ktorá zasiahla do podoby západného vestibulu stanice bola výstavba obchodného domu "Palladium". Kvôli tomu bol v roku 2006 uzavretý jeden v výstupov. V nasledujúcom roku bolo obchodné centrum dokončené a vďaka vestibulu napojené priamo na metro.

</doc>
<doc id="317744" url="https://sk.wikipedia.org/wiki?curid=317744" title="Neotektonika">
Neotektonika

Neotektonika zahŕňa najmladšie tektonické procesy a udalosti, ktoré postihli daný región, a ktorých hlavné znaky pretrvávajú dodnes v závislosti na aktuálnom tektonickom režime (angl. current tectonic regime, skrátene CTR). Keďže zemská kôra má na rôznych miestach nielen rozličné zloženie ale aj vek, môžu byť neotektonické javy v odlišných oblastiach chápané rozlične. Na Slovensku sú za neotektonické považované hlavne javy trvajúce od pliocénu až dodnes. Teda aktuálny tektonický režim tu pretrváva od konca miocénu asi 5,5 milióna rokov. Vo východnej oblasti Spojených štátov však aktuálny tektonický režim pretrváva už asi 15 miliónov rokov, zatiaľ čo na opačnej strane kontinentu v Kalifornii iba asi pol milióna rokov. Za hranicu začiatku neotektonickej epochy sa považuje obdobie, kedy v danej oblasti došlo k usporiadaniu platní alebo usporiadaniu napäťového poľa tak, ako je známe zo súčasnosti.
Pojem neotektonika po prvýkrát použil sovietsky geológ V.A. Obručev v roku 1948.
Aktívna tektonika.
Význam sledovania neotektonických pohybov spočíva hlavne v pozorovaní a predvídaní aktívnych tektonických procesov. Sú to tie procesy, ktorých aktivita bola potvrdená počas existencie ľudskej civilizácie. Predvídanie najnebezpečnejších z nich ako sú napr. zemetrasenia, subsidencia pobrežných oblastí a podobne, má veľký význam pre trvalo udržateľný rozvoj spoločnosti.
Spôsoby výskumu.
Pri neotektonickom výskume sú okrem klasických geologických metód ako je štruktúrna analýza zlomov a paleonapäťová analýza používané aj ďalšie vedné disciplíny ako seizmológia pri analýze ohniskových mechanizmov zemetrasení; rôzne typy geofyzikálnych meraní vo vrtoch; presné GPS merania zmien vzdialeností a nadmorských výšok; diaľkový prieskum Zeme, pri sledovaní geomorfologických a morfotektonických údajov o zemskom povrchu – morfometria a geomorfologická analýza.

</doc>
<doc id="317745" url="https://sk.wikipedia.org/wiki?curid=317745" title="FK Lokomotiv (Moskva)">
FK Lokomotiv (Moskva)

Futboľnyj klub Lokomotiv Moskva () je futbalový klub so sídlom v Moskve, hrajúci v najvyššej súťaži. Farby klubu sú červená a zelená.
Klub bol založený v roku 1923 pod názvom KOR (Klub októbrovej revolúcie).

</doc>
<doc id="317746" url="https://sk.wikipedia.org/wiki?curid=317746" title="Lokomotiv Moskva">
Lokomotiv Moskva



</doc>
<doc id="317750" url="https://sk.wikipedia.org/wiki?curid=317750" title="FC Lokomotíva Košice">
FC Lokomotíva Košice

FC Lokomotíva Košice () je slovenský futbalový klub so sídlom v meste Košice. Klub vznikol v roku 1946 ako "ŠK Železničiari Košice". Vo svojej histórií klub účinkoval 30 ročníkov v najvyšších futbalových súťažiach v Česko-Slovensku a na Slovensku, z toho 25 ročníkov v najvyššej Česko-slovenskej futbalovej lige a 5 ročníkov v najvyššej Slovenskej futbalovej lige. Po sezóne 2018/19 sa klub po strate sponzora neprihlásil do druhej najvyššej slovenskej futbalovej súťaže. V sezóne 2019/20 sa klub prihlásil do piatej najvyššej slovenskej futbalovej súťaže.
Najväčšie úspechy klubu v najvyšších súťažiach sú 3. miesto v sezóne 1951 a v sezóne 1977/78 a 5. miesta v sezónach 1976/77, 1980/81 a 1981/82. Najväčšie úspechy vo svojej histórií však klub dosiahol v pohárových súťažiach a to víťazstvá v Slovenskom pohári v sezónach 1976/77, 1978/79 a 1984/85 a v Česko-slovenskom pohári sezónach 1976/77 a 1978/79. Najúspešnejším obdobím klubu sa preto považuje obdobie rokov 1977 až 1979 kedy po 5. mieste v Československej lige v sezóne 1976/77 a po 3. mieste v sezóne 1977/78, po víťazstvách v Slovenskom a v Československom pohári 1976/77 a 1978/79 a po účinkovaní v Európskych pohárových súťažiach, v Pohári víťazov pohárov UEFA a v Pohári UEFA, kde v 1. kole Pohára UEFA v sezóne 1978/79 Lokomotíva v odvetnom zápase zdolala aj talianske AC Miláno 1:0, sa klub Lokomotíva Košice považoval za jedno z najúspešnejších futbalových mužstiev tohto obdobia v Česko-Slovensku.
Úspechy klubu a najlepší hráči.
Najviac zápasov v drese Lokomotívy Košice odohral Gejza Farkaš a to 344 zápasov v 12-tich sezónach. Najviac sezón v drese Lokomotívy Košice odohral Peter Fecko – 13 sezón a z brankárov Stanislav Seman a Anton Flešár ktorí odohrali po 10 sezón. Najlepším strelcom v histórií Lokomotívy Košice je Ladislav Józsa ktorý dal 104 gólov a aj vďaka tomu patrí vôbec k najúspešnejším strelcom v histórií Česko-Slovenska, keď patrí do "Klubu ligových strelcov", keď ako 26. v poradí strelil viac ako 100 gólov. Stal sa 3-násobným kráľom strelcov sezóny a to v sezónach 1972/73 (21 gólov), 1973/74 (17 gólov) a 1976/77 (18 gólov). K najúspešnejším hráčom Lokomotívy Košice v jej histórií patrí ďalej Ján Kozák, ktorý v drese Lokomotívy odohral 9 sezón a celkom 206 zápasov. Ďalej odohral 55 zápasov v reprezentačnom drese Česko-Slovenska a v roku 1981 sa stal najlepším hráčom Česko-Slovenska a v rokoch 1979 a 1980 bol v hodnoteniach o najlepšieho hráča v Česko-Slovensku dvakrát na 3. miestach. S najväčším počtom reprezentačných zápasov je najlepším hráčom Lokomotívy Ján Kozák (55 zápasov za reprezentáciu), Jozef Móder (17 zápasov) a Stanislav Seman (15 zápasov). K tomu treba prirátať reprezentačné štarty na Olympijských hrách, ktorých majú najviac hráči Stanislav Seman (13 zápasov), František Kunzo (11 zápasov) a Ivan Čabala (9 zápasov). Stanislav Seman a František Kunzo sú zároveň držiteľmi zlatých olympijských medailí v Moskve 1980. Cenné kovy z ďalších vrcholných futbalových turnajov z hráčov Lokomotívy Košice majú – zlato Jozef Móder a Pavol Biroš ako držitelia titulu majstra Európy v Belehrade 1976 či Ján Kozák a Stanislav Seman a to bronz z Majstrovstiev Európy 1980. V širšej nominácií na Majstrovská Európy 1976 bola aj ďalšia osobnosť Lokomotívy Košice Dušan Ujhely, ktorý v drese Lokomotívy odohral 181 zápasov a dal 30 gólov a ktorý je držiteľom najrýchlejšieho hetriku v histórií Česko-Slovenskej futbalovej ligy a to 3 góly za 3 minúty a 30 sekúnd. Za Lokomotívu Košice hrali istý čas aj slávny hráči Adolf Scherer a Viliam Schrojf.
Klubovými farbami klubu FC Lokomotíva Košice sú modrá a biela s výnimkou obdobia, kde sa za klubové farby považovali aj modrá a červená. Symbolmi klubu v jeho logu boli už od jeho vzniku v roku 1946 modro-biele pruhy a futbalová lopta ako symbol futbalového klubu. Tradičným pre Lokomotívu Košice v jeho logu bol vždy symbol okrídleného železničného kolesa ako symbol klubu založeného na železničiarskych tradíciách. Symbol okrídleného železničného kolesa sa vrátil do loga klubu po 15-tich rokoch v sezóne 2019/20.
Úspechy v Československom pohári.
Sezóna 1976/77 – Víťaz 
Sezóna 1978/79 – Víťaz
Úspechy v Slovenskom pohári.
Sezóna 1976/77 – Víťaz
Sezóna 1978/79 – Víťaz
Sezóna 1984/85 – Víťaz
Účasť v Pohári UEFA.
Sezóna 1978/79 – 1. kolo
Do 2. kola Pohára UEFA 1978/79 postúpilo AC Miláno.
Účasť v pohári PVP.
Sezóna 1977/78 – 1. kolo
Do 2. kola Pohára PVP 1977/78 postúpila TJ Lokomotíva Košice.
Sezóna 1977/78 – 2. kolo
Do štvrťfinále Pohára PVP 1977/78 postúpila FK Austria Viedeň.
Sezóna 1979/80 – 1. kolo
Do 2. kola Pohára PVP 1979/80 postúpila TJ Lokomotíva Košice.
Sezóna 1979/80 – 2. kolo
Do štvrťfinále Pohára PVP 1979/80 postúpila HNK Rijeka.
Účasť v Interpohári.
Sezóna 1968/69 – 8. ročník, Skupina B-5
Sezóna 1968/69 – 8. ročník, Skupina B-5 – Konečná tabuľka:
TJ Lokomotíva Košice sa stala víťazom skupiny B-5.
Sezóna 1978/79 – 18. ročník, Skupina B-6
Sezóna 1978/79 - 18. ročník, Skupina B-6 - Konečná tabuľka:
TJ Lokomotíva Košice sa stala víťazom skupiny B-6.
Účasť v Stredoeurópskom pohári – Mitropa Cup.
Sezóna 1969/70 - 1. kolo
Do 2. kola Stredoeurópskeho pohára 1969/70 postúpili Radnički Kragujevac.
Sezóna 1970/71 - 1. kolo
Do 2. kola Stredoeurópskeho pohára 1970/71 postúpil Diósgyõri VTK.
Historický prehľad ligových ročníkov klubu.
"Pozn.: Číslo v zátvorke za názvom ligovej súťaže znamená ligovú úroveň."
Aktuálna súpiska A-mužstva FC Lokomotíva Košice.
Tréneri:

</doc>
<doc id="317751" url="https://sk.wikipedia.org/wiki?curid=317751" title="Lokomotíva Košice">
Lokomotíva Košice

Lokomotíva Košice môže byť:

</doc>
<doc id="317752" url="https://sk.wikipedia.org/wiki?curid=317752" title="FK Lokomotíva Košice">
FK Lokomotíva Košice



</doc>
<doc id="317753" url="https://sk.wikipedia.org/wiki?curid=317753" title="Dnepersko-karpatská operácia">
Dnepersko-karpatská operácia



</doc>
<doc id="317754" url="https://sk.wikipedia.org/wiki?curid=317754" title="Mars superliga 2001/2002">
Mars superliga 2001/2002

Mars superliga v sezóne 2001/02 bol v poradí 9. ročník slovenskej najvyššej futbalovej súťaže. Pravidelne ju usporadúva Slovenský futbalový zväz.

</doc>
<doc id="317757" url="https://sk.wikipedia.org/wiki?curid=317757" title="Ferdinand Georg Frobenius">
Ferdinand Georg Frobenius

Ferdinand Georg Frobenius (* 26. október 1849, Charlottenburg, Nemecko, vtedy Prusko – † 31. august 1917, Berlín, Nemecko, vtedy Nemecké cisárstvo) bol nemecký matematik a študent Karla Weierstrassa. Je známy predovšetkým vďaka práci v oblastiach diferenciálnych rovníc, teórie grúp a teórie čísel. Ako prvý tiež podal úplný dôkaz Cayleyho-Hamiltonovej vety. Je po ňom pomenované veľké množstvo matematických viet a konceptov. 

</doc>
<doc id="317758" url="https://sk.wikipedia.org/wiki?curid=317758" title="Waclaw Sierpinski">
Waclaw Sierpinski



</doc>
<doc id="317759" url="https://sk.wikipedia.org/wiki?curid=317759" title="Waclaw Sierpiński">
Waclaw Sierpiński



</doc>
<doc id="317760" url="https://sk.wikipedia.org/wiki?curid=317760" title="Jaskyne Horná Túfna a Dolná Túfna">
Jaskyne Horná Túfna a Dolná Túfna



</doc>
<doc id="317761" url="https://sk.wikipedia.org/wiki?curid=317761" title="Ladislav Pecko">
Ladislav Pecko

Ladislav Pecko(* 27. jún 1968) je bývalý slovenský futbalový reprezentant a futbalový tréner. Hrával na poste pravého obrancu a patrí k najlepším hráčom Slovana Bratislava v celej jeho histórii. V roku 2009 ako tréner priviedol Slovan k titulu po desiatich rokoch. V roku 2010 trénersky prevzal slovenský Corgoňligový tím 1. FC Tatran Prešov, kde nahradil Romana Pivarníka. Klub zmenu trénera učinil kvôli zlým výsledkom seniorského A-mužstva (5 prehier, 1 remíza, pozn.). V júni 2011 však Tatran spoluprácu s Lacom ukončil, aj napriek udržaniu sa klubu v Corgoň lige, čo bolo nepochybne jeho zásluhou. Zároveň s ním klub opustil aj jeho asistent Vladimír Kinder.
Úspechy.
Ako hráč
Ako tréner

</doc>
<doc id="317762" url="https://sk.wikipedia.org/wiki?curid=317762" title="Szili Németh">
Szili Németh



</doc>
<doc id="317764" url="https://sk.wikipedia.org/wiki?curid=317764" title="Sport Club Corinthians Paulista">
Sport Club Corinthians Paulista

Sport Club Corinthians Paulista je brazílsky športový klub sídliaci v São Paulo. Klubové farby Corinthians sú čierna a biela. Klub je známy pre jeho futbalový tím, ktorý hrá brazílsku najvyššiu súťaž.
Futbalový klub bol založený v roku 1910 skupinou robotníkov. Patrí k najúspešnejším brazílskym futbalovým klubom, 5-násobným majstrom Brazílie a 26-násobným majstrom São Paula.
Externé odkazy.
 

</doc>
<doc id="317765" url="https://sk.wikipedia.org/wiki?curid=317765" title="SC Corinthians Paulista">
SC Corinthians Paulista



</doc>
<doc id="317766" url="https://sk.wikipedia.org/wiki?curid=317766" title="Corinthians Paulista">
Corinthians Paulista



</doc>
<doc id="317767" url="https://sk.wikipedia.org/wiki?curid=317767" title="Corinthians">
Corinthians



</doc>
<doc id="317768" url="https://sk.wikipedia.org/wiki?curid=317768" title="Corinthians São Paulo">
Corinthians São Paulo



</doc>
<doc id="317769" url="https://sk.wikipedia.org/wiki?curid=317769" title="Corinthians Sao Paulo">
Corinthians Sao Paulo



</doc>
<doc id="317770" url="https://sk.wikipedia.org/wiki?curid=317770" title="Márcio Amoroso">
Márcio Amoroso

Márcio Amoroso dos Santos (* 5. júl 1974, Brasília) je bývalý brazílsky futbalista. Hrával na poste útočníka. Pôsobil vo viacerých krajinách, okrem domácej najvyššej súťaži aj v Japonsku, Taliansku, Nemecku, Španielsku a Grécku.

</doc>
<doc id="317771" url="https://sk.wikipedia.org/wiki?curid=317771" title="Majstrovstvá sveta v ľadovom hokeji 2015">
Majstrovstvá sveta v ľadovom hokeji 2015

Majstrovstvá sveta v ľadovom hokeji 2015 sa konali v Česku. Rozhodlo sa o tom 21. mája 2010 na kongrese IIHF v Kolíne nad Rýnom. Boli to 79. majstrovstvá sveta v ľadovom hokeji v poradí. Zápasy sa hrali v Prahe (O2 Aréna) a Ostrave (ČEZ Aréna), teda na tých istých štadiónoch, na ktorých sa konali zápasy MS v ľadovom hokeji 2004. Majstrom sveta sa po ôsmich rokoch stala Kanada, ktorá porazila obhajcu titulu Rusko pomerom 6 : 1. V boji o bronz sa z víťazstva tešil tím USA, ktorý porazil domáce Česko 3 : 1 a získal bronz po dvoch rokoch.
"* = Automatická kvalifikácia najlepších 14 tímov z Majstrovstvá sveta v ľadovom hokeji 2014"
"^ = Kvalifikovanie víťazstvom v Majstrovstvá sveta v ľadovom hokeji 2014 – I. divízia"
** "= Automaticky ako hostiteľ"
Základné skupiny.
Organizátori vymenili Slovensko za Švajčiarsko, aby hrali Slováci v Ostrave.
Skupina A (Praha)
Skupina B (Ostrava) 
Kanadské bodovanie.
Hodnotenie brankárov.
Poradie piatich najlepších brankárov podľa úspešnosti zásahov v percentách, brankár musí mať odohrané minimálne 40 % hracieho času za svoj tím.
"Čas = Čas na ľade (minúty:sekundy); IK = Inkasované góly; PGZ = Priemer gólov na zápas; SNB = Strely na bránku; Úsp% = Percento úspešných zásahov; ČK = Čisté kontá"

</doc>
<doc id="317772" url="https://sk.wikipedia.org/wiki?curid=317772" title="Clive Burr">
Clive Burr

Clive Burr (* 8. marec 1957, Londýn – † 12. marec 2013) bol britský bubeník, známy svojím pôsobením v kapele Iron Maiden medzi rokmi 1980 a 1982. 
Hudobná kariéra.
Predtým hral Burr v skupine Samson. K Iron Maiden sa pripojil roku 1979, v ktorej poznal vtedajšieho gitaristu Dennisa Strattona. So skupinou nahral tri albumy: "Iron Maiden", "Killers" a zlomovú platňu "The Number of the Beast". Z kapely odišiel roku 1982 kvôli stresujúcemu programu a osobným problémom. Nahradil ho súčasný bubeník Nicko McBrain. Burr sa spolupodielal na písaní piesne „Gangland“ pre "The Number of the Beast". Jeho ďalšia pieseň, „Total Eclipse“ bola pridaná ako b-strana singla "Run to the Hills" a neskôr ju dali na remasterovaný CD tohoto albumu.
Po odchodu z Iron Maiden hral Burr krátko vo francúzskej kapele Trust, kde si vymenil bicie s McBrainom, a krátko hral v americkej kapele Alcatrazz. Objavil sa aj v krátkodobo fungujúcej kapele Gogmagog, kde spieval Paul Di'Anno, bývalý spevák Iron Maiden a na gitaru hral ich budúci gitarista Janick Gers. Burr si tiež založil kapelu známu ako Clive Burr’s Escape (neskôr Stratus) spolu s bývalými kolegami z Praying Mantis, ale vydali len jeden album a rozpadli sa. Burr sa potom pripojil k Dee Sniderovi z Twisted Sister a dali dohromady skupinu Desperado, ktorá sa nikdy naplno nerozvinula kvôli nezhodám s nahrávacou spoločnosťou. V deväťdesiatych rokoch hral s britskými kapelami Praying Mantis a Elixir, ale nestal sa členom ani jednej z nich.
Roztrúsená skleróza a charita.
Lekári mu diagnostikovali roztrúsenú sklerózu, ktorej liečba ho priviedla do značných dlhov. Iron Maiden usporiadali sériu charitatívnych koncertov a zapojili sa do založenia nadácie pre financovanie výskumu roztrúsenej sklerózy „Clive Burr MS Trust Fund“. Burra choroba časom pripútala na invalidný vozík.
Stal sa tiež patrónom charitatívneho spolku Clive Aid, založeného roku 2004. Clive Aid pomáha zhromažďovať financie na programy liečby rakoviny a roztrúsenej sklerózy organizovaním koncertov po celom svete.
Londýnske Hard Rock Cafe získalo v roku 2005 bicie s Burrovým podpisom.
Nástroje.
Na dvoch albumoch s Iron Maiden hral Clive na bubny Ludwig a činely Paiste. Jeho najslávnejšou súpravou boli bicie Tama, ktoré používal v roku 1982 na "Beast on the Road Tour".

</doc>
<doc id="317774" url="https://sk.wikipedia.org/wiki?curid=317774" title="Neon Knights">
Neon Knights

„Neon Knights“ je pieseň britskej heavymetalovej kapely Black Sabbath z ich albumu "Heaven and Hell" (1980). Je to úvodná skladba. Naspieval ju americký spevák Ronnie James Dio a bol to jeho prvý album s Black Sabbath po odchodu Ozzyho Osbourna.
Text piesne je plný mýtov, legiend a stredovekej kultúry. Objavuje sa tu kapitán, „neónoví rytieri", draci, krvaví anjeli, králi, šakaly a krížové výpravy. Text napísal Dio ako poslednú pieseň pre tento album a je to jediný text, na ktorom spolupracoval tiež basgitarista Geezer Butler (hlavný textár z éry Ozzyho Osbourna), pretože nevedel, či chce v kapele zostať.
Pieseň sa stala súčasťou živých koncertov s Diom a často ju spievali i nasledujúci speváci kapely. Skupina Heaven and Hell ju hrala ako prídavok a občas i Diova sólová kapela.

</doc>
<doc id="317775" url="https://sk.wikipedia.org/wiki?curid=317775" title="Tony Martin (spevák)">
Tony Martin (spevák)

Anthony Philip Harford, (* 19. apríl 1957) je rockový spevák, najznámejší zo svojho pôsobenia v kapele Black Sabbath medzi rokmi 1987 a 1991 a 1993 až 1997. Po Ozzym Osbournovi vydržal Martin s kapelou druhý najdlhší čas ako spevák. Po odchode od Black Sabbath sa zapojoval do rôznych iných projektov (napr. Tony Martin Band, M3, The Alliance, Misha Calvin, The Cage, Giuntini Project II, album "Psychofantasy" kapely Phenomena). 
Napriek tomu, že Martin vystupuje ako vokalista, je tiež multiinštrumentalistom a v jednom rozhovore tvrdil, že vie hrať na gitaru, basgitaru, bicie, husle, klávesy, harmoniku, gajdy, and Panovu flautu. To dokázal aj na svojom albume z roku 2005 ("Scream"), kde spieval, hral na basgitaru, bicie, husle a nahral tiež dodatočné gitarové party.
Diskografia.
Black Sabbath.
Štúdiové albumy:
Koncertné albumy:
Kompilácie:

</doc>
<doc id="317777" url="https://sk.wikipedia.org/wiki?curid=317777" title="Oskar Perron">
Oskar Perron

Oskar Perron (* 7. máj 1880, Frankenthal, Nemecko, vtedy Nemecké cisárstvo – † 22. február 1975, Mníchov, Nemecko) bol nemecký matematik zaoberajúci sa predovšetkým diferenciálnymi rovnicami, ale aj algebrou, analytickou teóriou čísel, či harmonickými funkciami. Spoločne s Ferdinandom Georgom Frobeniom je spoluautorom tzv. Perronovej-Frobeniovej vety, dôležitého výsledku v oblasti lineárnej algebry. Je tiež pôvodcom jednej z možných definícií integrálu dnes známeho ako Henstockov-Kurzweilov integrál.

</doc>
<doc id="317778" url="https://sk.wikipedia.org/wiki?curid=317778" title="Georg Frobenius">
Georg Frobenius



</doc>
<doc id="317780" url="https://sk.wikipedia.org/wiki?curid=317780" title="Robert Brout">
Robert Brout

Robert Brout (* 14. jún 1928, New York, USA – † 3. máj 2011, Linkebeek, Belgicko) bol belgický teoretický fyzik amerického pôvodu.. 
Preslávil sa predovšetkým vďaka svojej práci v časticovej fyzike. Je nositeľom Wolfovej ceny za fyziku za rok 2004.

</doc>
<doc id="317781" url="https://sk.wikipedia.org/wiki?curid=317781" title="François Englert">
François Englert

François Englert (* 6. november 1932, Brusel, Belgicko) je belgický teoretický fyzik. Je známy vďaka práci v časticovej fyzike, štatistickej fyzike, kvantovej teórii poľa, kozmológii, teórii strún a supergravitácii. Je nositeľom Wolfovej ceny za fyziku za rok 2004 a Nobelovej ceny za fyziku za rok 2013 za objav Higgsovho mechanizmu spoločne s Petrom Higgsom.
Životopis.
Počas nemeckej okupácie Belgicka počas druhej svetovej vojny žil v rôznych detských domovoch v mestách Dinant, Lustin, Stoumont a Annevoie-Rouillon.
V roku 1955 vyštudoval elektrotechniku na Université Libre de Bruxelles (ULB), kde v roku 1959 obhájil titul Ph.D.. V rokoch 1959 – 1961 pôsobil na americkej Cornell University.
Od roku 1961 začal pôsobiť na ULB, od roku 1964 ako profesor a v rokoch 1980 – 1998 ako riaditeľ miestneho pracoviska teoretickej fyziky, spoločne s Robertom Broutom. Od roku 1998 je emeritným profesorom tejto univerzity.

</doc>
<doc id="317782" url="https://sk.wikipedia.org/wiki?curid=317782" title="Francois Englert">
Francois Englert



</doc>
<doc id="317783" url="https://sk.wikipedia.org/wiki?curid=317783" title="Peter Higgs">
Peter Higgs

Peter Ware Higgs (* 29. máj 1929, Newcastle upon Tyne† 8. apríl 2024, Edinburgh) bol anglický teoretický fyzik známy predovšetkým vďaka práci v časticovej fyzike.
Bol autorom teoretického modelu známeho ako Higgsov mechanizmus, vďaka ktorému v roku 1964 predpovedal existenciu častice dnes nazývanej Higgsov bozón. Článok, v ktorom predpokladal existenciu subatomárnej častice, zaslal časopisu Physical Letters, no editori z CERN-u ho odmietli s tým, že „je bez zjavného významu pre fyziku“. Na čo Higgs článok doplnil o nový odsek a poslal ho ďalšiemu časopisu Physical Review Letters, ktorý ho vydal na jeseň 1964. 4. júla 2012 bola existencia tejto častice predbežne dokázaná dvomi nezávislými vedeckými tímami (ATLAS a CMS) pracujúcimi na Veľkom hadrónovom urýchlovači v Európskej organizácii pre jadrový výskum. Dnes je Higgsov bozón súčasťou štandardného modelu.
Bol nositeľom Wolfovej ceny za fyziku za rok 2004 a Nobelovej ceny za fyziku za rok 2013.

</doc>
<doc id="317784" url="https://sk.wikipedia.org/wiki?curid=317784" title="Peter Ware Higgs">
Peter Ware Higgs



</doc>
<doc id="317785" url="https://sk.wikipedia.org/wiki?curid=317785" title="Peter W. Higgs">
Peter W. Higgs



</doc>
<doc id="317788" url="https://sk.wikipedia.org/wiki?curid=317788" title="Paul Émile Appell">
Paul Émile Appell

Paul Émile Appell (* 27. september 1855, Štrasburg, Francúzsko - † 24. október 1930, Paríž, Francúzsko), známy aj ako M. P. Appell ("Monsieur Paul Appell"), bol francúzsky matematik. 
Je známy predovšetkým vďaka tzv. Appellovým polynómom. Zaoberal sa tiež projektívnou geometriou, algebrickými funkciami, diferenciálnymi rovnicami a komplexnou analýzou.

</doc>
<doc id="317789" url="https://sk.wikipedia.org/wiki?curid=317789" title="Paul Appell">
Paul Appell



</doc>
<doc id="317790" url="https://sk.wikipedia.org/wiki?curid=317790" title="M. P. Appell">
M. P. Appell



</doc>
<doc id="317795" url="https://sk.wikipedia.org/wiki?curid=317795" title="Appellova postupnosť">
Appellova postupnosť

Appellova postupnosť, je v matematike ľubovoľná postupnosť polynómov formula_1, ktorá spĺňa vzťah
formula_2
a kde formula_3 je nenulová konštanta. Takéto polynómy sa tiež nazývajú Appellove polynómy.
Najjednoduchšou Appellovou postupnosťou je postupnosť formula_4. Inými príkladmi sú Hermitove polynómy, Bernoulliho polynómy, či Eulerove polynómy. Každá Appellova postupnosť je zároveň Shefferovou postupnosťou, opačná inklúzia neplatí. Appellove postupnosti sú pomenované podľa matematika Paula Émila Appella.

</doc>
<doc id="317796" url="https://sk.wikipedia.org/wiki?curid=317796" title="Appellove postupnosti">
Appellove postupnosti



</doc>
<doc id="317797" url="https://sk.wikipedia.org/wiki?curid=317797" title="Appellov polynóm">
Appellov polynóm



</doc>
<doc id="317798" url="https://sk.wikipedia.org/wiki?curid=317798" title="Appellove polynómy">
Appellove polynómy



</doc>
<doc id="317800" url="https://sk.wikipedia.org/wiki?curid=317800" title="Lagrangeove polynómy">
Lagrangeove polynómy



</doc>
<doc id="317806" url="https://sk.wikipedia.org/wiki?curid=317806" title="Michel Chasles">
Michel Chasles

Michel Floréal Chasles (* 15. november 1793, Épernon, Francúzsko – † 18. december 1880, Paríž) bol francúzsky matematik. &lt;br&gt;
Zaoberal sa predovšetkým projektívnou geometriou, ale aj algebraickou geometriou a mechanikou. 
Jeho meno sa nachádza na zozname 72 vedcov na Eiffelovej veži.

</doc>
<doc id="317807" url="https://sk.wikipedia.org/wiki?curid=317807" title="Michel Floréal Chasles">
Michel Floréal Chasles



</doc>
<doc id="317810" url="https://sk.wikipedia.org/wiki?curid=317810" title="Sophie Germainová">
Sophie Germainová

Marie-Sophie Germainová (* 1. apríl 1776, Paríž, Francúzsko – † 27. jún 1831, Paríž) bola francúzska matematička, fyzička a filozofka.
Napriek ťažkostiam vyplývajúcim z jej pohlavia nadobudla matematické vzdelanie z kníh jej otca a z korešpondencie s matematikmi ako Joseph Louis Lagrange, Adrien-Marie Legendre a Carl Friedrich Gauss. Neskôr, napriek tomu, že sa matematikou nikdy neživila, položila základy teórie pružnosti. Významná je tiež jej práca okolo veľkej Fermatovej vety.
Okrem matematiky sa zaoberala aj filozofiou, psychológiou a sociológiou. Jej filozofiu vysoko uznával zakladateľ pozitivizmu, Auguste Comte.
Bola prvou ženou, ktorá sa mohla zúčastňovať zasadnutí v Institut de France. Pokračovala v sólovej práci a korešpondencii až do svojej smrti v roku 1831, zomrela na rakovinu prsníka.
Zaujímavosť.
Jej meno nie je medzi 72 menami významných osobností na Eiffelovej veži, hoci bez základov teórie pružnosti, ktoré položila, by nebolo postavenie takto konštruovanej veže vôbec možné. Jej životopisec John Augustine Zahm (píšuci pod pseudonymom H. J. Mozans) predpokladal, že bola zo zoznamu vylúčená len preto, že bola žena.

</doc>
<doc id="317811" url="https://sk.wikipedia.org/wiki?curid=317811" title="Marie-Sophie Germainová">
Marie-Sophie Germainová



</doc>
<doc id="317812" url="https://sk.wikipedia.org/wiki?curid=317812" title="Sophie Germain">
Sophie Germain



</doc>
<doc id="317813" url="https://sk.wikipedia.org/wiki?curid=317813" title="Marie-Sophie Germain">
Marie-Sophie Germain



</doc>
<doc id="317815" url="https://sk.wikipedia.org/wiki?curid=317815" title="Projektívna geometria">
Projektívna geometria

Projektívna geometria je oblasť matematiky, ktorá skúma geometrické vzťahy invariantné vzhľadom na najvšeobecnejší typ lineárnych transformácií, tzv. projektívne transformácie. Afinná geometria, metrická geometria a euklidovská geometria sú jej špeciálne prípady.

</doc>
<doc id="317816" url="https://sk.wikipedia.org/wiki?curid=317816" title="Gene Hackman">
Gene Hackman

Gene Hackman (rodné meno Eugene Alden Hackman; * 30. január 1930, San Bernardino, Kalifornia, USA† 18. február 2025, Santa Fe, Nové Mexiko) bol americký herec a spisovateľ.
Počas svojej kariéry, ktorá trvala viac ako 60 rokov, Gene Hackman dostal dve Ceny Akadémie, dvakrát získal cenu Britskej akadémie filmového a televízneho umenia (BAFTA Awards), má štyri Zlaté glóbusy, je držiteľom Ceny Združenia filmových a televíznych hercov a Strieborného medveďa za najlepšieho herca.
Medzi Hackmanovými dvoma Cenami Akadémie je jedna pre Najlepšieho herca, za jeho postavu Jimmy „Pepek“ Doyle v uznávanom trileri Williama Friedkina "Francúzska spojka" (1971), druhého Oscara má ako herec vo vedľajšej úlohe za postavu Little Bill Daggetta vo westerne Clinta Eastwooda, "Nezmieriteľní" (1992). Gene Hackman bol na Oscarov nominovaný aj za úlohy vo filmoch "Bonnie a Clyde" (1967), "Nikdy som nespieval svojmu otcovi" (1970) a "Mississippi v plameňoch" (1988).
Hackman sa preslávil aj stvárnením postavy Lexa Luthora vo filme "Superman" (1978), ako aj v jeho pokračovaniach: "Superman II" (1980) a "" (1987). Hral aj vo filme "Dobrodružstvo Poseidona" (1972), v trileri "Rozhovor" (1974), "Červení" (1981), "Hráči z Indiany" (1986), "Bez východiska" (1987), "Chyťte ho!" (1995), "Karmínový príliv" (1995), "Vtáčia klietka" (1996), "Absolútna moc" (1997) a "Taká zvláštna rodinka" (2001).

</doc>
<doc id="317819" url="https://sk.wikipedia.org/wiki?curid=317819" title="Magnus Svensson Pääjärvi">
Magnus Svensson Pääjärvi



</doc>
<doc id="317821" url="https://sk.wikipedia.org/wiki?curid=317821" title="Medzinárodné letisko Ferenca Liszta Budapešť">
Medzinárodné letisko Ferenca Liszta Budapešť

Medzinárodné letisko Ferenca Liszta Budapešť (), pôvodne nazývané Medzinárodné letisko Budapešť-Ferihegy, (IATA: BUD, ICAO: LHBP) je najväčšie a najvýznamnejšie letisko v Maďarsku. Leží na okraji mesta Budapešť. Letisko je najväčšie z 5 medzinárodných letísk v Maďarsku. Ponúka medzinárodné spojenia väčšinou po Európe, ale aj do Afriky, Severnej Ameriky a tiež na Blízky východ.
Dejiny.
Myšlienka na výstavbu nového letiska v Budapešti vznikla v roku 1938. Návrhár Károly Dávid Jr. (1903 - 1973), ktorý bol jedným z pôvodcov moderného maďarského architektonického umenia, sníval o výstavbe budovy, ktorá by zo vzduchu pripomínala lietadlo. Práce sa začali v roku 1942. S maďarskou metropolou Budapešť spája letisko dlhá rýchlostná cesta. Počas sovietskej okupácie bolo nedostavané letisko veľmi poškodené.
Rekonštrukcia (1947 – 1950).
V roku 1947 bolo rozhodnuté, že letisko bude zrekonštruované na civilné využitie. V rámci trojročného plánu bola výstavba letiska za 40 miliónov forintov schválená. Slávnostné otvorenie letiska sa konalo v máji 1950. Pri tejto príležitosti vznikla Magyar-Szovjet Polgári Légiforgalmi Rt. (Maďarsko-sovietske civilné letectvo). Maďarské aerolínie Magyar Légiforgalmi Vállalat vznikli 25. novembra 1954. Prvé pravidelné linky so spoločnosťou MALÉV začali lietať v lete 1956 do Viedne. Prvou leteckou spoločnosťou, ktorá začala lietať do Budapešti bola KLM Royal Dutch Airlines v roku 1957.
Vybavenie a vzhľad letiska.
Letisko môže prijať veľké lietadlá ako, napr. Boeing 747, Antonov An-124 a Antonov An-225, ale najčastejšie sa na tomto letisku nachádzajú lietadlá typu Airbus a Boeing. Letisko má dve vzletové a pristávacie dráhy s dĺžkou a a tiež riadiacu vežu. Lety sú sústredené do dvoch moderných terminálov. Cestujúci z letov zo schengenského priestoru prechádzajú cez terminál 2A.

</doc>
<doc id="317825" url="https://sk.wikipedia.org/wiki?curid=317825" title="Európska cesta 80">
Európska cesta 80

Európska cesta 80 ("E80") je európska cesta, vedúca z Lisabonu v Portugalsku do mesta Gürbulak na turecko-iránskej hranici. Jej celková dĺžka je okolo 6 100 km a patrí tak k najdlhším svojho druhu.
Priebeh.
Európska cesta E80 križuje Európu zo západu na juhovýchod týmito štátmi:

</doc>
<doc id="317827" url="https://sk.wikipedia.org/wiki?curid=317827" title="Zoznam osobností Oravy (abecedný)">
Zoznam osobností Oravy (abecedný)

Toto je abecedný zoznam osobností Oravy.

</doc>
<doc id="317828" url="https://sk.wikipedia.org/wiki?curid=317828" title="Ian Brown">
Ian Brown

Ian George Brown (* 20. február 1963, Warrington, Spojené kráľovstvo) je britský spevák, najznámejší ako spevák skupiny The Stone Roses. Po rozpade kapely sa vydal na sólovú dráhu a vytvoril 10 sólových albumov.
Hudobná kariéra a The Stone Roses.
The Stone Roses vznikla v roku 1984 v anglickom meste Manchester. Brown v nej pôsobil ako hlavný vokalista a taktiež skladateľ. The Stone Roses boli inšpiráciou legendárnych neskorších kapiel a to najmä tvorcov legendárneho hudobného hnutia 90-tych rokov, tzv. Britpopu - Oasis, Blur, Suede, no aj mladších Coldplay, Franz Ferdinand, či Arctic Monkeys. Triumf Iana Browna ako aj skupiny Stone Roses bol taký veľký, že si slávna štvorica povedala, že budú najväčšou kapelou na svete, čo sa im aj podarilo, pretože takí inšpirační boli len 20 rokov pred nimi The Beatles. V apríli 1996 sa napriek Brownovmu nesúhlasu rozhodol gitarista Stone Roses John Squire opustiť kapelu, ktorá fungovala ešte 6 mesiacov, ale potom sa po katastrofálnych koncertoch, kde ich diváci vypískali, rozhodli kapelu rozpustiť. Odvtedy Ian Brown a John Squire spolu ani neprehovorili. John Squire sa začal venovať maľovaniu a dokonca povedal že keby mu Ian zavolal, ihneď by mu zložil.
Sólová cesta.
Po rozpade Stone Roses sa Ian Brown vydal na sólovú dráhu. Vydal spolu 10 samostatných albumov a mnoho singlov, ktoré sa umiestňovali v top 10. Spieval trikrát na festivale v Glastonbury, na V festivale alebo v T-In The Park. Od hudobnej spoločnosti NME získal ocenenie Godlike Genius za hudobnú tvorbu. Je tvárou reklamy známej spoločnosti Adidas, ktorú zviditeľňuje spolu so svojim dobrým priateľom, Noelom Gallagherom z Oasis.

</doc>
<doc id="317829" url="https://sk.wikipedia.org/wiki?curid=317829" title="Brno-Ořešín">
Brno-Ořešín

Brno-Ořešín je mestská časť na severe štatutárneho mesta Brna. Pod názvom Ořešín tiež katastrálne územie a do 26. novembra 1971 samostatná obec.
Mestská časť má rozlohu 306,53 ha, je tu evidovaných 12 ulíc a 211 adries.

</doc>
<doc id="317830" url="https://sk.wikipedia.org/wiki?curid=317830" title="Ořešín">
Ořešín



</doc>
<doc id="317831" url="https://sk.wikipedia.org/wiki?curid=317831" title="Birka">
Birka

Birka alebo Birca alebo Bierkø, dnes písané Björkö, bolo dôležité obchodné stredisko v oblasti Baltickom mori od 8. do 10. storočia (v období Vikingov). Obchodovalo sa s tovarom z východnej Európy a Orientu, možno až z Číny. Rozkladalo sa na severozápadnom cípe ostrova Björkö v jazere Mälaren v Švédsku, západne od dnešného Štokholmu a neďaleko od ďalšieho obchodného centra Helgö. 
Sídlo bolo založené v 9. storočí a stalo sa tak prvým sídlom mestského typu vo Švédsku. V roku 831 sa tu konala prvá kresťanská kongregácia vo Švédsku, ktorú vytvoril svätý Ansgar. V 10. storočí význam oblasti upadol, pretože sa strategickejším miestom pre Rusko-byzantský obchod stali ostrov Gotland a sídlo Sigtuna. Úpadok mohol nastať aj v dôsledku poklesu hladiny mora. 
V roku 1993 bola Birka a susedný Hovgården zapísané na zoznam svetového dedičstva UNESCO.

</doc>
<doc id="317832" url="https://sk.wikipedia.org/wiki?curid=317832" title="Tlačová agentúra Slovenskej republiky">
Tlačová agentúra Slovenskej republiky

Tlačová agentúra Slovenskej republiky, skr. TASR, (feb. 1993 - 2008 "Tlačová agentúra Slovenskej republiky - Slovakia", 1.4.1992 - feb. 1993 "Česko-slovenská tlačová kancelária Slovenskej republiky") je slovenská tlačová agentúra. Sídli v Bratislave, riaditeľom je Vladimír Puchala, ktorý bol zvolený Správnou radou TASR 5. septembra 2017. 
TASR vznikla 1. apríla 1992 odčlenením od Česko-slovenskej tlačovej kancelárie pod provizórnym názvom "Česko-slovenská tlačová kancelária Slovenskej republiky"; zvyšná Česko-slovenská tlačová kancelária potom čoskoro zanikla a 15. 11. 1992 z nej vznikla Česká tisková kancelář. 
TASR bola donedávna štátnou organizáciou, až 23. septembra 2008 bola transformovaná na verejnoprávnu inštitúciu. TASR sa definuje ako "verejnoprávna, národná, nezávislá, informačná inštitúcia, ktorá poskytuje službu verejnosti v oblasti spravodajstva". 
TASR prevádzkuje spravodajský internetový portál Teraz.sk, ktorý je prístupný verejnosti od 7. marca 2012.
18. septembra 2012 spustila tlačová agentúra nový portál Webmagazin.sk, ktorý je prepojený so spravodajským portálom Teraz.sk.
Správna rada.
Správna rada ako dozorný orgán verejnoprávneho média dohliada na plnenie úloh, ktoré tlačovej agentúre vyplývajú zo zákona. Rada volí a odvoláva generálneho riaditeľa. Okrem iného tiež schvaľuje dlhodobé plány a koncepcie rozvoja, návrh rozpočtu či účtovnej uzávierky, výročnú správu o činnosti a hospodárení, návrhy na podnikateľské zámery, kontroluje hospodárenie agentúry a nakladanie s jej majetkom. Prerokúva tiež sťažnosti týkajúce sa činnosti agentúry.
Správna rada má päť členov a je zložená z odborníka v oblasti práva, odborníka v oblasti ekonómie, odborníka v oblasti žurnalistiky a odborníka v oblasti informačných technológií, ktorých volí a odvoláva Národná rada Slovenskej republiky. Piateho člena volia a odvolávajú zamestnanci agentúry zo zamestnancov tlačovej agentúry v pracovnom pomere. Členom správnej rady nemôže byť generálny riaditeľ. Funkčné obdobie člena správnej rady je päť rokov a možnosťou opätovného zvolenia, najviac na dve po sebe nasledujúce funkčné obdobia.
Členovia správnej rady TASR.
2019 – marec 2021.
Predsedom Správnej rady TASR bol
členovia:
2014 – 2019.
Radu tvoril predseda Vladimír Masár (ekonómia), podpredseda Boris Chovanec (právo), Peter Alakša (informačné technológie), Ján Sand (žurnalistika) a Richard Kvasňovský.
2025.
Novým členom Správnej rady TASR za oblasť informačných technológií sa stal zasa Samuel Bachár.
Generálni riaditelia.
PhDr. Vladimír Puchala. Vznik funkcie: 18.07.2017 - doteraz

</doc>
<doc id="317833" url="https://sk.wikipedia.org/wiki?curid=317833" title="Tlačová agentúra Slovenskej republiky – Slovakia">
Tlačová agentúra Slovenskej republiky – Slovakia



</doc>
<doc id="317834" url="https://sk.wikipedia.org/wiki?curid=317834" title="TASR">
TASR



</doc>
<doc id="317835" url="https://sk.wikipedia.org/wiki?curid=317835" title="Patriot (album)">
Patriot (album)

Patriot je deviaty štúdiový album slovenskej rockovej kapely Tublatanka vydaný v roku 2005 Monitorom EMI Czech Republic s.r.o.

</doc>
<doc id="317836" url="https://sk.wikipedia.org/wiki?curid=317836" title="Chattušaš">
Chattušaš

Chattušaš alebo Chattuša bolo hlavné mesto Chetitskej ríše. Nachádzalo sa v blízkosti dnešného tureckého mesta Boğazkale, v minulosti nazývaného Boğazköy, v Çorumskej provincii na severovýchode strednej Anatólie. Leží v zátočine rieky Kızılırmak (v chetitských prameňoch "Marašantija") východne od dnešnej Ankary. 
Lokalita je od roku 1986 je zapísaná na zozname Svetového dedičstva UNESCO.

</doc>
<doc id="317837" url="https://sk.wikipedia.org/wiki?curid=317837" title="Hattusha">
Hattusha



</doc>
<doc id="317838" url="https://sk.wikipedia.org/wiki?curid=317838" title="Svet v ohrození">
Svet v ohrození

Svet v ohrození je jedenásty štúdiový album slovenskej rockovej skupiny Tublatanka vydaný v roku 2010. Skupina sa týmto albumom po "popovejšom" období vrátila k hutnejšiemu zvuku a rockovejším pesničkám albumov z 80-tych rokov. 

</doc>
<doc id="317839" url="https://sk.wikipedia.org/wiki?curid=317839" title="Dežo Hoffman">
Dežo Hoffman



</doc>
<doc id="317840" url="https://sk.wikipedia.org/wiki?curid=317840" title="Ktésifon">
Ktésifon



</doc>
<doc id="317842" url="https://sk.wikipedia.org/wiki?curid=317842" title="Ian George Brown">
Ian George Brown



</doc>
<doc id="317843" url="https://sk.wikipedia.org/wiki?curid=317843" title="Horská Chata">
Horská Chata

Horska Chata (bez dĺžňa v slove Horska) je rocková kapela z Martina. Sformovala sa v roku 2002. Zakladajúcimi členmi kapely Horska Chata boli spevák a gitarista Martin Vantúch a bubeník Miroslav Liška. V roku 2002 sa k nim pripojil druhý gitarista a spevák Pavol Majerčák.
Názov Horska Chata si skupina dala počas cesty autobusom zo skúšky. Na okne videli reklamu na istú horskú chatu, ktorých je v okolí Martina značný počet. Slovné spojenie Horska Chata ich upútalo a vybrali si ho za svoj oficiálny názov.
História.
V roku 2003 začal na poste basgitaristu s Horskou Chatou hrať Juraj Hnilica (Bačova Fujara). Na jeseň odohrala kapela svoj prvý oficiálny koncert. V martinskom štúdiu Kobka začala nahrávať svoj prvý album s názvom "Horska Chata". Ten pokrstili 28. 2. 2004 v Rock Pube v Martine. Na koncerte pri príležitosti krstu debutu Horskej Chaty sa s kapelou rozlúčil Juraj Hnilica, ktorého na poste basgitarista vystriedal Ján Čižniar.
V roku 2005 sa skladba "„Strašný sen“" z prvého albumu Horska Chata dostala na kompiláciu "Punk Rock Made In Slovakia 4" (vydavateľstvo Musica). Skladba "„Budem hrdina“" vyšla na kompilácii "Slovak Underground Punx Attack vol. 1".
V roku 2006 Horska Chata v štúdiu Exponent v Šulekove nahrala svoj druhý album s názvom "Ľudia vedia lietať". Jeho producentom bol Peter Sanchez Saniga. Skladba "„To som ja“" bola zaradená na kompiláciu "Slovak Underground Punx Attact! Vol. II." (vydavateľstvo Hirax Records) a "„Doing My Best“" na kompiláciu "Extreme Music" (vydavateľstvo Musica).
V roku 2007 vznikli prvé videoklipy Horskej Chaty – ku skladbám "„Hrdina“" (réžia Tomáš Kmeť) a "„Jahoda II“". Obidva sa objavili na kompilácii "Slovak Undergtround Punx attack clip". Skladbu "„Wrong“" z albumu "Ľudia vedia lietať" si na kompiláciu "AKCE PUNK" vybralo vydavateľstvo EMI.
V roku 2008 kapela Horska Chata opäť zamierila do štúdia Exponent v Šulekove. Ku koncu roka je hotový jej tretí album – "Inou cestou" (producent Peter Sanchez Saniga). CD pokrstil v martinskej Kocke Ivan Válek, basgitarista skupiny Team.
V januári 2009 Horska Chata natočila videoklip k titulnému singlu nového CD – "„Povstaň z prachu, ďalej kráčaj sám“" (kamera Maťo Marek, strih Matej Mazák). Po festivalovom lete cestuje Horská Chata v septembri 2009 do Poľska. Bola tu nominovaná do 20-členného semifinále poľského festivalu Gramy 2009. Horska Chata je prvým zahraničným interpretom vo vyše 50-ročnej histórii festivalu. Postúpila do 6-členného finále a získala cenu pre najlepšieho bubeníka festivalu. Hneď po návrate sa Horska Chata dozvedá ďalšiu dobrú správu – hudobná televízia Musiq1 ju nominovala medzi desať interpretov na zisk titulu Nováčik roka na Musiq1 Awards. Po prvej časti hlasovania sa Horska Chata do finálovej trojky. 15. októbra 2009 v klube Ministry of Fun v Banskej Bystrici porazila Máriu Čírovú a kapelu Billy Barman a stáva sa Nováčikom roka.
Úspešný rok 2009 pre Horskú Chatu pokračuje – 28. novembra 2009 si v ankete Slávik prebrali jej členovia cenu pre Objav roka. V decembri nová skladba "„Myslíš, že vieš kto som?“" postúpila do štvrťfinále národného kola súťaže Eurovision Song Contest. Autorom skladby je Peter Cingel (text), Horska Chata (hudba), produkoval ju Ivan Válek zo skupiny TEAM. Skladba sa už v roku 2010 prebojovala až do semifinále.
V roku 2010 kapela Horska Chata dokončila klip ku skladbe "„Keď na slovách už nezáleží“" (réžia Matej Mazák). Zahrala si v ňom Miss Slovensko 2005 Ivica Sláviková, ktorá klip v závere marca 2010 na špeciálnom bratislavskom koncerte v klube Elam aj pokrstila.
V máji a júni 2012 boli hosťami rozlúčkové turné skupiny Team, "Česká Pojišťovna Habera a Team final tour 2012".
V septembri 2013 hudobná stanica MTV zaradila do rotácie klip : "Nestačil som povedať" z albumu "Best of" vydanému k 10. výročiu vzniku kapely.
V októbri 2013 štartuje v Martine spoločné turné skupín Horská Chata a Problem.

</doc>
<doc id="317844" url="https://sk.wikipedia.org/wiki?curid=317844" title="Daniel Passarella">
Daniel Passarella

Daniel Passarella (* 25. máj 1953) je bývalý argentínsky futbalista a futbalový tréner. Bol kapitánom argentínskeho mužstva, ktoré vyhralo Majstrovstvá sveta 1978 a hráčom mužstva, ktorého vyhralo Majstrovstvá sveta 1986. Trénoval okrem iného aj národné reprezentácie a . Od roku 2009 je riaditeľom argentínskeho klubu River Plate.

</doc>
<doc id="317846" url="https://sk.wikipedia.org/wiki?curid=317846" title="13 (Six Feet Under)">
13 (Six Feet Under)

13 je ôsmy štúdiový album od americkej deathmetalovej skupiny Six Feet Under. Album bol vydaný 21. marca 2005 vydavateľstvom Metal Blade Records.

</doc>
<doc id="317847" url="https://sk.wikipedia.org/wiki?curid=317847" title="Frontón">
Frontón

Frontón je architektonický prvok klasickej rádovej architektúry. Je to štítový nadstavec, umiestnený väčšinou nad oknom alebo portálom (častý v klasicizme).
Spravidla má tvar nízkeho rovnoramenného trojuholníka alebo segmentu, môže však byť i rozoklaný. V baroku bolo veľmi obvyklé použitie striedajúcich sa trojuholníkových a segmentových frontónov.
Ak je umiestnený nad oknami, označuje sa ako suprafenestra, ak nad dverami či bránou ako supraporta.
Pre frontón nachádzajúci sa nad rizalitom alebo priečelím sa niekedy používa nesprávne označenie tympanón.

</doc>
<doc id="317848" url="https://sk.wikipedia.org/wiki?curid=317848" title="Karol Borsuk">
Karol Borsuk

Karol Borsuk (* 8. máj 1905, Varšava, Ruská ríša – † 24. január 1982, Varšava, Poľsko) bol poľský matematik. 
Je známy predovšetkým vďaka práci v topológii. Je zakladateľom teórie známej ako teória tvarov. Spoločne so Stanislawom Ulamom je autorom tzv. Borsukovej-Ulamovej vety.

</doc>
<doc id="317855" url="https://sk.wikipedia.org/wiki?curid=317855" title="Vodný hrad">
Vodný hrad

Vodný hrad alebo vodný zámok je hrad s vonkajšími múrmi obklopenými priekopou s vodou alebo vodnou plochou. Obklopujúca voda slúžila ako obranný prvok.
Charakteristika.
Vodné hrady boli v stredoveku bežné a najčastejšie sa stavali v rovinatej krajine. Pôvodné vodné hrady boli stavané na sťaženie útoku nepriateľov. Obklopujúca vodná plocha tiež slúžila v dobách sucha ako zdroj vody, rýb či primitívna kanalizácia. Hrad mal len jeden vchod prístupný padacím mostom, ktorý býval v noci či v prípade hroziaceho nebezpečenstva zdvihnutý. Pre niektoré hrady je typické využitie prírodného alebo umelého jazera s hradom stúpajúcim viac či menej priamo z vody v tvare ostrova nebo polostrova. V menšom počte prípadov bola voda skôr opevnením než obranou proti lupičom alebo vzbure. Ako príklad možno uviesť hrad Cornet v Guernsey. V neskoršom období boli vodné hrady navrhnuté k odolnosti proti útoku delostreľby. Vodné plochy boli využivané aj na ochranu pred búrkami, napríklad bastiónová pevnosť v Olomouci. Časom boli mnohé opevnené hrady premenené na zámky, paláce, hotely alebo veľké rezidencie, upravené na pobyt hostí alebo miesto na bývanie.

</doc>
<doc id="317859" url="https://sk.wikipedia.org/wiki?curid=317859" title="MS vo futbale 1982">
MS vo futbale 1982



</doc>
<doc id="317864" url="https://sk.wikipedia.org/wiki?curid=317864" title="Eredivisie">
Eredivisie

Eredivisie je najvyššia holandská futbalová súťaž. Bola založená v roku 1956. Ligu tvorí celkovo 18 klubov, ktoré zvyčajne od augusta do mája súťažia o holandský titul. Každý tím odohrá počas sezóny 34 zápasov a celkovo sa odohrá až 306 zápasov. Najviac ligových titulov má Ajax, celkovo 36. Feyenoord je aktuálnym víťazom sezóny 2022/23.
Formát súťaže.
V súťažnom ročníku hrá o titul 18 mužstiev, zvyčajne od augusta do mája. Každý z osemnástich klubov odohrá v priebehu sezóny s ďalšími mužstvami dva zápasy, jeden doma a jeden vonku, spolu 34 zápasov. Za víťazstvo sa udeľujú tri body, za remízu 1 bod a za prehru sa neudeľuje žiaden. Tímy sa zoradia do ligovej tabuľky na základe počtu získaných bodov, v prípade rovnosti bodov rozhoduje gólový rozdiel a nakoniec počet strelených gólov. Na konci sezóny mužstvo s najväčším počtom bodov získa ligový titul. Dva tímy s najnižším počtom získaných bodov zostupujú do nižšej súťaže Eerste Divisie a najlepšie dve mužstvá z tejto ligy ich nahradia v najvyššej súťaži. Tretí tím druhej ligy sa kvalifikuje do baráže o postup do Eredivisie proti 16. tímu z najvyššej súťaže. Počet tímov v najvyššej súťaži sa v priebehu rokov menil nasledovne:
Európska kvalifikácia.
V sezóne 2023/2024 podľa UEFA koeficientu traja najlepší v lige postupujú do Ligy majstrov a z nich prví dvaja do skupinovej fázy a tretí musí absolvovať kvalifikáciu. Víťaz pohára KNVB Cup postúpi do skupinovej fázy Európskej ligy a štvrtý tím si zaručí kvalifikáciu do 2. predkola Európskej ligy. Tímy na 5. až 8. mieste sa stretnú v play-off o postup do 2. predkola Konferenčnej ligy.

</doc>
<doc id="317865" url="https://sk.wikipedia.org/wiki?curid=317865" title="Holandská futbalová liga">
Holandská futbalová liga



</doc>
<doc id="317867" url="https://sk.wikipedia.org/wiki?curid=317867" title="Radoslav Kováč">
Radoslav Kováč

Radoslav Kováč (* 27. november 1979, Šumperk) je český futbalový reprezentant. V súčasnosti je hráčom klubu Premier League West Ham United. Hráva na pozícii obrancu.
Prvý zápas v českej reprezentácii odohral 9. októbra 2004 proti .

</doc>
<doc id="317869" url="https://sk.wikipedia.org/wiki?curid=317869" title="Stanisław Ulam">
Stanisław Ulam

Stanisław Marcin Ulam (* 13. apríl 1909, Ľvov, Ukrajina, vtedy Halič, Rakúsko-Uhorsko† 13. máj 1984, Santa Fe, Nové Mexiko, USA) bol poľský matematik. Spolupracoval na vývoji americkej atómovej bomby. Spoločne s Edwardom Tellerom je pôvodcom Tellerovho-Ulamovho dizajnu termonukleárnych zbraní.
V matematike sa zaoberal predovšetkým teóriou čísel, teóriou množín, teóriou miery, ergodickou teóriou, dynamickými systémami a algebraickou topológiou. Po druhej svetovej vojne sa viac než rigoróznou matematikou zaoberal skôr rôznymi špekulatívnymi úvahami, napríklad ohľadne aplikácií matematiky vo fyzike, či biológii. Je po ňom pomenovaných viacero viet a matematických konceptov.

</doc>
<doc id="317870" url="https://sk.wikipedia.org/wiki?curid=317870" title="Stanislaw Ulam">
Stanislaw Ulam



</doc>
<doc id="317871" url="https://sk.wikipedia.org/wiki?curid=317871" title="Stanisław Marcin Ulam">
Stanisław Marcin Ulam



</doc>
<doc id="317872" url="https://sk.wikipedia.org/wiki?curid=317872" title="Stanislaw Marcin Ulam">
Stanislaw Marcin Ulam



</doc>
<doc id="317873" url="https://sk.wikipedia.org/wiki?curid=317873" title="Division 1 1933/1934">
Division 1 1933/1934

Division 1 1933-1934 bol druhý ročník francúzskej ligy Ligue 1. Obhajcom titulu bol Olympique Lillois. Víťazom sa stal FC Sète. Najlepší strelec bol István Lukács s FC Sète s 28 gólmi.

</doc>
<doc id="317874" url="https://sk.wikipedia.org/wiki?curid=317874" title="Európska cesta 40">
Európska cesta 40

Európska cesta 40 ("E40") je európska cesta vedúca z Calais vo Francúzsku do mesta Leninogorsk v Kazachstane. 
Priebeh.
Európska cesta E40 spája západnú Európu s centrálnou Áziou a svojou dĺžkou okolo 8 000 km je najdlhšou zo všetkých európskych ciest. Prechádza územím týchto štátov:

</doc>
<doc id="317876" url="https://sk.wikipedia.org/wiki?curid=317876" title="13 (rozlišovacia stránka)">
13 (rozlišovacia stránka)

13 môže byť:

</doc>
<doc id="317879" url="https://sk.wikipedia.org/wiki?curid=317879" title="Margita Navarrská">
Margita Navarrská

Margita Navarrská (* 11. apríl 1492, Angoulême – † 21. december 1549, Odos-en-Bigorre) bola navarrská kráľovná, manželka Henricha II. Navarrského, dcéra vojvodu Karola Angoulêmského a jeho manželky Lujzy Savojskej. Bola tiež sestrou francúzskeho kráľa Františka I. Niekedy ju nazývajú aj Marguerite d´Angoulême,Marguerite d´Alençon, Marguerite de Valois alebo Marguerite de France. Sympatizovala s cirkevnou reformáciou. Patrí medzi výnimočné a zriedkavé zjavy ženských autoriek v renesančnej literatúre. Spolu s Marie de France a Christine de Pisan tvorí významnú a ojedinelú trojicu osobností žien vo francúzskej literatúre v celom stredoveku a ranej renesancii.
Život.
V roku 1509 ju vydali za vojvodu d´Angoulème, v roku 1527 sa druhýkrát ako vdova vydala za navarrského kráľa Henricha II. Navarrského, ktorý bol o 9 rokov mladší. Porodila mu dcéru, Jeanne d´Albret (v Navarrskom kráľovstve vládla ako Jana III.), ktorá sa ako jediná z detí dožila dospelosti a stala sa matkou budúceho kráľa Henricha IV. Navarrského.
Keď Margitin brat František I. nastúpil na trón Francúzska, Margita sa presťahovala z pochmúrneho hradu a chudoby na dvor, kde žiarila ako hviezda – obľúbená kráľova sestra. Margita sa zúčastnila ako hlavná vyjednávačka zložitých politických rokovaní medzi Francúzskom a Španielskom roku 1525. Po prehranej bitke pri Pavii František I. padol do zajatia Karola V. Španielskeho. Bolo ho treba dostať von. Zložitá situácia Valoisovcov sa dala vyriešiť zámenou kráľa za rukojemníkov – jeho dvoch synov, pretože nechcel dať ako výkupné Burgundsko. Toto bol postoj kráľovho radcu Montmorencyho proti inému názoru Margity Navarrskej. Po jej odchode z miesta jednaní tento prístup sa aj presadil a František I. sa odmietol vrátiť do zajatia, nechal v ňom svojich synov päť rokov. Margita naprávala kráľove chyby a stala sa do budúcnosti jeho oporou. A naopak.
Marguerite bola veľmi vzdelaná. Ovládala latinčinu, gréčtinu, hebrejčinu, taliančinu a španielčinu. Bola v písomnom styku so skvelými vzdelancami tých čias. Bola obdivovateľka Platóna, Danteho, Petrarcu a Boccaccia. 
Po roku 1535 na svojom dvore v Néracu udržiavala a chránila umelcov a umiernených reformátorov katolicizmu tej doby a sama tvorila nevyhýbajúc sa novým vplyvom talianskej renesancie. Za jej frašku "Inkvizítor", v ktorej vytvorila postavu fanatického a zlého inkvizičného sudcu, bola hnaná pred súd. Zachránilo ju jej postavenie a kapetovský pôvod orleánskej princeznej.
Jej druhý problém s inkvizíciou v atmosfére protireformácie vznikol v roku 1525. Podporovala evanjelický humanistický krúžok „Cénacle de Meaux“, ktorý bol v roku 1525 rozpustený a členovia popravení. Opäť ju zachránil kráľovský brat František I..
A do tretice poéma "Le miroir de l´Âme Pécheresse" ("Zrkadlo hriešnej duše"). V roku 1529 ju odsúdila za ňu Sorbonna, v atmosfére protireformácie ju udal jej chránenec Gérard Roussel. Do situácie zasiahol jej brat kráľ a chránil ju. "Zrkadlo hriešnej duše" je poéma s 1434 desaťslabičnými veršami –hexametrami a združeným rýmom.
Dielo.
Ako spisovateľka predstavuje ojedinelý zjav ženskej autorky 16. storočia. Písala duchovné piesne, morality, frašky, mystériá (náboženské divadlo), lyrické skladby-poémy a novely. Jej básne vyšli pod názvom "Marguerites de la Marguerite des princesses" v roku 1547 a "Dernières poésies" – "Posledné verše" (r. 1890).
Zbierka noviel Heptameron.
Najvýznamnejší opus je jej zbierka noviel "Heptameron" (L´Héptameron). Vzorom na jeho napísanie bol Boccacciov Dekameron. Základný dej je podobný: päť mužov a päť žien sa vracia z pyrenejských kúpeľov Cauterets, keď ich zastaví povodeň a strhnutý most, uchýlia sa do kláštora Notre-Dame de Sarrance.
Každý deň počas čakania si krátia rozprávaním príbehov stretajúc sa na lúke. Niektoré z príbehov sú napodobnením Dekameronu, niektoré sú starofrancúzske príbehy "fabliaux". Iné reflektujú vtedajšie historické osobnosti, Marguerite, jej manžela a svokru, Františka I. Počas ôsmich dní si porozprávajú 72 príbehov, súbor má teda 72 noviel.
Dielo malo byť pôvodne literatúrou faktu, účastníci si rozprávali poučné príbehy zo skutočného života. Heptameron sa preto vymyká z vtedajšieho sentimentálneho štýlu. Autorka písala stroho a autenticky ako muž. Jej spoločnosť podávala príbehy zo života vo forme akýchsi sťažností vazalov svojej princeznej. V novelách vystupuje široké spektrum postavičiek a postáv vtedajšej spoločnosti. Rozprávači si najviac sťažujú na túlavých mníchov. Dielo je určené vzdelanej časti poddaných. Formálne sa Heptameron odlišuje od Dekameronu v kompozícii každého príbehu. V Heptamerone sa na konci nenachádza poučenie vo forme veršovanej balady ako u Boccaccia ale voľná debata krúžku dám a pánov na tému príslušného príbehu. Poučovanie či moralizovanie autorky tu chýba. Zrejme jej išlo o názorné stvárnenie problému bez toho aby vnucovala čitateľovi názor. Heptameron je zaujímavé svedectvo o živote a reáliách prvej polovice 16.stor. vo Francúzsku. Možno ho považovať za pomerne verné a pravdivé, veď už autorkina dcéra Jeanne d´Albret odmietla zmenené vydanie a radšej našla pre knihu iného editora. Čo sa týka filozofických východísk diela, v novelách sa prejavuje vplyv feminizmu, novoplatonizmu a kalvinizmu. Marguerite napísala Heptameron na zámku Amboise a Clos Lucé, kde ju pozval jej brat František I.

</doc>
<doc id="317882" url="https://sk.wikipedia.org/wiki?curid=317882" title="Rockstar North">
Rockstar North

Rockstar North Ltd. (predtým DMA Design Ltd.) je škótske herné vývojárske štúdio. Najviac sa preslávilo vývojom populárnej série hier Grand Theft Auto. Táto firma je súčasťou Rockstar Games, ktorú vlastní Take-Two Interactive. 

</doc>
<doc id="317883" url="https://sk.wikipedia.org/wiki?curid=317883" title="Rockstar Leeds">
Rockstar Leeds

Rockstar Leeds (predtým Mobius Entertainment) je anglické herné štúdio. Publikovalo hry hlavne pre Game Boy Color a Game Boy Advance, ale podieľalo sa aj na hre Midnight Club 3: DUB Edition a sérii Grand Theft Auto pre PSP. Toto štúdio bolo založené v roku 1997 Gordonom Hallom, Jasnom McGannom, Daveom Boxom, Ianom Bowdenom a Justinom Johnsonom. V apríli 2004 bola firma odkúpená firmou Rockstar Games a premenovala sa na Rockstar Leeds. 

</doc>
<doc id="317886" url="https://sk.wikipedia.org/wiki?curid=317886" title="Oudenaarde">
Oudenaarde

Oudenaarde (francúzsky "Audenarde") je mesto v belgickej provincii Východné Flámsko vo Flámskom regióne s asi 29 000 obyvateľmi.

</doc>
<doc id="317888" url="https://sk.wikipedia.org/wiki?curid=317888" title="Albert Libchaber">
Albert Libchaber

Albert Joseph Libchaber (* 23. október 1934, Paríž, Francúzsko ) je americký fyzik. 
Je známy predovšetkým vďaka práci v experimentálnej fyzike kondenzovaného stavu a teórii chaosu, kde experimentálne potvrdil hypotézy Mitchella Feigenbauma. Je nositeľom Wolfovej ceny za fyziku za rok 1986.

</doc>
<doc id="317889" url="https://sk.wikipedia.org/wiki?curid=317889" title="Albert Joseph Libchaber">
Albert Joseph Libchaber



</doc>
<doc id="317890" url="https://sk.wikipedia.org/wiki?curid=317890" title="Albert J. Libchaber">
Albert J. Libchaber



</doc>
<doc id="317891" url="https://sk.wikipedia.org/wiki?curid=317891" title="Valentine Telegdi">
Valentine Telegdi

Valentine Telegdi alebo Bálint Telegdi (* 11. január 1922, Budapešť, Maďarsko - † 8. apríl 2006, Pasadena, Kalifornia, USA) bol americký fyzik maďarského pôvodu. 
Zaoberal sa predovšetkým jadrovou fyzikou. V roku 1991 získal Wolfovu cenu za fyziku spolu s Mauriceom Goldhaberom, v roku 2003 bol zvolený za zahraničného člena Kráľovskej spoločnosti.

</doc>
<doc id="317892" url="https://sk.wikipedia.org/wiki?curid=317892" title="Bálint Telegdi">
Bálint Telegdi



</doc>
<doc id="317893" url="https://sk.wikipedia.org/wiki?curid=317893" title="Lee Marvin">
Lee Marvin

Lee Marvin (* 19. február 1924, New York, New York, USA† 29. august 1987, Tucson, Arizona) bol americký filmový herec. Medzi jeho najznámejšie úlohy patrí postava veliteľa vo filme "The Dirty Dozen" alebo úloha v komediálnom westerne "Cat Ballou" s Jane Fondovou v hlavnej úlohe, za ktorú dostal cenu Americkej filmovej akadémie Oscar.
Životopis.
Ako herec stvárňoval drsných, tvrdých a športovo založených mužov v rôznych westernových, akčných, kriminálnych a vojnových filmoch. Na začiatku svojej hereckej kariéry hral skôr menšie epizódne úlohy kriminálnikov, radových vojakov a ľudí na okraji spoločnosti. Postupne sa však vypracoval na uznávaného herca.
Mal slávnych predkov, ktorí sa významne zapísali do amerických dejín. Jeho otec bol potomkom Matthewa Marvina, ktorý je považovaný za jedného zo zakladateľov amerického mesta Hartford. Jeho matka pochádzala z rodiny Augustína Washingtona, ktorý bol bratom prvého prezidenta USA George Washingtona. Študoval na niekoľkých amerických školách, žiadnu z nich však nedokončil. Vstúpil do armády Spojených štátov, kde slúžil v 4. divízii americkej námornej pechoty ako ostreľovač. Táto jednotka bojovala počas 2.svetovej vojny v Tichomorí v bitke o ostrov Saipan. Lee bol v tejto bitke ranený, následne bol vyznamenaný purpurovým srdcom a uvoľnený z vojenskej služby. Tieto vojnové skúsenosti ho poznamenali na celý život. 
Krátku dobu hral v divadle ako herec v rôznych vedľajších a epizódnych úlohách. V roku 1950 sa presťahoval do New Yorku. Svoje skúsenosti a znalosti z vojnového obdobia neskôr uplatnil v Hollywoode, kde okrem svojej hereckej práce často pomáhal ako vojenský poradca pri natáčaní vojnových filmov a westernov. 
Skutočný filmový debut prišiel v roku 1951 v snímke "You're in the Navy Now", kde si zahral s Gary Cooperom, ale aj s vtedy ešte úplne neznámym hercom Charlesom Bronsonom. Od polovice 50. rokov jeho herecká hviezda postupne stúpala nahor. Po veľkom množstve drobných epizódnych rolí sa dostavil úspech v televíznom seriáli "M Squad", kde hral postavu tvrdého chicagského policajta. Na začiatku 60. rokov hral významné úlohy v troch snímkach s Johnom Waynom.

</doc>
<doc id="317894" url="https://sk.wikipedia.org/wiki?curid=317894" title="Algebrická topológia">
Algebrická topológia

Algebrická topológia (staršie "algebraická topológia") je oblasť matematiky, ktorá využíva metódy abstraktnej algebry na štúdium topologických priestorov. Cieľom je nájsť algebrické invarianty, ktoré charakterizujú topologický priestor až na homeomorfizmus. V niektorých prípadoch je takáto požiadavka nesplniteľná a hľadá sa charakterizácia až na homotopickú ekvivalenciu.
Hlavnou charakteristikou algebrickej topológie je teda aplikácia algebrických metód v topológii. V niektorých prípadoch je však možná aj aplikácia topológie v algebre. Takýmto spôsobom sa dá napríklad dokázať, že každá podgrupa voľnej grupy je voľná grupa.

</doc>
<doc id="317896" url="https://sk.wikipedia.org/wiki?curid=317896" title="Józef Marcinkiewicz">
Józef Marcinkiewicz

Józef Marcinkiewicz (* 30. marec 1910, Cimoszka, Poľsko, vtedy Ruská ríša - † 1940, Charkov, Ukrajina, vtedy ZSSR) bol poľský matematik a študent Antoniho Zygmunda. Zaoberal sa predovšetkým matematickou analýzou a teóriou pravdepodobnosti. Je po ňom pomenovaných viacero viet, najznámejšia je pravdepodobne Marcinkiewiczova veta o interpolácii. V roku 1940 bol v Charkove popravený v rámci katynského masakru.

</doc>
<doc id="317898" url="https://sk.wikipedia.org/wiki?curid=317898" title="Distribučná funkcia (štatistika)">
Distribučná funkcia (štatistika)

Distribučná funkcia alebo funkcia rozdelenia (pravdepodobností) alebo (skôr ľudovo) (zľava) kumulovaná pravdepodobnosť je funkcia, ktorá udáva pravdepodobnosť, že je hodnota náhodnej premennej menšia ako (alebo menšia rovná ako) zadaná hodnota. 
Jednoznačne určuje rozdelenie pravdepodobnosti a v spojitom prípade je úzko spätá s funkciou hustoty pravdepodobnosti. 
Definícia.
Nech formula_1 je náhodná premenná z určitého rozdelenia a formula_2 je ľubovoľné reálne číslo. Potom funkciu formula_3 definovanú predpisom
formula_4
nazývame distribučná funkcia tohto rozdelenia. V prípade, že formula_1 je spojitá náhodná premenná s hustotou formula_6, potom platí:
formula_7
Príklady.
V nasledovnej tabuľke sú uvedené príklady distribučných funkcií. Nie vždy ju možno vyjadriť explicitným vzorcom, ako je to u normálneho rozdelenia. V tomto prípade sa používa priamo definícia distribučnej funkcie v spojitom prípade ako funkcia hornej hranice.

</doc>
<doc id="317904" url="https://sk.wikipedia.org/wiki?curid=317904" title="Desislav Čukolov">
Desislav Čukolov

Desislav Slavov Čukolov (; * 22. december 1974, Ruse, Bulharsko – † 8. marec 2022) bol bulharský politik, bývalý poslanec Európskeho parlamentu (2007-2009) a poslanec bulharského parlamentu od roku 2009. 
Bol ženatý a mal jedno dieťa.
V parlamentných voľbách v roku 2005 kandidoval za novú stranu Ataka a bol zvolený.
Vo voľbách do Európskeho parlamentu v roku 2007 kandidoval za Atakú na 3. mieste kandidátky a bol zvolený. Vo voľbách v roku 2009 znova kandidoval na 3. mieste, ale nebol zvolený, pretože strana Ataka vtedy získala dvoch poslancov.
Hovoril po nemecky, po rusky a po anglicky.

</doc>
<doc id="317906" url="https://sk.wikipedia.org/wiki?curid=317906" title="Robert Duvall">
Robert Duvall

Robert Selden Duvall (* 5. január 1931, San Diego, Kalifornia, USA) je americký, Oscarom ocenený herec a filmový režisér.
Život.
Detstvo a štúdiá.
Narodil sa v kalifornskom San Diegu. Jeho otcom bol William Howard Duvall, bývalý generál amerického námorníctva s francúzskymi hugenotskými koreňmi; matkou amatérska herečka, potomok južanského generála Roberta E. Leeho. Duvallov otec bol metodista, matka bola príslušníčkou náboženského hnutia Kresťanská veda, v ktorého viere bol vychovaný aj malý Robert. Dodnes sa k tomuto hnutiu hlási, hoci, ako sám uvádza, veľkú časť života neprežil práve v kresťanskom duchu. 
Vyrastal v značne vojensky zameranej rodine, istú dobu žil v Marylandskom Annapolise, v blízkosti Námornej akadémie Spojených štátov. V armáde slúžil pod číslom 52 346 646 od 19. augusta 1953 do 20. augusta 1954, dosiahol hodnosť Private First Class a získal ocenenie National Defense Service Medal. 
Herectvo vyštudoval na The Neighborhood Playhouse newyorskej School of Theatre pod dohľadom Sanforda Meisnera. 
Má hviezdu na Hollywoodskom chodníku slávy. 
Filmová kariéra.
Jeho debutom sa stala úloha "Boo Radleyho" v kritikou ocenenom filme "Ako zabiť vtáčika" (1962), ale naozajstného úspechu sa dočkal až stvárnením postavy Toma Hagena v "Krstnom otcovi" (1972) a "Krstnom otcovi II ." ( 1974).

</doc>
<doc id="317911" url="https://sk.wikipedia.org/wiki?curid=317911" title="Distribučná funkcia">
Distribučná funkcia

Distribučná funkcia môže byť:

</doc>
<doc id="317913" url="https://sk.wikipedia.org/wiki?curid=317913" title="Funkcia rozdelenia pravdepodobností">
Funkcia rozdelenia pravdepodobností



</doc>
<doc id="317917" url="https://sk.wikipedia.org/wiki?curid=317917" title="Lak (Maďarsko)">
Lak (Maďarsko)

Lak je obec v Maďarsku v Boršodsko-abovsko-zemplínskej župe v Edelénskom okrese.
Má rozlohu 1 976 ha a žije tu 604 obyvateľov .

</doc>
<doc id="317924" url="https://sk.wikipedia.org/wiki?curid=317924" title="Letisko Budapešť-Ferihegy">
Letisko Budapešť-Ferihegy



</doc>
<doc id="317932" url="https://sk.wikipedia.org/wiki?curid=317932" title="Pomáci">
Pomáci

Pomáci (iné názvy pozri nižšie) sú skupina (slovanských) Bulharov žijúca v južnej časti Bulharska v dolinách pohoria Rodopy a severnom Grécku. 
Názvy.
Slovenské názvy tejto skupiny sú: Pomáci, Pomaci, Pomakovia, bulharskí moslim(ov)i(a), moslimskí Bulhari, Bulharomohamedáni, bulharskí mohamedáni, mohamedánski Bulhari.
Tie z vyššie uvedených názvov, ktoré obsahujú slovo moslim alebo mohamedán, sa môžu vzťahovať aj všeobecne na akýchkoľvek Bulharov, ktorí sú moslimovia; historicky napríklad na povolžských Bulharov.
Charakteristika.
Počas dlhej osmanskej nadvlády konvertovali na Islam. Stali sa hlavnými spojencami osmanskej moci v Bulharsku. Neslávne sa preslávili účasťou na krvavom potlačení protitureckého povstania Bulharov v roku 1876, ale aj bojom proti kresťanským krajanom a ruskej armáde v rokoch 1877 až 1878. Po vyhlásení samostatnosti Bulharska mnohí emigrovali do Turecka. Ďalšia vlna emigrácie do Turecka pokračovala kvôli druhej svetovej vojne. 
Pre pomácke dediny je typický svojrázny folklór a moslimská architektúra. V mnohých dedinách žijú spoločne s kresťanskými Bulharmi, s ktorými ich spája spoločný slovanský jazyk. V niektorých oblastiach žijú spoločne s Turkami, od ktorých sa ale odlišujú jazykom. Podľa sčítania z roku 2001 žije v Bulharsku 131 531 Pomákov. Žijú najmä v okolí mesta Smoľan v južnom Bulharsku, ale aj v okolí Blagoevgradu a Pazardžiku. Podľa údajov z roku 2011 sa počet Pomakov znížil na 67 350. Malé komunity žijú aj v severnom Grécku a Macedónsku. Pomerne vysoký počet Pomákov žije aj v Turecku, kde sa ale asimilujú s moslimským tureckým obyvateľstvom.

</doc>
<doc id="317933" url="https://sk.wikipedia.org/wiki?curid=317933" title="Giorgio Vasari">
Giorgio Vasari

Giorgio Vasari (* 30. júl 1511, Arezzo, Florentská republika – † 27. jún 1574, Florencia, Toskánske veľkovojvodstvo) bol taliansky maliar, spisovateľ, historik a architekt. V súčasnosti je známy pre svoje biografie talianskych umelcov a považuje sa za ideologického zakladateľa disciplíny dejín umenia, považuje sa teda za prvého kunsthistorika.
Život a dielo.
Narodil sa v toskánskom meste Arezzo. Už v mladosti sa, na základe odporúčania bratranca Lucu Signorelliho, staral o jeho vzdelanie majster Guglielmo da Marsiglia, ktorý maľoval vitráže. V šestnástich rokoch odišiel do Florencie a pridal sa k majstrovi Sartovi a jeho žiakom, ktorými boli Rosso Fiorentino a Pontormo. To povzbudilo jeho humanistické vzdelanie. Spriatelil sa s Michelangelom, čo neskôr ovplyvnilo jeho štýl maľby.
V roku 1529 (počas obliehania Florencie) odišiel do Ríma a študoval práce Raffaela a ostatných umelcov vtedajšej vrcholnej renesancie. Jeho manieristické maľby boli viac uznávané počas jeho života ako po jeho smrti. Neustále získaval zákazky od Mediciovcov z Florencie a Ríma a pracoval v Neapole, Arezze a ostatných mestách. Viaceré jeho maľby boli zachované. Najdôležitejšími sa stali jeho nástenné maľby z roku 1555 v budove Palazzo Vecchio vo Florencii a nedokončené fresky (dokončil ich Federico Zuccari a Giovanni Balducci) v katedrále Santa Maria del Fiore. 
Ako architekt bol možno viac úspešnejší ako maliar. Jeho lodžia v paláci Palazzo degli Uffizi utvára jedinečný verejný koridor a námestie, ktoré je v súlade s blízkou riekou Arno. Vo Florencii vytvoril aj dlhú pasáž nazývanú koridor Vasari (), ktorý spája palác Vecchio s palácom Pitti na druhej strane rieky. Zastrešená časť pasáže prechádza aj cez známy most Ponte Vecchio.
Rekonštruoval aj stredoveké kostoly, dnes baziliky Santa Maria Novella a Santa Croce. Odstránil z nich pôvodné lektórium a chór a prispôsobil ich svojej dobe. V Ríme pracoval na Ville Giulia pápeža Júliusa III. Jeho spolupracovníkmi boli Giacomo Barozzi da Vignola a Bartolomeo Ammanati.
V roku 1563 pomohol založiť akadémiu umenia "Accademia e Compagnia delle Arti del Disegno", následne nazývanú "Accademia delle arti del disegno".
Le Vite.
Ako prvý taliansky kunsthistorik vytvoril dielo "Le Vite de' più eccellenti pittori, scultori, e architettori" ("Životy najvýznamnejších maliarov, sochárov a architektov"). Dielo bolo vydané v roku 1550, druhé vydanie z roku 1568 obsahovalo aj podobizne niektorých umelcov. Opísal nielen životy známych umelcov ale aj ich dobové umelecké techniky, pridal anekdoty a klebety.

</doc>
<doc id="317934" url="https://sk.wikipedia.org/wiki?curid=317934" title="Thomas Häßler">
Thomas Häßler

Thomas Häßler (* 30. máj 1966, Berlín) je bývalý nemecký futbalový stredopoliar a v súčasnosti asistent trénera 1. FC Kolín a Nigérie. 
V drese nemeckej reprezentácie vyhral Majstrovstvá sveta 1990 a Euro 96.
Klubová kariéra.
1. FC Kolín (1984 – 1990).
Häßler odohral jeho mládežnícke roky v drese Reinickendorfer Füchse. Svoju profesionálnu kariéru začal v roku 1984 v drese 1. FC Kolín, tímu Bundesligy. Za Kolín odohral šesť úspešných rokov, klubu pomohol k dosiahnutiu druhého miesta v rokoch 1989 a 1990. 
Juventus (1990-1991), AS Rím (1991 – 1994).
Krátko po výhre na Majstrovstvách sveta 1990 v Taliansku Häßler prestúpil do Juventusu za 15 miliónov DM. V Turíne odohral jeden rok, než prestúpil do ďalšieho talianskeho klubu, AS Rím za 14 miliónov DM. V drese AS odohral tri sezóny, 88 zápasov, v ktorých strelil 11 gólov.
Karlsruher SC (1994 – 1998).
V roku 1994 sa vyjadril, že by sa chcel vrátiť do Bundesligy. Napriek ponukám rôznych veľkoklubov sa rozhodol prijať ponuku klubu Karlsruhe. Prestupová čiastka bola 7 miliónov DM, čo bola najvyššia suma za hráča v histórií klubu. V nasledujúcich troch rokoch sa dokázal klub dostať na vrchné pozície v tabuľke Bundesligy a dosiahol aj dve účasti v Pohári UEFA v sezónach 1996-1997 a 1997-1998.
Aj napriek víťazstvu v Pohári Intertoto v roku 1996, sa Karlsruhe neprebojovalo do Poháru UEFA hoci tiež vyradili jeho bývalý klub AS Rím v druhom kole. V prvom zápase tretieho kola dokázal Häßler streliť v zápase proti Brøndby IF streliť dve góly. Krátko nato sa však prvýkrát v svojej kariéry vážnejšie zranil, keď si zlomil nohu v zápase proti Fortune Düsseldorf. Práve bez Häßlera, svojho kapitána, Karlsruhe vypadlo zo súťaže po prehre v odvete 0-5. Po vyliečení a návrate do zostave vybojoval v drese svojho klubu šieste miesto v sezóne 1996/97. To znamenalo ďalšie kvalifikovanie sa klubu do európskych súťaží. Tentokrát klub vypadol znovu v treťom kole, po prehre s ruským klubom Spartak Moskva.
Na konci sezóny 1997/98 sa klubová situácia zhoršila. Prvýkrát počas svojej kariéry musel Häßler bojovať o záchranu v najvyššej súťaži. Napriek tomu, že v dôležitých posledných troch zápasoch ligy strelil štyri góly Karlsruhe prehralo posledný ligový zápas a zostúpilo do druhej ligy.
Borussia Dortmund (1998 – 1999).
Po zostupe Karlruhe sa Häßler stal voľným hráčom. Rozhodol sa podpísať zmluvu s Borussiou Dortmund, víťazom Ligy majstrov z predošlého roku. Pod trénerom Michaelom Skibbem však dostával málo príležitostí, zálohu mužstva vtedy tvoril predovšetkým Andreas Möller a Häßler zostával častejšie na lavičke. Celkovo počas sezóny odohral len 18 zápasov a nikdy neodohral celých 90 minút.
1860 Mníchov (1999 – 2003).
Po sklamaní v Dortmunde opustil tento klub a podpísal zmluvu s klubom 1860 Mníchov. Tu sa stal dôležitou súčasťou mužstva a pomohol klubu získať prekvapujúce štvrté miest v Bundelige v roku 2000. Klub opustil v roku 2003.
SV Salzburg (2003 – 2004).
V lete 2003 Häßler podpísal ročný kontrakt s rakúskym klubom SV Salzburg. Tu odohral 19 zápasov a s klubom dosiahol siedme miesto v rakúskej Bundeslige. Po sezóne oznámil ukončenie svojej aktívnej kariéry.
Celkovo počas svojej kariéry odohral 539 zápasov, v ktorých strelil 81 gólov. Dvakrát bol zvolený za Nemeckého futbalistu roka. Hoci je považovaný za jedného z najlepších nemeckých futbalistov v histórií nikdy nevyhral žiaden významný klubový titul. 
Medzinárodná kariéra.
Za Nemecko Häßler odohral 101 stretnutí v ktorých strelil 11 gólov. Okrem jeho dvoch titulov v národnej úrovni reprezentoval Nemecko aj na MS 1994 a Majstrovstvá sveta vo futbale 1998 a na Eure 92, a Eure 2000. 
Vyhral tiež bronzovú medailu za Západné Nemecko na letnej olympiáde 1988. Bol dominantnou postavou Eura 1992, pričom jeho výkony pripomínali výkony Diega Maradonu z roku 1986. Jeho špecialitou bolo strieľanie gólov z priamych kopov, veľká sila a driblérske schopnosti.

</doc>
<doc id="317935" url="https://sk.wikipedia.org/wiki?curid=317935" title="Deutsche Mark">
Deutsche Mark



</doc>
<doc id="317936" url="https://sk.wikipedia.org/wiki?curid=317936" title="Thomas Hassler">
Thomas Hassler



</doc>
<doc id="317940" url="https://sk.wikipedia.org/wiki?curid=317940" title="Pomaci">
Pomaci



</doc>
<doc id="317941" url="https://sk.wikipedia.org/wiki?curid=317941" title="Bulharskí moslimovia">
Bulharskí moslimovia



</doc>
<doc id="317942" url="https://sk.wikipedia.org/wiki?curid=317942" title="Bulharomohamedáni">
Bulharomohamedáni



</doc>
<doc id="317944" url="https://sk.wikipedia.org/wiki?curid=317944" title="George Szekeres">
George Szekeres

George Szekeres (* 29. máj 1911, Budapešť, Maďarsko, vtedy Rakúsko-Uhorsko – † 28. august 2005, Adelaide, Austrália) bol austrálsky matematik židovského pôvodu narodený v Maďarsku.
Narodil sa v Budapešti, kde vyštudoval chémiu a šesť rokov aj pracoval ako analytický chemik. V roku 1936 sa oženil s tiež známou matematičkou Esther Kleinovou. Po nástupe nacizmu musel aj s rodinou odísť z Maďarska a až do konca vojny pracoval v Šanghaji. V roku 1948 prijal pozíciu na univerzite v Adelaide, čím sa začalo jeho pracovne najplodnejšie obdobie.
Zaoberal sa predovšetkým diskrétnou matematikou, najmä teóriou grafov, kde sú po ňom pomenované Szekeresove snarky, kombinatorickou geometriou a Ramseyho teóriou, kde je po ňom a Paulovi Erdősovi pomenovaná Erdősova-Szekeresova veta. Zaoberal sa však napríklad aj všeobecnou teóriou relativity, kde je po ňom a Martinovi Davidovi Kruskalovi pomenovaný tzv. Kruskalov–Szekeresov súradnicový systém.

</doc>
<doc id="317946" url="https://sk.wikipedia.org/wiki?curid=317946" title="Martin David Kruskal">
Martin David Kruskal

Martin David Kruskal (* 28. september 1925, New York, USA - † 26. december 2006, Princeton, New Jersey) bol americký matematik a fyzik. Je známy vďaka svojej práci v najrôznejších oblastiach matematiky a fyziky, ako napr. všeobecná teória relativity, fyzika plazmy, matematická analýza (obzvlášť diferenciálne rovnice), či asymptotická analýza. Najznámejší je však pravdepodobne vďaka objavu solitónov, o ktorých vypracoval teóriu.
Spoločne s Georgeom Szekeresom je spoluobjaviteľom tzv. Kruskalovho-Szekeresovho súradnicového systému používaného v teórii relativity.

</doc>
<doc id="317948" url="https://sk.wikipedia.org/wiki?curid=317948" title="Martin Kruskal">
Martin Kruskal



</doc>
<doc id="317949" url="https://sk.wikipedia.org/wiki?curid=317949" title="Martin D. Kruskal">
Martin D. Kruskal



</doc>
<doc id="317950" url="https://sk.wikipedia.org/wiki?curid=317950" title="Kruskal">
Kruskal

Kruskal môže byť:

</doc>
<doc id="317951" url="https://sk.wikipedia.org/wiki?curid=317951" title="Esther Szekeresová">
Esther Szekeresová

Esther Szekeresová (rod. Esther Kleinová; * 20. február 1910, Budapešť, Maďarsko, vtedy Rakúsko-Uhorsko – † 28. august 2005, Adelaide, Austrália) bola austrálska matematička židovského pôvodu narodená v Maďarsku, manželka Georgea Szekeresa. Zaoberala sa predovšetkým diskrétnou matematikou, najmä kombinatorikou.

</doc>
<doc id="317953" url="https://sk.wikipedia.org/wiki?curid=317953" title="Esther Kleinová">
Esther Kleinová



</doc>
<doc id="317954" url="https://sk.wikipedia.org/wiki?curid=317954" title="Joseph Kruskal">
Joseph Kruskal

Joseph Bernard Kruskal (* 29. január 1928, New York, New York, USA – † 19. september 2010, Princeton, New Jersey) bol americký matematik, informatik a štatistik, ktorý sa zaoberal aj psychometriou. Je známy predovšetkým ako tvorca tzv. Kruskalovho algoritmu na hľadanie najlacnejšej kostry grafu. Pracoval tiež v teórii usporiadania.

</doc>
<doc id="317955" url="https://sk.wikipedia.org/wiki?curid=317955" title="Joseph Bernard Kruskal">
Joseph Bernard Kruskal



</doc>
<doc id="317956" url="https://sk.wikipedia.org/wiki?curid=317956" title="Joseph B. Kruskal">
Joseph B. Kruskal



</doc>
<doc id="317960" url="https://sk.wikipedia.org/wiki?curid=317960" title="Martin Poljovka">
Martin Poljovka

Martin Poljovka (* 9. január 1975) je bývalý slovenský futbalový reprezentant a súčasný tréner MFK Dukla Banská Bystrica. Hrával na poste obrancu. Bol považovaný za jednu z opôr Corgoň ligy, pre jeho defenzívne schopnosti.
V slovenskej lige debutoval v drese Dukly Banská Bystrica v roku 1995. Okrem Banskej Bystrici pôsobil aj osem a pol roka v Spartaku Trnava. Je švagrom Mareka Bažíka. V utorok 27. marca 2012 prekonal rekord Mareka Ujlakyho v počte štartov v najvyššej slovenskej súťaži, keď nastúpil na svoj 371. zápas.
27. decembra 2024 bol vymenovaný za hlavného trénera MFK Dukla. Vo funkcii nahradil Mareka Bažíka, ktorý pokračuje ako jeho asistent.

</doc>
<doc id="317962" url="https://sk.wikipedia.org/wiki?curid=317962" title="OSC Lille">
OSC Lille



</doc>
<doc id="317963" url="https://sk.wikipedia.org/wiki?curid=317963" title="Mateja Kezman">
Mateja Kezman



</doc>
<doc id="317969" url="https://sk.wikipedia.org/wiki?curid=317969" title="Bánhidské nárečie">
Bánhidské nárečie

Bánhidské slovenské nárečie patrí do západoslovenského nárečia a vytvorilo sa počas storočného spolunažívania s jazykom maďarského a nemeckého obyvateľstva. Západoslovenské nárečia sú používané na území Bratislavskej, Nitrianskej, Trenčianskej, Komárňanskej, Ostrihomskej župy. Latinský, nemecký a maďarský vplyv sa uplatňoval už aj v jazyku kolonistov prichádzajúcich sem v 18. storočí. Na základe ich nárečia mohli pochádzať z Vrbovca, Podbranča, zo severnej časti bývalého senického okresu a z okolia pohoria Považský Inovec.
Spoluhláskové zmeny.
V Bánhide sa rozšíril typ ”Ž”-kania, slovesá dostanú v 2.osobe jednotného čísla, prítomného času ,oznamovacieho spôsobu nie tvar s-š, ale so –ž, napr.: namiesto varíš je varíž
„C”-kanie
Na konci čísloviek sa –sť zjednodušuje na –c , napr. jedenásť&gt;jedenác
Samohláskové zmeny.
Pravdepodobne vplyvom maďarčiny sa „o” alebo „u” premieňa na „e”, tým sa stáva mékaním .napr. vzadu&gt;zadek, vonku&gt;venku, ja som&gt;ja sem, svokor&gt;sveker, hrotok&gt;hrotek.

</doc>
<doc id="317971" url="https://sk.wikipedia.org/wiki?curid=317971" title="Bánhidské nárečia">
Bánhidské nárečia



</doc>
<doc id="317972" url="https://sk.wikipedia.org/wiki?curid=317972" title="Dicotyledonopsida">
Dicotyledonopsida



</doc>
<doc id="317973" url="https://sk.wikipedia.org/wiki?curid=317973" title="Dicotyledoneae">
Dicotyledoneae



</doc>
<doc id="317974" url="https://sk.wikipedia.org/wiki?curid=317974" title="Magnoliopsida">
Magnoliopsida



</doc>
<doc id="317978" url="https://sk.wikipedia.org/wiki?curid=317978" title="Hmoždinka">
Hmoždinka

Hmoždinka je nespisovný (český) názov pre stavebný prvok, ktorý slúži na upevnenie skrutky do steny, stropu alebo podlahy, ale aj na iné plochy. Predáva sa s rôznym priemerom v mm, podľa čoho sa aj rozlišujú.
Spisovný ekvivalent.
Spisovný ekvivalent tohto v praxi často používaného slova je roky predmetom sporov. Ako spisovné ekvivalenty tohto výrazu slovníky navrhujú kolík, kotva, kotvička, klátik, tŕň, príchytka, zápustný kolík, zápustka, rozperka, rozperná kotva. Každý z týchto výrazov možno však označiť za problematický: kolík, klátik, príchytka, kotva či kotvička sú výrazy skôr všeobecné, kolíkom sa okrem toho v technike rozumejú najmä neduté predmety a kotvou sa (v danom kontexte) rozumejú kovové hmoždinky; zápustka je už označenie pre dvojdielny nástroj na presné formovanie výkovku; zápustný kolík je nedutý kovový kolík v strojárstve; rozperka (po česky rozpěrka) je označenie rôznych rozpieracích pomôcok; rozperná kotva je len kovová hmoždinka alebo len tanierová hmoždinka atď. 
V časopise Kultúra slova 4/1997 síce navrhujú používať výraz zápustka alebo zápustný kolík, ale v poslednom vydaní KSSJ (2003) sa tieto ekvivalenty ani neuvádzajú.
Princíp fungovania.
Hmoždinka pri upevňovaní funguje ako elastický prvok rozdeľujúci silu pôsobiacu pri zaskrutkovaní skrutky. Skrutka po zaskrutkovaní roztláča steny hmoždinky, ktoré sa opierajú o steny vyvŕtaného otvoru a držia tak hmoždinku na potrebnom mieste. Najspoľahlivejšie upevnenie hmoždiniek sa dosiahne pri ich použití do stavebného materiálu, ktorý neobsahuje dutiny a póry. V poréznych materiáloch je držanie hmoždinky slabšie, preto sa do takýchto materiálov používajú špeciálne hmoždinky (napríklad s dlhšou styčnou plochou). Popri vývoji nových stavebných materiálov sa postupne vyvinuli aj špeciálne druhy hmoždiniek, ako je napríklad hmoždinka používaná do sadrokartónu (nevyžaduje predvŕtanie otvoru), alebo hmoždinky do izolačných materiálov, ktoré majú špeciálny tvar a závit, čo vylepšuje ich držanie.
Dejiny.
Hmoždinka sa vyvinula z pôvodných drevených kolíkov, ktoré boli upevnené sadrou do otvorov v stene. Do týchto kolíkov boli následne zaskrutkované skrutky. Prvú, hromadne vyrábanú, hmoždinku si patentoval v roku 1910 John Joseph Rawlings. Prihlásil ju na patentovom úrade v Londýne, v roku 1911. O rok neskôr získal registráciu na názov "rawlplug". 14. januára 1913 získal patent pod číslom 22680/11. Hmoždinka pozostávala z konopnej šnúry, napustenej krvou zo zvierat, do ktorej sa skrutkovala príslušná skrutka. Od roku 1926 vyrábala nemecká spoločnosť Upat v Hamburgu prvé hmoždinky z konopnej šnúry s plechovou vložkou. Prvú - naozaj univerzálne použiteľnú nylonovú hmoždinku si nechal pod označením "Fischer S" patentovať Artur Fischer (zakladateľ spoločnosti Fischerwerke), v roku 1957.
Súčasnosť.
V súčasnosti sa hmoždinky väčšinou vyrábajú z plastu, kvalitnejšie z nylonu, ale existujú aj kovové varianty (oceľové, nerezové, mosadzné), pre ktoré sa používa označenie kotvy. Pretože existuje mnoho typov stavebných materiálov a možností montáže, vyrába sa aj veľa druhov špeciálnych hmoždiniek. 
Pre väčšinu typov hmoždiniek sa musí najskôr vytvoriť zodpovedajúci otvor na uchytenie, napríklad pomocou vŕtačky. U niektorých druhov sa zaskrutkovaním vrutu hmoždinka roztiahne a pripevní k okolitému materiálu. Poistkou sú spätne otočené zuby alebo upchávka vytvorená hmoždinkou v dutine. Moderné druhy hmoždiniek, napríklad do sadrokartónu, či pórobetónu nevyžadujú vyvŕtanie otvoru. Do materiálu sa totiž iba zatĺkajú alebo zaskrutkujú. Natĺkacie hmoždinky však, napriek svojmu názvu, vyvŕtanie otvoru vyžadujú. Až potom je možné upevniť ich, napríklad úderom kladiva.
Hmoždinka umožňuje rozložiť silu pôsobiacu v upevňovanom materiáli. Takto vytvorená sila musí byť rovnocenná alebo vyššia než sila vytvorená ťahom uchytávaného predmetu. Pri uchytení veľmi ťažkých materiálov do stien je niekedy nutné rozložiť silu na viacero hmoždiniek.

</doc>
<doc id="317980" url="https://sk.wikipedia.org/wiki?curid=317980" title="French Open 2010">
French Open 2010

French Open 2010 bol grandslamový tenisový turnaj, ktorý sa konal od 23. mája do 6. júna 2010 v Paríži na antukových dvorcoch Rolanda Garossa.
Finále.
Dvojhra mužov.
 Rafael Nadal vs. Robin Söderling, 6–4, 6–2, 6–4 
Dvojhra žien.
 Francesca Schiavoneová vs. Samantha Stosurová, 6–4, 7–6(2) 
Štvorhra mužov.
 Daniel Nestor / Nenad Zimonjić vs. Lukáš Dlouhý / Leander Paes, 7–5, 6–2 
Štvorhra žien.
 Serena Williamsová / Venus Williamsová vs. Květa Peschkeová / Katarina Srebotniková, 6–2, 6– 3 
Zmiešaná štvorhra.
 Katarina Srebotniková / Nenad Zimonjić vs. Jaroslava Viačeslavovna Švedovová / Julian Knowle, 4–6, 7–6(5), [11–9]

</doc>
<doc id="317981" url="https://sk.wikipedia.org/wiki?curid=317981" title="Bitka pri Kosovom poli">
Bitka pri Kosovom poli



</doc>
<doc id="317982" url="https://sk.wikipedia.org/wiki?curid=317982" title="Tangenciálne zrýchlenie">
Tangenciálne zrýchlenie

Tangenciálne zrýchlenie alebo dotyčnicové zrýchlenie je zložka zrýchlenia v smere dotyčnice k trajektórii pohybu. Je to vektorová veličina, ktorá charakterizuje časovú zmenu veľkosti rýchlosti. Označuje sa formula_1 a má jednotku m.s-2. Platí:
formula_2
kde:
V špeciálnom prípade priamočiareho pohybu je tangenciálne zrýchlenie rovné celkovému zrýchleniu. 
Opakom tangenciálneho zrýchlenia je normálové zrýchlenie. Súčet tangenciálneho a normálového zrýchlenia je (celkové) zrýchlenie.

</doc>
<doc id="317984" url="https://sk.wikipedia.org/wiki?curid=317984" title="Marije Cornelissenová">
Marije Cornelissenová

Marije Cornelissenová (* 9. marec 1974, Stiens, Holandsko) je holandská politička . V roku 2009 bola zvolená do Európskeho parlamentu.
Život pred politikou.
Marije Cornelissenová vyrástla v ľavicovej a feministickej rodine. Už v mladom veku sa zúčastňovala na demonštráciách proti prítomnosti zbraní hromadného ničenia v Holandsku . Ako jediný ateistický študent absolvovala prísnu katolícku základnú školu. Na univerzite v Utrechte vyštudovala medzinárodné vzťahy, pričom sa špecializovala na štúdium konfliktov. 
Politický život.
Od roku 1990 je aktívna v holandskej politickej strane GroenLinks. V rokoch 1996 a 1997 pracovala ako asistentka poslanca Nela van Dijka v oblasti práv žien. Okrem toho bola aktívna v Európskej strany zelených, kde ako holandský delegát v rokoch 1999 a 2006 koordinovala dialóg medzi stranami zelených východnej a západnej Európy. Medzi rokmi 2002 a 2003 participovala na demonštráciách proti vojne v Iraku v Holandsku. Vo voľbách do Európskeho parlamentu v roku 2004 bola na kandidátke strany GroenLinks na ôsmom mieste. 
Až do roku 2009 pôsobila ako riaditeľka Antidiskriminačného úradu v provincii Severný Holland. 
V roku 2009 bola znova kandidátkou do Európskeho parlamentu strany GroenLinks. Stranícky kongres ju umiestnil na tretie miesto kandidátky. Ako kandidátka do Európskeho parlamentu Cornelissenová zdôrazňovala témy sociálnej oblasti, emancipácie a antidiskriminácie. Rovnako obhajovala zvýšenú solidaritu medzi členskými štátmi Európskej únie. 
Po voľbách, kedy bola zvolená za poslankyňa Európskeho parlamentu, sa stala členkou Výboru pre práva žien a rodovú rovnosť a Výboru pre zamestnanosť a sociálne veci. Je tiež podpredsedníčkou politickej skupiny Zelení - Európska slobodná aliancia v Európskom parlamente.
Marije Cornelissenová a Slovensko.
Ako poslankyňa Európskeho parlamentu sa zúčastnila 22. mája 2010 na historicky prvom bratislavskom Dúhovom PRIDE pochode za práva lesieb, gayov, bisexuálov a transgender osôb. V následnom rozhovore pre média vyjadrila svoj názor, že polícia nebola pripravená zabezpečiť bezpečnosť účastníkov pochodu.

</doc>
<doc id="317985" url="https://sk.wikipedia.org/wiki?curid=317985" title="Svätá Hedviga">
Svätá Hedviga



</doc>
<doc id="317987" url="https://sk.wikipedia.org/wiki?curid=317987" title="Cronquistov systém">
Cronquistov systém

Cronquistov systém je taxonomický klasifikačný systém krytosemenných rastlín. Bol vytvorený Arthurom Cronquistom a publikovaný v jeho dielach "An Integrated System of Classification of Flowering Plants" (1981) a "The Evolution and Classification of Flowering Plants" (1968; 2 vydanie, 1988).
Cronquistov systém rozdeľuje krytosemenné rastliny do tried Magnoliopsida (dvojklíčnoslistové rastliny) a Liliopsida (jednoklíčnolistové rastliny). Vo vnútri týchto tried sú rastliny rozdelené do podtried. Systém, tak ako je popísaný v diele "An Integrated System of Classification of Flowering Plants" (1981), pozostáva z 321 čeľadí a 64 radov.
Cronquistov systém je stále značne rozšírený vo svojej originálnej alebo pozmenenej verzii. Veľa botanikov však prechádza na klasifikáciu vytvorenú kolektívom vedcov Angiosperm Phylogeny Group.
Systém.
Nasledovný systém je prevzatý z článku "Some realignments in the dicotyledons" (A. Cronquist: Nord. Journ. Bot. 3: 75—83. 1983) a z diela "The evolution and classification of flowering plants" (1988).

</doc>
<doc id="317988" url="https://sk.wikipedia.org/wiki?curid=317988" title="Liliopsida">
Liliopsida



</doc>
<doc id="317990" url="https://sk.wikipedia.org/wiki?curid=317990" title="Tachtadžjanov systém">
Tachtadžjanov systém

Tachtadžjanov systém alebo Tachtadžianov systém je taxonomický klasifikačný systém rastlín. Bol vytvorený Armenom Tachtadžjanom (Tachtadžianom). Zvyčajne sa porovnáva s Cronquistovým systémom.
Tachtadžjan publikoval a zdokonaľoval systém v týchto dielach:

</doc>
<doc id="317991" url="https://sk.wikipedia.org/wiki?curid=317991" title="Rozperka">
Rozperka



</doc>
<doc id="317994" url="https://sk.wikipedia.org/wiki?curid=317994" title="Takhtajanov systém">
Takhtajanov systém



</doc>
<doc id="317995" url="https://sk.wikipedia.org/wiki?curid=317995" title="Tercína">
Tercína

Tercína (alebo tercet, terza rima, tristichon) je lyrické trojveršie, viazaný verš s rýmom.
Tercína pozostáva z troch hexametrov s nasledovným rýmom: ABA-BCB-CDC... až posledné dvojveršie so združeným rýmom preberá rým z druhého verša poslednej tercíny.
Inak to možno vyjadriť tak, že tercína je poetická forma, v ktorej sa vždy párny verš z predošlej slohy rýmuje s nepárnym veršom nasledujúcej slohy. Posledná sloha je buď dvojveršová so zhodným rýmom alebo je to ojedinelý verš, ktorý sa nerýmuje. Tri verše mali umožniť konštrukciu deja či myšlienky podľa schémy téza-antitéza-syntéza.
História žánru.
V stredoveku prvýkrát tercínu použil Dante Alighieri v Božskej komédii. Prebral ju od provensalských trubadúrov, u ktorých bola populárna pod názvom "sirventés". Trojveršová sloha mala symbolizovať Svätú trojicu v rozvíjajúcej sa kresťanskej literatúre a hudbe. Sirventés boli zrejme prebrané z antickej literatúry šírením Iliady a Odysei a antických autorov užívajúcich hexameter. 
Napodobnili ho Petrarca, Lodovico Ariosto a Boccaccio. Tercína sa využívala pri tvorbe elégií, hrdinských básní a poém. Je typická pre antiku, trubadúrsku poéziu a renesanciu. 
V Anglicku sa „terza rima“ nedala tvoriť z dôvodu inej rytmiky reči. Pri prekladoch talianskej Božskej komédie sa používal jambický pentameter, na konci za tercínou C-D-C sa pridávalo dvojveršie so zhodným rýmom. Prvý básnik, ktorý ju použil, bol Geoffrey Chaucer v skladbe „Complaint to his lady“. Forma tercíny je pre angličtinu ťažká. Preto sa začal používať namiesto nej blankvers. Prvýkrát ho použil v preklade Eneidy(Aeneas) Henry Howard, lord zo Surrey. 
Používali ju však aj George Gordon Byron, Percy Bysshe Shelley, John Milton, Hardy. V 20. storočí pokračovali v jej tvorbe tiež Archibald MacLeish, W. H. Auden, Andrew Cannon, William Carlos Williams, T. S. Eliot, Derek Walcott, Clark Ashton Smith, James Merrill a Richard Wilbur. Edward Lowbury vytvoril modifikáciu „terzy rimy“ vo forme šesťslabičného verša a nazval ju "piccola terza rima" (malá tercína).
Vo francúzskej literatúre sa tercína modifikovala do formy alexandrínu.
V českej literatúre je tercína ojedinelá, použil ju Jaroslav Vrchlický pri preklade Božskej komédie.
V slovenskej poézii sa vyskytuje u Svetozára Hurbana-Vajanského a u Pavla Országha Hviezdoslava.
S. H. Vajanský: Tercíny zo zbierky "Verše" (1890), ktorý sa začína takto: 
"Jak reťaz kvetná tercína sa vije,"
"jak vlny morské tiahnu šíry slok"
"v trojzvučnom verši zlatej Ausonie."
"Či smie sa ihrať slabý potomok"
"za božským Dantem trojrýmovým zvukom,"
"za jeho letom matný riadiť krok?"
"Nuž, kto mu bráni zostať nedoukom?"
P.O.Hviezdoslav píše: "„V tercínach na jednom mieste je sklzok, no odpustí Vajanský a Dante. Hviezdoslav pomyslel na umku Danteho, jeho formu – no ustrúhal, ale čo? Chuďas Hviezdoslav!“"

</doc>
<doc id="317996" url="https://sk.wikipedia.org/wiki?curid=317996" title="Karasek">
Karasek



</doc>
<doc id="317997" url="https://sk.wikipedia.org/wiki?curid=317997" title="Karásek">
Karásek

Karásek:

</doc>
<doc id="317998" url="https://sk.wikipedia.org/wiki?curid=317998" title="Európska cesta 575">
Európska cesta 575

Európska cesta 575 ("E575") je európska cesta, ktorá začína v Bratislave, končí v Győri a je dlhá cca 100 kilometrov. 
Priebeh.
Európska cesta 575 začína v Bratislave na križovatke D1 (E58, E75 a E571) s R7, po ktorej pokračuje až po jej ukončenie pri Holiciach. Odkiaľ pokračuje po I/63 mestami Dunajská Streda a Veľký Meder (odtiaľ po ceste I/13) na hraničný prechod Medveďov.
Na území Maďarska pokračuje po ceste číslo 14 cez Vámosszabadi do Győru, kde sa cestou číslo 81 napája na diaľnicu M1 (E60 a E75).

</doc>
<doc id="318000" url="https://sk.wikipedia.org/wiki?curid=318000" title="Leon Battista Alberti">
Leon Battista Alberti

Leon Battista Alberti (* 18. február 1404 – † 25. apríl 1472) bol taliansky spisovateľ, umelec, básnik, kňaz, jazykovedec, šifrant a vedúci renesančný humanistický polyhistor. Jeho život opísal vo svojom diele Giorgio Vasari. 
Život a dielo.
Narodil sa v Janove a študoval v prestížnej škole učiteľa Barzizza v Padove. Neskôr študoval právo na Bolonskej univerzite. Doktorát z kanonického práva získal v roku 1428. Po štúdiách odišiel do Ríma a pôsobil ako štylista pápežských listov. So svojimi poznatkami latinčiny a taliančiny prepísal klasické životy svätcov a mučeníkov. Držal priorstvo v San Martino. Pôsobil aj ako poradca pápeža Mikuláša V. (bývalého spolužiaka z Bologne) v otázkach výstavby Ríma.
Spolu s vyhnaným pápežom Eugenom IV. odišli do Florencie. Vo Florencii bol ustanoveným kanonikom katedrály Santa Maria del Fiore. Obdivoval mohutnosť tejto katedrály a autora budovy Brunelleschiho.
V roku 1450 bol poverený prestavbou gotického chrámu Tempio Malatestiano v Rimini na pamätník miestneho vojvodcu Malatestu. Chrámu dominuje vstupná klenba, Albertiho obľúbený stavebný prvok. Strohé fasády chrámu neboli nikdy celkom dokončené. Alberti nebýval v Rimini, so svojimi spolupracovníkmi, ktorí boli zodpovední za väčšinu rekonštrukčných prác, si dopisoval. Rekonštruoval aj fasádu baziliky Santa Maria Novella, ktorá je ukážkou renesančnej architektúry a pamiatkou Florencie. Medzi jediné budovy, ktoré Alberti celé navrhol, patrí kostol San Sebastiano (1460) v Mantove a bazilika Sant´Andrea della Valle (1470) v Ríme. Venoval sa aj návrhu mesta Pienza.
Diela.
Pred rokom 1435 napísal dielo "De statua" (O soche), kde sa venoval správnemu zobrazeniu výsledného sochárskeho diela a geometrickým pomôckam určeným na správne zachycovanie pomerov. V roku 1435 vydal v latinčine dielo "De pictura" (O maliarstve), ktoré o rok neskôr pod názvom "Della pittura" preložil do taliančiny. knihu venoval umelcom ako Filippo Brunelleschi, Donatello, Lorenzo Ghiberti a Masaccio. V diele sa zaberá geometriou, optikou a jej aplikáciou v maliarstve. V tomto diele sa ako prvý vedecky venoval perspektíve.
Spis "De Re Aedificatoria" z roku 1452 je prvou renesančnou rozpravou o architektúre, podľa vzoru rímskeho spisovateľa Vitruvia a jeho diela „De architectura“. 
Medzi menšie prínosy v pionierskych oblastiach kryptografie patrí dielo "De componendis cifris", kde opísal jednu z prvých polyalfabetických šifier. Na diele D"escriptio urbis Romae" (Panoráma mesta Rím) s Albertim spolupracoval kozmograf Toscanelli. Pred smrťou vydal dialóg "De iciarchia", kde opisuje vládu Mediciovcov nad Florenciou.
Alberti napísal aj dve komédie ("Philodoxius" a "Momus"), vydal knihu básní, knihy o láske, o rodine a domácom hospodárstve, o chove koní a psov a radu ďalších spisov.

</doc>
<doc id="318002" url="https://sk.wikipedia.org/wiki?curid=318002" title="Stack ’n Surprise">
Stack ’n Surprise

 Stack ’n Surprise je rad stavebnicových produktov určených pre batoľatá, ktoré vyrába americká spoločnosť Fisher-Price, filiálka firmy Mattel. Ide o moderné detské kocky z plastu, ktoré sú doplnené valcovitými tlačidlami, ktoré po stlačení vydávajú rôzne zvuky alebo melódie. Produkty tejto sady sa môžu vzájomne kombinovať a dopĺňať, pričom niektoré vyzerajú ako tradičné kocky, iné majú napr. podobu automobilu, domčeka alebo zvieraťa. Séria sa na európskom trhu objavila roku 2009 a na Slovensku sa predáva od júla 2009.
Pedagogické hľadisko.
Hračky z tohoto radu vychádzajú z princípu stavebnice, svoju variabilitou teda pomáhajú rozvoju kombinačných a motorických funkcií dieťaťa, ku koordinácii zraku a pohybu rúk.
Produkty.
Do radu Stack ´n Surprise patrí napr. Hudobné mestečko Sillytown, Skladacie autíčka, Domčeky so zvieratkami, Veselý vláčik s prekvapením a ďalšie.
Ocenenie.
V roku 2009 získali produkty Veselý vláčik s prekvapením a Hudobné mestečko Sillytown platinovú medailu za najlepšiu hračku nezávislého poradcu Oppenheim Toy Portfolio.

</doc>
<doc id="318008" url="https://sk.wikipedia.org/wiki?curid=318008" title="Mužská dvojhra na French Open 2010">
Mužská dvojhra na French Open 2010

Mužská dvojhra na French Open 2010 sa hrala ako súčasť French Open 2010 od 23. do 6. júna 2010. Titul získal Španiel Rafael Nadal, ktorý vo finále porazil Švéda R. Söderlinga 6–4, 6–2, 6–4. Bol to jeho 7. grandslamový titul a 40. titul v dvojhre na okruhu ATP.
Nasadenie.
Nižšie je zoznam nasadených hráčov. V zátvorkách je kolo, v ktorom vypadli.

</doc>
<doc id="318009" url="https://sk.wikipedia.org/wiki?curid=318009" title="Bear Grylls">
Bear Grylls

Edward Michael Grylls, prezývka Bear, (* 7. jún 1974) je britský dobrodruh, spisovateľ a televízna osobnosť. Známym sa stal účinkovaním v televíznom seriáli Človek proti divočine. Vo veku 23 rokov sa zaradil medzi najmladších Britov, ktorí vystúpili na Mount Everest a v júli 2009 sa vo veku 35 rokov stal najmladším hlavným náčelníkom skautov v Spojenom kráľovstve.
Osobný život.
Grylls prežil najútlejšie detstvo do svojich 4 rokov v malom meste Donaghadee, v Severnom Írsku. Potom sa so svojou rodinou presťahoval do malej dediny s názvom Bembridge na ostrove Wight. Je synom britského politika Konzervatívnej strany Sira Michaela Gryllsa a Lady Sarah Grylls. Má staršiu sestru Laru, ktorá svojmu len týždňovému bratovi vymyslela prezývku Bear (Medveď). 
Bear Grylls navštevoval elitné chlapčenské školy Ludgrove School a Eton College, kde pomohol so založením horolezeckého klubu. Vo svojom vzdelávaní pokračoval na londýnskej univerzite Birkbeck, University of London, ktorú ukončil roku 2002 získaním titulu z hispanistiky.
Od raného detstva sa učil šplhať po horách a plachtiť so svojím otcom, členom prestížnej Kráľovskej jachtárskej eskadry. Od ôsmich rokov je členom skautského oddielu. Ako tínedžer sa začal venovať parašutizmu a získal čierny opasok v Shotokan karate. Ovláda i jogu a nindžucu. V rámci cudzích jazykov rozpráva španielsky a francúzsky. Grylls je kresťanom, ktorý svoju vieru označuje ako veľkú oporu svojho života. 
Bear Grylls sa oženil so Sharou Cannings Knight roku 2000. Spolu majú troch synov: Jesseho (2000), Marmadukea (2006) a Huckleberryho (2009).
Služba v armáde.
Po škole sa Grylls rozhodol vstúpiť do indickej armády a zdolal himalájske pohorie na území štátu Sikkim. Potom sa pripojil k britskej Teritoriálnej armáde, kde slúžil celkovo tri roky v 21. pluku Artists Rifles špeciálnych jednotiek SAS, do roku 1996. Pracoval ako inštruktor pre prežitie v extrémnych podmienkach a vycvičený bol aj v špeciálnych šoférskych schopnostiach, parašutizme, demoláciách, v neozbrojenom boji, v boji v džungli a ako bojový medik.
Roku 1996 utrpel Bear Grylls vážne zranenie na misii v Severnej Afrike. Pri parašutistickom zoskoku sa mu vo výške 4 900 metrov natrhol padák a drsné pristátie spôsobilo zlomeninu troch stavcov. Prežil len zázrakom a veľkým zázrakom bol i fakt, že nezostal ochrnutý. Po 18 mesiacoch náročných rehabilitácií vo vojenskom rehabilitačnom centre Headley Court sa Bear uzdravil.
Roku 2004 Grylls získal čestnú hodnosť poručík komandér (Lieutenant Commander).
Médiá.
Reklamy.
Prvýkrát sa Bear Grylls ukázal v televízii v reklame na dezodorant značky "Sure" (u nás ako Rexona). Reklama obsahovala scény z jeho výstupu na Mount Everest. Taktiež sa objavil v armádnej protidrogovej televíznej kampani britského Ministerstva obrany a i v jednej z reklamných kampaní svetovo známeho obchodného domu Harrods.
V Spojených štátoch sa od januára 2009 vysielali dve reklamy s Bearom Gryllsom pre cereálie "Post's Trail Mix Crunch Cereal". Objavil sa i v reklamnom web seriáli mexickej značky piva Dos Equis' s názvom "Most Interesting Academy". V krátkych webizodách ("Survival in the Modern Era") sa predstavil ako inštruktor pre prežitie v bežnom mestskom prostredí. Ďalej sa ukázal v reklamnom spote pre Kurz Alfa, čo je kurz základov kresťanskej viery. V roku 2013 nakrútil inštruktážne video pre leteckú spoločnosť Air New Zealand a tri reklamy na odolný smartfón "Kyocera Torque".
Televízne talk show.
Grylls bol pozvaný do veľkého množstva britských či amerických televíznych talk show ako Friday Night with Jonathan Ross, The Oprah Winfrey Show, Late Night with Conan O'Brien, The Tonight Show with Jay Leno, TopGear, Attack of the Show, Late Show with David Letterman, Jimmy Kimmel Live! a Harry Hill's TV Burp.
Útek k légiám.
V roku 2005 Bear Grylls nakrútil štvordielnu reality-show s názvom Útek k légiám ("Escape to the Legion"). Seriál zachytáva Gryllsa a jedenásť ďalších dobrovoľníkov, ktorí sa pokúšajú prejsť mesačným výcvikom francúzskej Cudzineckej légie. Výcvik sa odohráva v bývalej legionárskej pevnosti v západnej časti Sahary.
Človek proti divočine / Boj o prežitie.
V seriáli Človek proti divočine Bear Grylls divákom demonštruje základné pravidlá potrebné k prežitiu v extrémnych podmienkach mimo ľudskú civilizáciu. Na začiatku každej epizódy je Grylls vysadený v najnehostinnejšom prostredí danej krajiny a jeho úlohou je prežiť. Diváka zoznamuje so znalosťami potrebnými k získaniu pitnej vody, uloveniu koristi, vybudovaniu prístrešku, či zdolaniu prírodných prekážok na ceste k civilizácii. Počas cesty rozpráva príbehy o ľudoch, ktorí sa v podobnej divočine stratili, zranili či zabili.
Seriál bol vyrobený pre britskú televíziu Discovery Channel a začal sa vysielať v roku 2006. Dosiahol veľkého úspechu a nakrútených bolo celkom 7 sérií. V dvoch špeciálnych epizódach sa dokonca spoločne s Bearom Gryllsom pokúšal o prežitie v extrémnom prostredí i americký herec Will Ferrell či Jake Gyllenhaal. V marci 2012 televízia seriál zrušila následkom zmluvných rozporov s Bearom Gryllsom.
V najhoršom prípade.
V roku 2010 sa na americkom Discovery Channel začal vysielať Gryllsov ďalší projekt s názvom V najhoršom prípade ("Worst Case Scenario"). Seriál má 12 epizód a Grylls v ňom čelí potenciálnym životným situáciam do akých sa môže dostať každý človek. Ukazuje ako sa zachovať pri páde do zamrznutého jazera, pri uviaznutí v pokazenom výťahu alebo ako utiecť z horiaceho bytu či potápajúceho sa auta. 
Knihy.
Bear Grylls je i veľmi populárnym spisovateľom. Celkom napísal 13 kníh, z čoho 5 kníh je pre detských čitateľov. Jeho prvá kniha "Facing Up" (u nás vyšla v českom preklade s názvom "Vzhůru") popisuje výstup na Mount Everest. V Spojenom kráľovstve sa dostala do prvej desiatky najpredávanejších kníh. Druhá kniha "Facing the Frozen Ocean" opisuje Gryllsovu expedíciu na motorovom nafukovacom člne cez severný Atlantický oceán. Publikácia sa v roku 2004 dostala do užšieho výberu kandidátov na cenu William Hill Sports Book of the Year.
Zo seriálu Človek proti divočine vzišla kniha s názvom "Born Survivor: Bear Grylls". Popisuje niekoľko epizód, v ktorých Grylls predstavuje základné praktické zručnosti a vedomosti potrebné pre prežitie v rôznych prírodných podmienkach sveta. Štvrtá kniha nesie názov "Great Outdoor Adventures" a ide už o skutočnú outdoorovú príručku, v ktorej nájde vhodné informácie či už začiatočník horolezec, tak i víkendový táborník. Podobnou knihou je i "Living Wild", do ktorej Grylls zhrnul všetky svoje skúsenosti z terénu.
Ďalej vyšli motivačné knihy o živote a to "A Survival Guide for Life" či kniha, ktorú Grylls venoval svojím synom s názvom "To My Sons". V roku 2011 bola vydaná autobiografia Beara Gryllsa s názvom "Mud, Sweat and Tears: The Autobiography". 
Pre detských čitateľov vyšla skrátená verzia autobiografie a štyri dobrodružné knihy s podtitulom "Mission: Survival" (u nás v češtine ako "Mise Přežít"): "Zlato bohů (Gold of the Gods)", "Cesta vlka (Way of the Wolf)", "Poušť škorpionů (Sands of the Scorpion)" a "Stopy tygra (Track of the Tiger)". 
Expedície a iné úspechy.
Ama Dablam.
Roku 1997 sa Bear stal najmladším Britom, ktorý zdolal horu Ama Dablam v Himalájach. Hlavný vrchol dosahuje výšky 6 812 m.
Mount Everest.
26. mája 1998 si Bear Grylls splnil svoj detský sen, keď sa ako 23-ročný zapísal do Guinnessovej knihy rekordov ako najmladší Brit, ktorý dosiahol vrchol Mount Everest. Jeho rekord bol prekonaný až roku 2005 Jakeom Meyerom (vo veku 21 rokov) a roku 2006 Robom Gauntlettom (vo veku 19 rokov).
Výstup trval tri mesiace a Beara Gryllsa sprevádzalo extrémne počasie, nedostatok spánku a nedostatok kyslíka v tzv. „zóne smrti“ od výšky 8 000 metrov. Na ceste späť sa Bear Grylls takmer zabil pádom do ľadovcovej trhliny vo výške 5 800 m. Keď pod ním náhle praskol ľad, pri páde upadol do bezvedomia a prebral sa hojdajúc na konci svojho lana. Život mu zachránil jeho pohotový horolezecký partner a lano.
Expedícia touto výpravou vyzbierala prostriedky pre detskú charitatívnu organizáciu Rainbow Trust a detskú nemocnicu Great Ormond Street Hospital v Londýne.
Oboplávanie Veľkej Británie.
V roku 2000 Bear Grylls oboplával Veľkú Britániu na vodnom skútri za účelom získať peniaze pre záchranné člny charitatívnej organizácie Royal National Lifeboat Institution. Plavba trvala 30 dní. Taktiež vesloval nahý 22 míľ pozdĺž rieky Temža, aby získal peniaze pre kamaráta, ktorý pri lezeckej nehode prišiel o nohy.
Preplavba severného Atlantického oceánu.
V roku 2003 viedol Grylls päťčlenný tím, do ktorého patril i Bearov priateľ z detstva, kolega z SAS a lezecký partner z Mount Everestu Mick Crosthwaite. Cieľom výpravy bolo preplávanie severného Atlantického oceánu na motorovom nafukovacom člne. Posádka počas cesty čelila búrlivým vetrom, ľadovcom, búrkam a podchladeniu. Cestu z kanadského Halifaxu v Novom Škótsku do škótskej dediny John o' Groats zdolali len s veľkými ťažkosťami.
Prelet cez Angel Falls.
V roku 2005 preletel spoločne so svojím tímom na motorovom paraglide cez najvyššie vodopády sveta Angel Falls vo Venezuele.
Večera vo výšinách.
V roku 2005 Bear Grylls spoločne s balonistom a horolezcom Davidom Hempleman-Adamsom a poručík komandérom Alanom Vealom vytvorili svetový rekord za najvyššiu „open-air“ formálnu večeru. Podarilo sa im to pomocou teplovzdušného balónu vo výške 7 600 m, pod ktorým mali špeciálne upravený stolík. Oblečení boli v oblekoch typických pre slávnostné príležitosti a nechýbala im ani kyslíková maska.
Prelet cez Himaláje.
V roku 2007 preletel pomocou motorového paraglidu cez pohorie Himaláje. Vytvoril tým nový svetový rekord. Grylls vzlietol z výšky 4 440 m, 8 míľ južne od pohoria. Pri prelete dosiahol výšky 9 000 m, čo je takmer o 3 000 m vyššie než bol predchádzajúci rekord. Počas svojho letu musel Bear zvládnuť teploty klesajúce až na -60 °C a nebezpečne nízky obsah kyslíka. Celá udalosť bola filmovaná pre Discovery Channel a britský Channel 4. Hoci spočiatku Grylls plánoval prelet cez samotný vrchol Everestu, povolenie získal len na prelet južne od vrcholu kvôli čínskemu vzdušnému priestoru.
Výprava do Antarktídy.
V roku 2008 Bear Grylls viedol štvorčlenný tím na výstup na jeden z najodľahlejších vrcholov sveta v Antarktíde. Výpravou sa vyzbierali prostriedky pre charitatívnu organizáciu Global Angels, ktorá sa venuje detskej charite a osvete o alternatívnych zdrojoch energie. Jedným z cieľov misie bolo i preskúmanie pobrežia Antarktídy na nafukovacom člne, čiastočne poháňaným bioetanolom. Potom sa cestovalo cez rozsiahlu zamrznutú púšť s využitím vetra kite-skiingom a elektrinou poháňaným paraglidom. 
Expedícia bola ukončená predčasne v dôsledku Gryllsovho zranenia pri kite-skiingu. V rýchlosti 50 km/h sa mu lyže zachytili v ľade, čo ho vymrštilo do vzduchu a pri dopade si zlomil rameno.
Najdlhší voľný pád pod strechou.
V roku 2008 sa Bear Grylls opäť zapísal do Guinnessovej knihy rekordov. Spoločne s Alom Hodgsonom a Freddym MacDonaldom podnikol najdlhší nepretržitý indoor voľný pád. Gryllsov tím prekonal predchádzajúci rekord amerického tímu (1 hodina 36 minút) o niekoľko sekúnd. Pokus bol na podporu charity Global Angels.
Expedícia cez Severozápadnú cestu.
V auguste 2010 viedol Bear Grylls expedíciu päťčlenného tímu skrz tzv. Severozápadnú cestu na nafukovacom ľadoborci. Celkovo prešli 4 000 km. Expedícia mala vyzdvihnúť povedomie o efektoch globálneho otepľovania a získať peniaze pre detskú charitu Global Angels.

</doc>
<doc id="318010" url="https://sk.wikipedia.org/wiki?curid=318010" title="Edward Michael Grylls">
Edward Michael Grylls



</doc>
<doc id="318013" url="https://sk.wikipedia.org/wiki?curid=318013" title="Stéphane Robert">
Stéphane Robert

Stéphane Robert (* 17. máj 1980, Montargis, Francúzsko) je súčasný francúzsky profesionálny tenista.

</doc>
<doc id="318021" url="https://sk.wikipedia.org/wiki?curid=318021" title="Discovery Channel">
Discovery Channel

Discovery Channel (v minulosti The Discovery Channel) je pôvodne americký satelitný a káblový televízny kanál, ktorý založil John Hendricks a distribuuje medzinárodná spoločnosť Warner Bros. Discovery.
Prvýkrát bolo vysielanie spustené v roku 1985. V súčasnosti je kanál vysielaný celosvetovo v 155 krajinách a v 33 jazykoch.
Programovo sa kanál zameriava na dokumentárne programy, hlavne populárnu vedu, technológie a dejiny rovnako ako National Geographic a History. V Spojených štátoch je program hlavného Discovery kanála zameraný najmä na autentické témy ako napr. teoretické vyšetrovanie ("MythBusters"), automobily ("Wheeler Dealers"), zamestnania ("Deadliest Catch") a ostatné dokumenty zamerané na rodinné a vekovo mladšie publikum.

</doc>
<doc id="318022" url="https://sk.wikipedia.org/wiki?curid=318022" title="The Discovery Channel">
The Discovery Channel



</doc>
<doc id="318027" url="https://sk.wikipedia.org/wiki?curid=318027" title="Pontormo">
Pontormo

Jacopo Carucci (* 24. máj 1494 – † 2. január 1557), známy aj ako Jacopo da Pontormo, Jacopo Pontormo alebo Pontormo bol taliansky manieristický maliar a portrétista, predstaviteľ Florentskej školy. Jeho práce boli štýlom odklonom od perspektívnej pravidelnosti, ktorá charakterizovala umenie Florentskej renesancie. Je známy pre používanie spletených predĺžených figúr v nejasnej perspektíve. Jeho figúry niekedy vzbudzujú dojem, že „plávajú“ v priestore a popierajú zákony gravitácie.
Učil sa u majstrov ako Leonardo da Vinci, Mariotto Albertinelli, Piero di Cosimo a nakoniec ho v 1512 učil Andrea del Sarto. Tvoril najmä vo Florencii na objednávky Mediciovcov.

</doc>
<doc id="318028" url="https://sk.wikipedia.org/wiki?curid=318028" title="Jacopo Carucci">
Jacopo Carucci



</doc>
<doc id="318029" url="https://sk.wikipedia.org/wiki?curid=318029" title="Jacopo da Pontormo">
Jacopo da Pontormo



</doc>
<doc id="318030" url="https://sk.wikipedia.org/wiki?curid=318030" title="Jacopo Pontormo">
Jacopo Pontormo



</doc>
<doc id="318031" url="https://sk.wikipedia.org/wiki?curid=318031" title="Rockstar Games">
Rockstar Games

Rockstar Games, známy tiež ako Rockstar Games NYC, je americký herný vývojár a vydavateľ vlastnený firmou Take-Two Interactive. Rockstar Games sa stalo známe predovšetkým vďaka hrám ako Grand Theft Auto, Max Payne, Midnight Club a Red Dead Redemption. Centrála Rockstar Games je na Broadwayi v meste New York City ako súčasť budovy Take-Two Interactive. 
Rockstar Games bolo založené v meste New York City v roku 1998 anglickým producentom video hier Samom Houserom, Danom Houserom, Terrym Donovanom, Jamiem Kingom a Garym Foremanom. 
Technológia.
RAGE.
"priyag"
Rockstar Games si vyvinuli svoj vlastný herný engine s názvom Rockstar Advanced Game Engine (RAGE) s cieľom uľahčiť vývoj hier pre PlayStation 3, Xbox 360, Microsoft Windows a Wii systémy.
Social Club.
Rockstar Games Social Club je komunitná internetová stránka, vytvorená Rockstarom pre svoje najnovšie hry.
Externé odkazy.
Štúdiá

</doc>
<doc id="318033" url="https://sk.wikipedia.org/wiki?curid=318033" title="Florentská škola">
Florentská škola

Florentská škola predstavuje umelcov, ktorý ovplyvnili alebo boli ovplyvnení naturalistickým štýlom, vyvinutým v 14. storočí. Za zakladateľa sa považuje Giotto di Bondone.
Medzi najvýznamnejších predstaviteľov patria: Filippo Brunelleschi, Donatello, Michelangelo, Fra Angelico, Botticelli, Filippo Lippi, Masolino da Panicale, a Masaccio.

</doc>
<doc id="318036" url="https://sk.wikipedia.org/wiki?curid=318036" title="Squatting (budova)">
Squatting (budova)

Squatting znamená obsadenie a obydlenie prázdnej a nevyužívanej budovy. Daná budova ako aj komunita ľudí v nej sa potom nazýva squat a jej obyvatelia squatteri alebo squateri.
Squatting nie je iba o samotnom obsadení nehnuteľnosti, ktoré je často sociálnym protestom proti cenám bývania, kvôli ktorým si veľa mladých nemôže dovoliť vlastný byt, squaty sa často stávajú kultúrnymi, sociálnymi a spoločenskými centrami. Často býva spojený s politickým protestom, squatteri sú zväčša anarchisti. Výnimku tvoria squaty zo šesťdesiatych a sedemdesiatych rokov, keď príslušníci hnutia Hippies vytvárali po celých Spojených štátoch tzv. komúny.
Vo väčšine štátov je squatting nelegálny, a squatteri bývajú skôr či neskôr vyhnaní zo squatu.
Na Slovensku veľa skúseností so squattingom nie je. V deväťdesiatych rokoch existovali squaty Zelený dvor v Košiciach a Lodná v Bratislave. Od mája 2009 do mája 2011 bol v Žiline aktívny squat Palác Sofia.
Pozri aj.
Anarchizmus

</doc>
<doc id="318037" url="https://sk.wikipedia.org/wiki?curid=318037" title="Mediciovci">
Mediciovci

Mediciovci bola talianska dynastia, bohatá rodina a meštiansky rod, ktorý vládol vo Florencii od 15. do 18. storočia. Rodina pôvodne pochádzala z toskánskeho regiónu Mugello.
Už v 13. storočí boli vplyvnou a bohatou rodinou. Neskôr začali podnikať aj v bankovníctve a v roku 1397 založili svoju vlastnú banku, ktorá bola vo svojej dobe jedna z najväčších a najvplyvnejších. O vplyv rodiny sa zaslúžil Cosimo Medici v neskorom 14. storočí v čase republiky. 
Od polovice 15. storočia sa stali neoficiálnymi vládcami Florencie a roku v 1531 získali oficiálny titul florentský vojvoda. V roku 1569 bolo vojvodstvo pápežom Piom V. pre svoj teritoriálny rozmach povýšené na veľkovojvodstvo. Od tohto roku viedli Toskánske veľkovojvodstvo až do roku 1737, keď zomrel Gian Gastone de' Medici, posledný z rodu.
Z rodiny pochádzali traja pápeži (Klement VII., Lev X., Lev XI.) a dve francúzske kráľovné (Katarína Medicejská, Mária Medicejská). Počas obdobia renesancie výrazne podporovali umenie.

</doc>
<doc id="318040" url="https://sk.wikipedia.org/wiki?curid=318040" title="Rodney Mullen">
Rodney Mullen

Josiah Rodney Mullen (* 17. august 1966, Ganesville, Florida), známy ako Rodney Mullen, je profesionálny skateboardista. Začal so skateboardingom vo svojich desiatich rokoch po tom čo sľúbil otcovi že prestane po prvom vážnejšom zranení a že bude nosiť chrániče a keď nie, končí tiež. Vynašiel zhruba 30 rôznych trikov na skateboarde vrátane kickflipu (pôvodne "magic flip"), v roku 1983 heelflip, 360 flip a impossible.
Kariéra.
Na skateboarde začal jazdiť 1. 1. 1977 vo veku 10. Skateboarding si obľúbil, pretože to vnímal ako niečo individuálne, nie tímové. Neboli žiadny kapitáni, žiadne pravidlá. Bol úplný opak všetkých ostatných športov. Bolo to tvorivé. Mohol som jazdiť so svojím skateboardom v skateparku. Rodney sa umiestnil 4. medzi najlepšími skatermi. V roku 1981 – 1991 zvíťazil na 34 z 35 majstrovstvách.
Keďže popularita freestyle skateboardingu klesala, snažil sa ísť smerom k Street Skateboardingu

</doc>
<doc id="318043" url="https://sk.wikipedia.org/wiki?curid=318043" title="Ženská dvojhra na French Open 2010">
Ženská dvojhra na French Open 2010

Ženská dvojhra na French Open 2010 sa hrala ako súčasť French Open 2010 od 23. do 6. júna 2010. Titul získala nasadená sedemnástka Talianka Francesca Schiavoneová, ktorá vo finále porazila turnajovú sedmičku Austrálčanku Samanthu Stosurovú za 98 minút v dvoch setoch 6:4, 7:6 (2). Bol to jej prvý grandslamový titul a 4. titul v dvojhre na okruhu WTA. Ide o historicky prvú singlovú grandslamovú trofej pre Taliansko v kategórii žien.
Nasadenie.
Nižšie je zoznam nasadených hráčok. V zátvorkách je kolo, v ktorom vypadli.

</doc>
<doc id="318046" url="https://sk.wikipedia.org/wiki?curid=318046" title="Skateboarding">
Skateboarding



</doc>
<doc id="318048" url="https://sk.wikipedia.org/wiki?curid=318048" title="Kostol Narodenia Panny Márie (Bratislava)">
Kostol Narodenia Panny Márie (Bratislava)

Kostol narodenia Panny Márie je rímskokatolícky kostol nachádzajúci sa v Bratislave Karlovej Vsi - Dlhé diely.
Kostol bol vysvätený 8. septembra 1995. Dňa 1. januára 1996 sa kostol stal farským kostolom.

</doc>
<doc id="318049" url="https://sk.wikipedia.org/wiki?curid=318049" title="Squatting">
Squatting

Squatting (príslušná osoba je squatter alebo squater) môže byť:
Squatter je austrálska hra, pozri Squatter (hra).

</doc>
<doc id="318050" url="https://sk.wikipedia.org/wiki?curid=318050" title="Squatter">
Squatter



</doc>
<doc id="318051" url="https://sk.wikipedia.org/wiki?curid=318051" title="Squater">
Squater



</doc>
<doc id="318059" url="https://sk.wikipedia.org/wiki?curid=318059" title="Squat">
Squat

Squat môže byť:

</doc>
<doc id="318060" url="https://sk.wikipedia.org/wiki?curid=318060" title="Mužská štvorhra na French Open 2010">
Mužská štvorhra na French Open 2010

Mužská štvorhra na French Open 2010 sa hrala ako súčasť French Open 2010 od 26. mája do 5. júna 2010. Titul získali Kanaďan Daniel Nestor a Srb Nenad Zimonjić, ktorí vo finále porazili česko-indický pár Lukáš Dlouhý, Leander Paes 7-5, 6-2. Pre D. Nestora to bol šiesty a pre N. Zimonjića tretí grandslamový titul vo štvorhre na okruhu ATP. 

</doc>
<doc id="318067" url="https://sk.wikipedia.org/wiki?curid=318067" title="Metlobal">
Metlobal

Metlobal je fiktívny šport zo série kníh o Harrym Potterovi. Hráči sa pohybujú vzduchom na lietajúcich metlách. Jedno družstvo má sedem hráčov: 3 triafačov, 2 odrážačov, 1 strážcu a 1 stíhača. Hrá sa so štyrmi loptami: 
Šport.
V roku 2005 vznikol metlobal ako genderovo-zmiešaný kontaktný šport hraný na medzinárodnej úrovni. V roku 2010 vznikla medzinárodná metlobalová asociácia (IQA ), ktorá zjednotila pravidlá tohto športu. Na odlíšenie športu od fiktívnej hry sa používa aj názov muklovský metlobal (muggle quidditch). Na Slovensku sú 2 tímy muklovského metlobalu - "Pressburg Phantoms" v Bratislave a "Cassovia Crows" v Košiciach. Na medzinárodnej úrovni reprezentuje Slovensko národný metlobalový "Team Slovakia". Slovenské tímy zastrešuje u nás "Slovenská Quidditch Asociácia".

</doc>
<doc id="318069" url="https://sk.wikipedia.org/wiki?curid=318069" title="Nová Stráž">
Nová Stráž

Nová Stráž (historicky , , ) je od roku 1980 súčasťou mesta Komárno. Nachádza sa tu rímskokatolícky kostol, ktorý bol postavený v roku 1910 v neoklasickom štýle.

</doc>
<doc id="318075" url="https://sk.wikipedia.org/wiki?curid=318075" title="Medzinárodná cesta">
Medzinárodná cesta

Medzinárodná cesta je cesta, rýchlostná cesta alebo diaľnica, prechádzajúca územím viacerých štátov. V našom ponímaní ide o pozemné komunikácie, zaradené do európskej siete medzinárodných ciest, označované ako Európska cesta. 
Sieť európskych medzinárodných ciest má na starosti Európska hospodárska komisia OSN (UNECE). Používané číslovanie sa od vnútroštátneho číslovania odlišuje predponou „E“ (E50 a pod.). 
Medzinárodné cesty existujú aj v iných častiach sveta, napr. Panamerická magistrála v Severnej a Južnej Amerike a ázijská sieť diaľnic.

</doc>
<doc id="318076" url="https://sk.wikipedia.org/wiki?curid=318076" title="Erik Ivar Fredholm">
Erik Ivar Fredholm

Erik Ivar Fredholm (* 7. apríl 1866, Štokholm, Švédsko – † 17. august 1927, Mörby, Švédsko) bol švédsky matematik. Je známy predovšetkým ako zakladateľ modernej teórie integrálnych rovníc. Článok, ktorý v roku 1903 publikoval v časopise "Acta Mathematica" je považovaný za jeden z míľnikov pri vzniku teórie operátorov. Je po ňom pomenovaný lunárny kráter Fredholm, ako aj veľké množstvo matematických viet a konceptov.

</doc>
<doc id="318077" url="https://sk.wikipedia.org/wiki?curid=318077" title="Ivar Fredholm">
Ivar Fredholm



</doc>
<doc id="318084" url="https://sk.wikipedia.org/wiki?curid=318084" title="F. Murray Abraham">
F. Murray Abraham

Fahrid Murray Abraham (* 24. október 1939, Pittsburgh, Pensylvánia, USA) je americký herec.
Životopis.
Narodil sa v Pittsburghu matke talianskeho pôvodu, ktorá pracovala ako domovníčka a otcovi asýrskeho pôvodu, automechanikovi, ktorý emigroval zo Sýrie v roku 1920. Štúdiá začal na univerzite v Texase v meste El Paso neďaleko mexických hraníc. Medzitým študoval taktiež pod taktovkou herečky Uty Hagen v New Yorku. Jeho herecká kariéra začala v Los Angeles úlohou v inscenácii The Wonderful Ice Cream Suit. 
Kariéra.
Mohli sme ho vidieť v miniúlohe policajta po boku Al Pacina vo filme Serpico. Do povedomia verejnosti sa zapísal televíznou sériou Fruit of the Loom. Najväčší úspech mu však zabezpečil český režisér Miloš Forman, ktorý ho obsadil do filmu Amadeus, kde si zahral Mozartovho protivníka, talianskeho skladateľa Salieriho. Táto úloha mu vyniesla Oscara a Zlatý glóbus. Potom bol obsadzovaný najmä v divadle, predovšetkým do úloh Shakespearových hier ako Othello alebo Richard III. Medzi jeho najznámejšie filmy patria "", "Zjazvená tvár", "Meno ruže" alebo "13 duchov".

</doc>
<doc id="318085" url="https://sk.wikipedia.org/wiki?curid=318085" title="Izabela Bavorská (1371 – 1435)">
Izabela Bavorská (1371 – 1435)

Izabela Bavorská (* okolo 1370, Mníchov – † 29. september 1435, Paríž, Francúzsko) bola francúzska kráľovna ako manželka Karola VI. z dynastie Valois.
Deti.
V manželstve uzavretom 17. júla 1385 sa narodilo dvanásť detí:

</doc>
<doc id="318093" url="https://sk.wikipedia.org/wiki?curid=318093" title="Kormorán uškatý">
Kormorán uškatý



</doc>
<doc id="318096" url="https://sk.wikipedia.org/wiki?curid=318096" title="Sofija Vasilievna Kovalevská">
Sofija Vasilievna Kovalevská

Sofija Vasilievna Kovalevská (; * 15. január 1850, Moskva, Ruská ríša - † 10. február 1891, Štokholm, Švédsko) bola ruská matematička pôsobiaca najmä v Švédsku a Nemecku. Je známa najmä vďaka významnému prínosu v oblastiach matematickej analýzy (najmä diferenciálnych rovníc) a mechaniky. V oblasti parciálnych diferenciálnych rovníc je po nej pomenovaná Cauchyho-Kovalevskej veta. Poznala sa so spisovateľom F. M. Dostojevským, v jej pamätiach je opísané ich stretnutie v Petrohrade.

</doc>
<doc id="318097" url="https://sk.wikipedia.org/wiki?curid=318097" title="Sofija Kovalevská">
Sofija Kovalevská



</doc>
<doc id="318098" url="https://sk.wikipedia.org/wiki?curid=318098" title="Sofia Kovalevskaya">
Sofia Kovalevskaya



</doc>
<doc id="318100" url="https://sk.wikipedia.org/wiki?curid=318100" title="Európske cesty I. triedy">
Európske cesty I. triedy

Európske cesty I. triedy (alebo Medzinárodné cesty I. triedy) predstavujú sieť nosných a priľahlých ciest európskeho významu, zaradených do európskej siete medzinárodných ciest. Túto sieť dopĺňa sústava odbočných, prepojovacích a pripojovacích európskych ciest II. triedy.
Európske cesty na Slovensku.
Slovenskom prechádzajú tieto európske cesty:

</doc>
<doc id="318101" url="https://sk.wikipedia.org/wiki?curid=318101" title="Zohar Manna">
Zohar Manna

Zohar Manna (* 17. január 1939, Haifa, Izrael – † 30. august 2018, Netanya, Izrael) bol americký informatik a profesor na Stanfordovej univerzite. 
Je známy predovšetkým ako autor knihy "The Mathematical Theory of Computation" vydanej v roku 1974, jednej z prvých kníh poskytujúcich systematický výklad matematickej teórie programovania. Je autorom aj viacerých iných kníh, najmä o teórii programovania a temporálnej logike.

</doc>
<doc id="318102" url="https://sk.wikipedia.org/wiki?curid=318102" title="Ivar Otto Bendixson">
Ivar Otto Bendixson

Ivar Otto Bendixson (* 1. august 1861, Štokholm, Švédsko – † 29. november 1935, Štokholm, Švédsko) bol švédsky matematik. Spočiatku sa zaoberal najmä základmi matematiky, predovšetkým teóriou množín, kde rozvíjal myšlienky Georga Cantora. Zaoberal sa tiež topológiou a algebrou. Neskôr sa začal zaujímať aj o aplikovanú matematiku, významný je najmä jeho prínos v oblasti diferenciálnych rovníc.

</doc>
<doc id="318103" url="https://sk.wikipedia.org/wiki?curid=318103" title="Ivar Bendixson">
Ivar Bendixson



</doc>
<doc id="318104" url="https://sk.wikipedia.org/wiki?curid=318104" title="Ropná škvrna">
Ropná škvrna

Ropná škvrna je škvrna, ktorá vzniká v dôsledku úniku tekutej ropy, či iného ropného produktu do okolitého prostredia v dôsledku ľudskej činnosti. Ide o druh znečistenia.
Termín je často chápaný na označenie úniku ropnej látky do oceánu, či do pobrežných vôd, ale vo všeobecnom chápaní označuje akékoľvek vyliatie ropnej látky do prostredia. Môže ísť o vyliatie surovej nespracovanej ropy, rafinovanej ropy, benzínu, nafty atď. Pri úniku ropných látok často trvá mesiace až roky, než sa prostredie opätovne vyčistí do pôvodného stavu pred únikom. Mimo ľudského zavinenia sa môže ropa do prostredia dostať tiež prírodnými pochodmi únikom z miest, kde bola akumulovaná. Väčšina znečistení ľuďmi je spôsobená únikom ropných látok z pevniny, ale najväčšej pozornosti sa dostáva nehodám tankerov, či ťažobných plošín.
Keďže ropné látky sú ľahšie než voda, plávajú na jej povrchu a vytvárajú tak mikrofilm, ktorý je nebezpečný pre život a to ako z dôvodov nepriepustnosti kyslíku, tak napríklad z obalenia živočíchov ropou.

</doc>
<doc id="318112" url="https://sk.wikipedia.org/wiki?curid=318112" title="Fragile (Yes)">
Fragile (Yes)

Fragile je štvrtý album od skupiny Yes, v štýle progresívneho rocku, ktorý bol vydaný v roku 1971. Je to prvý album vydaný s novým hráčom na klávesy Rickom Wakemanom po odchode Tonyho Kayea. Takisto sa na obale po prvýkrát objavuje maľba výtvarníka Rogera Deana.

</doc>
<doc id="318113" url="https://sk.wikipedia.org/wiki?curid=318113" title="Gothic 2">
Gothic 2

Gothic 2 (Gothic II) je počítačová RPG hra vydaná nemeckými štúdiami Piranha Bytes a distribuovaná spoločnosťami Jowood Interactive a Atari. Doposiaľ vyšiel jediný datadisk „". Je to fantasy akčné RPG z pohľadu tretej osoby.
Príbeh.
Prológ.
Potom čo spadla magická bariéra okolo trestaneckej kolónie, kde sa ťažila magická ruda, dodávky tejto rudy sa náhle prerušili. Kráľ sa preto rozhodol pre ňu lorda Hagena spoločne so 100 paladinmi. Na ostrove Khorinis sa medzitým väzni rozpŕchli a domobrana ich nebola schopná zastaviť. Niektorí farmári na čele s Onarom sa vzbúrili proti domobrane, ktorá im brala veľkú časť z úrody ako daň a na ochranu si najali časť bývalých trestancov z kolónie na čele s Leem. Zlo však z ostrova nevymizlo so zabitím Spáča, ktorý svojim výkrikom privolal armádu zla. Čarodejník Xardas to vytušil a zachránil z trosiek Spáčovho chrámu bezmenného hrdinu, za ktorého hráte. Váš hrdina však ležal pod sutinami celé 2 týždne a stáva sa tak omnoho slabším.
Dej.
Bezmenný hrdina je na začiatku hry zoznámený s nekromancerom Xardasom a oboznámený o novom nebezpečenstve - armáde vedenej drakmi. Xardas ho pošle za lordom Hagenom, vodcom paladinov, aby získal "Innosovo oko", mocný artefakt, ktorý dovolí hrdinovi hovoriť s drakmi. Po príchode do mesta Khorinis sa postupne dozvedáte, že sa musíte pripojiť k jednej z troch frakcií - žoldnierom, ohnivým mágom alebo k domobrane, aby ste sa mohli dostať do hornej štvrti k lordovi Hagenovi. Ten vás pošle do bývalej trestaneckej kolónie, ktorá je teraz okupovaná orkami. Máte mu priniesť dôkaz o prítomnosti drakov. V hrade (bývalom Starom tábore), obliehanom orkami, nájdete veliteľa Garonda, vodcu misie paladinov. Dozviete sa, že draci už zaútočili na hrad a keď mu donesiete informácie o stave vyťaženej rudy v baniach, dá vám správu pre lorda Hagena.
Medzitým ako je hrdina v kolónii, dozvedia sa sily Zla o jeho misii. Pátrači, Beliarovi služobníci s nemalou mocou, sa rozmiestnili po ostrove, aby hrdinu zabili. S povolením lorda Hagena si hrdina môže vyzdvihnúť v kláštore Innosove oko. No tesne pred tým ho novic Pedro pod vplyvom síl Zla ukradol a odovzdal pátračom, ktorým sa podarí odňať Oku magickú moc a rozbiť objímku. Artefakt však kováč Bennet vie opraviť, ale aby mu hrdina vrátil jeho moc, musí usporiadať rituál s troma mágmi, ktorí budú reprezentovať troch bohov: mág vody Vatras Adanosa, bývalý mág ohňa Xardas Beliara a mág ohňa Pyrokar Innosa. Moc oka je obnovená a bezmenný hrdina sa vydáva do trestaneckej kolónie zabiť štyroch drakov, ktorí tam žijú.
Hneď ako sú draci v údolí mŕtvi, ide hrdina oznámiť Xardasovi správu o smrti drakov, ale ten je preč. Dostáva správu od Lestera, že ďalšie informácie nájde v knihe "Siene Idorathu". V knihe je mapa, na ktorej je cesta k ostrovu Idorath, kde sa nachádza starý chrám Beliara. Hrdina najme posádku a kapitána, odpláva na Idorath a zabije vodcu drakov. Potom s naloženou korisťou odpláva na pevninu. Jeho príbeh na pevnine je obsahom Gothic 3. 
Prostredie.
Príbeh sa odohráva na ostrove Khorinis, na ktorom je mesto Khorinis, kláštor ohnivých mágov, farmy (Onarova, Sekobova, Bengarova, Akilova a Lobartova) a lesy. Banícke údolie, kde bývala trestanecká kolónia, je značne pozmenené. Zo starého tábora zostal už len hrad, z nového tábora sa stala zamrznutá krajina a tábor v mokradiach je neprístupný kvôli palisáde, ktorú postavili orkovia. Posledným navštíveným miestom v hre sú siene Idorathu.
Hlavným faktorom hospodárstva je tu magická ruda, ktorá bola dovážaná na pevninu kráľovi, ktorý ju využíval na vojnu proti orkom. Takmer všetky farmy sú vlastnené veľkostatkárom Onarom, ktorý má na ochranu najatých žoldnierov. To uvrhlo Khorinis na pokraj občianskej vojny a spôsobilo, že mesto má málo jedla.

</doc>
<doc id="318116" url="https://sk.wikipedia.org/wiki?curid=318116" title="Karel Camrda">
Karel Camrda

Karel Camrda (* 26. október 1964, Tábor) je bývalý česlo-slovenský reprezentant v cyklokrose. Pri svojom premiérovom štarte v roku 1988 získal vo švajčiarskom Hägendorfe titul amatérskeho majstra sveta v tejto cyklistickej disciplíne. V mrazivom počasí a bahnitom teréne sa vtedy dokázal najlepšie vysporiadať s nástrahami náročnej trate. V roku 1990 prešiel k profesionálom a o dva roky neskôr (1992) získal medzi profesionálmi na majstrovstvách sveta v anglickom Leedsi striebro.
Cyklokros v rodine.
Pochádza z cyklistickej rodiny. Na majstrovstvách sveta a vo Svetovom pohári v cyklokrose jazdil aj jeho brat Pavel Camrda starší (nar. 3. decembra 1968) a cyklokrosu sa venoval aj najmladší brat Luděk. V roku 2009 sa cyklistike a cyklokrosu zvlášť začal venovať aj Pavel Camrda mladší, synovec Karla a syn Pavla staršieho.
Profesionálna kariéra.
Svoju profesionálnu kariéru absolvoval v týchto tímoch:
Ocenenia.
Kráľ cyklistiky 1992

</doc>
<doc id="318117" url="https://sk.wikipedia.org/wiki?curid=318117" title="Coordinated Universal Time">
Coordinated Universal Time



</doc>
<doc id="318118" url="https://sk.wikipedia.org/wiki?curid=318118" title="Robert W. Clarke Trophy">
Robert W. Clarke Trophy

Robert W. Clarke Trophy je trofej pre víťazný tím play-off Západnej konferencie Americkej hokejovej ligy (AHL). Pôvodne bola udeľovaná víťazovi Južnej konferencie a divízie.
Víťaz trofeje postupuje do záverečných bojov o Calder Cup. Trofej získal sedemkrát klub Rochester Americans.
Trofej bola pomenovaná podľa bývalého predsedu predstavenstva AHL. Víťaz play-off Východnej konferencie je ocenený Richard F. Canning Trophy.

</doc>
<doc id="318119" url="https://sk.wikipedia.org/wiki?curid=318119" title="Richard F. Canning Trophy">
Richard F. Canning Trophy

Richard F. Canning Trophy je trofej pre víťazný tím play-off Východnej konferencie American Hockey League (AHL). Pôvodne bola udeľovaná víťazovi Severnej konferencie a divízie.
Víťaz trofeje postupuje do záverečných bojov o Calder Cup. Najčastejšie - štyrikrát - trofej získal klub Hershey Bears.
Trofej je pomenovaná podľa bývalého prezidenta AHL. Víťaz play-off Západnej konferencie je ocenený Robert W. Clarke Trophy.

</doc>
<doc id="318120" url="https://sk.wikipedia.org/wiki?curid=318120" title="Michael Condon Memorial Award">
Michael Condon Memorial Award

Michael Condon Memorial Award je každoročne udeľované ocenenie pre najlepšieho rozhodcu v American Hockey League. Nesie v názve meno dlhoročného čiarového rozhodcu Mikea Condona, ktorý zomrel v priebehu sezóny 2001/02, odkedy je trofej udeľovaná.

</doc>
<doc id="318121" url="https://sk.wikipedia.org/wiki?curid=318121" title="Hetrik Gordieho Howea">
Hetrik Gordieho Howea

Hetrik Gordieho Howea je hokejový pojem pre hetrik, ktorý hráč zaznamená, keď si v jednom zápase pripíše gól, asistenciu a bitku. Pomenovaný je po hokejovej legende, Gordiem Howeovi, ktorý bol známy pre umenie hrať pekný hokej a pobiť sa.
Prvý známy hetrik Gordieho Howea bol zaznamenaný v roku 1917 Harrym Cameronom z Toronto Arenas, ktorý je členom Hokejovej siene slávy. Gordie Howe, napriek tomu, že je po ňom hetrik pomenovaný, ho dosiahol iba dvakrát v kariére. Považovaný za vodcu tejto štatistiky je Brendan Shanahan, ktorý ho získal 17 krát.
Nejde o oficiálnu štatistiku. Hokejový magazín "The Hockey News" ju vyhlasuje až od roku 1996. Jediné tímy, ktoré si pre svoj tím zapisujú túto štatistiku, sú San Jose Sharks, Calgary Flames, Nashville Predators, Edmonton Oilers, Ottawa Senators, Pittsburgh Penguins a Montreal Canadiens.

</doc>
<doc id="318122" url="https://sk.wikipedia.org/wiki?curid=318122" title="Punch Broadbent">
Punch Broadbent

Harold Lawton "Punch" Broadbent (* 13. júl 1892, Ottawa, Ontario – † 5. marec 1971, Ottawa, Ontario) bol kanadský profesionálny hokejista. Od roku 1962 je členom hokejovej siene slávy.

</doc>
<doc id="318123" url="https://sk.wikipedia.org/wiki?curid=318123" title="Ženská štvorhra na French Open 2010">
Ženská štvorhra na French Open 2010

Ženská štvohra na French Open 2010 sa hrala ako súčasť French Open 2010 od 26. mája do 5. júna 2010. 

</doc>
<doc id="318124" url="https://sk.wikipedia.org/wiki?curid=318124" title="Babe Dye">
Babe Dye

Cecil Henry "Babe" Dye (* 13. máj 1898, Hamilton, Ontário, Kanada – † 3. január 1962, Chicago, Illinois, USA) bol kanadský profesionálny hokejista. Od roku 1970 je členom hokejovej siene slávy.

</doc>
<doc id="318125" url="https://sk.wikipedia.org/wiki?curid=318125" title="Les Cunningham Award">
Les Cunningham Award

Les Cunningham Award je každoročne udeľované ocenenie „najužitočnejšiemu hráčovi“ základnej časti American Hockey League, ktorého volia ligoví hráči spoločne s novinármi.
Trofej bola po prvýkrát udelená po sezóne 1947/48, a je pomenovaná po bývalom hráčovi klubu Cleveland Barons menom Les Cunningham, ktorý bol päťnásobne zvolený do All-Star tímu AHL a trikrát zdvihol nad hlavu Calder Cup. V čase ukončenia kariéry viedol historické kanadské bodovanie súťaže.

</doc>
<doc id="318126" url="https://sk.wikipedia.org/wiki?curid=318126" title="John B. Sollenberger Trophy">
John B. Sollenberger Trophy

John B. Sollenberger Trophy je trofej pre najproduktívnejšieho hráča základnej časti sezóny American Hockey League (AHL).
Trofej je od roku 1955 pomenovaná po Johna B. Sollenbergera. Pôvodne sa trofej volala po hráčovi menom Wally Kilrea, ktorý bol držiteľom rekordného počtu bodov za sezónu. Hneď v prvej sezóne 1947/48, keď sa trofej udeľovala, sa pomenovala podľa iného hokejistu - Carl Liscombe bol jej prvým držiteľom a zároveň v danej sezóne prekonal Kilreov rekord.

</doc>
<doc id="318127" url="https://sk.wikipedia.org/wiki?curid=318127" title="Európske cesty II. triedy">
Európske cesty II. triedy

Európske cesty II. triedy (tiež Medzinárodné cesty) predstavujú sieť odbočných, prepojovacích a pripojovacích ciest európskeho významu, zaradených do európskej siete medzinárodných ciest. Táto sieť dopĺňa sústavu európskych ciest I. triedy.
Zoznam európskych medzinárodných ciest II. triedy.
Európske cesty na Slovensku.
Slovenskom prechádzajú tieto európske cesty:

</doc>
<doc id="318129" url="https://sk.wikipedia.org/wiki?curid=318129" title="Madridské spoločenstvo">
Madridské spoločenstvo

Madridské spoločenstvo je jedno zo sedemnástich španielskych autonómnych spoločenstiev. Nachádza sa v geografickom strede Španielska na severe historického regiónu Nová Kastília. V oblasti žije približne 6,2 milióna obyvateľov, ktorí žijú hlavne v metropolitnej oblasti Madrid.
Geografia.
Susedí s ďalšími dvoma autonómnymi spoločenstvami. Na severe Kastília-La Mancha, ktorých spoločnú hranicu tvorí Kastílske pohorie a na juhu Kastília-León. Pramenia tu významné rieky ako Guadarrama, Jarama, Henares, Tajo a Manzanares, ktorá tečie cez mesto Madrid.
Najväčšími mestami Madridského spoločenstva sú Madrid, Móstoles, Alcalá de Henares a Fuenlabrada.

</doc>
<doc id="318130" url="https://sk.wikipedia.org/wiki?curid=318130" title="Kantábrijské vrchy">
Kantábrijské vrchy

Kantábrijské vrchy (normovaný názov; staršie názvy: Kantaberské vrchy, Kantaberské pohorie) je rozľahlé pohorie na severe Španielska pri Biskajskom zálive. V pohorí je hustá sieť turistických a horolezeckých trás a lyžiarske strediská Alto Campoo, Valgrande-Pajares a Manzaneda. Najznámejšia časť pohoria je Picos de Europa v centrálnej časti pohoria s najvyšším vrchom Torre de Cerredo. Pohorie sa rozkladá na území týchto autonómnych spoločenstiev: Galícia, Astúria, Kantábria, Kastília-León a Baskicko.
V oblasti žijú špecifické druhy živočíchov ako populácia medveďa hnedého (ktorá sa staršie označovala ako poddruh "Ursus arctos pyrenaicus"), ktorej hrozí vyhynutie, a hlucháň pyrenejský ("Tetrao urogallus cantabricus"). Žijú tu značné populácie vlkov a supov.
V minulosti sa na tomto území ťažili viaceré ťažké kovy, ale v súčasnosti ťažba upadla. V pohorí sa nachádzajú národné parky Picos de Europa, ktorý je zároveň biosférickou rezerváciou a Somiedo. Súčasťou pohoria sú aj viaceré maloplošné územia, ktorá patria do systému Natura 2000 a chránené vtáčie územie.

</doc>
<doc id="318138" url="https://sk.wikipedia.org/wiki?curid=318138" title="Richard Bellman">
Richard Bellman

Richard Ernest Bellman (* 26. august 1920, New York, USA – † 19. marec 1984, Los Angeles, Kalifornia bol americký aplikovaný matematik, známy predovšetkým ako objaviteľ optimalizačnej metódy známej ako dynamické programovanie. Zaoberal sa tiež matematickou teóriou riadenia. Spoločne s Lesterom Fordom je spoluobjaviteľom tzv. Bellmanovho-Fordovho algoritmu na výpočet najkratšej cesty v ohodnotenom grafe. Počas svojho života publikoval veľké množstvo vedeckých článkov. V roku 1970 dostal Wienerovu cenu za aplikovanú matematiku.

</doc>
<doc id="318139" url="https://sk.wikipedia.org/wiki?curid=318139" title="Richard Ernest Bellman">
Richard Ernest Bellman



</doc>
<doc id="318140" url="https://sk.wikipedia.org/wiki?curid=318140" title="Richard E. Bellman">
Richard E. Bellman



</doc>
<doc id="318144" url="https://sk.wikipedia.org/wiki?curid=318144" title="Liège">
Liège

Liège (historický slovenský názov "Lutych") je hlavné mesto provincie Lutyšsko, ležiacej na východe Belgicka. Liège je najdôležitejším kultúrnym centrom frankofónneho Valónska a od roku 1817 sídlom univerzity.
Dejiny.
Podľa archeologických výskumov bolo územie Liège osídlené už pred viac ako 200 000 rokmi. V období Rimanov existovala na území mesta osada. Prvá zmienka o meste pochádza z roku 705, kedy bol v Liège zavraždený maastrichtský biskup Sv. Lambert. Jeho nástupca Sv. Hubert nato premiestnil sídlo biskupstva do Maastrichtu.
Neskôr sa Liège stalo hlavným mestom kniežatstva, ktoré existovalo v rokoch 980 – 1795.
Roku 1795 bolo kniežatstvo anektované Francúzskom a v rokoch 1815 – 1830 bolo súčasťou Holandska. Od belgickej revolúcie v roku 1830 je mesto súčasťou Belgicka.
Obyvateľstvo.
Aglomerácia Liège má približne 476 000 obyvateľov, z toho samotné mesto približne 187 000 (2006). Mesto (znázornené červeno) zahŕňa bývalé obce Angleur, Bressoux, Chênée, Glain, Grivegnée, Jupille, Liège, Rocourt a Wandre, štvrť Sclessin obce Ougrée a niekoľko ulíc obcí Ans, Saint-Nicolas a Vottem. Mestská aglomerácia má a tvoria ju obce Seraing, Saint-Nicolas, Ans, Herstal, Beyne-Heusay, Fléron, Chaudfontaine, Esneux a Flémalle (na mape oranžovo).
Mestské časti.
Od 1. januára 1977 mesto Liège pozostáva z týchto častí (bývalých obcí):
Liège
Glain
Rocourt
Bressoux
Jupille-sur-Meuse
Wandre
Grivegnée
Angleur
Chênée

</doc>
<doc id="318146" url="https://sk.wikipedia.org/wiki?curid=318146" title="Vicente del Bosque">
Vicente del Bosque

Vicente del Bosque González (* 23. december 1950, Salamanca, Španielsko) je bývalý španielsky futbalista a futbalový tréner.
Úspechy.
Hráčske.
Real Madrid
Trénerské.
Real Madrid

</doc>
<doc id="318149" url="https://sk.wikipedia.org/wiki?curid=318149" title="Miloš Soboňa">
Miloš Soboňa

Miloš Soboňa (* 25. november 1975, Levice) je bývalý slovenský futbalový reprezentant. Hrával na poste obrancu. Svoju kariéru ukončil vo veku 28 rokov zo zdravotných dôvodov.
V roku 1995 odohral reprezentačné stretnutie proti , vo veku 19 rokov a 264 dní sa stal najmladším reprezentantom v histórii samostatného Slovenska. Tento rekord však prekonal ešte ten istý rok Miroslav Karhan. Je tiež bývalým reprezentantom .

</doc>
<doc id="318150" url="https://sk.wikipedia.org/wiki?curid=318150" title="Marie de France">
Marie de France

Marie de France (12. stor.) bola francúzska poetka na dvore Henricha II. Plantageneta a jeho manželky Eleonóry Akvitánskej.
Život.
Presný dátum jej narodenia ani skonu nie je známy. Usudzuje sa, že svoje diela napísala medzi rokmi 1160 - 1205. Diela dedikovala osobám na kráľovskom dvore a podpisovala sa menom Marie de France ako "„Marie ai num, si sui de France“", čo v preklade znamená: "„Volám sa Marie, som z Francúzska“". Bola šľachtičná, a preto s určitosťou pochádzala buď z Île-de-France alebo Bretónska.
Dielo.
Je napísané v anglo-normanskom jazyku. Prekladala aj z latinčiny. Okrem toho písala vo svojom materinskom jazyku, teda vo francúzštine. Patrí k autorom, ktorí znázorňovali vo svojich dielach kurtoáznu lásku a čerpali príbehy z bretónskych legiend alebo z iných spracovaní týchto legiend. Svoje diela venovala kráľovi Henrichovi II.. Pravdepodobne bola opátkou v kláštore v Readingu alebo Barkingu.

</doc>
<doc id="318152" url="https://sk.wikipedia.org/wiki?curid=318152" title="Štvorpólový magnet">
Štvorpólový magnet

Štvorpólový magnet je skupina štyroch rovnakých magnetov, ktoré navzájom zvierajú uhol 90°. Štvorpólové magnety vytvárajú magnetické pole, ktorého veľkosť rastie rýchlo s radiálnou vzdialenosťou od svojej pozdĺžnej osi. Používajú sa na zaostrovanie lúčov častíc. Okrem permanentných je možné použiť i elektromagnety.

</doc>
<doc id="318153" url="https://sk.wikipedia.org/wiki?curid=318153" title="Zmiešaná štvorhra na French Open 2010">
Zmiešaná štvorhra na French Open 2010

Zmiešaná štvorhra na French Open 2010 sa hrala ako súčasť French Open 2010 od 26. mája do 3. júna. 
Nasadenie.
Nižšie je zoznam nasadených hráčov. V zátvorkách je kolo, v ktorom vypadli.

</doc>
<doc id="318154" url="https://sk.wikipedia.org/wiki?curid=318154" title="R (rozlišovacia stránka)">
R (rozlišovacia stránka)

R môže byť:

</doc>
<doc id="318161" url="https://sk.wikipedia.org/wiki?curid=318161" title="Úrad vysokého komisára OSN pre utečencov">
Úrad vysokého komisára OSN pre utečencov

Úrad vysokého komisára OSN pre utečencov (angl. United Nations High Commissioner for Refugees, skratka UNHCR ) je úrad OSN, ktorý poskytuje ochranu utečencom, ktorí ju nemajú vo vlastnej krajine, teda v podstate dohľad nad dodržiavaním Ženevského dohovoru z roku 1951 a Newyorského protokolu z roku 1967. Monitoruje a analyzuje situáciu v dodržiavaní ľudských práv vo svete a podáva návrhy na ich riešenie. 
Úrad vznikol 14. decembra 1950. Sídli v Ženeve. V roku 1993 zriadil UNHCR styčný úrad v Bratislave.
Hlavou úradu je vysoký komisár OSN pre utečencov, Filippo Grandi, zvolený 1. januára 2016.

</doc>
<doc id="318162" url="https://sk.wikipedia.org/wiki?curid=318162" title="Majstrovstvá Európy vo futbale 1996">
Majstrovstvá Európy vo futbale 1996

Majstrovstvá Európy vo futbale 1996 boli 10. Majstrovstvá Európy vo futbale. Konali sa v Anglicku od 8. júna do 30. júna 1996. Víťazom turnaja sa stala reprezentácia Nemecka, keď vo finále porazila reprezentáciu Česka 2-1. Najlepším strelcom sa stal Alan Shearer s 5 gólmi.
Kvalifikácia.
Do kvalifikácie Majstrovstiev Európy roku 1996 vstúpilo celkom 47 tímov, ktoré bojovali celkovo o 18 postupových miest na záverečný finálový turnaj. Anglicko ako hostiteľ majstrovstiev a ako obhajca sa kvalifikoval automaticky, a tak sa bojovalo o 16 miest.
Kvalifikované tímy:
"* Od rozdelenia Česko-Slovenska."
"** Od rozdelenia ZSSR."

</doc>
<doc id="318165" url="https://sk.wikipedia.org/wiki?curid=318165" title="Euro 96">
Euro 96



</doc>
<doc id="318166" url="https://sk.wikipedia.org/wiki?curid=318166" title="Tubular Bells">
Tubular Bells

Tubular Bells je prvý album britského multiinštrumentalistu a skladateľa Mika Oldfielda vydaný v roku 1973. Zároveň sa stal prvým titulom nového hudobného vydavateľstva Virgin Records, ktoré založil Richard Branson. Album je rozdelený na dve inštrumentálne skladby, z ktorých každá zaberala na pôvodnom vydaní celú jednu stranu LP platne. Väčšinu nástrojov nahral Oldfield úplne sám. 
Oldfieldov priateľ, skladateľ David Bedford neskôr prepracoval "Tubular Bells" do orchestrálnej podoby. Táto verzia bola ako "The Orchestral Tubular Bells" vydaná v roku 1975 ako samostatný album. Oldfield v roku 2003 (pri príležitosti 30. výročia vydania pôvodného albumu) úplne novo nahral celý "Tubular Bells" a táto nahrávka bola v rovnaký rok vydaná pod názvom "Tubular Bells 2003". 
Mike Oldfield tiež vydal dva albumy, ktorá akoby nadväzujú na pôvodný "Tubular Bells". Album "Tubular Bells II" vyšiel v roku 1992, "Tubular Bells III v roku 1998. "
Album "Tubular Bells" dosiahol značný úspech. V auguste 1973 sa dostal na prvé miesto v britskom rebríčku predajnosti albumov, v Spojených štátoch sa najvyššie vyšplhal v apríli 1974 na 3. priečku. Úvodná časť "Tubular Bells" bola tiež použitá v horore "Vyháňač diabla" ().

</doc>
<doc id="318176" url="https://sk.wikipedia.org/wiki?curid=318176" title="Rockstar Lincoln">
Rockstar Lincoln

Rockstar Lincoln (predtým Tarantula Studios) je softvérové štúdio v meste Lincoln v East Midlans, Anglicko. Je zamerané hlavne na zabezpečovanie kvality a lokalizácie softvéru. Zodpovedá tiež za testovanie a preklad hier vytvorených Rockstarom. 

</doc>
<doc id="318179" url="https://sk.wikipedia.org/wiki?curid=318179" title="Buchara">
Buchara

Buchara (slovenský normovaný názov; po uzbecky: "Buxoro") je mesto v Uzbekistane a hlavné mesto Bucharskej administratívnej jednotky. Počtom 263 500 (2009) obyvateľov sa zaraďuje na piatu priečku v krajine.
Dejiny mesta siahajú ďaleko do praveku, kedy tu stála oáza, na mieste ktorej bolo v roku 500 pred Kr. založené mesto. Historické jadro Buchary je vďaka zachovaným pamiatkam od roku 1993 zapísané na zozname Svetového dedičstva UNESCO.

</doc>
<doc id="318180" url="https://sk.wikipedia.org/wiki?curid=318180" title="Miroslav Sovič">
Miroslav Sovič

Miroslav Sovič (* 9. marec 1970) je bývalý slovenský futbalový reprezentant. Hrával na pozícii stredopoliara. Počas svojej kariéry obliekal dresy viacerých mužstiev, jeho posledným klubom boli MFK Košice. Jeho bratia Jaroslav a Mikúlaš sú tiež futbalisti. Momentálne je hlavným trénerom futbalového klubu FC Košice.

</doc>
<doc id="318181" url="https://sk.wikipedia.org/wiki?curid=318181" title="Serverová farma">
Serverová farma

Serverová farma je vzájomné prepojenie viacerých výkonných serverov. Slúži na uchovávanie a spracovanie veľkého množstva dát. Príkladom je serverová farma vo výskumnom centre CERN vo Švajčiarsku, ktorá obsahuje okolo 5000 až 6000 serverov, schopných za jednu sekundu uložiť až 2,5 GB dát. Serverové farmy spotrebujú veľké množstvo elektrickej energie, a preto niektoré musia mať vybudovanú vlastnú elektráreň. Pre zníženie závislosti od elektrickej energie sú na väčšine moderných budov, v ktorých sa nachádzajú serverové farmy umiestnené fotovoltaické články.
V prípade nefunkčnosti, respektíve náhleho výpadku serverovej farmy môže dôjsť k obrovským škodám. Preto sú všetky servery zálohované batériami, prípadne dieslovými generátormi, majú nezávislé prípojky elektrickej energie a vody.

</doc>
<doc id="318182" url="https://sk.wikipedia.org/wiki?curid=318182" title="Jozef Dubán">
Jozef Dubán

Jozef „Dodo“ Dubán (* 7. jún 1964, Bátorove Kosihy – † 25. apríl 2003, Bratislava) bol spevák a gitarista skupín Money Factor a Tublatanka. Vyštudoval právo, vydal sólový album a účinkoval na Novej scéne v muzikáli Kráľ Dávid.
Money Factor (1988 do 1993).
Karol Radvanszky, Zsolt Csókás, Tibor Fazekas spolu s Dodom Dubánom založili v obci Bátorove Kosihy v roku 1988 hard rockovú skupinu Money Factor. Dodo Dubán v nej účinkoval ako spevák a gitarista. V roku 1992 nahrali svoj debutový album "Svadba čertov", na ktorom boli hity ako „Zostreľ ma prvou ranou“, ale hlavne „Vráť trochu lásky medzi nás“, ktorá je považovaná za jednu z najlepších slovenských rockových balád. V roku 1993 Dodo Dubán opustil Money Factor, kde ho nahradil Jozef Banovič (známy aj ako D. C.).
Tublatanka a vlastné projekty (1993 do 2003).
Keďže Maťo Ďurinda nemohol nájsť náhradu za odchádzajúceho Paľa Horvátha, oslovil Doda Dubána. Ten jeho ponuku prijal a pripojil sa k Tublatanke. V novom obsadení populárnej hard-rockovej formácie Dubán hral na sprievodnú gitaru a na niektorých skladbách sa podieľal aj autorsky. Na Eurovision song contest roku 1994 súťažila skupina so skladbou „Nekonečná pieseň“ a obsadila 17. miesto. V roku 1995 nahrali album "Znovuzrodenie" a skupina sa v štýle stávala viac popovejšia. Svoj druhý a posledný štúdiový album nahral Dodo Dubán s Tublatankou v roku 2001 pod názvom "Pánska jazda".
Aby zostal verný svojmu rockovému štýlu, vydáva v roku 1996 svoj sólový album "Survive The Night", na ktorom spolupracoval s ľuďmi ako Miloš Doležal, Karel Adam, Daniel Haftein, Jaroslav Bartoň, Libor Matejčík, Erich Procházka, Karol Radvanský, Juraj Topor, Pavol Kvassay, Pavol Repa, Anton Popovič a ďalší. Album obsahoval 13 piesní, väčšinou v angličtine.
O dva roky neskôr v r. 1998 spieval na Novej scéne v pôvodnom slovenskom muzikáli Kráľ Dávid.
Úmrtie.
Po tom, čo ho opustila operetná speváčka Jana Šomóšiová, s ktorou žil osem rokov, trpel Dodo Dubán depresiou. V piatok podvečer 25. apríla 2003 vyskočil z okna svojho bytu na siedmom poschodí na Hraničnej ulici v bratislavskom Prievoze. Podľa informácií polície našli Dubánovo telo ležať pred domom a s ťažkými zraneniami ho previezli do nemocnice. Tam na následky zranení zomrel. V ten deň mal s Tublatankou krstiť výberový album "Zlatá Tublatanka 20 rockov".
Pocty.
Na jeho počesť pri odovzdávaní cien Slávik 2003 naspievali Miko Hladký zo skupiny Gladiator, Kuko z Horkýže Slíže, Igor Timko z No Name, Martin Máček z Babylonu, Kuly z Desmodu, Vratko Rohoň z Iné Kafe, Rasťo Kopina z Nocadeň a Robo Papp nové podanie piesne "„Vráť trochu lásky medzi nás“", ktorá sa opäť stala v rádiách hitom. Táto verzia vyšla v r. 2004 ako bonus na reedícii albumu "Svadba čertov", ktorá tiež obsahovala 4 predtým nevydané piesne a demá nahrané Dodom Dubánom.
Tublatanka nahrala na svoj album "Patriot" z roku 2005 "„Pieseň pre Doda“", pre ktorú nakrútila aj videoklip.

</doc>
<doc id="318183" url="https://sk.wikipedia.org/wiki?curid=318183" title="Oš">
Oš

Oš (Kirgizsky: ) je druhé najväčšie mesto v Kirgizsku. Leží v údolí Fergana v juhozápadnej časti krajiny. Osídlenie mesta je doložené viac ako 3000 rokov. V súčasnosti má okolo 220 000 (2003) obyvateľov a je známe svojou širokou etnicitou.

</doc>
<doc id="318186" url="https://sk.wikipedia.org/wiki?curid=318186" title="VarioLF2">
VarioLF2



</doc>
<doc id="318187" url="https://sk.wikipedia.org/wiki?curid=318187" title="VarioLF3">
VarioLF3



</doc>
<doc id="318188" url="https://sk.wikipedia.org/wiki?curid=318188" title="VarioLF">
VarioLF



</doc>
<doc id="318198" url="https://sk.wikipedia.org/wiki?curid=318198" title="Dodo Dubán">
Dodo Dubán



</doc>
<doc id="318206" url="https://sk.wikipedia.org/wiki?curid=318206" title="Americká hokejová liga">
Americká hokejová liga



</doc>
<doc id="318208" url="https://sk.wikipedia.org/wiki?curid=318208" title="Patrick Kluivert">
Patrick Kluivert

Patrick Stephan Kluivert (* 1. júl 1976, Amsterdam) je bývalý holandský futbalový reprezentant, ktorý hrával na pozícií útočníka. Počas svojej kariéry hrával za kluby Ajax Amsterdam, AC Miláno, FC Barcelona, Newcastle United, Valencia CF, PSV Eindhoven a Lille OSC. Predovšetkým v drese Ajaxu a Barcelony sa prejavil jeho futbalový talent. Úspešné bolo jeho pôsobenie aj v , kde drží rekord v počte strelených gólov.
Životopis.
Narodil sa v Amsterdame v rodine, ktorá má predkov zo Surinamu a Curaçaa. Po roku v drese Schellingwoude sa stal členom mládežníckej akadémie Ajaxu. Už v mládežníckom veku reprezentoval svoju krajinu v jednotlivých vekových kategóriach. V roku 1994 sa stal členom prvého mužstva Ajaxu. Bol súčasťou tzv. zlatej generácie futbalistov Ajaxu zo začiatku 90. rokov. K ostatným hráčom tímu patrili tiež odchovanci klubu - Edgar Davids, Clarence Seedorf a Edwin van der Sar. Spolu získali titul v Lige majstrov v roku 1995. O dva roky neskôr v dôsledku Bosmanovho pravidla prestúpil do AC Miláno. Tu odohral len jednu sezónu, než sa presunul do katalánskeho klubu FC Barcelona.
V drese Barcy ho opäť viedol tréner Louis van Gaal, jeho učiteľ ešte z pôsobenia v Ajaxe. Kluivert utvoril úspešné útočné duo s Rivaldom a pomohol klubu získať titul v La Lige v roku 1999.
V roku 2004 odišiel do klubu anglickej Premier League Newcastle United. Tu hrával v útoku s Alanom Shearer a napriek ich streleckej potencii sa klub rozhodol Kluivertovi nepredĺžiť kontrakt. Neskôr nasledoval návrat do Španielska, kde hrával za Valenciu. Väčšinu jeho pôsobenia v tomto klube však bol zranený. Napriek úvahám o návrate do Ajaxu sa jeho novým klubom stal konkurenčný PSV Eindhoven, s ktorým podpísal ročnú zmluvu. Jeho posledným klubom bol francúzsky Lille OSC.

</doc>
<doc id="318211" url="https://sk.wikipedia.org/wiki?curid=318211" title="Justin Bieber">
Justin Bieber

Justin Drew Bieber (* 1. marec 1994, London, Ontário, Kanada) je kanadský spevák, skladateľ a multiinštrumentalista. Po tom, čo ho v roku 2007 objavil manažér prostredníctvom videí na YouTube, podpísal zmluvu s vydavateľstvom RBMG Records a vydal svoje debutové EP s názvom "My World" (2009). V Spojených štátoch bol certifikovaný platinovou platňou. Stal sa prvým umelcom, ktorý mal sedem piesní z debutovej nahrávky v rebríčku "Billboard" Hot 100. 
V 16-tich rokoch vydal svoj prvý štúdiový album s názvom "My World 2.0" (2010), ktorý obsahoval populárny singel „Baby“"." V americkom rebríčku "Billboard" 200 debutoval na prvej priečke, čím sa stal najmladším sólovým mužským umelcom, ktorý sa dostal na vrch rebríčka po 47 rokoch. Rýchlo sa stal idolom tínedžerov. Po svojom debutovom albume a propagačných turné vydal svoj 3D biograficko-hudobný film "". Jeho ďalší album "Under the Mistletoe" (2011) sa stal prvým vianočným albumom mužského umelca, ktorý debutoval na prvom mieste v rebríčku "Billboard" 200. V rokoch po vydaní albumu "Believe" (2012) čelil niekoľkým kontroverziám pre svoju vzpurnú povahu a jeho hlas prešiel do žánru R&amp;B a hip hopu.
Singel „Where Are Ü Now“, v spoluprácii so Skrillexom a Diplom, ktorý bol vydaný v roku 2015, znamenal novú éru Bieberovej kariéry, kedy prešiel na EDM. Táto pieseň mu priniesla cenu Grammy za najlepšiu tanečnú nahrávku. Koncom roku 2015 vyšiel Bieberov štvrtý štúdiový album "Purpose", ktorý sa stal jeho komerčne najúspešnejším albumom. Tri pesničky z tohto albumu sa dostali na prvé miesto v "Billboard" Hot 100: „What Do You Mean?“, „Sorry“ a „Love Yourself“. Po vydaní albumu "Purpose" sa zúčastnil na niekoľkých úspešných spoluprácach, napríklad na piesňach „Cold Water“, „Let Me Love You“, „Despacito (Remix)“, „I'm the One“, „I Don't Care“ a „10,000 Hours“, z ktorých všetky sa dostali do prvej päťky v USA. Po tom, čo si vzal prestávku na sústredenie sa na manželstvo s Hailey Baldwinovou a čelil komplikáciám s lymskou boreliózou, vydal svoj piaty štúdiový album "Changes". Stal sa jeho siedmym albumom na prvej priečke v USA, čo z neho urobilo vo veku 25 rokov najmladšieho sólového umelca, ktorý dosiahol v USA sedem albumov na prvom mieste. V roku 2021 vydal šiesty štúdiový album "Justice." 
S predajom viac ako 150 miliónov nahrávok je Bieber jedným z najpredávanejších hudobných umelcov na svete. Získal množstvo ocenení vrátane dvoch cien Grammy, 18-tich American Music Awards, 20-tich "Billboard" Music Awards, dvoch cien Brit Awards, ceny Latin Grammy, rekordných 21 MTV Europe Music Awards a šiestich cien MTV Video Music Awards. Časopis "Time" ho označil v roku 2011 za jedného zo 100 najvplyvnejších ľudí na svete. V rokoch 2011, 2012 a 2013 bol v časopise "Forbes" zaradený na zoznam desiatich najsilnejších celebrít sveta. V roku 2016 sa Bieber stal prvým umelcom z Vevo, ktorý prekonal 10 miliárd zhliadnutí na videách.
Detstvo.
Justin Bieber sa narodil 1. marca 1994 v St Joseph's Hospital v meste London v Kanade, ale vyrastal v Stratforde. Je jediným dieťaťom Jeremyho Jacka Biebera a Patricie „Pattie“ Mallette. Jeho rodičia neboli nikdy zosobášení. Justinovej mame s výchovou pomáhala jej matka, Diane, a nevlastný otec, Bruce. Pattie má francúzsko-kanadský pôvod; Justinov prastarý otec mal nemeckých predkov a má aj ďalšie anglické, škótske a írske korene. Tiež raz priznal, že má neurčených domorodých kanadských predkov. 
Justin má dvoch nevlastných súrodencov z otcovej strany: sestru Jazmyn (* 2009) a brata Jaxona (* 2010). Pattie žila ako slobodná matka a keďže mali nízke príjmy, veľakrát pracovala na množstvách nízko-platených miest v kanceláriách. Justin udržiaval kontakt so svojím otcom. 
Justin chodil na základnú školu do Jeanne Sauvé Catholic School s vyučovacím jazykom francúzskym. V detstve sa zaujímal o hokej, futbal a šach. Postupne ako rástol, učil sa sám hrať na klavíri, bicích, gitare a trúbke. V roku 2012 absolvoval strednú školu v Stratforde na St. Michael Catholic Secondary School so stupňom 4,0 GPA. V roku 2007, keď mal dvanásť rokov, zaspieval pieseň „So Sick“ od Ne-Yo na miestnej speváckej súťaži v Stratforde a umiestnil sa na druhom mieste. Jeho mama zverejnila video z vystúpenia na YouTube, aby ho mohla vidieť rodina aj priatelia. Pokračovala s pridávaním videí, na ktorých Justin prespieval rôzne R&amp;B piesne a jeho popularita na stránke rástla.
Kariéra.
2008 – 2010: Začiatky kariéry a "My World".
Pri hľadaní videí iného speváka si omylom bývalý marketingový manažér So So Def Recordings, Scooter Braun, spustil jedno z Justinových videí z roku 2007. Ohromený sa obrátil na divadlo, v ktorom Justin hrával. Vo svojich 13 rokoch, išiel do Atlanty, aby nahral s Braunom demo nahrávky. O týždeň neskôr už spieval pre Ushera.
Onedlho podpísal zmluvu s Raymond Braun Media Group (RBMG), spoločným podnikom Brauna a Ushera. Justin Timberlake sa údajne tiež chystal s Bieberom podpísať zmluvu, ale stratil ponuku v prospech Ushera. Ten sa potom pokúšal nájsť pomoc pri hľadaní vydavateľstva pre Justina od vtedajšieho manažéra Chrisa Hicksa, ktorý mu pomohol dohodnúť konkurz s L.A. Reidom z The Island Def Jam Music Group. V októbri 2008 Reid podpísal Justinovi zmluvu s Island Records (čo vyústilo do spoločného podniku medzi RBMG a Island Records). Vymenoval Hicksa za výkonného viceprezidenta Def Jam, odkiaľ mohol riadiť Justinovu kariéru. Ten sa potom s matkou prisťahoval do Atlanty, kvôli ďalšej spolupráci s Braunom a Usherom. V roku 2008 sa stal Braun Justinovým manažérom. 
Prvý singel, „One Time“ bol vydaný v rádiu, zatiaľ čo ešte nahrával svoj debutový album. Pieseň dosiahla dvanástu priečku v Canadian Hot 100 počas prvého týždňa od vydania v júli 2009 a neskôr dosiahla 17. priečku v "Billboard" Hot 100. Počas roku 2009 zaznamenala medzinárodný úspech. Bola ocenená platinovou platňou v Kanade a USA a zlatou platňou v Austrálii a na Novom Zélande. Justinov prvý album, "My World", bol vydaný 17. novembra 2009. Nasledujúce tri single, „One Less Lonely Girl“, „Love Me“ a „Favorite Girl“, boli vydané exkluzívne na iTunes Store a umiestnili sa v top 40 na "Billboard" Hot 100. 
„One Less Lonely Girl“ bola neskôr vydaná aj v rádiu a vyšplhala sa do top 15 v Kanade a USA. Bola ocenená zlatou platňou. Album "My World" bol nakoniec ocenený platinou v Spojených štátoch a dvojitou platinovou platňou v Kanade a Veľkej Británii. Na podporu albumu uskutočnil niekoľko živých vystúpení ako VMA 09 Tour na mtvU, "The Dome", na "YTV The Next Star", "The Today Show", The "Wendy Williams Show", "Lopez Tonight", "The Ellen DeGeneres Show", "It's On with Alexa Chung", "Good Morning America", "Chelsea Lately" a "106 &amp; Park". Koncom roku 2009 si zahral aj v epizóde "True Jackson, VP".
Justin zaspieval pieseň „Someday at Christmas“ od Stevieho Wondera pre amerického prezidenta Baracka Obamu a prvú dámu Michelle Obamovú v Bielom dome v programe Christmas in Washington, ktorý bol vysielaný 20. decembra 2009 v americkej televízii TNT. 31. decembra 2009 bol takisto jedným z účinkujúcich v programe Dick Clark's New Year's Rockin' Eve with Ryan Seacrest a 31. januára 2010 bol moderátorom 52. ročníka Cien Grammy. Dostal ponuku zaspievať si v prerobenej verzii Jacksonovej piesne „We Are The World“ (pri jej 25. výročí) pre Haiti, ktoré zničilo zemetrasenie. Bieber spieval úvodnú pasáž, ktorú v pôvodnej verzii spieva Lionel Richie. 12. marca 2010 bola vydaná verzia K'naanovej piesne „Wavin' Flag“, ktorú nahrala skupina kanadských hudobníkov známych ako Young Artists for Haiti a Justin v nej spieva záverečnú pasáž.
„Baby“, hlavný singel z druhej časti jeho debutového albumu "My World 2.0", na ktorom spolupracoval aj Ludacris, bol vydaný v januári 2010. Vyšplhal sa na piatu priečku v USA a umiestnil sa v top 10 v ďalších siedmich krajinách. 15. júla 2010 sa jeho videoklip „Baby“ stal najsledovanejším videom na YouTube v histórii s viac ako 726 miliónov videní. Dva digitálne single, „Never Let You Go“ a „U Smile“ boli medzi top 30 hitmi amerického rebríčka Hot 100 a medzi top 20 hitmi v Kanade. Podľa hodnotenia servera Metacritic, album dostal „všeobecne priaznivé recenzie“. Debutoval ako číslo 1 na americkom albumovom rebríčku "Billboard" 200 (počas prvého týždňa sa v USA predalo 283-tisíc kópii) a tak sa stal vo veku 16 rokov najmladším spevákom, ktorému sa podarilo dobyť "Billboard" od augusta 1963. Rebríček vtedy ovládol iba 13-ročný talentovaný chlapec Stevie Wonder. "My World 2.0" debutoval ako číslo 1 tiež v kanadskom, írskom, austrálskom a novozélandskom albumovom rebríčku a dostal sa do top 10 v ďalších pätnástich krajinách. Na podporu albumu sa objavil v niekoľkých programoch ako "The View", "Kids Choice Awards 2010", "Nightline", "The Late Show with David Letterman", "The Dome" a "106 &amp; Park". Bieber a Sean Kingston spolupracovali na singli „Eenie Meenie“, ktorý sa objavil na Bieberovom debutovom albume. Pieseň sa dostala do top 10 vo Veľkej Británii a Austrálii a do top 20 v ďalších štátoch. 10. apríla 2010 bol hudobným hosťom v Saturday Night Live. 4. júla 2010 vystúpil v Macy's Fourth of July Fireworks Spectacular v New Yorku. Druhý singel z albumu "My World 2.0" , „Somebody to Love“, bol vydaný v apríli 2010, ale nepodarilo sa mu získať úspech v rebríčku, tak bol v spolupráci s Usherom vytvorený remix, ktorý sa umiestnil na desiatej priečke v Kanade, pätnástej v Spojených štátoch a v mnohých ďalších krajinách sa dostal do top 20.
2010 – 2011: "My World 2.0" a "Never Say Never".
23. júna 2010 začal v Hartforde, štát Connecticut svoje prvé oficiálne turné, v USA a Kanade, na podporu "My World" a "My World 2.0". Turné sa volá "My World Tour" a jeho severoamerická časť skončila 23. decembra 2010 v Atlante, počas tohto obdobia odspieval 86 štvorhodinových koncertov. 4. marca 2011 začala v Birminghame ďalšia časť turné, ktorá pokračovala po Európe, Izraeli, Austrálii a Ázii a skončila 19. mája 2011 v Tokiu. Od 30. septembra do 19. októbra 2011 sa konala v krajinách Strednej a Južnej Ameriky posledná séria tohto veľkého turné, počas ktorého Justin odspieval celkovo 130 koncertov.
V lete 2010 začal nahrávať svoj druhý album v New Yorku. Jeho hlas je v súčasnosti hlbší ako keď nahrával svoj prvý album, pretože je v puberte. V apríli 2010 v diskusii o jeho hlase poznamenal: "„Je zlomený. Ako každý dospievajúci chlapec sa s tým vyrovnávam a mám najlepšieho hlasového trénera na svete. [...] Niektoré tóny v piesni Baby už nedokážem zaspievať. Musíme znížiť tóninu, keď spievam naživo.“" Britský spevák a skladateľ Taio Cruz potvrdil, že píše piesne pre Justinov ďalší album. Hip-hopový producent Dr. Dre v júli produkoval s Bieberom pár skladieb, ale nie je známe, či boli spravené pre album, ktorý by mal byť vydaný v roku 2011.
Bieber bol hosťujúca hviezda v 11. sérii krimiseriálu "". Podľa agentúry Reuters stvárnil „problematického teenagera, ktorý stojí pred ťažkým rozhodnutím týkajúcim sa jeho jediného brata – rozhodnutím, ktoré ho dostane do napätých vzťahov s vyšetrovateľmi.“ Bieber sa objavil aj v ďalšej epizóde série v závislosti na vývoji príbehu jeho postavy.
V októbri 2010 oznámil vydanie nového akustického albumu s názvom "My Worlds Acoustic", ktorý obsahuje akustické verzie piesní z albumov "My World" a "My World 2.0" a jednu úplne novú pieseň s názvom „Pray“. V USA a Kanade bol vydaný 26. novembra 2010.
Na jeseň 2010 mal krátky koncert na 2010 MTV Video Music Awards, kde zaspieval mix piesní „U Smile“, „Baby“, „Somebody to Love“ a zahral si aj na bicích; zaspieval si aj v hudobnej show X Factor v Londýne, kde si od porotcov (Simon Cowell, Louis Walsh, Dannii Minogue a Cheryl Cole) a publika vyslúžil standing ovation.
1. decembra 2010 získal dve nominácie na ceny Grammy. Udeľovanie cien sa uskutočnilo 13. februára 2011 v Los Angeles.
Jedným z najväčších projektov je celovečerný film s názvom "Justin Bieber: Never Say Never", v ktorom vôbec po prvýkrát rozpovie celý svoj príbeh od začiatku až po súčasnosť. Je to exkluzívna VIP vstupenka do zákulisia jeho života. Ukáže divákom, ako sa z pouličného speváka v malom mestečku Stratford stal multi-platinový umelec a jedna z najväčších hviezd na svete. Vo filme sú použité tiež zábery z turné "My World Tour". Premiéra filmu bola v Spojených štátoch 11. februára 2011 a počas tohto dňa sa jeho zisk odhaduje na 12,4 mil. dolárov. Počas nasledujúceho víkendu zarobil 30,3 mil. dolárov, čím prekonal očakávania, keď sa priblížil k sume, ktorú v roku 2008 zarobil 3D hudobný film "Hanah Montana &amp; Miley Cyrus: Best of Both Worlds Concert" (31,1 mil. $), ktorý drží rekord za top debut v hudobno-dokumentárnom žánri. V priebehu ďalších šiestich týždňov zarobil len v USA viac než 72,3 mil. dolárov, stal sa tak najúspešnejším koncertným filmom na domácej scéne a prekonal pri tom aj film "Michael Jackson: This Is It" (72,1 mil. $). Film je sprevádzaný Bieberovým druhým remixovým albumom, "Never Say Never – The Remixes", vydaným 14. februára 2011, ktorý obsahuje piesne z jeho debutového albumu, v ktorých si, medzi inými, zaspievali aj Miley Cyrusová, Chris Brown a Kanye West. Tento album debutoval ako No. 1 na "Billboard" 200 počas prvého týždňa predaja a po "My World 2.0" je to už druhý Bieberov album, ktorý sa umiestnil na prvej priečke albumového rebríčka za menej ako rok.
Justin začal svoj tretí rok na svetovej hudobnej scéne vydaním albumu "Under the Mistletoe" 1. novembra 2011, na jeho príprave spolupracovali napríklad aj Mariah Carey, Usher či Boyz II Men. Je to jeho prvý vianočný album, ktorý obsahuje mix tradičných vianočných piesní, no aj niekoľko noviniek. V 55 ročnej histórii rebríčka "Billboard" 200 sa stal prvým spevákom, ktorého vianočný album debutoval na prvej priečke s počtom 210 000 predaných kópii počas prvého týždňa a celkovo je to len ôsmy vianočný album na prvom mieste. "Under the Mistletoe" je už tretí jeho album číslo 1, čo z neho robí prvého sólového speváka v histórii, ktorý získal tri prvé miesta v rebríčku, lebo to je pyšná Paulína ešte pred dovŕšením 18 rokov.
2012 – 2015: "Believe", "Journals" a iné projekty.
Na začiatku roka 2011 začal nahrávať svoj tretí štúdiový album s názvom "Believe". Nasledujúci týždeň sa objavil v "The Ellen DeGeneres Show", kde oznámil, že jeho prvým singlom z albumu bude pieseň „Boyfriend“, ktorý vyjde 26. marca 2012. Pieseň debutovala na druhej priečke amerického rebríčku "Billboard" Hot 100 s celkovým predajom cez 521 tisíc digitálnych kópií. 
Jeho tretí štúdiový album "Believe" vyšiel 19. júna 2012 prostredníctvom Island Records. Album predstavoval odstup od teen popu k dance-popu a iným R&amp;B žánrom. Album debutoval na prvej priečke rebríčku "Billboard" 200 a tým sa stal jeho štvrtým albumom číslo jeden. Predalo sa cez 57,000 kópií v prvom týždni predaja v Kanade a debutoval na prvom mieste Canadian Albums Chart. 
Turné na podporu nového albumu s názvom Believe Tour, začalo v septembri 2012 v Glendale v Arizone. 14. decembra 2012 sa objavil v "The Ellen DeGeneres Show", kde oznámil svoje plány vydať akustický album s názvom "Believe Acoustic", ktorý vyšiel 29. januára 2013. 
7. marca 2013 omdlel v zákulisí koncertu v londýnskej O2 aréne, po tom, čo sa sťažoval na problémy s dýchaním počas svojho vystúpenia a previezli ho do nemocnice. Kvôli slabému predaju lístkov, zrušil svoj druhý koncert v Lisabone v Portugalsku, ktorý sa mal konať 12. marca. V auguste 2013, zremixoval duetovú verziu presne od Michaela Jacksona s názvom „Slave To The Rhythm“, ktorá ale neplánovane unikla. Neskôr pieseň „Twerk“ od rappera Lil Twista v spolupráci s Justinom a Miley Cyrusovou, tiež niekto nezákonne zavesil na internet. 
3. októbra 2013 oznámil, že vydá každý pondelok novú pieseň po dobu 10 týždňov, ako upútavky k filmu "Justin Bieber's Believe", ktorý mal premiéru 25. decembra 2013. Film je pokračovanie "" a Jon M. Chu sa vrátil k jeho režírovaniu. Prvá pieseň s názvom „Heartbreaker“ vyšla 7. októbra a po nej tiež „All That Matters“, „Hold Tight“, „Recovery“, „Bad Day“, „All Bad“, „PYD“ featuring R. Kelly, „Roller Coaster“ a „Change Me“. Posledná z desiatich piesní bola „Confident“ featuring Chance the Rapper, ktorá vyšla 9. decembra 2013. V ten istý deň bolo oznámené, že týchto 10 skladieb bude súčasťou novej kolekcie s názvom "Journals". Album bol dostupný len prostredníctvom iTunes počas limitovanej doby: 23. december 2013 – 9. január 2014. Názvy ďalších pridaných piesní sú: „One Life“, „Backpack“ featuring Lil Wayne, „What's Hatinin“ featuring Future, „Swap It Out“ a „Memphis“ featuring Big Sean a Diplo. V novembri 2014 tiež vydal pieseň v spolupráci s austrálskym spevákom, Codym Simpsonom s názvom „Home to Mama“. 
Kvôli rozpadu vydavateľstva The Island Def Jam Music Group v apríli 2014, bol Justin a ostatní umelci presunutí do Def Jam Recordings, dôsledkom čoho bolo, že títo umelci už naďalej nemali zmluvu s Island Records.
2015 – 2017: "Purpose".
Vo februári 2015 vydal Justin a Jack Ü pieseň „Where Are Ü Now“. Na ocenení Grammy Awards 2016 vyhrala táto skladba ocenenie Grammy za najlepšiu tanečnú nahrávku. V marci 2015 sa objavil vo videoklipe k singlu „I Really Like You“ od Carly Rae Jepsen.
Justin sa objavil v epizóde šou stanice Fox, "Knock Knock Live", ktorú odvysielali ešte pred tým, ako bol po dvoch častiach seriál zrušený. 28. augusta 2015 vydal singel „What Do You Mean?“ ako titulnú skladbu jeho štvrtého štúdiového albumu "Purpose". Skladba je zmesou tínedžerského popu, elektronickej tanečnej hudby a akustického R&amp;B a stala sa Biebrovým prvým singlom na prvej priečke v "Billboard" Hot 100. Stal sa najmladším mužským umelcom, ktorý debutoval na vrchu rebríčka, čím sa zapísal do Guinnessovej knihy rekordov. 23. októbra 2015 vydal druhý singel z albumu, s názvom „Sorry“. Pieseň debutovala v "Billboard" Hot 100 na druhej priečke. Po ôsmich týždňoch pretržite na druhej priečke sa dňa 23. januára 2016 skladba dostala na prvé miesto rebríčka, a stala sa tak druhou Bieberovou piesňou na prvom mieste v "Billboard" Hot 100. Tretí singel z albumu "Purpose", „Love Yourself“ sa taktiež umiestnil na prvom mieste v USA, čím sa stal prvým mužským umelcom po takmer desaťročí, ktorý mal tri single z albumu na prvej priečke, od čias Justina Timberlakea a jeho albumu "FutureSex/LoveSounds" v roku 2006. 8. marca 2016 vyšiel štvrtý singel z albumu, „Company“.
"Purpose" vyšiel 13. novembra 2015 a debutoval na prvej priečke v "Billboard" 200, čím sa stal šiestym Biebrovým albumom, ktorý debutoval na vrchu rebríčka. Za rok 2015 to bol štvrtý najpredávanejší album s celosvetovým predajom 3,1 miliónov kópii. K júnu 2016 sa ich predalo 4,5 miliónov kópii. 11. novembra 2015 oznámil, že odštartuje Purpose Tour. Celosvetové turné začalo 9. marca 2016 v Seattle. 24. júna 2017 predčasne turné ukončil z dôvodu „nepredvídaných udalostí“.
22. júla 2016 vydal nový singel s Major Lazerom a dánskou speváčkou MØ, s názvom „Cold Water“. V americkom "Billboard" Hot 1000 debutoval na druhom mieste, čím sa stala Biebrovou treťou skladbou debutujúcou na treťom mieste, vďaka čomu predbehol rekord Mariah Careyovej s najviac debutovými singlami na druhom mieste (2). V auguste 2016 spolupracoval s francúzskym DJom DJ Snakeom na skladbe „Let Me Love You“. V "Billboard" Hot 100 sa najvyššie umiestnila na štvrtom mieste. Neskôr vypožičal hlas v skladbe „Deja Vu“ od amerického speváka Post Malonea. Zúčastnil sa v dokumente "Bodyguards: Secret Lives from the Watchtower" (2016).
2017 – 2019: Kolaborácie.
16. apríla 2017 vydali portorický speváci Luis Fonsi a Daddy Yankee remix ich pesničky „Despacito“ v spolupráci s Biebrom. Bola to jeho prvá pieseň v roku 2017 a prvá, ktorú spieval po španielsky. Tento remix povýšil originálnu pieseň do Hot 100's Top 10, čím sa stala prvou prevažne španielsky hovoriacou piesňou, ktorá sa dostala do top 10 v Billboard Hot 100 od Macareny v roku 1996. 
28. apríla 2017 vypožičal hlas spolu s rappermi Quavom, Chance the Rapperom a Lil Waynem, k skladbe „I'm the One“ od DJ Khalida. Pieseň debutovala v "Billboard" Hot 100 na prvom mieste, čím sa stala Biebrovou druhou debutovou skladbou na prvom mieste a štvrtou skladbou na vrchu rebríčku. O týždeň neskôr sa „Despacito“ umiestnilo v americkom rebríčku na prvom mieste, čím sa skladba stala prvou prevažne španielsky hovoriacou skladbou na prvom mieste v Hot 100 po viac ako dvadsiatich rokoch, a taktiež sa stala Biebrovou piatou skladbou na prvom mieste, čím sa stal prvým umelcom v histórii, ktorý sa umiestnil na prvej priečke v novom No. 1 dva týždne za sebou. 9. júna 2017 vydal francúzsky DJ David Guetta skladbu „2U“, ktorú Bieber naspieval. 
17. augusta 2017 vydal singel „Friends“ s americkým nahrávacím producentom a skladateľom BloodPopom. Skladatelia Julia Michaelsová a Justin Tranter sa opäť spojili s Bieberom, aby vytvorili skladbu, rovnako ako mu v roku 2015 pomohli vytvoriť singel „Sorry“ na jeho štúdiovom albume "Purpose". Nezúčastnil sa Grammy Awards Show 2018, kde mal vystúpiť s nominovanou skladbou „Despacito“, čo vysvetlil tým, že sa nejde zúčastňovať žiadnych show awards vystúpení dokým nedokončí svoj nasledujúci album. V júli 2018 sa Bieber opäť stretol s DJom Khaledom pri piesni „No Brainer“ a opäť spolupracoval s Chance the Rapperom a Quavo. Účinkoval aj v sprievodnom hudobnom videu.
10. mája 2019 vydali britský spevák Ed Sheeran a Bieber skladbu „I Don't Care“, z Sheeranovho albumu "No.6 Collaborations Project" (2019). Dvojica už predtým spolupracovala, pričom Sheeran je spoluautorom Bieberovej piesne z roku 2015 „Love Yourself“ a piesne Majora Lazera z roku 2016 „Cold Water“, v ktorej sa predstavil aj Bieber. „I Don't Care“ sa stalo celosvetovým hitom, umiestnilo sa na prvej priečke v 26 krajinách, zatiaľ čo v USA sa najvyššie umiestnilo na druhom mieste. 11. júla sa predstavil v remixe skladby „Bad Guy“, ktorá bola prelomovou skladbou speváčky Billie Eilish. 4. októbra 2019 vydali Bieber a country duo Dan + Shay pieseň „10,000 Hours“, ktorá debutoval na štvrtej priečke v americkom "Billboard" Hot 100.
2019 – 2021: "Changes, Justice" a "Freedom".
25. marca 2019 oznámil cez Instagram, že si dá od hudby pauzu k vyriešeniu „hlboko zakoreneného problému“, s ktorým sa stretáva. 24. decembra 2019 oznámil, že bude vydávať svoj piaty štúdiový album a pustí sa do svojho štvrtého koncertného turné v roku 2020. Prvý singel z albumu, „Yummy“, vyšiel 3. januára 2020. V "Billboard Hot 100" debutoval na druhom mieste. 31. decembra 2019 tiež zverejnil trailer ohlasujúcu jeho 10-epizódny dokumentárny seriál "", ktorý sa v epizódach na YouTube objaví v pondelok a stredu od 27. januára 2020. Pri účasti v "The Ellen DeGeneres Show" 28. januára 2020 prezradil, že jeho piaty štúdiový album "Changes" vyjde 14. februára 2020. V rovnaký deň vydal tiež propagačný singel k albumu, s názvom „Get Me“, ktorý naspieval s Kehlani. 7. februára vydal skladbu „Intentions“ ako druhý singel z albumu. V "Billboard Hot 100" sa umiestnila na piatom mieste. "Changes" vyšlo 14. februára a debutovalo na prvom mieste v "Billboard" 200.
27. januára 2020, na premiére dokumentárneho cyklu Bieberovho "Seasons", oznámil nový singel „La Bomba“, na ktorom sa predstaví kolumbijský spevák J Balvin, v ktorom bude Bieber spievať v angličtine aj španielčine. 28. februára 2020 došlo k úniku videoklipu k hudobnému videu, ktorý obsahoval časť piesne. 8. mája 2020 vydala americká speváčka Ariana Grande a Bieber singel „Stuck with U“, ktorý sa umiestnil na prvom mieste v rebríčku "Billboard" Hot 100. 18. septembra 2020 vydal kolaboráciu s Chance the Rapperom k piesni „Holy“, ktorú nazval začiatkom jeho novej éry. V "Billboard" Hot 100 dosiahla najvyššie tretiu priečku. 15. októbra 2020 vydal pieseň „Lonely“ v spolupráci s Benny Blancom. Spolu s J Balvinom sa zúčastnil remixu piesne „Mood“ od 24kGoldna, ktorý vyšiel 6. novembra 2020. 20. novembra 2020 vydali Shawn Mendes a Bieber skladbu „Monster“ pre Mendesov štvrtý štúdiový album "Wonder." 1. januára 2021 vydal singel „Anyone“.
5. marca vyšiel jeho štvrtý singel z albumu, „Hold On“. 19. marca 2021 vydal svoj šiesty štúdiový album "Justice", ktorý získal pozitívne hodnotenia Piaty singel „Peaches“ vyšiel v deň vydania albumu. "Justice" debutovalo na prvej priečke v "Billboard" 200, čím sa stal Biebrovým šiestym albumom číslo jeden, zatiaľ čo „Peaches“ debutovalo na prvej priečke v "Billboard" Hot 100.
4. apríla, na Veľkú noc, prekvapil vydaním "Freedom", gospelom inšpirované EP pozostávajúce zo šiestich piesní. 11. apríla 2021 viedol "Justice" rebríček "Billboard" 200 o necelých 1 000 kusov a stal sa prvým Bieberovým plnohodnotným albumom, ktorý strávil viac ako jeden týždeň na vrchole rebríčka za viac ako dekádu. 
Umenie.
Hudobný štýl.
Bieberova hudba je hlavne pop a R&amp;B. V roku 2010 tvrdil Jody Rosen z "Rolling Stone", že obsah jeho hudby „ponúka jemný úvod k tajomstvám a srdciam dospievania: piesne plné romantiky, ale predovšetkým bez sexu“. V januári 2012 Bieber pre časopis "V" uviedol, že nechce spievať o sexe, drogách a nadávkach. Uviedol: „Chcem to robiť svojím vlastným tempom. Nechcem začať spievať o veciach ako sex, drogy a nadávky. Som zamilovaný a možno sa k milovaniu dostanem viac, keď budem starší. Ale chcem byť niekým, koho si všetci vážia.“
Vplyvy.
Bieber uviedol ako svoje hudobné inšpirácie Michaela Jacksona, The Beatles, Boyz II Men, Mariah Careyovú, Justina Timberlakea, Stevieho Wondera, Tupaca a Ushera.
Imidž.
YouTube and Twitter.
Britský týždenník, "Observer", uverejnil správu, že Justin Bieber je na sociálnych sieťach vplyvnejší než prezident USA Barack Obama alebo Dalajláma. Podľa Jana Hoffmana z New York Times, časť Justinovej popularity pramení z jeho kanála na YouTube. Dávno pred tým, než vydal svoj prvý album "My World", videá na YouTube prilákali milióny divákov. Braun si to všimol. Skôr, ako prileteli spolu do Atlanty, Braun chcel najprv viac zviditeľniť Justina na YouTube a preto nahral viac domácich videí. Pokračoval s uploadom na svoj kanál a vytvoril si účet na Twitteri cez ktorý pravidelne komunikuje so svojimi fanúšikmi; na konci februára 2013 už mal na Twitteri viac než 36 miliónov následníkov. Od vtedy sa toto číslo sústavne zvyšuje, v priemere o 24 tisíc fanúšikov za deň. Účty mu tiež slúžia na marketingové účely, napríklad video „One Time“ sa začalo rýchlo predávať po tom, ako sa objavilo na YouTube.
Usher poznamenal, že zatiaľ čo on aj Justin začali v rovnakom veku, „ja som mal možnosť rozbehnúť svoj úspech, ale jemu sa to stalo náhle.“ Ako výsledok, Usher, Braun, bodyguard Kenny a ďalší dospelí okolo Justina ho neustále pripravujú na zvládanie slávy a jeho verejného imidžu. Po podpísaní zmluvy Usher vymenoval jedného zo svojich bývalých asistentov, Ryana Gooda, za Justinoveho road manažéra a štylistu. Good, kedysi prezývaný Justinov „swagger coach“, vytvoril pre speváka „streetwise vzhľad“, ktorý pozostáva zo šiltovky, mikiny, retiazky a tenisiek. Amy Kaufman z "Los Angeles Times" to okomentovala: „Napriek výsledku malomestskej výchovy v Stratforde, Ontario, Justinov spôsob obliekania a prejavu naznačujú, že napodobňuje svojich obľúbených rapperov.“ Dlhšie vlasy, ktoré Justin pôvodne mal a jeho popularita sa ukázali ako kultúrny fenomén. Jeho účes sa stal jedným z najviac kopírovaných. Vo februári 2011 zmenil svoj účes a prostredníctvom eBay predal pramienok svojich vlasov za 40.688 dolárov. Tento zisk venoval charite, ktorá zachraňuje a rehabilituje zvieratá. V roku 2025 spustil vlastnú značku módneho oblečenia a doplnkov pod názvom "Skylrk". 
Bieber sa často objavuje na stránkach teen magazínov ako je Tiger Beat a je označovaný za „teen idol“. V januári 2011 sa objavil na titulnej strane prestížneho amerického magazínu Vanity Fair. Od marca 2011 je možné v múzeách voskových figurín Madame Tussauds v New Yorku, Amsterdame, Londýne a aj v Británii nájsť Justinovu figurínu. Magazín Forbes ho zaradil v júni 2011 na 2. miesto v zozname najlepšie platených celebrít do 30 rokov, na 3. miesto v zozname najvplyvnejších celebrít sveta a na 9. miesto v zozname najlepšie zarábajúcich hudobníkov sveta so ziskom 53 mil. $ v období máj 2010 – máj 2011 a je najmladšou hviezdou v rebríčkoch.
Diskografia.
Štúdiové albumy
EP.
Kompilačné albumy
Remixové albumy
Ocenenia a nominácie.
2010
2011
2012

</doc>
<doc id="318213" url="https://sk.wikipedia.org/wiki?curid=318213" title="UNHCR">
UNHCR



</doc>
<doc id="318215" url="https://sk.wikipedia.org/wiki?curid=318215" title="Pere Riba">
Pere Riba

Pere Riba (* 7. apríl 1988, Barcelona, Španielsko) je súčasný španielsky profesionálny tenista. Aktuálne (máj 2010) je na 96. mieste medzinárodného rebríčka ATP. 

</doc>
<doc id="318216" url="https://sk.wikipedia.org/wiki?curid=318216" title="Normálové zrýchlenie">
Normálové zrýchlenie

Normálové zrýchlenie (najmä pri pohybe po kružnici nazývané aj dostredivé zrýchlenie alebo centripetálne zrýchlenie) je zložka zrýchlenia v smere hlavnej normály trajektórie pohybu. Je to vektorová veličina, ktorá charakterizuje časovú zmenu smeru rýchlosti. Označuje sa formula_1 a má jednotku m.s-2. Platí:
formula_2
kde
Opakom normálového zrýchlenia je tangenciálne zrýchlenie. Súčet normálového a tangenciálneho zrýchlenia je (celkové) zrýchlenie.

</doc>
<doc id="318217" url="https://sk.wikipedia.org/wiki?curid=318217" title="Centripetálne zrýchlenie">
Centripetálne zrýchlenie



</doc>
<doc id="318219" url="https://sk.wikipedia.org/wiki?curid=318219" title="Liam O’Flaherty">
Liam O’Flaherty

Liam O’Flaherty (* 28. august 1896, Inishmore, Írsko – † 7. september 1984, Dublin, Írsko) bol írsky spisovateľ. Študoval na University College Dublin a okolo roku 1920 patril k jedným z najobľúbenejších írskych autorov románov a poviedok. Niektoré z jeho príbehov boli sfilmované, hlavne v období 30. rokov 20. storočia. Napriek tomu, že jeho rodnou rečou bola írčina, písal v angličtine.
Dielo.
Napísal viac diel a v slovenčine vyšlo:

</doc>
<doc id="318227" url="https://sk.wikipedia.org/wiki?curid=318227" title="Zoznam hradov a zámkov v Rakúsku">
Zoznam hradov a zámkov v Rakúsku

Tento súpis zahŕňa Hrady a zámky v Rakúsku. Súpis je členený podľa rakúskych spolkových krajín a v rámci krajín abecedne.

</doc>
<doc id="318233" url="https://sk.wikipedia.org/wiki?curid=318233" title="Christine de Pisan">
Christine de Pisan

Christine de Pisan alebo Christine de Pizan (* 1364, Benátky – † 1430, kláštor v Poissy) bola poetka a spisovateľka pôvodom z Talianska, pôsobiaca vo Francúzsku a píšuca po francúzsky. Christine de Pizan bola prvou ženskou autorkou v dejinách francúzskej literatúry. Okrem poézie písala aj politické a filozofické traktáty. 
Život.
Narodila sa v rodine renomovaného lekára a astrológa Thomasa de Pizan (Tommaso di Benvenuto da Pizzano), ktorý od roku 1368 pôsobil na dvore francúzskeho kráľa Karola V.. Christine dostala na kráľovskom dvore šľachtickú výchovu typickú pre jej dobu a hlboké humanistické vzdelanie a skoro začala skladať lyrické básne. Jej vyberané spôsoby a umelecký talent sa jej postarali o obdiv súčasníkov a mnohé ponuky na sobáš. V roku 1379 sa vydala za Étienna de Castel, ktorý pôsobil na kráľovskom dvore ako tajomník. 
Šťastie a priaznivé pomery pre Christine netrvali dlho. Kráľ Karol v roku 1380 umrel a jej manžel Étienne sa ocitol bez stáleho príjmu a oficiálneho miesta. V roku 1385 umrel Christinin otec Pizzano. O desať rokov umrel aj jej manžel Étienne. Christine mala vtedy 26 rokov, keď sa ocitla sama s tromi deťmi. V tomto období čelila viacerým súdnym procesom kvôli nesplateným dlhom po zosnulom manželovi a trpela hmotnou biedou. Prijala preto miesto pisárky na kráľovskom dvore a začala skladať lyrické skladby určené pre literárnu verejnosť. Jej prvé básnické dielo „Kniha 100 balád“ malo veľký literárny úspech. Hlavnou témou básní bol smútok za manželom, starosti a postavenie mladej vdovy a autorky v neprajnom prostredí. Svojimi vydarenými literárnymi dielami si získala slávu a dosiahla ochranu mocných dvoranov, ako boli Jean de Berry a vojvoda Ľudovít I. Orleánsky. Okrem poézie písala aj učené spisy filozofické, politické, právnické a dokonca vojenské.
Christine de Pisan sa počas svojho života angažovala za prirodzené práva žien a podporovala ich pôsobenie v literatúre, ale aj ich väčšiu úlohu na fungovaní a v zapájaní sa do života spoločnosti. Obraňovala ženy pred ideovými útokmi, ktoré boli časté najmä v literárnych prácach vtedajších voči ženám nepriateľsky naladených autorov. Tvorila ideovú a literárnu oponentku Jeanovi de Meung a jeho dielu "Román o ruži" ("Roman de la Rose"), najznámejšieho a najkomentovanejšieho diela západnej Európy v období stredoveku. Získala podporu a priateľstvo učencov Jeana de Gerson a Eustachea Deschampsa.
Dielo.
Vytvorila zbierku lyrických poém naratívneho charakteru, napr. "Seulette sui et Seulette veuil estre".
Napísala istý druh manifestu za práva žien.
Zaplietla sa do prvého skutočného francúzskeho literárneho sporu, ktorý sa týkal Románu o ruži. Jej obranný manifest je považovaný za predchodcu feministického hnutia. „Epistre au Dieu d´Amour“ – List bohu lásky (1399) – a jej „Dit de la Rose“ – Slovo o ruži (1402), kritika druhej časti Románu o ruži od Jeana de Meung, dokazujú, že bola mimoriadne inteligentná a schopná mysliteľka.
Tento typ rečí bol v súdobej spoločnosti považovaný za dosť škandalózny:
« Et jurent fort et promettent et mentent&lt;br&gt;
Estre loiaulx, secrez, et puis s'en vantent. »
preklad:
A súdia silno a navrhujú a kážu&lt;br&gt;
byť lojálny, potajomky, a potom odchádzajú.
Neváhala sa vyjadrovať o politike (List kráľovnej Isabeau) a o práve vojenskom (Kniha o vedení vojny a jazdectve). Reagujúc na rozklad kráľovstva počas vojny medzi Armaňakovcami a burgundským rodom vydala na žiadosť vojvodu Filipa Burgundského výnimočné a dôležité dielo pre súčasných historikov „Kniha o činoch a dobrých mravoch kráľa Karola V. Múdreho“, biografiu bohatú na detaily o panovaní jej mentora Karola V. Francúzskeho.
Väčšina jej diel sa zachovala v autorských rukopisoch, čo je výnimočné pre túto epochu.
Dielo zabudnuté a znovuobjavené.
Christine dosiahla vo svojej dobe veľkú popularitu. Dosvedčuje to vyše 300 zachovaných bohato ilustrovaných rukopisov. Jej útoky voči mizogýnnym názorom Jeana de Meung jej priniesli protiútoky voči nej od jeho prívržencov a jej nepriateľov. Na jej stranu sa v tomto literárnom spore postavil napr. Jean de Gerson.
V 16. storočí upadla do zabudnutia, ako väčšina stredovekých autorov. Literárna kritika Gustava Lansona v 20. storočí ju definitívne odpísala pre univerzitné kruhy ako tému štúdia.
Na konci 20. storočia ju Marie Joseph Pinet znovu objavila a rehabilitovala. Od roku 1980 sa začalo systematicky študovať literárne dielo Christine de Pisan ako jeden z pilierov záujmu o prínos žien do francúzskej literatúry.
Otázka feminizmu u Pisan.
Mathilde Laigle, akademička venujúca sa stredoveku a priekopníčka v oblasti skúmania historického vývoja emancipácie žien, sa venovala Christine de Pisan a jej literárnemu prínosu pre práva žien. Ako odpoveď na tvrdenia Williama Minta napísala článok o Christine de Pisan, v ktorom vyjadrila svoje názory k jej osobnosti. Pre M. Laigle je Pisan obrankyňa práv žien očierňovaných mizogýnnymi mužskými autormi svojej doby. Pisan však nenapádala patriarchálnu štruktúru a etické východiská stredovekej spoločnosti, v ktorej sama žila. Dôležitým bodom jej obhajoby žien je názor, že ženy sa intelektuálne neodlišujú od mužov, ale sú znevýhodňované odmietaním prístupu k vzdelaniu, pretože v stredoveku nebolo neobvyklé dovoliť ženám ukončiť ani základné vzdelanie (citácia Régine Pernaud).
"100 balád" – Virelays, Balady cudzieho pôvodu, Balady rôznych spôsobov, Zamilované 
"Lays"
 "Rondely"
 "Hry na predaj", zložené medzi 1399 a 1402. /Poésies diverses : Cent ballades, Virelays, Balades d'estrange façon, Ballades de divers propos, Une complainte amoureuse, Lays, Rondeaux, Jeux à vendre, composées entre 1399 et 1402/ 

</doc>
<doc id="318240" url="https://sk.wikipedia.org/wiki?curid=318240" title="Rojkovské rašelinisko">
Rojkovské rašelinisko

Rojkovské rašelinisko je prírodná rezervácia v katastrálnom území obce Stankovany a časti Rojkov v okrese Ružomberok.
Predmetom ochrany je jedinečné rašelinisko s uhličitými prameňmi a s prelínaním prírodných spoločenstiev. Po ťažbe rašeliny vznikli malé jazierka. Ochrana tohto malého územia začala v roku 1950 vyhlásením za rezerváciu. Blízko rašeliniska sa nachádza aj prírodná pamiatka Rojkovská travertínová kopa. Od roku 2010 územie ohrozuje výstavba diaľnice D1.
Výmera chráneného územia 4. stupňa predstavuje a organizačne patrí pod správu NP Veľká Fatra.

</doc>
<doc id="318242" url="https://sk.wikipedia.org/wiki?curid=318242" title="Chania">
Chania

Chania (grécky: Χανιά, turecky: نيه - Hanya, staršia forma názvu: Chanea) je prístavné mesto ležiace na severozápadnom pobreží gréckeho ostrova Kréta. 
V meste žije 55 000 obyvateľov a je tak po Iraklione druhým najľudnatejším mestom ostrova. 
Už v roku 2000 pred Kr. bola Chania jedným z centier Minojskej kultúry, neskôr sa tu striedali kultúry Ríma, Byzancie, Benátok, Osmanskej ríše a Grécka. Chania bola do roku 1972 hlavným mestom ostrova, dnes je centrom rovnomennej krajskej jednotky. 

</doc>
<doc id="318243" url="https://sk.wikipedia.org/wiki?curid=318243" title="Survive The Night">
Survive The Night

Survive The Night je jediný sólový album Doda Dubána ktorý vyšiel v roku 1996. Album bol doprevádzaný singlom „Kill The War“.
Popis.
Na začiatku roka 1996 vychádza členovi formácie Tublatanka Dodovi Dubánovi sólový album "Survive The Night". Na tomto projekte zostal Dodo Dubán verný rockovému štýlu. Do päťdesiatminútovej stopáže sa mu zmestilo 13 skladieb z ktorých je plná osmička v angličtine. Album na hudobný trh uvádza singel „Kill The War“. Na albume je aj slovenská verzia tejto piesne pod názvom „Zastav boj“.
Na albume spolupracovali: Miloš „Dodo“ Doležal, Karel Adam, Daniel Haftein, Jaroslav Bartoň, Libor Matejčík, Erich Procházka, Karol Radvanský, Juraj Topor, Pavol Kvassay, Pavol Repa, Anton Popovič, Peter Krajniak, Rudolf Dac, Štefánia Kmiťová, Lucia Mlynariková, Peter Šesták, Viliam Trgo, Jana Šomošiová, Beáta Farkašová, Jarmila Frličková.

</doc>
<doc id="318245" url="https://sk.wikipedia.org/wiki?curid=318245" title="Lamia">
Lamia

"Lamia je aj názov rodu chrobákov (jeho slovenský názov je fuzáč), pozri Lamia (rod) ".
Lamia (gr. Λαμία - Lamia; staršie:" Ζητούνι" - Zituni) je mesto, ležiace v Strednom Grécku, v kraji Fthiotida na križovatke dôležitých ciest.
Dejiny.
Oblasť dnešného mesta je obývaná už od 5. tisícročia pred Kr. Spočiatku tu žili predgrécki Pelasgovia, neskôr okolo roku 2000 pred Kr. sa tu začínajú usadzovať grécki Achájci, ktorí v klasickom období, 5. storočia pred Kr. založili mesto Lamia, nazvali ho podľa rovnomennej Poseidónovej dcéry. Lamia sa stala hlavným mestom kraja Fthiotis a dôležitým centrom gréckej kultúry. V 2. stor. pred Kr. celé Grécko ovládli Rimania. Postupne sa tu začína rozmáhať kresťanstvo. Práve Lamia patrila k jedným z prvých na kresťanstvo obrátených gréckych miest. Už v polovici 1. stor. bolí mnohí z obyvateľov kresťania. Od roku 395 patrí Lamia Byzancii. 
V 6. stor. mesto pravdepodobne dobyli Slovania. Ďalšiu správu o meste máme až z roku 869, kedy sa už spomína ako "Zituna", čo je pravdepodobne meno buď arabského, alebo slovanského pôvodu. Od roku 1204 patrí mesto pod vládu európskych feudálov, potom sa prinavrátilo Byzancii a v 15. stor. ho dobyli Turci. Turci mesto volali "Iztin", čo ej skomolenie gréckeho "Zituna". V tejto dobe bola Zituna dôležitým obchodným centrom, usadili sa tu aj turecké rodiny. V roku 1826 bolo mesto oslobodené, počas Gréckej vojny za nezávislosť. Miestni Gréci potom vyhnali z mesta všetkých Turkov, ktorí utiekli do susedného kraja Tesália, ktorá stále patrila Turkom. Práve počas bojov za nezávislosť bol v Zituni zabitý grécky generál Athanasios Diakos, ktorý statočne bojoval proti tureckým vojskám v bitke pri neďalekých Thermopylách. Turci ho zajali a tu popravili. Po oslobodení Grécka sa mestu vrátilo jeho pôvodné, antické pomenovanie "Lamia". Mnoho obyvateľov susedných dedín sa neskôr presídlilo do Lamie, ktorá je dnes dôležitým mestom Grécka. 

</doc>
<doc id="318248" url="https://sk.wikipedia.org/wiki?curid=318248" title="Katerini">
Katerini

Katerini (grécky: Κατερίνη) je mesto v centrálnej Macedónii v Grécku a hlavné mesto prefektúry Pieria. 
Katerini sa nachádza 50 km južne od Solúna na dôležitej ceste E75 do Atén a s viac ako 50-tisíc obyvateľmi je centrom regiónu Pieria. Vďaka svojej polohe pod bájnym Olympom je východiskom do turisticky obľúbených lokalít Korinos, Paralia, Olympiaki Akti či Dion.

</doc>
<doc id="318251" url="https://sk.wikipedia.org/wiki?curid=318251" title="Starogrécky epos">
Starogrécky epos

V archaickom období gréckej literatúry bol veľmi obľúbený epos, ktorého ustálenú formu Gréci prevzali zo starších kultúrnych oblastí, predovšetkým z blízkej Mezopotámie. 
Charakteristika.
Epos je rozsiahla výpravná báseň, ktorá zobrazuje udalosti z dejín národa alebo slávne činy jeho hrdinov. Starovekej a stredovekej literatúre plne vyhovoval široký záber rozprávania s mnohými prirovnaniami, popismi detailov a mnohými vloženými epizódami. Najstaršie eposy sa prenášali ústnou tradíciou a zaznievali v spevoch básnikov – pevcov, ktorí tvorili umenie blízke a zrozumiteľné všetkým. Až neskôr boli tieto spevy zachytené písomne.
Gréci obľubovali predovšetkým hrdinský epos, ktorý spravidla zachytáva statočnosť mýtických bojovníkov pri vojnových výpravách. Pri jeho zrode stála kultovná pieseň, oslavujúca moc bohov i význam privilegovaných hrdinov, praotcov jednotlivých rodov a kmeňov, ktorí od božstiev odvodzovali svoj pôvod. Námety gréckej hrdinskej epike poskytli spomienky na ťaženie proti Thébám, plavbu Argonautov a hlavne na trójsku vojnu. 
Náboženské a filozofické látky o vzniku sveta a zrodení bohov zaujímali autorov didaktického eposu. Neskôr tento žáner prinášal odborné poučenia o nových poznatkoch (botanika, zoológia, astronómia) a rady do praktického života (poľnohospodárstvo, záhradníctvo).
Hrdinský epos.
V časoch, keď grécke umenie stálo na prahu najväčšej slávy, sa v Grécku objavili eposy Iliada a Odysea. Obidva sa pripisujú básnikovi Homérovi, o ktorom sa domnievame, že žil v 9 - 8. st. pred Kr. Tradícia opisuje Homéra ako slepca, ktorého tvorba bola inšpirovaná božským vnuknutím. Mnohí bádatelia však jeho existenciu popierajú. V epose Odysea sa hovorí o aoidoch – spevákoch, ktorí pri hostinách aristokratov prednášali verše. Možno bol Homér jedným z nich, možno je jeho meno len symbolom pre viacerých autorov, po ktorých ostalo rozsiahle dielo (najskôr v ústnej tradícii), inšpirované dávnymi spomienkami na hrdinstvo gréckych kmeňov, brániacich ďaleko za hranicami zeme národnú česť. 
Obidva eposy boli zložené v hexametroch (v šesťstopových veršoch charakteristických pre grécku a latinskú epiku) na prelome 8. a 7. st. pred Kr. a prednášali sa v iónskom nárečí. Zapísané boli až o sto rokov neskôr na popud aténskeho vladára Peisistrata. Vtedy sa Homér stal skutočným učiteľom Aténčanov, ktorí poznali naspamäť dlhé pasáže jeho diel. Dobrodružnou tematikou (epos vychádzal z povesti o trójskej vojne), názornosťou a živosťou rozprávania si získali básne veľkú obľúbenosť a svojím významom presiahli aj do ďalších vývojových období antiky. 
Podrobnosti pozri v článkoch:Iliada a Odysea.
Didaktický epos.
Na prelome 8. a 7. stor. pred Kr. sa pokúsil vyložiť vtedajšie názory na vznik sveta druhý najstarší grécky epik Hesiodos. Všeobecné predstavy o morálke a zmysle ľudského konania, obohatené o vlastnú ideu nemenného poriadku, ktorý ovplyvňuje beh života, predložil v epickej básni O pôvode bohov. Pripisuje sa mu aj skladba Zoznam žien, v ktorej zdôvodňuje pôvod urodzených gréckych šľachtických rodov milostnými historkami, ktoré sa odohrali medzi bohmi a pozemskými ženami. 
Vrcholom jeho tvorby sa stal epos Práce a dni. Báseň je napísaná v hexametroch a obsahuje praktické rady a vecné pokyny, týkajúce sa hospodárenia, vzťahov v rodine. Nájdeme v ňom i mravoučný podtext: sen o vysokej mravnosti ľudí, pre ktorých je práca jediným zdrojom blahobytu. Súčasný zlý stav spoločnosti vysvetľuje básnik ako božský trest za spupnosť. Mytologickými príbehmi a bájkami dokazuje, že hlavným zdrojom ľudského utrpenia býva túžba nepoctivo zbohatnúť.
Bibliografia.
MILIČKA, Karel: Světová literatura 1. Fortuna, Praha : 1998, 256 s. ISBN 80-7168-482-1

</doc>
<doc id="318252" url="https://sk.wikipedia.org/wiki?curid=318252" title="Dudley „Red“ Garrett Memorial Award">
Dudley „Red“ Garrett Memorial Award

Dudley „Red“ Garrett Memorial Award je každoročne udeľovaná trofej v American Hockey League, ktorú získava najlepší nováčik uplynulej sezóny. O držiteľovi trofeje hlasujú hráči a novinári. Trofej nesie meno Dudley Garretta, ktorý hral v AHL pokiaľ nešiel do Druhej svetovej vojny, kde padol.

</doc>
<doc id="318253" url="https://sk.wikipedia.org/wiki?curid=318253" title="Eddie Shore Award">
Eddie Shore Award

Eddie Shore Award je udeľovaná každoročne najlepšiemu obrancovi sezóny AHL od sezóny 1958/59. Držiteľa určujú hráči a média. Trofej nesie meno legendárneho obrancu Eddie Shorea.
Bostonská Eddie Shore Award.
Jedna z výročných cien klubu NHL Boston Bruins tiež nesie názov Eddie Shore Award. Je udeľovaná hráčovi s najväčším herným odhodlaním.

</doc>
<doc id="318257" url="https://sk.wikipedia.org/wiki?curid=318257" title="Gerry Cheevers">
Gerry Cheevers

Gerald Michael Cheevers (* 7. december 1940, St. Catharines, Ontário, Kanada) je bývalý kanadský hokejový brankár hrajúci medzi rokmi 1961 a 1980 v NHL a WHA.
Kariéra hráča.
Cheevers začal profesionálnu kariéru v 16 rokoch v tímu Toronto St. Michael's Majors v Ontario Hockey Association. Majors boli juniorskou farmou Toronto Maple Leafs a tak bol aj Cheevers členom organizácie Maple Leafs. Zostal im až do roku 1965, vtedy ho draftoval Boston Bruins. V tomto roku hral v AHL za farmu Bruins Rochester Americans, kde s 48 víťazstvami doviedol tím k víťazstvu v Calder Cupu. 48 víťazstiev v jednej sezóne AHL je stále platný rekord súťaže. Šesť rokov hral na farme a jednotkou prvého tímu Bruins sa stal až v roku 1967. V rokoch 1970 a 1972 vyhral s Bruins Stanley Cup. Z roku 1972 drží stále platný rekord NHL, 33 neprehratých zápasov v rade. 
Na jeseň roku 1972 odišiel do novej WHA, kde sa v drese Cleveland Crusaders stal jedným z najlepších gólmanov súťaže a v roku 1973 sa dostal do prvého výberu hviezd WHA, v ďalších dvoch rokoch sa dostal do druhého výberu. Vo WHA strávil tri a pol sezóny.
Po finančných sporoch s tímom Crusaders sa v roku 1976 vrátil do Bruins, kde hral až do roku 1980, keď ukončil svoju hokejovú kariéru. V NHL zaznamenal 2,89 gólu na zápas, v 419 zápasoch si pripísal 230 výhier a 26 čistých kont.
Maska.
Cheeversova legendárna stehovaná maska vznikla potom, čo ho pri tréningu trafil do tváre puk. Cheevers nikdy neodmietol možnosť vyhnúť sa tréningu a tak išiel po incidentu do šatne. Kouč Harry Sinden ho do šatne nasledoval, ale našiel ho ako si vychutnáva pivo a cigaretu. Sinden poznal že Cheevers nie je zranený a povedal mu, aby sa vrátil na ľad. Jeden z tímových trénerov, John Forestall, zo zábavy na masku nakreslil steh. Zakaždým, keď sa stal podobný incident, na maske pribudol ďalší steh. Maska je jedna z najznámejších z tejto éry NHL. Originál je v kúpelne Cheeversovho vnuka, ďalšia verzia je v Hokejovej siene slávy. 
Štýl hry.
Cheevers sa nebál vybehnúť z bránkoviska aby strelcom zmenšil strelecký uhol alebo aby pomáhal obrancom. Bol veľmi agresívny, keď súper stál v jeho bránkovisku alebo blízko neho. Veľa hráčov takto dostalo úder Cheeversovou hokejkou. Cheevers nechytal štýlom v stoji, takže bol často videný na kolenách alebo na boku. Svoj štýl zdokonalil v sezóne 1962 – 63 v kádre Rochester Americans. Jeho kouč Rudy Migay mu bral pri tréningoch hokejku aby Cheevers tento štýl zdokonalil. Od tej doby bol jedným z najlepších hokejových brankárov.
V roku 1971 vydal Cheevers knihu o predchádzajúcej sezóne, keď Bruins vypadli nečakane v prvom kole play-off s Montreal Canadiens. Kniha sa volá "Goaltender".
Trénerská kariéra.
Cheevers ukončil hráčsku kariéru v roku 1980, keď od Bruins odišiel populárny kouč Don Cherry, ktorý bol nahradený Fredom Creightonom. Ten bol ale hneď v prvej sezóne vyhodený a nahradil ho sám generálny manažér tímu Harry Sinden. Cheevers sa stal koučom Bruins po sezóne, v roku 1981. Cez nečakanú prehru v play-off s Minnesota North Stars, Cheevers podával skvelé výkony, v roku 1983 dokonca Bruins kraľovali NHL v základnej časti, v play-off vypadli s neskoršími šampiónmi New York Islanders. O dva roky neskôr ale Cheeversa nahradil opäť Harry Sinden. Cheevers vo svojich 250 zápasoch vyhral 204 zápasov a je percentuálne siedmym najlepším trénerom v histórii NHL.
Dôvod.
Po ukončení trénerskej kariéry bol medzi rokmi 1986 a 1995 spolukomentátorom zápasov Hartford Whalers, medzi rokmi 1999 a 2002 túto funkciu zastával v zápasoch Bruins. Medzi rokmi 1995 a 2006 bol tiež jedným z vyhľadávačov talentov pre tím Boston Bruins. Cheevers taktiež venoval čas koňským dostihom a wrestlingu.
Ocenenia.
1964 – 65 – Harry Holmes Memorial Award pre brankára AHL s najmenším priemerom obdržaných gólov v zápasoch
1969 – účasť v Zápase hviezd NHL
1973 – prvý výber hviezd WHA a Ben Hatskin Award pre najlepšieho brankára sezóny vo WHA
1979 – 80 – kandidát na Vezina Trophy
1985 – uvedený do Hokejovej siene slávy
1987 – uvedený do Siene slávy Rochester Americans
Reprezentačné zápasy.
1974 – reprezentácia Kanady na Summit-74 Series
1976 – reprezentácia Kanady na Challenge Cupu
1979 – reprezentácia NHL na Challenge Cupu proti Sovietskemu zväzu

</doc>
<doc id="318258" url="https://sk.wikipedia.org/wiki?curid=318258" title="Harry &quot;Hap&quot; Holmes Memorial Award">
Harry &quot;Hap&quot; Holmes Memorial Award

Hap Holmes Memorial Award je trofej, ktorá je udeľovaná každoročne brankárom mužstva American Hockey League, ktoré inkasovalo za základnú časť najmenej gólov zo súťaže. Podmienkou pre zisk trofeje je, že gólman nastúpi za klub aspoň v 25 zápasoch v základnej časti daného ročníku.
Do roku 1972 bolo podmienkou odchytať aspoň 50% zápasov základnej časti. Trofej sa udeľuje od sezóny 1947/48 a pomenovaná je po legendárnom brankárovi Hapu Holmesovi.

</doc>
<doc id="318259" url="https://sk.wikipedia.org/wiki?curid=318259" title="Kalamata">
Kalamata

Kalamata (gr. Καλαμάτα) je prístavné mesto v regióne Messinia na juhu Peloponézu v Grécku. Má okolo 60-tisíc obyvateľov. Je to dôležité centrum gréckej kultúry.
Dejiny.
História osídlenia Kalamaty siaha do mykénskej kultúry, kedy tu existovalo mesto zvané Φαραί (Farai), ktoré spomína aj Homér. Toto mesto sa nachádzalo na pahorku kde dnes stojí stredoveký hrad. Počas klasického staroveku mesto patrilo pod vplyv neďalekej Sparty. Od 2. storočia patrilo Rímu. Cestovateľ Pausanias píše, že v meste Fares sa nachádzal chrám bohyne Tyché a boha Apolóna. Poslednú správu o meste Fares máme z roku 535, kedy boli jej obyvatelia poväčšine kresťania. V nasledujúcom storočí sa tu usadilo množstvo Grékov z vnútrozemia Peloponézu, ktorý obsadili Slovania. Po porážke Slovanov sa význam mesta zväčšil, keďže tu žilo veľké množstvo ľudí. Neskôr tu vznikol kláštor, Παναγία την Καλομάτα (Panaja tin Kalomata), podľa ktorého sa aj pomenovalo mesto. Meno pochádza z gréckeho slova "kala matia" (dobré oči).
Od 13. storočia patrila Kalamata pod európsku križiacku vládu. V tejto dobe tu vznikol aj stredoveký hrad, ktorý však dobyli grécki a slovanskí protifeudálni povstalci z mesta Janitsa. V 15. storočí mesto definitívne ovládli Turci. V roku 1821, počas Gréckej vojny za nezávislosť, mesto oslobodili grécki povstalci pod vedením Theodorosa Kolokotronisa, Papaflessasa, Nikitarasa a Petrosa Mavromichalisa.
Dnes.
Dnes je Kalamata druhé najväčšie mesto na Peloponéze, po Patre. Je to obľúbené turistické mesto s prístavom, nachádzajú sa tu rôzne bary, tradičné taverny, historické centrum a stredoveký hrad. Symbolom mesta je aj byzantský kostol "Ekklisia Ajon Apostolon" (Kostol Svätých Apoštolov) z 11.12. storočia, kde sa nachádzajú nástenné maľby zo 14. storočia. Z mesta Kalamata pochádza aj známy ľudový grécky kruhový tanec Kalamatianos, ktorý má ešte staroveký pôvod.

</doc>
<doc id="318262" url="https://sk.wikipedia.org/wiki?curid=318262" title="Dieréza (verš)">
Dieréza (verš)

Dieréza (z gr. διαίρεσις, "diairesis" - rozdelenie, oddelenie, rozlíšenie) alebo rozluka je medzislovný predel (pauza) medzi dvoma úsekmi verša alebo metra, ktorý pripadá na koniec stopy.
Bukolická dieréza v daktylskom hexametri je po štvrtej stope. V sylabickom verši stála prostredná dieréza delí verš na polverše:
"Zleteli orli z Tatry, // tiahnu na podolia," 13 (7 + 6)
"ponad vysoké hory, // ponad rovné polia." 13 (7 + 6)

</doc>
<doc id="318268" url="https://sk.wikipedia.org/wiki?curid=318268" title="Petrovac (Čierna Hora)">
Petrovac (Čierna Hora)

Petrovac (alebo Petrovac na Moru) je prístavné mesto v Čiernej Hore v okrese Budva. Má okolo 1500 obyvateľov čiernohorskej a srbskej národnosti. Okolie mesta je obľúbenou letnou destináciou.

</doc>
<doc id="318272" url="https://sk.wikipedia.org/wiki?curid=318272" title="Abruzzy (región)">
Abruzzy (región)

Abruzzy alebo Abruzzo (tal. "Abruzzo" alebo staršie "Abruzzi") je región v Taliansku. Jeho administratívnym centrom je mesto L’Aquila.
Poloha.
Nachádza sa v strednej časti Apeninského polostrova pri pobreží Jadranského mora, ktoré tvorí jeho východné hranice. Jeho západné hranice sú vzdialené od Ríma. Na severe susedí s regiónom Marky, na západe a juhozápade s regiónom Lazio a na juhovýchode s Molise. Napriek tomu, že je región geograficky skôr v centrálnej časti Talianska ho taliansky štatistický úrad Istat považuje za časť južného Talianska, z dôvodu historického spojenia s Kráľovstvom oboch Sicílií.
Geografia.
Región je prevažne hornatý (pohorie Abruzzy), nachádzajú sa tu najvyššie hory v Apeninách. Hora Corno Grande je s výškou zároveň najvyššou horou na Apeninskom polostrove. 
&lt;br&gt;Východ kraja tvorí zvlnená pobrežná rovina. Medzi najväčšie rieky patria Aterno-Pescara a Vomano.
Jednu tretinu územia tvoria národné parky a chránené územia. Medzi významné chránené územia patria:
Podnebie.
Podnebie je premenlivé, stredomorského typu, na pobreží prevažne horúce a suché, v horách alpské.
Nerastné bohatstvo.
V regióne sú náleziská ropy a síry, ktoré sa i aktívne ťažia.
Administratívne delenie.
Región je rozdelený do 4 provincií:
Obyvateľstvo.
V súčasnosti má región viac ako 1,3 milióna obyvateľov. Miestni obyvatelia sa v taliančine nazývajú Abruzzesi a používajú svoj vlastný dialekt. V minulosti bol región známy migráciou dobytka.
Významné sídla.
Medzi významné mestá patria: Pescara, Chieti, Teramo, hlavné mesto L’Aquila, Avezzano, Sulmona. Pescara je počtom obyvateľov najväčšie mesto v regióne. Medzi ďalšie významné mestá patrí priemyselné a technologické centrum Avezzano a priemyselné a turistické centrum Lanciano.
Priemysel a poľnohospodárstvo.
Priemysel kraja je sústredený v oblasti Pescara a L’Aquila. Pestujú sa tu obilniny (pšenica, ovos), kukurica, zemiaky a cukrová repa. V kraji sú vinice, citrusové a olivové sady. Oblasť je tiež známa chovom dobytka, oviec a rybolovom.

</doc>
<doc id="318274" url="https://sk.wikipedia.org/wiki?curid=318274" title="Sitia">
Sitia

Sitia (po grécky: "Σητεία") je prístavné mesto Krétskeho mora, ležiace v regióne Lasithi na severovýchodnom pobreží gréckeho ostrova Kréta. Mesto má nielen prístav ale aj letisko, kde okrem vnútroštátnych liniek sezónne pristávajú i lietadlá z Bratislavy. Je aj koncovým bodom európskej cesty E75.
V meste žije 14 513 (2001) obyvateľov a patrí k ekonomickým a turistickým centrám ostrova.
Dejiny.
Najstaršie osídlenie pochádza z predminojských čias. Vykopávky v susednom Petras objavili architektonické zvyšky z konca neolitu (pribl. 3000 pred Kr.) aj z bronzovej doby (3000 - 1050 pred Kr.). V blízkosti mesta bolo odkrytých niekoľko minojských usadlostí ako sú Itanos a Mochlos.
Benátska vláda.
Mesto bolo neskôr rozšírené a opevnené Benátčanmi, ktorí ho potom využívali ako základňu pre operácie vo východnom Stredomorí. Počas ich vlády bolo mesto trikrát zničené - najprv v roku 1508 pri zemetrasení, potom v roku 1538 pri pirátskom útoku a napokon ho Benátčania zničili sami v roku 1651. Napokon bolo mesto dobyté Osmanskou ríšou.
Potom ako odišli Benátčania bolo mesto opustené dvesto rokov. Až v roku 1869 sa tu usadili farmári.
Hlavnou pamiatkou na benátsku prítomnosť je pevnosť „Kazarma“ (z taliančiny "casa di arma") nad prístavom.

</doc>
<doc id="318276" url="https://sk.wikipedia.org/wiki?curid=318276" title="Zuzana Navarová">
Zuzana Navarová

Zuzana Navarová (* 18. jún 1959, Hradec Králové, Česko-Slovensko – † 7. december 2004, Praha, Česko), podpisovaná aj Zuzana Navarová de Tejada či Zuzana Navarová, d. T., bola česká speváčka, hudobníčka, skladateľka a producentka. Popularitu získala predovšetkým vďaka poslucháčom a kritikom, keďže médiá jej hudobnej tvorbe nevenovali príliš veľkú pozornosť.
Navarová sa dostala do povedomia poslucháčov ako speváčka skupín Nerez, Koa, tiež však ako sólová umelkyňa. Ako skladateľka sa podieľala na hudbe k divadelným predstaveniam, venovala sa aj producentskej činnosti. Bola objaviteľkou speváčky Radůzy. Začiatkom 90. rokov 20. storočia stála na čele projektu Nadácia Život umelca ("Život umělce").
Zuzana Navarová, ktorá bola pokladaná za "„výnimočnú nezávislú speváčku českej scény“", podľahla vo veku 45 rokov rakovine prsníka spojenej s cirhózou pečene.
Študijné roky.
Navarová vyštudovala španielsky a český jazyk (učiteľský odbor) na Filozofickej fakulte Karlovej univerzity. Po ukončení štúdia začala pracovať ako učiteľka španielčiny v jazykovej škole. Od roku 1980 spievala so skupinou Nerez, popri ktorej študovala konzervatórium v odbore popový spev.
Kariéra.
Od roku 1980 pôsobila v pražskom Nereze. V roku 1987 vystupovala so skupinou na Kube, kde neskôr žila a kde spoznala aj svojho manžela Luísa. Tamojšia hudba inšpirovala jej vlastnú tvorbu. Prvý sólový album Caribe vydala v roku 1992. Nasledovali koncerty s príležitostným zoskupením Caribe Jazz Quintet. Na konci roku 1994 začala spolupracovať s kolumbijským pesničkárom a gitaristom Ivánom Gutiérrezom. Spolu s basgitaristom Karlom Cábom vytvorili trojčlenné zoskupenie pod názvom Tres, album s rovnomenným názvom vznikol v roku 1995. Išlo predovšetkým o novonahraté a prespievané staršie Gutiérrezove skladby. Album so skladbami Zuzany Navarovej síce Tres nahrali, ale doposiaľ nebol vydaný.
Dvojica Navarová – Gutiérrez stála aj za vznikom inej hudobnej skupiny, Koa. Jej súčasťou boli aj Mário Bihári (akordeón, klavír, klarinet), Camillo Caller (bicie nástroje a perkusie) a František Raba (kontrabas). Skupine vyšlo päť albumov. Prvý, pod názvom Skleněná vrba (1999), získal hneď ocenenie Žltá ponorka. Druhým počinom bola nahrávka Zelené album (2000), na ktorej naposledy pôsobil Iván Gutiérrez, ktorý po vydaní odišiel do Španielska. Nahradil ho gitarista Omar Khaouaj a Koa tak vydala ešte dva albumy: Barvy všecky, ktorý získal ocenenie Anděl za roku 2002, a Jako Šántidéví z roku 2003, ktorý je typickým Navarovej spevom vo viacerých jazykoch. Okrem češtiny je na ňom počuť rómčinu, slovenčinu, ruštinu i kečuánsky jazyk.
V roku 2004 sa Zuzana Navarová a skupina Koa po rokoch výrazne presadili aj v médiách skladbou "Marie" z posledného radového albumu, ktorý bol radený k najlepším titulom vydaným bez podpory veľkej gramofónovej firmy. Avšak tento úspech prišiel už len niekoľko mesiacov pred jej smrťou.

</doc>
<doc id="318282" url="https://sk.wikipedia.org/wiki?curid=318282" title="Filipa Azevedová">
Filipa Azevedová

Filipa Daniela Azevedo de Magalhães (* 31. júl 1991, Gondomar, Portugalsko) je portugalská speváčka. Momentálne žije v Spojenom kráľovstve, odkedy študuje na známej akadémii School of Music v Londýne.
Azevedová reprezentovala Portugalsko na súťaži Eurovision Song Contest 2010 s piesňou "Há dias assim". V prvom semifinále, ktoré sa konalo 25. mája 2010 v Osle v Nórsku, spievala 14. v poradí. Postúpila do finále, kde obsadila 18. miesto.

</doc>
<doc id="318283" url="https://sk.wikipedia.org/wiki?curid=318283" title="Christine de Pizan">
Christine de Pizan



</doc>
<doc id="318291" url="https://sk.wikipedia.org/wiki?curid=318291" title="Rated R">
Rated R

Rated R môže byť:

</doc>
<doc id="318297" url="https://sk.wikipedia.org/wiki?curid=318297" title="Sivá Brada">
Sivá Brada

Sivá Brada je travertínová kopa nachádzajúca sa neďaleko Spišského Podhradia. Na vrchole vyviera minerálny prameň vytvárajúci malé jazierko, ďalšie minerálne pramene vyvierajú v okolí. V súčasnosti je to národná prírodná rezervácia.
Kopa sa nachádza v Hornádskej kotline v nadloží sedimentov centrálnokarpatskej paleogénnej panvy. Ako ostatné travertínové kopy v okolí Spišského Podhradia je aj Sivá Brada dôsledkom existencie križovania zlomov vo východnom pokračovaní vikartovského chrbta a zlomami obmedzujúcimi pohorie Branisko. Pozdĺž zlomov dochádza k výstupu cirkulujúcich podzemných vôd bohatých na CO2 z podložných druhohorných vápencov v hlbších častiach panvy. Travertíny sú holocénneho až recentného veku. Súčasná aktívna kopa vznikla ako parazitická vyvieračka na úpätí staršej kopy pred niekoľkými desiatkami rokov.

</doc>
<doc id="318305" url="https://sk.wikipedia.org/wiki?curid=318305" title="Rockstar London">
Rockstar London

Rockstar London bolo založené v roku 2005. Je to druhé najnovšie štúdio pripojené k Rockstar Games (údaj k 2010). Nedávno dokončili hru Manhunt 2 pre PlayStation 2. Rockstar London sa nachádza na Kings Road v meste Londýn.
V júni 2008 bola firma Rockstar London nominovaná na rozvoj priemyslu Excellence Awards 2008 v kategórii najlepšie nové UK / Európske Štúdio, spolu s Finblade, Konami Paríž, Oxygen Studios a Doublesix.

</doc>
<doc id="318312" url="https://sk.wikipedia.org/wiki?curid=318312" title="Them">
Them

Them môže byť:

</doc>
<doc id="318314" url="https://sk.wikipedia.org/wiki?curid=318314" title="Conspiracy">
Conspiracy

Conspiracy je štvrtý štúdiový album dánskej heavy metalovej skupiny King Diamond.
Príbeh.
Album pokračuje tam, kde skončil príbeh na "Them". Po niekoľkých rokoch je King pripravený vrátiť sa domov. Stále počuje Ich hlasy. Stal sa dedičom "Amonu", ale mnohé nezodpovedané otázky sa stanú problémom. King sa túži znovu stretnúť s Missy, tak s Nimi urobí dohodu - on Im dá dom do vlastníctva, a na oplátku mu Oni dovolia stretnúť sa s Missy. Tá ho varuje, že sa proti nemu chystá sprisahanie, za ktorým stoja jeho matka a doktor Landau. Táto dvojica, ktorá sa zosobáši, prichádza do domu. Avšak nakoľko Oni nechcú Landaua v dome, King ho tam nemôže vpustiť. Cieľom sprisahania bolo zbaviť sa Kinga. Jeho matka a doktor zavolajú kňaza, ktorý ho spáli a zvyšky hodí do Missinho hrobu. Hoci si Landau a Kingova matka myslia, že uspeli, King prisahá, že ich bude navždy strašiť.
Zoznam skladieb.
Autorom všetkých textov je King Diamond, hudbu zložil King Diamond, okrem uvedených.

</doc>
<doc id="318330" url="https://sk.wikipedia.org/wiki?curid=318330" title="İstanbul Park">
İstanbul Park

Istanbul Park (tur. "İstanbul Park"), tiež známy ako Istanbul Racing Circuit alebo "Istanbul Otodrom" je pretekársky okruh ležiaci v Pendiku, 75 kilometrov východne od centra metropoly Turecka.
Trať je dielom Hermanna Tilkeho. Ten sa pokúsil vyhnúť „sterilite“ okruhov, ktoré navrhol pre Veľkú cenu Bahrajnu, či Číny a vo svojom projekte skombinoval to najlepšie z niektorých slávnych okruhov. Jazdí sa tu proti smeru hodinových ručičiek, ako napríklad v brazílskom Interlagose. Veľké výškové rozdiely v teréne zasa pripomínajú bývalý rakúsky Österreichring a prírodným charakterom sa turecký okruh podľa mnohých najviac podobá belgickému Spa-Francorchamps.
Okrem každoročnej Veľkej ceny Turecka šampionátu formuly 1 okruh hostil aj ďalšie významné motoristické podujatia ako napríklad MotoGP, FIA WTCC, DTM či Le Mans Series.
Charakteristika trate.
Na trati s dĺžkou 5,338 km je naprojektovaných šesť pravotočivých a osem ľavotočivých zákrut. Vďaka veľkorysej šírke v rozmedzí 14 až 21,5 metra ponúka dobré možnosti na predbiehanie. Na jazdcov čaká aj niekoľko náročných úsekov. Jedným z nich je veľká zákruta označená číslom osem, v ktorej monoposty menia smer o 180°. Na tom by nebolo nič neobvyklého. Táto zákruta však nie je plynulá, pretože ju tvorí niekoľko priamych segmentov, takže sa v nej veľmi ťažko hľadá ideálna stopa. Piloti tu jazdia prakticky na plný plyn. So štyrmi rôznymi vrcholmi sa podobá jednej sekcii na starej verzii Nürburgringu. Niektorí jazdci ju dokonca porovnávajú s legendárnou "Eau Rouge" alebo "130R".
Zaujímavá je i prvá zákruta, ktorá nasleduje po cieľovej rovinke. Tá je ľavotočivá a relatívne ostrá, pričom jazdci prekonávajú výrazné klesanie. Táto zákruta sa často nazýva "„Turkish Corkscrew (turecká vývrtka)“", podľa slávnej "„Corkscrew (vývrtky)“" z okruhu Laguna Seca.
A napokon nesmieme zabudnúť na mierne stúpanie uprostred zadnej rovinky, ktoré sa kvôli svojej podobnosti s "Eau Rouge" posmešne nazýva "„Faux Rouge.“" Ideálnu príležitosť na predbiehanie poskytuje koniec dlhého rovného úseku, na ktorý nadväzuje záverečná kombinácia zákrut pred cieľovou rovinkou. Práve tam jazdci dosahujú maximálne rýchlosti prevyšujúce 300 km/h.
Istanbul Park, okruh rešpektujúci architektúru na pomedzí Európy a Ázie, už od svojich premiérových pretekov zápasí s nízkou návštevnosťou. Malý záujem miestnych obyvateľov a tribúny zívajúce prázdnotou sú typickým obrazom Grand Prix Turecka. Príčinou týchto problémov určite nie je zázemie trate, ktoré je na vynikajúcej úrovni. Hlavná tribúna ponúka 25 tisíc miest na sedenie a keď k tomu pripočítame priestory „zelených“ tribún, celková kapacita okruhu dosiahne 155 000 divákov. Okrem toho sa nad garážami tímov nachádzajú ďalšie priestory s kapacitou 5 000 návštevníkov a na oboch stranách paddoku stoja veže pre VIP.
Ďalším problémom je slabá infraštruktúra, z čoho vyplýva dopravný chaos, ktorý ovláda mesto dvoch kontinentov prakticky permanentne. Najslabším článkom miestnej dopravy je most spájajúci európsku a ázijskú časť mesta. Po skúsenostiach z premiérového ročníku si preto väčšina tímov zaistila ubytovanie v hoteloch na ázijskej strane – bližšie k okruhu. Takisto aj pre divákov je výhodnejšie cestovať z ázijskej časti Istanbulu. V blízkosti sa tu nachádza veľké letisko Sabiha Gökçen International Airport a transeurópska diaľnica.
História.
Turecko so svojim novým okruhom zažilo 21. augusta 2005 premiéru vo formule 1. Vtedy Bernie Ecclestone vyhlásil, že je to najlepší okruh na svete. Felipe Massa, ktorý vyhral tri turecké preteky systémom štart–cieľ a získal tu najväčší počet bodov v porovnaní s ostatnými jazdcami, by s ním určite súhlasil.
Turecko usilovalo o Veľkú cenu už dlhšiu dobu, pretože jediným vrcholným motoristickým podujatím v krajine boli preteky rely. Najprv sa uvažovalo aj o tom, že okruh sa môže postaviť v Antalyi či Izmire, no nakoniec predsa len zvíťazilo to, že v blízkom okolí Istanbulu býva 20 miliónov obyvateľov, čo je neprehlasovateľný argument. Stavbári pracovali na výstavbe okruhu v dvoch 10,5 hodinových smenách. V rámci projektu pracovalo 27 inžinierov, 1450 robotníkov a viac než 140 strojov. Turecká trať bola navrhnutá nemeckým architektom Hermannom Tilkem a za realizáciu výstavby je zodpovedná spoločnosť EVREN Enginnering and Construction. Celý projekt vyšiel na 80 miliónov dolárov a bol kompletne financovaný tureckou obchodnou komorou sídliacou v Istanbule.

</doc>
<doc id="318335" url="https://sk.wikipedia.org/wiki?curid=318335" title="Beady Eye">
Beady Eye

Beady Eye je britská rocková skupina, ktorú založil Liam Gallagher. Kapela vznikla v roku 2009, po rozpade Oasis, ale jej názov oficiálne zverejnili 25. mája 2010. V kapele sú členovia rozpadnutej skupiny Oasis a to: Liam Gallagher (vokály, tamburína), Gem Archer (sólová, rytmická a akustická gitara, klavír), Andy Bell (sólová gitara) a Chris Sharrock (bicie).
Kapela vydala svoju prvú pieseň Bring the Light 22. novembra 2010 (+ B-side s názvom Sons of The Stage, originál od skupiny World of Twist). Album vyšiel 28. februára 2011 a volá sa Different Gear, Still Speeding. Kapela naplánovala svoje celosvetové turné od marca 2011 a koncertovali takmer po celej Európe a Spojených štátoch. Lístky na všetky koncerty sa vypredali za menej než polhodinu. Debutový singel sa volá The Roller, ktorý sa umiestnil na 31. priečke v Britskej hitparáde. Druhý oficiálny singel sa volá "Millionaire". Po ňom vyšiel tretí s názvom The Beat Goes On. Taktiež vydali coververziu piesne "Across The Universe", pôvodnej piesne The Beatles a tiež pieseň "Blue Moon" (hymna futbalového klubu Manchester City FC). Druhý album Beady Eye by mal vyjsť v roku 2012.
Liam Gallagher a ostatní členovia síce povedali, že v roku 2012 sa nechystajú na turné, no predsa naplánovali koncert na festivale vo Fuji v lete 2012.
12. Augusta 2012 vystúpili Beadye Eye na záverečnom ceremoniáli Olympijských hier v Londýne. Zahrali hit Oasis - Wonderwall, ktorý zložil Liamov brat Noel. Frontman kapely, Liam Gallagher, v októbri roku 2014 pomocou sociálnej siete Twitter oznámil nečakaný koniec kapely. Projekt Beady Eye tak po 5 rokoch skončil.
"Different Gear, Still Speeding".
Je oficiálny názov albumu, ktorý bol vydaný 28. februára 2011. Obsahuje skladby:
Prvé koncerty.
Prvé koncert odohrali Beady Eye v Spojenom kráľovstve. Neskôr hrali vo Francúzsku, Nemecku, Taliansku, Španielsku, Holandsku a Belgicku.

</doc>
<doc id="318344" url="https://sk.wikipedia.org/wiki?curid=318344" title="Diego Milito">
Diego Milito

Diego Alberto Milito (* 12. jún 1979) je argentínsky futbalový reprezentant. Hráva na pozícií stredného útočníka. 
Po svojom pôsobení v domácej Argentíne za Racing Club prestúpil do talianskeho klubu FC Janov, ktorý hrával v Serie B. Po dvoch sezónach klub zostúpil po korupčných škandáloch do nižšej súťaži. Milito prestúpil do španielskeho klubu Real Zaragoza, kde odohral vyše 100 zápasov. V roku 2008 prestúpil naspäť do Janova, ktorý už hrával v Serie A. 20. mája 2009 prestúpil do milánskeho klubu FC Internazionale Milano.

</doc>
<doc id="318347" url="https://sk.wikipedia.org/wiki?curid=318347" title="Pilišské vrchy">
Pilišské vrchy

Pilišské vrchy (po maďarsky "Pilis") je krasové a dolomitové pohorie v Maďarsku v Komárňansko-ostrihomskej župe a Peštianskej župe. Má rozlohu . Najvyšší bod je Pilis s výškou 
Pilišské vrchy sú najvýchodnejšia časť Zadunajského stredohoria medzi Budapešťou a Ostrihomom. Názov pochádza zo slovanského "pleš" (slovenského pleš), je to aj priamo doložené z roku 1187 "silua...auque uulgo Ples nuncupatur".
Nachádza sa tu asi 400 jaskýň.

</doc>
<doc id="318350" url="https://sk.wikipedia.org/wiki?curid=318350" title="Uyvar">
Uyvar



</doc>
<doc id="318352" url="https://sk.wikipedia.org/wiki?curid=318352" title="Paradigma (rozsah foriem)">
Paradigma (rozsah foriem)

Paradigma označuje súhrn všetkých tvarov slova. Paradigma podstatného mena obsahuje 12 tvarov (vokatív sa nepokladá za súčasť paradigmy; v slovenčine tvar vokatívu zanikol). Ostatné (ohybné) slovné druhy majú zložitejšiu paradigmu. Adjektíva a iné slová adjektívneho rázu (napr. opytovacie zámená, radové číslovky) majú tri razy toľko tvarov v paradigme. Najzložitejšiu paradigmu majú slovesá. Napríklad osobné nezvratné dokonavé sloveso "chytať" má 160 tvarov; tie sa zoskupujú do čiastkových sústav osobných – neosobných tvarov. Pritom pádové tvary príčastí (trpného, činného – a to prítomného, minulého) a slovesného podstatného mena sa neberú do úvahy. Ak by sa zrátali, celá paradigma slovesa "chytať" by mala vyše 250 tvarov.

</doc>
<doc id="318354" url="https://sk.wikipedia.org/wiki?curid=318354" title="László A. Nagy">
László A. Nagy



</doc>
<doc id="318356" url="https://sk.wikipedia.org/wiki?curid=318356" title="Pilis (pohorie)">
Pilis (pohorie)



</doc>
<doc id="318357" url="https://sk.wikipedia.org/wiki?curid=318357" title="Pleš">
Pleš

Pleš môže byť:

</doc>
<doc id="318358" url="https://sk.wikipedia.org/wiki?curid=318358" title="Mikuláš Pálfi">
Mikuláš Pálfi

Mikuláš Pálfi môže byť:

</doc>
<doc id="318373" url="https://sk.wikipedia.org/wiki?curid=318373" title="Saul Hudson">
Saul Hudson



</doc>
<doc id="318394" url="https://sk.wikipedia.org/wiki?curid=318394" title="Marie Eugène François Thomas Dubois">
Marie Eugène François Thomas Dubois



</doc>
<doc id="318400" url="https://sk.wikipedia.org/wiki?curid=318400" title="Majstrovstvá sveta vo futbale 2010 – Skupina G">
Majstrovstvá sveta vo futbale 2010 – Skupina G

Zápasy Skupiny G Majstrovstiev sveta vo futbale 2010 sa budú hrať od 15. do 25. júna na šiestich štadiónoch. V Skupine G sú štyri tímy: (2),  (7),  (22) a  (102). V zátvorke je umiestnenie v rebríčku FIFA. 
Víťaz skupiny sa stretne s druhým zo Skupiny H, a druhý zo skupiny sa stretne s víťazom Skupiny H. 
Všetky časy sú (UTC+2)

</doc>
<doc id="318401" url="https://sk.wikipedia.org/wiki?curid=318401" title="Majstrovstvá sveta vo futbale 2010 – Skupina H">
Majstrovstvá sveta vo futbale 2010 – Skupina H

Zápasy Skupiny H Majstrovstiev sveta vo futbale 2010 sa budú hrať od 16. do 25. júna na šiestich štadiónoch. V Skupine H sú štyri tímy: (35),  (14),  (1) a  (15). V zátvorke je umiestnenie v rebríčku FIFA. 
Víťaz skupiny sa stretne s druhým zo Skupiny G, a druhý zo skupiny sa stretne s víťazom Skupiny G. 
Všetky časy sú (UTC+2)

</doc>
<doc id="318402" url="https://sk.wikipedia.org/wiki?curid=318402" title="The Eye (hudobný album)">
The Eye (hudobný album)

The Eye je piaty štúdiový album dánskej heavy metalovej skupiny King Diamond.
Je to prvý album, na ktorom nehrá pôvodný bubeník Mikkey Dee. Nahradil ho Snowy Shaw. Napriek všeobecnej predstave na albume nebol použitý automatický bubeník, Snowy v skutočnosti hral na elektronické bicie.
Príbeh.
Na rozdiel od predchádzajúcich albumov sa príbeh na tomto albume zakladá aj na skutočných historických udalostiach. Výnimku tvorí vymyslený príbeh o náhrdelníku s okom čarodejnice. V oku sa tomu, kto sa do neho pozrie, zobrazujú udalosti z minulosti, pri ktorých bol náhrdelník prítomný. Zobrazuje mučenie údajnej čarodejnice Jeanne Dibassonovej. Neskôr zobrazí dve dievčatá, ktoré sú okom zabité a nakoniec Louviersku mníšku Madelaine Bavent. Otec David ju znásilní, tak ho zabije tým, že ho prinúti pozrieť sa do oka čarodejnice. Jeho náhradníkom je Otec Picard. Ten využije mníšky, aby týrali deti.
Príbeh je zasadený do prostredia honu na čarodejnice a inkvizície. Mnohé postavy (Jeanne, Madelaine, Picard, David) sú skutočné.
Zoznam skladieb.
Autorom všetkých textov je King Diamond, hudbu zložil King Diamond, okrem uvedených.

</doc>
<doc id="318406" url="https://sk.wikipedia.org/wiki?curid=318406" title="Albert William Tucker">
Albert William Tucker

Albert William Tucker (* 28. november 1905, Oshawa, Ontário – † 25. január 1995, Hightstown, New Jersey) bol kanadsko-americký matematik známy predovšetkým vďaka práci v topológii, teórii hier a nelineárnom programovaní. Bol školiteľom viacerých významných matematikov, napríklad Johna Forbesa Nasha, či Marvina Minského.

</doc>
<doc id="318407" url="https://sk.wikipedia.org/wiki?curid=318407" title="Albert Tucker">
Albert Tucker



</doc>
<doc id="318408" url="https://sk.wikipedia.org/wiki?curid=318408" title="Albert W. Tucker">
Albert W. Tucker



</doc>
<doc id="318413" url="https://sk.wikipedia.org/wiki?curid=318413" title="Germund Dahlquist">
Germund Dahlquist

Germund Dahlquist (* 16. január 1925, Uppsala, Švédsko – † 8. február 2005, Štokholm, Švédsko) bol švédsky matematik. Pracoval predovšetkým v numerickej matematike a diferenciálnych rovniciach.

</doc>
<doc id="318417" url="https://sk.wikipedia.org/wiki?curid=318417" title="Stanisław Mazur">
Stanisław Mazur

Stanisław Mieczysław Mazur (* 1. január 1905, Ľvov, Ukrajina, vtedy Rakúsko-Uhorsko – † 5. november 1981, Varšava, Poľsko) bol poľský matematik a člen Poľskej akadémie vied. Doktorát pod vedením Stefana Banacha získal v roku 1935, od roku 1948 pracoval na Varšavskej univerzite.
Zaoberal sa predovšetkým využitím geometrických metód vo funkcionálnej analýze. Pracoval aj v teórii vypočítateľnosti.

</doc>
<doc id="318424" url="https://sk.wikipedia.org/wiki?curid=318424" title="Stanislaw Mazur">
Stanislaw Mazur



</doc>
<doc id="318427" url="https://sk.wikipedia.org/wiki?curid=318427" title="Letisko Sydney">
Letisko Sydney

Letisko Sydney (), (IATA: SYD, ICAO: YSSY) sa nachádza v austrálskom prístavnom meste Sydney. Je to domáce letisko austrálskej národnej leteckej spoločnosti Qantas.
Letisko Sydney je jedno z najstarších a nepretržite používaných letísk na svete. V roku 2003 sa stalo 28. najvyťaženejším letiskom na svete, ale odvtedy sa v rebríčku top 30 neumiestnilo.
História.
Letisko bolo otvorené v roku 1933 pod názvom "Sydney Airport" (Letisko Sydney). V roku 1953 bolo letisko premenované na počesť austrálskeho priekopníckeho pilota Charlesa K. Smitha. Prvá spevnená vzletová a pristávacia dráha bola vybudovaná v roku 1933. V roku 1960 sa vyskytli prvé zmienky o nutnosti medzinárodného terminálu, ten bol slávnostne otvorený 3. mája 1970 za účasti kráľovnej Alžbety II.
Prvým veľkým lietadlom, ktoré na letisku v Sydney pristálo, bol Boeing 747 od spoločnosti Pan Am, ktorý na letisku pristál dňa 4. októbra 1970. V tom istom roku bola rozšírená aj druhá vzletová a pristávacia dráha. V roku 1992 bol zrekonštruovaný medzinárodný terminál. Nakoniec bola postavená aj tretia vzletová a pristávacia dráha.
Vybavenie a vzhľad letiska.
Letisko má tri terminály - Terminál 1 (pre medzinárodné lety), Terminál 2 (pre vnútroštátne lety) a Terminál 3 (pre VIP lety). Je tu tiež aj cargo terminál, riadiaca veža a parkovisko. Terminály sú moderne zariadené, majú reštaurácie, toalety, detské kútiky, autopožičovne a pod.
Všetky lietadlá pristávajú a odlietajú z troch dráh s dĺžkami 2 530 metrov, 2 438 metrov a 3 962 metrov.

</doc>
<doc id="318444" url="https://sk.wikipedia.org/wiki?curid=318444" title="Budai-hegység">
Budai-hegység

Budai-hegység (maď.) alebo Budínske vrchy je krasové a dolomitové pohorie v Maďarsku v Peštianskej župe a v Budapešti. Má rozlohu . Najvyšší bod je Nagy-Kopasz s výškou Nachádza sa tu 150 jaskýň.
Rozdelenie.
Pohorie sa geomorfologicky člení na celky:
Jaskyne.
Najdlhšie jaskyne v pohorí sú:

</doc>
<doc id="318452" url="https://sk.wikipedia.org/wiki?curid=318452" title="Budínske vrchy">
Budínske vrchy



</doc>
<doc id="318453" url="https://sk.wikipedia.org/wiki?curid=318453" title="Liga majstrov UEFA 2010/2011">
Liga majstrov UEFA 2010/2011

Liga majstrov UEFA v sezóne 2010/2011 bol 56. ročník európskeho klubového futbalového turnaja, ktorú organizoval UEFA. Finále medzi FC Barcelona a Manchestrom United sa hralo 28. mája 2011 na Štadióne Wembley v Londýne. Po víťazstve 3:1 (1:1) sa štvrtýkrát v histórii držiteľom trofeje stal FC Barcelona.
Kvalifikačné predkolá.
Do súťaže sa prihlásilo 76 tímov z 52 európskych futbalových asociacii (Lichtenštajnsko nemá vlastnú ligovú súťaž, preto nemôže mať zástupcu). 22 z nich postúpilo na základe nasadenia podľa klubového koeficientu UEFA k roku 2009 priamo do skupinovej fázy, ostatných 54 bolo podľa rovnakého kritéria rozdelených do štyroch kvalifikačných predkôl. MŠK Žilina ako tretí slovenský tím v históri sa prebojoval z kvalifikácie do skupinovej fázy.
1. predkolo.
Úvodné zápasy sa odohrali 29. júna a 30. júna, odvety 6. júla a 7. júla.
2. predkolo.
Úvodné zápasy sa odohrali 13. a 14. júla, odvety 20. a 21. júla 2010.
3. predkolo.
Úvodné zápasy sa odohrali 27. a 28. júla, odvety 3. a 4. augusta 2010. Nepostupujúce tímy zostúpili do play-off (4. predkola) Európskej ligy.
4. predkolo.
Úvodné zápasy sa odohrali 17. a 18. augusta, odvety 24. a 25. augusta 2010. Nepostupujúce tímy zostúpili do skupinovej fázy Európskej ligy.
Skupinová fáza.
Skupinovú fázu vyžrebovali 26. augusta 2010 v Monaku. Prví dvaja zo skupín postúpili do osemfinále, mužstvá na treťom mieste do šestnásťfinále Európskej ligy. Jednotlivé kolá sa odohrali v termínoch:

</doc>
<doc id="318460" url="https://sk.wikipedia.org/wiki?curid=318460" title="Zákon zachovania náboja">
Zákon zachovania náboja

Zákon zachovania náboja hovorí, že v elektricky izolovanej sústave telies je celkový elektrický náboj stály, teda algebrický súčet kladného a záporného náboja sa v čase nikdy nezmení. 
Jednotlivé kladné alebo záporné častice sa môžu zničiť alebo vytvoriť. Napríklad negatívny elektrón a kladný pozitrón (antičastica) môžu anihilovať a premeniť sa iba na gama žiarenie. Zanikne tak jeden kladný a jeden záporný náboj a vznikne svetlo bez náboja. Celkový náboj však bude bez zmeny. Zákon experimentálne potvrdil Michael Faraday.
Rovnica kontinuity.
formula_1
Rovnica kontinuity je matematický zápis toho, že elektricky náboj sa zachováva a že elektrický prúd je premiestňovaním sa tohto náboja.

</doc>
<doc id="318462" url="https://sk.wikipedia.org/wiki?curid=318462" title="Tomáš Stúpala">
Tomáš Stúpala

Tomáš Stúpala (* 5. máj 1966) je bývalý slovenský futbalový reprezentant. Hrával na poste obrancu. Väčšinu svojej kariéry odohral za Slovan Bratislava, kde bol aj kapitánom mužstva.
Za odohral 14 zápasov.

</doc>
<doc id="318465" url="https://sk.wikipedia.org/wiki?curid=318465" title="MS hokej 2010">
MS hokej 2010



</doc>
<doc id="318476" url="https://sk.wikipedia.org/wiki?curid=318476" title="Prodekan">
Prodekan

Prodekan je vysokoškolský funkcionár pôsobiaci na úrovni fakulty. Menuje ho dekan pre presne stanovené oblasti. Prodekani vo vymedzených oblastiach zastupujú dekana, napr. prodekan pre študijné záležitosti je zodpovedný za všetky záležitosti týkajúce sa štúdia na fakulte.

</doc>
<doc id="318479" url="https://sk.wikipedia.org/wiki?curid=318479" title="Rockstar New England">
Rockstar New England

Rockstar New England predtým známe ako Mac Doc Software, je herné vývojárske štúdio založené v roku 1999 Dr. Ian Lane Davis. Firma sídli v New England v Andoveri, Massachusetts, v severnej časti mesta Boston.
História.
Mac Doc Software.
Dr Davis založil Mad Doc Software v Andoveri v roku 1999.
V roku 2001, Mad Doc úspešne dokončili pre Activision. Mad Doc tím tiež vydal pre wifi platformu golfovú hru pre JAMDAT Mobile.
V marci 2002, Mad Doc dokončili letový vojnový simulátor Jane's Attack Squadron. Na jeseň roku 2002 spoločnosť vydala , oficiálny datadisk pre Empire Earth, do Sierra Entertainment.
Rok 2003 priniesol ďalší úspech tejto firme. V novembri Microsoft Game Studios vydala . Firma Mad Doc vyvinula datadisk pre Dungeon Siege, v ktorom pridali nové funkcie a vylepšenia AI.
Rockstar New England.
Dňa 4.apríla 2008 firma Rockstar Games oznámila, že získala štúdio Mac Doc Software, ktoré sa premenovalo na Rockstar New England.

</doc>
<doc id="318482" url="https://sk.wikipedia.org/wiki?curid=318482" title="Rockstar San Diego">
Rockstar San Diego

Rockstar San Diego (predtým Angel Studios) je súčasťou Rockstar Games. Štúdio sa stalo priekopníkom v open-world pretekárskych hrách ako sú Midtown Madness a Midnight Club série. Je zodpovedné aj za "Red Dead" sériu (Red Dead Revolver v roku 2004 a Red Dead Redemption v roku 2010). Štúdio vyvíjalo aj Rockstar Advanced Game Engine engine, ktorý sa používa takmer vo všetkých Rockstar Games hrách, vrátane Grand Theft Auto IV.

</doc>
<doc id="318483" url="https://sk.wikipedia.org/wiki?curid=318483" title="Ali ibn Rachid">
Ali ibn Rachid

Ali ibn Rachid (v preklade: Ali, syn Rachidov) je pôvodom prešovská alternatívna skupina považovaná za "„jednu z najlegendárnejších slovenských skupín“". Svojou melancholickou tvorbou nadviazala v druhej polovici 80. rokov na vlnu "„najpodivnejších“" skupín slovenskej alternatívnej scény, ktoré sa vymykali štýlovo-žánrovému uchopeniu.
Ali Ibn Rachid nikdy nesmerovali k mainstreamovému úspechu, avšak popularitu u alternatívneho publika si získali už svojím debutovým albumom Ali ibn Rachid, ktorý českí kritici "„vynášali do neba za originálnu hudbu a vtipné texty prirovnávali k Frankovi Zappovi“".
Kapela známa svojím veľkým nadhľadom a textami vychádzajúcimi z humoru, filozofie a situácií viazaných na pôvod skupiny si tiež na Slovensku zaistila silnú základňu fanúšikov, ktorí "„neustále zháňali a počúvali jej bizarné albumy, aj napriek tomu, že skupina bola dlhé roky mŕtva a nefunkčná.“"
Skupina tiež výrazne ovplyvnila iné hudobné skupiny a hudobníkov, medzi inými komerčne úspešných Chiki liki tu-a.
História.
Ali ibn Rachid založili v r. 1985 absolventi košického konzervatória huslista Ľubomír Burgr (v skupine: spev, klávesy) a kontrabasista Martin Marinčák, ktorí boli "„znechutení atmosférou „vážnohudobného“ školstva.“" Ich tvorba preto začala smerovať k opaku, ktorými boli freejazzové experimenty. Burgr však časom začal upúšťať aj od tých, čo bolo ovplyvnené stretnutiami s recesistickými hudobníkmi, českou undergroundovou scénou, ale aj zahraničnými hudobníkmi Frankom Zappom, Iannisom Xenakisom či skupinami King Crimson či The Residents. Skupinu „hudobne“ ovplyvnilo aj počúvanie rozhlasu Slobodná Európa, "„ktoré bolo v tom čase „obohatené“ o piskľavé zvuky rušičiek ŠtB“".
Skupinu už v tom čase dopĺňali Dano Hurtuk (gitara, vokály), Jano Višňovský (tenor saxofón, vokály, tamburína) a bubeník Vlado Šipoš. Dychovú sekciu skupiny neskôr začali tvoriť Štefan Tkáč (klarinet, tenorsaxofón, vokály, syntetizátor) a Jozef Mičko (trombón, vokály). Vedúca osobnosť Ali ibn Rachid Ľubo Burgr sa už v tom čase mohol venovať experimentovaniu so syntetizátorom a možnosťami skupiny.

</doc>
<doc id="318484" url="https://sk.wikipedia.org/wiki?curid=318484" title="Rockstar Toronto">
Rockstar Toronto

Rockstar Toronto (predtým Rockstar Canada) je herný vývojárský tím Rockstar Games, ktorý sa nachádza v Oakville, Ontário, Kanada, meste ležiacom približne dvadsať minút západne od Toronta. Spoločnosť bola premenovaná na Rockstar Toronto v roku 2002.

</doc>
<doc id="318485" url="https://sk.wikipedia.org/wiki?curid=318485" title="Rockstar Vancouver">
Rockstar Vancouver

Rockstar Vancouver je herné štúdio, ktoré sa nachádza v centre Vancouveru. Rockstar Vancouver vydal 17. októbra 2006 hru Bully, kontroverzný titul určený exkluzívne pre PlayStation 2. A zapojilo sa do vývoja Max Payne 3 pre PC , Xbox 360 , PlayStation 3. Zamestnávalo 75 ľudí a štúdio vyvíjalo akčné tituly výhradne pre Rockstar Games.
Dňa 9. júla 2012 Rockstar Games oznámil, že štúdio bude uzavreté a zlúčené s Rockstar Toronto. Tento krok finančne podporila vláda z provincie Ontário. 
Vzhľadom na to, že štúdio bolo uzavreté, je to druhá zaniknutá spoločnosť Rockstar Games po Rockstar Vienna zo sídlom vo Viedni, ktorá bola uzatvorená 11. mája 2006. 

</doc>
<doc id="318486" url="https://sk.wikipedia.org/wiki?curid=318486" title="Rockstar Vienna">
Rockstar Vienna

Rockstar Vienna (pôvodne neo Software Produktions GmbH) bolo Viedenské herné štúdio patriace pod Rockstar Games. Rockstar Vienna bola založená dňa 4. januára 1993, pripojila sa k Take-Two Interactive vo februári 2001, a k Rockstar Games počas desiateho výročia založenia spoločnosti v roku 2003. Rockstar Vienna je uzatvorená od 11. mája 2006. 

</doc>
<doc id="318488" url="https://sk.wikipedia.org/wiki?curid=318488" title="Josep Guardiola">
Josep Guardiola

Josep Guardiola (* 18. január 1971) je bývalý španielsky futbalista. Väčšinu svojej kariéry odohral v drese katalánskeho veľkoklubu FC Barcelona, ktorého trénerom bol od roku 2008 do roku 2013. Od roku 2013 do roku 2016 trénoval nemecký tím FC Bayern München. Od roku 2016 sa stal trénerom anglického Manchestru City FC.
Osobný život.
Josep „Pep“ Guardiola sa narodil v katalánskom meste Santpedor. Jeho otec bol murár. Základy futbalu získal už ako 13 ročný v mládežníckej akadémii španielskeho klubu FC Barcelona. Od roku 1989 žil Pep v otvorenom vzťahu so svojou španielskou priateľkou Christinou Serra. Majú spolu tri deti, Maria sa narodila v roku 2001, Marius v roku 2003 a Valentina v roku 2008. 29. mája 2014 sa Joseph Guardiola so svojou celoživotnou partnerkou oženil. Po vyše dvadsiatich rokoch spolužitia si povedali áno v španielskej kaplnke Matadepera pri Barcelone.
Kariéra.
Väčšinu svojej kariéry odohral v drese katalánskeho veľkoklubu FC Barcelona, ktorého trénerom bol od roku 2008 do roku 2013. Od roku 2013 do roku 2016 trénoval Bayern Mníchov. Teraz trénuje anglický klub Manchester City.
Hrával na poste defenzívneho stredopoliara. V roku 1984 sa stal hráčom FC Barcelona, do prvého tímu sa prebojoval o sedem rokov neskôr. V roku 2001 prestúpil do talianskej Brescie, z ktorej počas nasledujúcich sezón hosťoval v ďalších kluboch. 
Po konci sezóny 2007-08 nahradil Franka Rijkaarda na poste hlavného trénera Barcelony. Pod jeho vedením došlo k zmene hráčov v klube (odišli Ronaldinho, či Deco) a k zisku "treble" v sezóne 2008-09.
Hneď v prvej sezóne 2013-14 v klube FC Bayern dokázal získať Nemecký pohár a Bundesligu zároveň.

</doc>
<doc id="318495" url="https://sk.wikipedia.org/wiki?curid=318495" title="Seymour Papert">
Seymour Papert

Seymour Papert (* 29. február 1928, Pretória, Južná Afrika† 31. júl 2016, Blue Hill, Maine), USA) bol americký matematik a informatik a profesor na Massachusetts Institute of Technology. 
Je známy ako jeden z priekopníkov umelej inteligencie a ako tvorca programovacieho jazyka Logo. Zaoberal sa tiež epistemológiou a kognitívnou vedou, jeho teória učenia nadväzuje na teórie Jeana Piageta.

</doc>
<doc id="318499" url="https://sk.wikipedia.org/wiki?curid=318499" title="Terry Winograd">
Terry Winograd

Terry Allen Winograd (* 24. február 1946, Takoma Park, Maryland, USA) je americký informatik, kognitívny vedec a profesor informatiky na Stanfordovej univerzite. V oblastiach umelej inteligencie a filozofie mysle je známy predovšetkým vďaka svojej práci na rozpoznávaní prirodzeného jazyka pomocou programu SHRDLU. 

</doc>
<doc id="318500" url="https://sk.wikipedia.org/wiki?curid=318500" title="Foreigners">
Foreigners

Foreigners je názov debutového albumu skupiny The Bridgeheads, ktorý vyšiel 22. mája 2010. Je voľne k dispozícií na stiahnutie z oficiálnej stránky kapely. Jeho fyzické vydanie v podobe CD a vinyl edície je plánované v najbližších mesiacoch; album taktiež pôjde na dražbu 11. novembra 2010 s vyvolávacou cenou 10 000 libier.
Album je venovaný dAsKovmu kamarátovi z detstva, ktorý zomrel počas jeho nahrávania.
Nahrávanie.
The Bridgeheads nahrávali svoj LP debut Foreigners skoro 3 roky a to na viacerých miestach, vrátane The Hours Studios, Gravity Shack Studios a štúdia Middlesex University v Londýne. 
V jednom z rozhovorov začiatkom roku 2008 sa dAsK vyjadril: "Chcem spraviť album, ktorý by som sám chcel počuť. Bude v ňom smútok, radosť, vzdor, všetky emócie, ktoré máme v sebe... Ale aj rešpekt k hudbe. Určite to bude najsilnejšia nahrávka, akú sme spravili. Máme silné melódie, plnú hlavu nápadov a nechceme podceňovať inteligenciu poslucháča." 
Niekoľko týždňov pred vydaním LP napísal dAsK na oficiálny scrapbook kapely: '...bolo veľmi vyčerpávajúce dostať veci na správne miesto. Po zvukovej stránke to bolo ako maľovať obraz, kde každý ťah štetca má svoje miesto a keď ho dáš inde, všetko stratí svoj význam. Celá doska pre mňa znamená to, čo Guernica pre Picassa alebo Slnečnice pre Van Gogha. Má hĺbku a hodnotu, ktorej som si plne vedomý.' 
Vydanie.
Album bol vydaný vo forme digitálnoho downloadu zadarmo priamo zo stránky skupiny 22. mája 2010. Skupina požiadala fanúšikov o jeho recenzie a ďalšie šírenie. Download bol sprevádzaný správou od dAsKa: '...album, na ktorom sme robili posledné 3 roky je hotový a jeho názov je Foreigners. Môže vyžadovať niekoľko vypočutí, aby sa odkryli všetky detaily a hodnota, a tiež aby ste sa dostali do jeho netradičného zvuku bez basgitary. Želali by sme si, aby bol počúvaný ako jeden celok...' 
Skupina, taktiež verná svojim výtvarným koreňom, dala 11. novembra 2010 na aukciu jediný, ručne vyrobený originál albumu. Ten obsahuje unikátnu dvanástu skladbu dostupnú len na tomto origináli, dAsKovu olejomaľbu, kresby a ručne napísané texty, ktoré boli použité na booklet a podpisy členov kapely. Vyvolávacia cena 'originálu' albumu je 10 000 libier. dAsK sa taktiež rozhodol vytvoriť úplne sám jedenásť videí, aby zdôraznil rovnakú hodnotu každej skladby na albume. Všetky videá majú byť postupne zverejňované na oficiálnej stránke kapely. 
The Bridgeheads čoskoro plánujú vydať ‘Foreigners’ aj fyzicky v podobe CD a vinyl edície. 

</doc>
<doc id="318504" url="https://sk.wikipedia.org/wiki?curid=318504" title="Gábor Vona">
Gábor Vona

Gábor Vona (* 20. august 1978, Gyöngyös) je maďarský nacionalistický politik, predseda extrémne pravicovej strany Jobbik a poslanec maďarského parlamentu.
Biografia.
Gábor Vona sa narodil pod menom "Gábor Zázrivecz" 20. augusta 1978 v Gyöngyösi v župe Heves. Študoval na Univerzite Loránda Eötvösa v Budapešti, najprv históriu a potom tri roky psychológiu. Krátku dobu pracoval ako učiteľ. V súčasnosti žije so svojou manželkou a dieťaťom v Budapešťianskej štvrti Óbuda.
Politická kariéra.
V roku 2006 sa stal predsedom strany Jobbik a spoluzakladateľom Maďarskej gardy. Poslancom maďarského parlamentu sa stal po voľbách v roku 2010.
Politické zásady.
Otvorene sa hlási k silnému nacionalizmu. Je presvedčený, že je potrebné priznať autonómiu Maďarom, ktorí kvôli Trianonskej zmluve žijú za hranicami dnešného Maďarska. Jeho názory náležia do okruhu ultranacionalizmu založenému na požiadavke revízie Trianonskej zmluvy v prospech Maďarska a na zrušení platnosti Benešových dekrétov. Hlása návrat k veľkému Uhorsku spred roku 1918.
Zdroj.
 

</doc>
<doc id="318505" url="https://sk.wikipedia.org/wiki?curid=318505" title="Velencei-hegység">
Velencei-hegység

Velencei-hegység (maď.) alebo Velence je pohorie v Maďarsku v Stoličnobelehradskej župe. Má rozlohu . Najvyšší bod je Meleg-hegy s výškou Nachádza sa tu 15 jaskýň.
Geológia.
Pohorie je súčasťou tektonickej jednotky transdanubikum. Tvoria ho hlavne karbónske granity (A-typu) a ich mladší permský obal tvorený klastickými sedimentmi. V ich nadloží sa nachádza jursko-kriedový prevažne karbonátový sled. Prítomné sú i pozostatky eocénnych andezitových vulkanitov.
Dlhšie jaskyne.
Medzi najdlhšie jaskyne v pohorí patria:

</doc>
<doc id="318506" url="https://sk.wikipedia.org/wiki?curid=318506" title="Velence (pohorie)">
Velence (pohorie)



</doc>
<doc id="318509" url="https://sk.wikipedia.org/wiki?curid=318509" title="Majstrovstvá Európy v ľadovom hokeji 1921">
Majstrovstvá Európy v ľadovom hokeji 1921

VI. majstrovstvá Európy v ľadovom hokeji boli najkratšie ME v histórii. Na ich programe bol jediný zápas, ktorý sa uskutočnil v pondelok 21. februára 1921 v hlavnom meste Švédska Štokholme. Šampionátu sa zúčastnili iba dve reprezentácie, Švédsko a Česko-Slovensko.
Čo predchádzalo ME 1921.
Šampionát v roku 1921 sa mal hrať pôvodne v Česko-Slovensku ako svetový (majstrovstvá sveta). Malo sa ho zúčastniť všetkých sedem účastníkov I. MS v roku 1920, ktoré boli zároveň aj olympijským turnajom v rámci VII. LOH v belgických Antverpách (ZOH v tom čase ešte neexistovali, prvé sa konali v roku 1924 vo francúzskom Chamonix). Keďže vedenie česko-slovenského hokeja sa obávalo nepriazne počasia, IIHF napopon ponúkla usporiadateľské právo Švédsku, ktoré ponuku prijalo. Potom však nielen zámorské hokejové veľmoci Kanada a USA, ale aj tri európske celky (Švajčiarsko, Francúzsko a Belgicko) nemali záujem absolvovať ďalekú cestu na sever Európy. Zostali tak len dvaja účastníci: domáce Švédsko a dvojnásobný majster Európy a zároveň najlepší európsky celok zo VII. LOH (a zároveň I. MS) 1920 Česko-Slovensko. Domáci usporiadatelia sa Česko-Slovensku za účasť na ME odvďačili možnosťou odohrať dve prípravné stretnutia proti švédskym klubovým celkom.
Súpisky účastníkov.
1. 
Sven Säfwenberg - Einar Lundell, Einar Svensson - Wilhelm Arwe, Erik Burman, Georg Johansson-Brandius, Erik Abrahamsson, Gunnar Galin, Einar Lindqvist, Louis Woodzack.
2. 
Karel Wälzer (Jan Hamáček nenastúpil) - Karel Pešek-Káďa, Jan Palouš, Karel Hartmann - Josef Šroubek, Jaroslav Jirkovský, Vilém Loos, Otakar Vindyš (Jan Fleischmann, Kotrba, Trachta nenastúpili).   Vedúci výpravy: J. Říha, predseda hokejového zväzu.

</doc>
<doc id="318510" url="https://sk.wikipedia.org/wiki?curid=318510" title="Niki (letecká spoločnosť)">
Niki (letecká spoločnosť)

NIKI Luftfahrt GmbH, známa aj ako NIKI alebo flyNiki, bola rakúska letecká spoločnosť so sídlom vo Viedni v meste Schwechat. Spoločnosť prevádzkovala lety najmä do známych letovísk na pobreží Stredozemného mora. Hlavným letiskom spoločnosti Niki bolo letisko Viedeň-Schwechat. Spoločnosť Niki bola založená 28. novembra 2003, od novembra 2011 bola dcérskou spoločnosťou spoločnosti Air Berlin. V Decembri 2017 zbankrotovala.
Destinácie.
Letisko Viedeň-Schwechat.
Antalya [sezónne], Barcelona, Belehrad, Bukurešť-Otopeni, Cagliari [sezónne], Kodaň, Korfu [sezónne], Frankfurt, Fuerteventura, Funchal, Heraklion [sezónne], Hurghada, Ibiza [sezónne], Innsbruck, Jerez de la Frontera [sezónne], Kos [sezónne], Lanzarote, Las Palmas, Malaga [sezónne], Marsa Alam, Miláno-Malpensa, Moskva-Domodedovo, Mníchov, Nice, Norimberg, Olbia [sezónne], Palma de Mallorca, Paríž-Charles de Gaulle, Reykjavík-Keflavík [sezónne], Rhodos [sezónne], Rím-Fiumicino, Samos [sezónne], Shannon [sezónne], Sharm el Sheikh, Sofia, Štokholm-Arlanda, Tenerife-Sur, Zakynthos [sezónne], Zürich
Flotila.
Flotila spoločnosti Niki (stav zo decembra 2015):

</doc>
<doc id="318511" url="https://sk.wikipedia.org/wiki?curid=318511" title="Ficus benghalensis">
Ficus benghalensis



</doc>
<doc id="318512" url="https://sk.wikipedia.org/wiki?curid=318512" title="Otakar Motejl">
Otakar Motejl

JUDr. Otakar Motejl (* 10. september 1932, Praha – † 9. máj 2010, Brno) bol český právnik a politik.
Život.
Vyštudoval Právnickú fakultu Karlovej univerzite v Prahe v roku 1955 a potom pracoval ako advokát postupne v Banskej Bystrici, v Kladne a v Prahe.
V rokoch 1966 až 1968 pôsobil na Právnickom ústav Ministerstva spravodlivosti, v rokoch 1968 až 1970 bol sudcom Najvyššieho súdu. V tomto období sa významne podieľal na prebiehajúcich rehabilitáciách. Ako advokát obhajoval ľudí nespravodlivo prenasledovaných komunistickým režimom (v 50. rokoch aj v čase normalizácie – napr. Hanu Marvanovú alebo členov skupiny The Plastic People of the Universe). V rokoch 1990 až 1992 bol predsedom Najvyššieho súdu ČSFR, v rokoch 1993 až 1998 predsedom Najvyššieho súdu ČR.
V roku 1998 bol vymenovaný za ministra spravodlivosti. 18. decembra 2000 bol zvolený za Verejného ochrancu práv.
Zomrel náhle po krátkej chorobe 9. mája 2010 po šestnástej hodine.
Slovenská ochrankyňa práv Mária Patakyová ho po svojom zvolení označila za svoj vzor.

</doc>
<doc id="318514" url="https://sk.wikipedia.org/wiki?curid=318514" title="Machanidas">
Machanidas

Machanidas () bol samovládca Sparty a regent mladého kráľa Sparty Pelopa od roku 210 pred Kr. do roku 207 pred Kr.
Vládca Sparty.
Machanidas bol pôvodne veliteľom žoldnierskeho vojska v Sparte. Po smrti kráľa Lykurga sa po nejasných udalostiach stal regentom jeho maloletého syna Pelopa. Nie je známe či patril do niektorej z dvoch kráľovských rodín v Sparte. Je možné, že túto pozíciu získal pomocou svojho vojska. Svoje postavenie zneužil a zmocnil sa samostatnej vlády. Historik Titus Livius ho opísal ako tyrana, ktorý si nectil zákony, nerešpektoval štátne inštitúcie a vládol pomocou svojho vojska sám.
Prvá macedónska vojna.
Vlády sa ujal počas prvej macedónskej vojny v roku 210 pred Kr. Vojna sa začala v roku 215 pred Kr. keď macedónsky kráľ Filip V. vypovedal vojnu Rímu, ktorý bojoval proti Kartágu. Vojna s Kartágom sa pre Rimanov nevyvíjala dobre a to hlavne po bitke pri Kannách v roku 216 pred Kr., kde Rimania utrpeli najhoršiu porážku vo svojich dejinách a od Ríma začalo odpadávať mnoho jeho spojencov. Na gréckej pôde sa ale oslabenému Rímu podarilo získať na svoju stranu aitólsky spolok, ktorý bojom proti Macedónii viazal macedónske vojenské sily a takiež mu prišli vhod ambície Machanida stať sa hegemónom na Peloponéze ktorému stál v ceste achájsky spolok a jeho spojenec Macedónsko.
Machanidove výboje.
V roku 209 pred Kr. Machanidas napadol a porazil Tegeu. O rok neskôr napadol Argos a Éliďanov dokonca počas ich príprav na olympijské hry, čím porušil ekecheiriu alebo inak všeobecný posvätný mier. Pri ich obrane zasiahla Macedónia, Machanidas sa musel stiahnuť a olympijské hry v poradí už stoštyridsiatedruhé sa nakoniec konali vo svojom čase. 
Bitka pri Mantinei.
V roku 207 pred Kr. napadol Machanidas Mantineu. Proti nemu vytiahlo vojsko achájskeho spolku vedené Filopoimenom. Vojská sa stretli neďaleko mesta Mantinea. Vo vynikajúco strategicky vedenej bitke Filopoimen uštedril Sparťanom drvivú porážku. V bitke podľa Plutarcha zomrelo štyritisíc Sparťanov. Medzi nimi ležal aj Machanidas, ktorého zabil Filopoimen oštepom, keď sa Machanidas snažil na neho zaútočiť počas prekonávania priekopy. Jeho oštepom zasiahnuté telo spadlo mŕtve do jej bahnitej pôdy. Na počesť tohto víťazstva vystavil Achájský spolok v Delfách sochu Filopoimena s nápisom oslavujúcim toto víťazstvo. Svedectvo o soche podáva Pausanias, ktorý ju videl v druhom storočí pri svojich cestách po Grécku. Po smrti Machanida sa v Sparte stal regentom kráľa Pelopa Nabis.

</doc>
<doc id="318518" url="https://sk.wikipedia.org/wiki?curid=318518" title="Hokejová reprezentácia Čiech">
Hokejová reprezentácia Čiech

  Čechy - národné mužstvo reprezentujúce českú, moravskú a sliezsku časť Rakúsko-Uhorska v ľadovom hokeji do roku 1914. Nástupníkom Čiech sa po prvej svetovej vojne stala reprezentácia novovzniknutého Česko-Slovenska. Po nacistickom rozdelení ČSR v roku 1939 sa česká reprezentácia opäť osamostatnila, účinkovala však len krátko, necelý rok. Posledné stretnutie odohrala 24. februára 1940 v Garmisch-Partenkirchene, kde zvíťazila nad domácim Nemeckom 5:0.
Krátka, ale úspešná história.
Svoje prvé národné mužstvo mali Česi už pred prvou svetovou vojnou. Aj napriek tomu, že boli súčasťou Rakúsko-Uhorska, v športe vystupovali ako samostatný subjekt pod názvom Čechy. Je to podobný prípad ako vo futbale a v niektorých ďalších športoch, kde nefiguruje reprezentácia Spojeného kráľovstva, ale samostatné národné tímy Anglicka, Severného Írska, Škótska a Walesu.
Začiatky.
V roku 1909 sa Čechy reprezentované hráčmi SK Slavia Praha zúčastnili historicky prvého turnaja reprezentačných družstiev, kde podľahli všetkým súperom: štvrtému Belgicku 1:4, tretiemu Švajčiarsku 2:8, druhému Francúzsku 1:8 a víťazovi turnaja Spojenému kráľovstvu 0:11. O rok neskôr v roku 1910 sa vo Švajčiarsku konali prvé majstrovstvá Európy, ktorých sa Čechy ešte nezúčastnili, ale hneď v nasledujúcom roku 1911 získali v Berlíne titul majstra starého kontinentu.
Medailová bilancia z ME.
Celkovo získali Čechy v ére Rakúsko-Uhorska tri medaily z majstrovstiev Európy:
Anulované ME 1912.
Pôvodne získali Česi zlato aj v Prahe v roku 1912, ale tieto ME boli napokon anulované. Majstrovstiev, ktoré sa uskutočnili začiatkom februára na tréningovom ihrisku futbalistov SK Slavia na Letnej, sa zúčastnili tri celky: Čechy, Nemecko a Rakúsko (reprezentované tímom DEHG Praha). V rozhodujúcom stretnutí Čechy - Nemecko nastali problémy s prírodným ľadom (odmäk). Česi, ktorým na titul stačila remíza, viedli 2:1. Nemci vyrovnali, pre posunutú bránu však gól nebol uznaný. Nemci na znak protestu odišli z ľadu. Usporiadatelia im napokon gól dodatočne uznali, ale aj napriek tomu sa majstrami Európy vďaka lepšiemu skóre stali Česi. Nemci podali proti výsledku protest, ktorý im kongres IIHF v Bruseli v marci 1912 uznal a nariadil opakovaný zápas. Ten sa mal odohrať v budúcej sezóne, ale nikdy sa neodohral. Ďalší kongres IIHF výsledky ME v Prahe anuloval. A to nielen z dôvodu neodohratia opakovaného stretnutia Čechy - Nemecko, ale údajne aj kvôli neoprávnenému štartu Rakúska, ktoré v čase ME nebolo ešte členom IIHF. Stalo sa ním až na spomínanom kongrese v Bruseli.
Celková bilancia zápasov.
V rokoch 1909 - 1914 odohrali Čechy spolu 14 stretnutí s touto bilanciou: 
V bilancii je zarátaný aj problémový zápas s Nemeckom na ME 1912, ktorému bol priznaný konečný stav 2:2.
Zo všetkých ME, ktorých sa Čechy do roku 1914 zúčastnili, sa vrátili domov s medailou. A to aj napriek tomu, že v krajine na rozdiel od svojich súperov nemali ani jedinú umelú ľadovú plochu a hráči mali spravidla značné problémy uvolniť sa zo zamestnania alebo školy.
Nová éra samostatnosti.
Po zániku Česko-Slovenska (ČSFR) 1. januára 1993 sa v oboch nástupníckych štátoch vytvorili samostatné reprezentácie: česká, ktorá získala nástupnícke práva po bývalej česko-slovenskej a slovenská.

</doc>
<doc id="318523" url="https://sk.wikipedia.org/wiki?curid=318523" title="Júnior Baiano">
Júnior Baiano

Raimundo Ferreira Ramos Júnior, známy ako Júnior (* 14. marec 1970, Feira de Santana, Bahia) je brazílsky futbalový obranca. 

</doc>
<doc id="318524" url="https://sk.wikipedia.org/wiki?curid=318524" title="Junior Baiano">
Junior Baiano



</doc>
<doc id="318525" url="https://sk.wikipedia.org/wiki?curid=318525" title="Majstrovstvá Európy v ľadovom hokeji 1911">
Majstrovstvá Európy v ľadovom hokeji 1911

Majstrovstvá Európy v ľadovom hokeji 1911 boli v poradí druhými majstrovstvami Európy v ľadovom hokeji. Uskutočnili sa v dňoch 15. až 17. februára 1911 v ľadovom paláci (Eispalast) nemeckého hlavného mesta Berlín. Podobne ako premiérový šampionát v roku 1910, aj tento sa hral za účasti štyroch krajín a jeho prekvapujúcim víťazom sa pri svojej prvej účasti stali bez straty bodu reprezentanti Čiech.
Priebeh.
Turnaj bol pôvodne vyžrebovaný bez českej účasti. Česi pricestovali do dejiska šampionátu až v deň jeho začiatku a do zápasového programu boli zaradení s podmienkou, že v úvodný deň musia odohráť hneď dve stretnutia. Obidve, so Švajčiarskom aj domácim Nemeckom dokázali vyhrať a nasledujúci deň mali voľno. V tretí deň zvládli aj záverečný zápas s Belgickom a získali titul. Ich úspech bol navyše o to cennejší, že ako jediní zo štvorice účastníkov ME nemali vo svojej krajine k dispozícii žiadnu umelú ľadovú plochu a v príprave a boli preto závislí na rozmaroch počasia.
Výsledky.
 –   13:0  (8:0, 5:0)
 –   4:1  (1:1, 3:0)
 –   6:0  (2:0, 4:0)
 –   5:4  (2:2, 3:2)
 –   3:0  (2:0, 1:0)
 –   10:0  (5:0, 5:0)
Zostavy majstrov a vicemajstrov Európy.
 Majstri Európy, hokejisti Čiech:
Vedenie výpravy: Josef Laufer a Emil Procházka.
 Vicemajstri Európy, hokejisti Nemecka:

</doc>
<doc id="318529" url="https://sk.wikipedia.org/wiki?curid=318529" title="Gary Coleman">
Gary Coleman

Gary Wayne Coleman (* 8. február 1968, Zion, Illinois, USA – † 28. máj 2010, Provo, Utah) bol americký herec známy hlavne pre svoju rolu v sitcome "Diff'rent Strokes", kde hral postavu "Arnolda Jacksona".
Život.
Narodil sa v Zione v Illinois. Bol adoptovaný zdravotnou sestrou Edmoniou Sue a šoférom vysokozdvižného vozíku W. G. Colemanom. Trpel vrodeným ochorením obličiek, kvôli ktorému musel dochádzať na dialýzu a ešte v detstve dvakrát podstúpil transplantáciu obličiek. Jeho ochorenie a taktiež nežiadúce účinky liekov u neho zapríčinili zástavu telesného rastu, takže jeho telesná výška dosahovala v dospelosti .
V roku 2007 sa tajne oženil so Shannon Priceovou, s ktorou sa zoznámil počas natáčania filmovej komédie "Church Ball".
26. mája 2010 bol prijatý do nemocnice v Provo v Utahu, po páde a náraze hlavou vo svojom dome v Santaquine. Bolo oznámené že je v kritickom stave. Zomrel o 12:05 MDT (18:05 UTC) 28. mája 2010, ako príčina smrti bolo uvedené krvácanie do mozgu.
Avenue Q.
Bol parodovaný v broadwayskom muzikáli "Avenue Q". Postava tu predstavená ako Coleman pracuje ako správca obytného komplexu, v ktorom sa príbeh odohráva. V piesni „It Sucks to be Me“ si sťažoval na svoj osud.
Túto rolu pôvodne hrala Natalie Venetia Belconová.
Kandidatúra na kalifornského guvernéra.
Rovnako ako Arnold Schwarzenegger kandidoval v mimoriadnych voľbách v roku 2003 na kalifornského guvernéra, ale skončil na ôsmom mieste.

</doc>
<doc id="318530" url="https://sk.wikipedia.org/wiki?curid=318530" title="Mars superliga 2000/2001">
Mars superliga 2000/2001

Mars superliga v sezóne 2000/01 bol v poradí 8. ročník slovenskej najvyššej futbalovej súťaže. Pravidelne ju usporadúva Slovenský futbalový zväz. 
Titul ako aj víťazstvo v pohári obhájil Inter Bratislava. Počas sezóny sa síce zmenil jeho káder, titul však obhájil s deväťbodovým náskokom.

</doc>
<doc id="318531" url="https://sk.wikipedia.org/wiki?curid=318531" title="Gary Wayne Coleman">
Gary Wayne Coleman



</doc>
<doc id="318536" url="https://sk.wikipedia.org/wiki?curid=318536" title="Corgoň liga 2000/2001">
Corgoň liga 2000/2001



</doc>
<doc id="318538" url="https://sk.wikipedia.org/wiki?curid=318538" title="Uranium">
Uranium



</doc>
<doc id="318539" url="https://sk.wikipedia.org/wiki?curid=318539" title="Philipp Lahm">
Philipp Lahm

Philipp Lahm (* 11. november 1983, Mníchov) je bývalý nemecký futbalový reprezentant a hráč Bayernu Mníchov.
Lahm sa narodil v Mníchove, kde sa aj začala jeho profesionálna futbalová kariéra. Nastupoval za mníchovské mládežnícke tímy Bayernu a FT Gern Mníchov. Od sezóny 2003/04 až do júla 2005 bol Bayernom uvoľnený na hosťovanie do VfB Stuttgart.
Tesne pred jeho návratom do Mníchova sa zranil. Pretrhol si krížové väzy a svoj návrat v drese Bayernu mal až v decembri 2005. Na majstrovstvách sveta vo futbale 2006 strelil úvodný gól majstrovstiev, trafil sa v 6. minúte do siete . Tento gól bol aj po skončení majstrovstiev považovaný za jeden z najkrajších. 
Kariéru ukončil posledným ligovým zápasom 20. mája 2017 proti Freiburgu.
Úspechy.
Majstrovstvá sveta: 2014
Liga majstrov:2013

</doc>
<doc id="318544" url="https://sk.wikipedia.org/wiki?curid=318544" title="Rondel (báseň)">
Rondel (báseň)

Rondel () je báseň s viazaným veršom a rýmom.
Formálna kompozícia rondelu.
Je zložená z troch slôh s refrénom:
Alebo
Na konci druhej a tretej slohy je refrén, ktorý obsahuje prvé slovo 1. verša alebo prvé slová 1.verša. Refrén sa nazýva inak aj „klauzula“. Druh rýmu je: AABBAA/+klauzula/AABBA/+klauzula/.
Rondel bol veľmi populárny v 16. a 17. storočí. Dodnes sa udržal i keď zriedkavo.
Je ešte jeden druh a to rondel zdvojený. Má spoločné dva znaky s rondelom:
V ostatnom sa úplne líšia. Skladá sa zo 6-tich 4-veršových slôh so striedavým rýmom, každý z veršov prvej strofy sa stáva postupne v poradí vždy štvrtým veršom 4 nasledovných slôh. Šiesta sloha má 4 úplne nové verše, po ktorých nasleduje refrén, ktorý sa nerýmuje. Jeho refrén sa tiež inak nazýva klauzula. Je to akési zvolanie, ktoré má zdôrazňovať najdôležitejšiu myšlienku básne, ktorej základom sú prvé slová prvého veršu.
Historické korene rondelu a jeho vývoj.
Rondel vznikal v 13.storočí v Európe v prostredí trubadúrskeho umenia. Rondel bol sprevádzaný hudbou. Obvykle to bola lutna. Stavba básne sa teda prispôsobila hudobnému rytmu, ktorý bol schopný daný nástroj vylúdiť. Prvýkrát skomponoval a napísal rondel Adam de la Halle.
V 14. storočí básnik a skladateľ Guillaume de Machaut skomponoval asi 30 rondelov a prezentoval ich. Básne patria do lyrickej poézie, obvykle vyjadrujú subjektívne emócie kurtoáznej lásky v prostredí šľachtických a kráľovských dvorov.
V 15. storočí burgundskí poeti a skladatelia Guillaume Dufay a Gilles Binchois napísali veľa rondelov. Najznámejšími sa stali jednoduché melódie rondelov "De plus en plus" (slov. Čím ďalej tým viac) od Binchoisa a "Par le regart de vos beaux yeulx" od Dufayho. Vrchol rondelu sa datuje do tvorby van Ghizeghema na konci obdobia vlády vojvodu Burgundského. Koniec 15. storočia zavrhol stredoveké ustálené formy a prevzal poetické formy talianskej renesancie. Rondel prežil bezo zmien svojej formy dvesto rokov a bol prostriedkom umeleckého sebavyjadrenia trubadúrov, stredovekých poetov a hudobných skladateľov.

</doc>
<doc id="318547" url="https://sk.wikipedia.org/wiki?curid=318547" title="Štefan Mandžár">
Štefan Mandžár

Štefan Mandžár (* 10. jún 1952, Ždiar† 16. marec 2021) bol režisér slovenského dabingu a herec.
Pred revolúciou v roku 1989 hral v množstve filmov, seriálov či dabingov. V Prešove pôsobil ako režisér v Divadle Jonáša Záborského. Neskôr, sa začal viac venovať dabingu a doteraz režíruje množstvo slovenských zvukových verzií pre zahraničné filmy. Najskôr vyrábal dabing v Producentskom centre prevzatých programov, neskôr pre televíziu Markíza v štúdiách na Kolibe či v štúdiách Podium, Lenox, Studio 7 s.r.o., Enter, VDSP, chvíľu hosťoval aj v DAB-Daniele a v posledných rokoch pôsobil v Štúdiu Magic Voice a občas aj v Štúdiu Finikin.

</doc>
<doc id="318551" url="https://sk.wikipedia.org/wiki?curid=318551" title="Náprava">
Náprava

Náprava môže byť:

</doc>
<doc id="318552" url="https://sk.wikipedia.org/wiki?curid=318552" title="Zoznam hokejových líg">
Zoznam hokejových líg



</doc>
<doc id="318558" url="https://sk.wikipedia.org/wiki?curid=318558" title="De Havilland Comet">
De Havilland Comet

de Havilland DH.106 Comet bolo prvým komerčným prúdovým dopravným lietadlom na svete. Prototyp Comet 1, ktorý vyvinula a vyrobila spoločnosť de Havilland v Spojenom kráľovstve, prvýkrát vzlietol v roku 1949. Mal aerodynamicky čistú konštrukciu so štyrmi prúdovými motormi de Havilland Ghost uloženými v koreňoch krídla, pretlakovú kabínu a veľké okná. Na svoju dobu ponúkal relatívne tichú a pohodlnú kabínu pre cestujúcich a pri svojom debute v roku 1952 sa javil komerčne sľubne.
V priebehu roka od uvedenia do prevádzky sa začali objavovať problémy a počas dvanástich mesiacov boli tri Comety zničené pri nehodách potom, ako sa rozpadli počas letu. Dve z nich spôsobilo štrukturálne zlyhanie v dôsledku únavy kovu v draku lietadla, čo bol jav, ktorý v tom čase nebol úplne pochopený; druhá bola spôsobená nadmerným namáhaním draku počas letu v nepriaznivom počasí. Comet bol stiahnutý z prevádzky a podrobený rozsiahlym testom. Nakoniec sa zistili konštrukčné chyby vrátane nesprávneho nitovania a nebezpečných koncentrácií mechanického napätia okolo štvorcových výrezov pre antény ADF (automatický vyhľadávač smeru). V dôsledku toho bol Comet rozsiahle prepracovaný, pričom sa vykonali konštrukčné zosilnenia a ďalšie zmeny. Konkurenční výrobcovia pri vývoji vlastných lietadiel zohľadnili skúsenosti získané z modelu Comet.
Hoci sa predaj lietadiel nikdy úplne neobnovil, vylepšený Comet 2 a prototyp Comet 3 vyústili do prepracovanej série Comet 4, ktorá debutovala v roku 1958 a zostala v komerčnej prevádzke až do roku 1981. Comet bol upravený aj na rôzne vojenské úlohy, ako napríklad VIP, lekársku a osobnú dopravu, ako aj na sledovanie; posledný Comet 4, používaný ako výskumná platforma, uskutočnil svoj posledný let v roku 1997. Najrozsiahlejšia modifikácia viedla k vytvoreniu špecializovaného námorného hliadkovacieho lietadla Hawker Siddeley Nimrod, ktoré zostalo v službe u Britského kráľovského letectva až do roku 2011, teda viac ako 60 rokov po prvom lete Cometu.

</doc>
<doc id="318561" url="https://sk.wikipedia.org/wiki?curid=318561" title="Smog">
Smog

Smog je chemické znečistenie atmosféry spôsobené ľudskou činnosťou. Názov pochádza z anglického spojenia dvoch slov "smoke" (dym) a "fog" (hmla). Ide o jav v priebehu ktorého je atmosféra obohatená o častice, ktoré v nej normálne nie sú, a ktoré sú škodlivé pre zdravie. Pôvodné označenie smog označovalo vážny problém v Londýne od konca 19. storočia do polovice 20. storočia. Tento druh smogu je spôsobený spaľovaním veľkých množstiev uhlia v rámci mesta; tento smog obsahuje častice sadzí z dymu, oxid siričitý a iné zložky. Moderný smog, ktorý možno nájsť napríklad v Los Angeles, je druh znečistenia pochádzajúci z výfukových plynov spaľovacích motorov automobilov a priemyselných pár. Tie reagujú v atmosfére spolu so slnečným žiarením a vytvárajú sekundárne zlúčeniny, ktoré sa následne miešajú s primárnymi emisiami, a tak vytvárajú fotochemický smog. Znečistenie atmosféry v Los Angeles, Mexico City a v iných mestách je výraznejšie počas inverzie, ktorá zachytí znečistenie pri zemi.
Z odborného hľadiska sa smog rozlišuje na dva typy: redukčný smog a oxidačný smog.
Redukčný smog (tiež londýnsky, alebo zimný), je označenie pre zloženinu mestského a priemyselného dymu s hmlou, vyskytujúci sa počas roku typicky v zimných podmienkach s výraznými prízemnými inverziami teploty vzduchu. V závislosti na priemyselným znečistením modernej spoločnosti je zimný smog zložený prevažne z oxidu siričitého SO2 a niektorých ďalších látok, ktoré ľahko podliehajú oxidácii. Tieto látky majú často silno redukčné účinky na svoje okolie. Londýnsky smog je nie náhodou známy už od rímskych čias. V roku 1306 anglický kráľ Eduard I. zakázal spaľovať uhlie, ale tento krok nemal dlhé trvanie. Situácia sa postupne zhoršovala až do päťdesiatych rokov 20. storočia, kedy nastalo v Londýne niekoľko katastrofických smogových situácii pri ktorých zomreli tisíce ľudí (napr. veľký smog roku 1952). V roku 1956 parlament zaviedol v hlavnom meste tzv. bezdymové zóny. Vďaka nim sa znížili emisie oxidu síry a londýnsky smog sa stal minulosťou. Dnes je v Londýne hlavným problémom automobilový smog.
Oxidačný smog bol objavený v 40. rokoch v kalifornskom meste Los Angeles. Býva označovaný tiež ako kalifornský, losangelský, fotochemický či letný smog. Tento druh smogu má silné oxidačné, agresívne, dráždivé (na sliznicu, dýchacie cesty, oči atď..) a toxické účinky. Patrí k najzávažnejším problémom znečistenia ovzdušia v Európe. Koncentráciou ozónu, ktoré presahujú prachové hodnoty stanovené EU, je vystavené asi 30% obyvateľov európskych miest, pričom v dôsledku znečistenia ovzdušia ozónom v Európe každý rok predčasne umiera 20 tisíc ľudí.
Etymológia.
Pôvod slova „smog“ sa pripisuje Dr. Henry Antoine Des Voeuxovi, ktorý ho prvýkrát použil vo svojej práci „Fog and Smoke“ (hmla a dym) na zasadnutí kongresu verejného zdravia. Dňa 29. júla 1905 vo vydaní londýnskych novín "Daily Graphic" boli citované slová doktora Des Voeuxa: „Povedal, že nie je potrebná žiadna veda , aby človek videl, že sa niečo produkuje vo veľkých mestách, čo nie je možné nájsť vo voľnej krajine, a teda dymovú hmlu (smoky fog), „smog“.“ Neskôr sa „smog“ objavil aj v článku Los Angels Times, kde bol pripísaný „vtipnému anglickému autorovi“
Oxidačný smog.
Oxidačný smog bol prvýkrát opísaný v 50. rokoch 20. storočia. Je to chemická reakcia slnečného žiarenia, oxidov dusíka, prchavých organických zlúčením v atmosfére, ktorá zanecháva v ovzduší pevné častice a prízemný ozón. Táto nepriaznivá zmes látok znečisťujúcich ovzdušie môže zahŕňať nasledovné:
Všetky tieto chemikálie sú obyčajne veľmi reaktívne a oxidačné. Oxidačný smog je preto považovaný za problém modernej industrializácie. Je prítomný vo všetkých moderných mestách, bežnejší je hlavne v mestách so slnečným, suchým a teplým podnebím a veľkým počtom automobilov. Vzhľadom na to, že cestuje s vetrom , môže to mať vplyv na aj na riedko osídlené oblasti.
Smog je vážnym problémom v mnohých mestách a kontinuálne poškodzuje ľudské zdravie. Prízemný ozón, oxid siričitý, oxid dusičitý a oxid uhoľnatý sú obzvlášť škodlivé pre seniorov, deti a ľudí s ochorením srdca a pľúc, napríklad s efyzémou pľúc, bronchitídou a astmou. Smog môže spôsobovať zápal dýchacích ciest, znížiť vitálnu kapacitu pľúc, dýchavičnosť, bolesti pri hlbokom nádychu, sipot a kašeľ. Ďalej môže spôsobiť podráždenie očí a nosa, vysušuje sliznice a narúša obranyschopnosť organizmu proti infekcii, zvyšuje náchylnosť k ochoreniu. Počet nemocničných príjmov a úmrtí na respiračné ochorenia sa zvyšuje v čase obdobia vysokej hladiny ozónu.
Úrovne škodlivej expozície.
Americká agentúra na ochranu životného prostredia vyvinula Index kvality ovzdušia, aby mohla verejnosť lepšie informovať o úrovni znečistenia ovzdušia. 8-hodinový priemer koncentrácie ozónu v rozmedzí 85 až 104 ppbv (z angl. parts per billion by volume) je popísaný ako „nezdravý pre citlivé skupiny“, 105 až 124 ppb ako „nezdravý“ a 125 až 404 ppb ako „veľmi škodlivý“. Rozsah ďalších znečisťujúcich látok v rozmedzí „veľmi škodlivý“ je nasledovný: 355 μg m−3 až 424 μg m−3 pre PM10; 15.5ppm až 30.4 ppm pre CO a 0.65 ppm až 1.24 ppm pre NO2.
Predčasné úmrtia kvôli rakovine a respiračným ochoreniam.
Ontárijská zdravotná asociácia oznámila, že smog je každý rok zodpovedný odhadom za 9 500 predčasných úmrtí v provincii. Štúdia Americkej spoločnosti pre rakovinu trvajúca 20 rokov zistila, že kumulatívna expozícia smogu takisto zvyšuje pravdepodobnosť predčasného úmrtia z respiračných ochorení, čo by znamenalo, že 8-hodinovy štandard nemusí byť dostatočný.
Smog a riziko niektorých vrodených vád.
Podľa online článku Roberta Preidta na MSN Healthy Living štúdia (vzorka 806 žien, ktoré mali deti s vrodenou poruchou medzi rokmi 1997 až 2006 a 849 žien, ktoré mali zdravo narodené deti) vedená autorkou Amy Padula, postgraduálnou vedkyňou v obore pediatrie na Standford University School of Medicine, smog v San Joaquin Valley, v oblasti Kalifornie bol spojený s dvoma typmi defektov nervovej trubice: Spina bifida (ochorenie, ktoré zahŕňa okrem iného malformácie chrbtice) a anencefália (nedostatočný vývin, resp. absencia časti alebo celého mozgu), ktorá ak nie je fatálna, tak vedie zvyčajne k hlbokému poškodeniu.
Postihnuté oblasti.
Smog môže vznikať takmer v každom prostredí, kde priemysel alebo autá uvoľňujú veľké množstvo znečisteného ovzdušia, ako je dym alebo výfukové plyny. Avšak, horšia situácia je v časoch teplého, slnečného počasia, keď vrchná časť ovzdušia je dostatočne prehriatá, aby spomalila cirkuláciu vo vertikálnom smere. To sa často stáva v kotlinách obklopených kopcami a horami. Často ostáva po dlhšiu dobu nad husto obývanými mestami, kde sa môže skoncentrovať na nebezpečnú úroveň.
Londýn.
Eduard I sa v roku 1306 obával znečistenia ovzdušia tak veľmi, že (nakrátko) zakázal spaľovanie uhlia v Londýne. V roku 1661 John Evelyn vo svojej práci ‘Fumifugium‘ navrhoval spaľovanie voňavého dreva, veriac, že sa obmedzí kašeľ.
Vážne epizódy smogu pokračovali v 19. a 20. storočí, hlavne v zime. Veľký londýnsky smog roku 1952 zahalil ulice Londýna a usmrtil približne 40 00 ľudí počas 4 dní (ďalších 8000 umrelo na jeho účinky v nasledujúcich týždňoch, až mesiacoch). Spočiatku obviňovali z úmrtia epidémiu chrípky.
V roku 1956 Zákon o čistom ovzduší začal právne pretláčať zóny bez dymu v Londýne. Existovali zóny, kde nebolo dovolené spaľovať hnedé uhlie v domácnostiach alebo podnikoch. V týchto miestach mohli spaľovať len koks, ktorý neprodukoval dym. Vďaka týmto zónam sa znížil obsah sadzí a intenzívny a trvalý smog v Londýne sa stal minulosťou.
Po týchto udalostiach v Londýne začalo veľké upratovanie. Každú kamennú fasádu historickej budovy, ktorá v priebehu dvoch storočí postupne úplne sčernela, očistili a obnovili do pôvodnej podoby. Vzhľad viktoriánskych stavieb sa dramaticky zmenil po vyčistení, vrátane Natural History Museum. Príkladom z poslednej doby bol Westminsterský palác, ktorý bol vyčistený roku 1980. Avšak smog spôsobený znečistením z dopravy sa v modernom Londýne vyskytuje aj naďalej.
Mexiko.
Vzhľadom k svojej polohe v horskej „mise“, chladný vzduch klesá dole, do územia mesta Mexika, čím zachytáva znečistenie z priemyslu a dopravy, ktorý mení toto mesto na neslávne známe smogom zamorené veľkomesto Latinskej Ameriky. V rámci jednej generácie sa Mexiko zmenilo, z predtým mesta známeho ako mesto s najčistejším ovzduším, na jednu z najhoršie znečistených metropol s mierou znečistenia NO2 dvoj- až troj-násobnou oproti medzinárodným štandardom.
Santiago.
Podobne, ako v Mexiku, znečistenie ovzdušia v údolí Santiaga umiestneného medzi Andami a Cordillera de la Costa mení na jedno z najhoršie znečistených veľkomiest Južnej Ameriky. Ďalšou priťažujúcou okolnosťou je vysoká zemepisná šírka (31° južne) a väčšinu roka suché počasie.
Teherán.
V decembri 2005 museli v Teheráne uzavrieť školy spolu s úradmi a 1 600 ľudí bolo prevezených do nemocnice kvôli silnému smogu spôsobeného nefiltrovanými výfukovými plynmi. 

</doc>
<doc id="318566" url="https://sk.wikipedia.org/wiki?curid=318566" title="Dennis Hopper">
Dennis Hopper

Dennis Lee Hopper (* 17. máj 1936, Dodge City, Kansas, USA – † 29. máj 2010, Venice, Kalifornia, USA) bol americký herec, režisér a umelec. 
Jeho rodičmi boli Jay Millard Hopper a Marjorie Mae Hopper. V roku 1946 sa rodina presťahovala do Kansas City v štáte Missouri a v roku 1950 do San Diega v Kalifornii, kde sa mladý Hopper prvýkrát stretol s divadelným umením v tamojšom "Old Globe Theatre".
Prvýkrát sa objavil v roku 1955 v televízii a v dvoch filmoch s Jamesom Deanom, "Rebel bez príčiny" (1955) a "Obor" (1956). V nasledujúcich desiatich rokoch sa Hopper často objavoval v epizódnych úlohách v televízii a koncom 60. rokov aj vo vedľajších úlohách v niekoľkých filmoch. Režíroval a hlavnú úlohu stvárnil vo filme "Bezstarostná jazda" (1969), s ktorým získal hlavnú cenu na Filmovom festivale v Cannes a bol nominovaný na Oskara za najlepší originálny scenár ako spoluautor scenára k tomuto filmu. 
Dennis Hopper podľahol rakovine prostaty 29. mája 2010. Bol päťkrát ženatý a bol otcom niekoľkých detí. 

</doc>
<doc id="318569" url="https://sk.wikipedia.org/wiki?curid=318569" title="Andrej Buday">
Andrej Buday



</doc>
<doc id="318570" url="https://sk.wikipedia.org/wiki?curid=318570" title="Anthony Hopkins">
Anthony Hopkins

Sir Anthony Hopkins (celým menom Philip Anthony Hopkins, * 31. december 1937, Port Talbot, Spojené kráľovstvo) je waleský herec a príležitostný režisér a hudobný skladateľ. Do širokého povedomia ľudí vstúpil najmä svojou slávnou kreáciou psychopatického doktora Hannibala Lectera vo filme "Mlčanie jahniat". Aktuálne hrá v sci-fi seriáli "Westworld".

</doc>
<doc id="318585" url="https://sk.wikipedia.org/wiki?curid=318585" title="Philip Anthony Hopkins">
Philip Anthony Hopkins



</doc>
<doc id="318589" url="https://sk.wikipedia.org/wiki?curid=318589" title="British Overseas Airways Corporation">
British Overseas Airways Corporation

British Overseas Airways Corporation (BOAC) bol britský štátom vlastnený letecký dopravca, ktorý vznikol v roku 1939 zlúčením Imperial Airways a British Airways Ltd. Počas druhej svetovej vojny BOAC pokračovali v prevádzke zaoceánskych liniek. Po prijatí zákona o civilnom letectve z roku 1946 ("Civil Aviation Act 1946") prešli európske a juhoamerické linky BOAC do pôsobnosti ďalších dvoch štátom vlastnených leteckých spoločností, British European Airways (BEA) a British South American Airways (BSAA). V roku 1949 sa BSAA stali súčasťou BOAC, zatiaľ čo BEA naďalej pokračovali v prevádzke britských vnútroštátnych a európskych liniek. Zákon z roku 1971 zlúčil BOAC a BEA s účinnosťou od 31. marca 1974, čím sa vytvorili dnešné British Airways.

</doc>
<doc id="318591" url="https://sk.wikipedia.org/wiki?curid=318591" title="Ivana Poláčková">
Ivana Poláčková

Ivana Poláčková (* 17. september 1985, Bratislava) je slovenská speváčka. V roku 2007 vyhrala v speváckej súťaži Môj najmilší hit. V roku 2010 sa zúčastnila súťaže Eurovision Song Contest 2010 na Slovensku so skladbou „So mnou všetko smieš“, s ktorou však nepostúpila.

</doc>
<doc id="318593" url="https://sk.wikipedia.org/wiki?curid=318593" title="Neviem lietať nízko">
Neviem lietať nízko

Neviem lietať nízko je prvý album, ktorý naspievala víťazka súťaže Môj najmilší hit Ivana Poláčková (víťazkou sa stala v roku 2007)
Album je vydaný v roku 2010.

</doc>
<doc id="318597" url="https://sk.wikipedia.org/wiki?curid=318597" title="Môj najmilší hit">
Môj najmilší hit

Môj najmilší hit bola úspešná spevácka súťaž organizovaná medzi júlom až septembrom 2007 na STV. Súťaž nasledovala a nadväzovala po programe Hit storočia. V súťaži súťažilo 10 spevákov a víťazkou sa stala Ivana Poláčková. V súťaži sa spievali slovenské skladby. Po vypadnutí spievali súťažiaci pieseň Lúčenie. Hlasovou pedagogičkou súťaže bola Alena Čermáková. Reláciu moderovali Pavol Janík, Mária Pietrová a Michal Slanička.

</doc>
<doc id="318599" url="https://sk.wikipedia.org/wiki?curid=318599" title="Martin Waldseemüller">
Martin Waldseemüller

Martin Waldseemüller (* 1470 – † 16. marec 1520) bol nemecký kartograf.
Spoločne s Matthiasom Ringmannem je mu pripisované prvé známe použitie názvu "Amerika" na označenie Nového sveta, a to vo Waldseemüllerovej mape (známa tiež ako "Universalis Cosmographia"), na počesť objaviteľa Ameriga Vespucciho. Podľa Richarda Čapka "jeho tvorba spôsobila presun vodcovského postavenia kartografie do Nemecka.
Biografia.
Waldseemüller sa narodil v Freiburgu im Breisgau, (jeho matka bola z Radolfzellu) a študoval na univerzite vo Freiburgu. 
Dňa 25. apríla 1507 vydal glóbus a veľkú nástennú mapu sveta ("Universalis Cosmographia") zloženú zo 12 drevorezieb, ktorá bola vôbec prvou mapou, ktorá zaznamenávala Nový svet ako "Ameriku". Glóbus a nástenná mapa boli doložené knihou "Cosmographiae Introductio"- úvodom do kozmografie. Kniha obsahuje latinské preklady "Quattuor Amerike Vespuccij navigationes" (Štyri cesty Ameriga Vespucciho), čo je zrejme list písaný Amerigom Vespuccim. V knihe je tiež popísané, prečo bol použitý názov Amerika: 
&lt;br&gt; 
"Ab Americo Inventor ... quasi Amerike terrae sive Americam" (od objaviteľa Ameriga… ako by to bola krajina Amerigova, preto Amerika). 
&lt;br&gt; 
V roku 1513 Waldseemüller znovu premýšľa o názve kontinente, pravdepodobne v dôsledku vtedajších protestov nad Vespucciho rolou pri objavení a pomenovaní Ameriky. V jeho prepracovanom Ptolemaiovom atlase už názov "Amerika" nepoužil a namiesto toho je kontinent nazvaný jednoducho "Terra incognita" (neznáma krajina). Aj cez túto revíziu, už bolo od tej doby vydané 1000 kópií mapy sveta a pôvodný názov "Amerika" sa ujal. Zatiaľ čo severná Amerika sa ešte po nejaký čas v dokumentoch označovala ako India ("Indies"), nakoniec došlo aj v jej prípade k používaniu názvu "Amerika." 
Nástenná mapa bola po dlhú dobu stratená, ale v roku 1901 našiel jej kópiu Joseph Fischer na hrade Wolfegg v južnom Nemecku. Ide o jedinú známu dochovanú kópiu, ktorá bola v máji 2003 zakúpená Kongresom Spojených štátov.

</doc>
<doc id="318606" url="https://sk.wikipedia.org/wiki?curid=318606" title="Váhostav – SK, a. s.">
Váhostav – SK, a. s.



</doc>
<doc id="318607" url="https://sk.wikipedia.org/wiki?curid=318607" title="Tomáš Bernady">
Tomáš Bernady

Tomáš Bernady (* 24. október 1969, Ostrava) je český futbalový brankár. V rokoch 1997 až 2007 pôsobil na Slovensku, postupne v drese Prešova, Slovanu, Púchova a Interu. Celkovo tu odchytal vyše 200 zápasov, v ktorých si pripísal vyše 50 núl.

</doc>
<doc id="318608" url="https://sk.wikipedia.org/wiki?curid=318608" title="Edin Džeko">
Edin Džeko

Edin Džeko (* 17. marec 1986, Sarajevo) je bosniansky futbalista, v súčasnosti pôsobiaci v klube Fenerbahçe SK
V rokoch 1996 až 2005 pôsobil v klube FK Željezničar Sarajevo, kde si ho všimol český tréner Jiří Plíšek, ktorý "Željo" viedol v sezóne 2004/05. Ten priviedol talentovaného útočníka do Česka. V lete 2005 Džeko podpísal štvorročnú zmluvu s FK Teplice. Hneď sa však neobjavil v prvoligovom "áčku", najskôr putoval na hosťovanie do Ústí nad Labem, kde opäť hral pod trénerom Plíškom. V 15 zápasoch druhej ligy strelil 6 gólov a v zimnej prestávke sa vrátil do Teplíc.
Na jar 2006 debutoval v českej najvyššej súťaži, v 13 zápasoch dal 3 góly. V nasledujúcej sezóne sa už trafil 13-krát, vďaka čomu si vyslúžil ocenenie pre najlepšieho cudzinca v lige. Jeho výkony tiež nezostali bez odozvy u zahraničných klubov. V lete 2007 prestúpil z Teplíc do bundesligového Wolfsburgu za cca 4 milióny eur. 
Hneď v jeho prvej sezóne v Bundeslige sa presadil, strelil 8 gólov v 17 zápasoch. Svoje strelecké schopnosti však ukázal naplno až v nasledujúcej sezóne, po príchode krajana Zvjezdana Misimovića. Spolu s útočným partnerom Grafitém sa stali najlepšími strelcami súťaže a pomohli Wolfsburgu k historickému titulu. Po sezóne o neho prejavil záujem klub AC Miláno, Džeko v však predĺžil s nemeckým klubom zmluvu do roku 2013. Nasledujúcu sezónu debutoval v skupinovej fáze Ligy majstrov, kde sa však Wolfsburg neprebojoval do druhého kola. S 22 gólmi sa stal najlepším strelcom Bundesligy v sezóne 2009 – 10.
Hrával za rôzne bosniacke mládežnícke výbery vrátane dvadsaťjednotky, 2. júna 2007 sa prvýkrát objavil v seniorskej reprezentácii. V roku 2009 sa stal prvým veľvyslancom UNICEFu v Bosne a Hercegovine.

</doc>
<doc id="318613" url="https://sk.wikipedia.org/wiki?curid=318613" title="Fokker 100">
Fokker 100

Fokker 100 je stredné dvojmotorové prúdové dopravné lietadlo, navrhnuté a postavené holandskou spoločnosťou Fokker. Je určené na vykonávanie krátkych a stredne dlhých letov. Jeho kapacita je v štandardnej konfigurácii 107 pasažierov.Svoj prvý let uskutočnil 30. novembra 1986 a v roku 1987 sa stal najväčším holandským lietadlom. Spolu s turbovrtuľovým lietadlom Fokker 50 bol zavedený do prevádzky 15. februára 1988.
Fokker 100 mal nahradiť starší model Fokker F28, ktorý je schopný pojať 65 pasažierov.
Po bankrote spoločnosti Fokker v roku 1996 sa výroba lietadiel zastavila. Nová holandská firma Rekkof (od zadu hláskované slovo fokker) od roku 1999 opäť vyrába lietadlá Fokker 100 a Fokker 70.

</doc>
<doc id="318619" url="https://sk.wikipedia.org/wiki?curid=318619" title="Bod Pourquoi Pas">
Bod Pourquoi Pas

Pourquoi Pas je ľadom pokrytý bod, medzi zálivom Davis a zálivom Victor. Bol zaznamenaný do mapy francúzskou antarktickou expedíciou 1950-52, a pomenovaný v roku 1954 podľa francúzskej polárnej lode Pourquoi-Pas? ().

</doc>
<doc id="318620" url="https://sk.wikipedia.org/wiki?curid=318620" title="Fokker 70">
Fokker 70

Fokker 70 je 70-miestne, dvojmotorové prúdové dopravné lietadlo vyvinuté ako menší variant 100-miestneho lietadla Fokker 100.
Prototyp lietadla Fokker 70 po prvýkrát vzlietol 4. apríla 1993. Prvý let trval 3 hodiny. 
Po jeho prvom lete bol prevedený do Granady, kde sa zúčastnil ďalších letov s cieľom získať licencie. Prvé lietadlo tak vzlietlo v júli 1994. Certifikát získal v októbri 1994, keď bolo prvé lietadlo doručené spoločnosti Ford.
Po bankrote spoločnosti Fokker v roku 1996 sa výroba lietadiel zastavila. Posledný Fokker 70 bol dodaný v apríli 1997. Celkom bolo vyrobených iba 48 lietadiel.

</doc>
<doc id="318621" url="https://sk.wikipedia.org/wiki?curid=318621" title="Špionáž">
Špionáž

Špionáž je individuálne získavanie informácií, ktoré sú považované za tajné alebo dôverné bez súhlasu držiteľa týchto informácií. 
Dejiny.
Incidenty špionáže sú dobre zdokumentované v celej histórii, napr. v starovekých spisoch čínskych a indických vojenských stratégov. 
Riziká špionáže.
Riziká špionáže sú rôzne. Agenti hostiteľskej krajiny môžu byť deportovaní, uväznení, alebo dokonca popravení. 
Druhy informácií.
Z hľadiska zadávateľa sa za najdôležitejšie považujú informácie o:

</doc>
<doc id="318623" url="https://sk.wikipedia.org/wiki?curid=318623" title="Diego Forlán">
Diego Forlán

Diego Forlán (* 19. máj 1979, Montevideo, Uruguaj) je uruguajský profesionálny futbalista. 
Je dvojnásobný držiteľ Pichichi Trophy a taktiež dvojnásobný držiteľ Zlatej kopačky. Je víťazom Európskej ligy v sezóne 2009-10. Má okrem uruguajskej aj španielsku národnosť.
Klubová kariéra.
Začiatky.
Diego Forlán, syn bývalého hráča za národný tím Pabla Forlána, bol nádejný tenista, ktorý sa neskôr rozhodol nasledovať otca vo futbale. Začal hrávať za mládežnícke kluby C.A. Penarol, Danubio F.C. a Independiente. V Independiente sa dostal do seniorského tímu, za ktorý hrával štyri roky. V januári 2002 prestúpil za 6,9 milióna £ do Manchester United.
Manchester United.
Svoj debut odohral 29. januára 2002 proti Boltonu Wanderers. Svoj prvý gól za Manchester United strelil 18. septembra v Lige majstrov z penalty proti klubu Maccabi Haifa. Po tomto zápase mu trvalo až osem mesiacov (po 27 odohraných zápasoch) streliť druhý gól. Kvôli tejto gólovej odmlke dostal prezývku: "Stratený Diego". 
Potom sa mu však začalo dariť a dával dôležité góly. Napríklad strelil vyrovnávajúci gól doma proti Aston Ville, proti Chelsea Londýn dal v posledných minútach víťazný gól a pomohol získať pre Manchester ligový titul za sezónu FA Premier League 2002/2003. Počas tejto doby bol známy tým, že po strelenom góle oslavoval tak, že si dal dole dres. Keď to urobil prvýkrát a prebehol celým štadiónom, rozhodca musel na chvíľu prerušiť zápas a nariadiť mu, aby sa obliekol mimo ihriska. 
V roku 2002 sa stal obľúbeným hráčom fanúšikov po dvoch strelených góloch FC Liverpoolu pri výhre Manchestru 2 : 1. Forlánova bilancia v Manchestri bola 98 zápasov, v ktorých strelil 17 gólov. Pre klub však boli jeho výsledky nedostatočné, napr. pri porovnaní s jeho spoluhráčom Ruud van Nistelrooyom, ktorý z 219 zápasov strelil až 150 gólov. V auguste roku 2004 podpísal Forlán zmluvu s Villarrealom CF a v Manchesteri ho nahradil Wayne Rooney.
Villarreal CF.
Forlán bol spočiatku spojený so španielskym klubom Levante UD ale 21. augusta 2004 podpísal zmluvu so španielskym klubom Villarreal CF. V prvej sezóne 2004-2005 za Villarreal vyhral Pichichi Trophy pre najlepšieho strelca La Ligy s 25 gólmi a s tímom sa umiestnil na 3. mieste. Tým si zaistil účasť v Lige majstrov UEFA. Vyhral taktiež Zlatú kopačku spolu s Thierrym Henrym.
Atlético Madrid.
Spolu s Juanom Riquelmom bol Forlán presunutý do Atlético Madrid výmenou za Luisa Perea a finančné vyrovnanie. 30. júna 2007 následkom odchodu kapitána Atlética Fernanda Torresa do FC Liverpool, vedenie klubu schválilo prestup a finančné odškodnenie vo výške 21 miliónov €. Vo februári 2008 sa vrátil na Britské ostrovy na osemfinále Pohára UEFA proti Boltonu Wanderers (paradoxne proti rovnakému klubu, ako pri svojom debute v Manchestri United), ale Atlético v súhrne dvojzápasu prehrali 1:0. V sezóne 2008-2009 znovu vyhral Pichichi Trophy, keď z 33 ligových zápasov strelil 32 gólov a rovnako vyhral druhýkrát Zlatú kopačku.
22. apríla 2010 strelil jediný gól v prvom semifinálovom zápase v Európskej lige UEFA proti FC Liverpoolu. O týždeň neskôr, v druhom zápase, strelil gól v predĺžení a znížil na 2:1, čo znamenalo postup do finále vďaka viacerým streleným gólov na ihrisku súpera. 12. mája 2010 sa v hamburskej HSH Nordbank Arene stretli vo finále s Fulhamom a Forlán v ňom strelil dva góly. Atlético vyhralo 2 : 1 po predĺžení.
Reprezentačná kariéra.
Forlán debutoval v uruguajskom národnom futbalovom mužstve v roku 2002. Hral na Majstrovstvách sveta vo futbale 2002, kde strelil gól v zápase proti Senegalu. V semifinále Copa América v roku 2007 zaznamenal gól aj proti Brazílii, avšak v penaltovom rozstrele neuspel a Brazília vyhrala 5 : 4. Po turnaji získal isté miesto v základnej jedenástke. 17. júna 2008 strelil proti Čile tri góly pri výhre Uruguaja 6:0 v kvalifikačnom zápase na Majstrovstvá sveta vo futbale 2010, kam napokon Uruguaj postúpil.

</doc>
<doc id="318628" url="https://sk.wikipedia.org/wiki?curid=318628" title="Robotnícka strana (Česko)">
Robotnícka strana (Česko)

Robotnícka strana () bola radikálna česká nacionalistická mimoparlamentná politická strana, ktorá vznikla v januári 2003 a bola rozpustená 17. februára 2010 rozhodnutím Najvyššieho správneho súdu. Nástupnická Robotnícka strana sociálnej spravodlivosti (DSSS) proti rozhodnutiu o rozpustení podala však 15. marca sťažnosť na Ústavný súd Českej republiky.

</doc>
<doc id="318630" url="https://sk.wikipedia.org/wiki?curid=318630" title="Josef Vlastimil Burian">
Josef Vlastimil Burian



</doc>
<doc id="318632" url="https://sk.wikipedia.org/wiki?curid=318632" title="John Keats">
John Keats

John Keats (* 31. október 1795, Londýn – † 23. február 1821, Rím) bol posledný z veľkých romantických básnikov anglickej literatúry. Popri Byronovi a Shelleym bol kľúčovou postavou hnutia druhej generačnej vlny básnikov romantizmu. Publikoval len každé štyri roky. Počas krátkeho života nebol dobre prijatý kritikou ale jeho neskorší vplyv na tvoriacich autorov bol značný, napríklad na Alfreda Tennysona a Wilfreda Owena. Keatsova poézia je charakterizovaná citovou obraznosťou a svojimi ódami získal veľkú popularitu hlavne u anglických čitateľov.
Život.
John Keats sa narodil v skromnej mnohodetnej rodine. Nadaný chlapec John získal stredoškolské vzdelanie v Enfielde. Ako chudobná polosirota bol odkázaný na ochranu riaditeľovho syna. Tento ho nechával študovať v knižnici a čítať tamojšie knihy. John sa tu ako samouk začal učiť latinčinu a prekladať Aeneas. Matka sa po skone otcovom v roku 1804 znovu vydala a jej deti si vzala do opatery stará matka. V roku 1810 skonala na tuberkulózu a deti zostali odkázané na malé dedičstvo vyplácané im starou matkou. Ďalej začal študovať farmáciu a medicínu, avšak štúdium nedokončil. Venoval sa literárnej tvorbe a zamestnal sa v lekárni. Bol členom skupiny liberálno-demokratickej inteligencie, ktorú viedol Leigh Hunt. Keats si však zriedkavo vyberal politické témy. John sa staral finančne o brata Toma chorého na tuberkulózu. Ošetroval ho i osobne, čo malo za následok infikovanie sa touto chorobou. Nakoniec na ňu sám ochorel.
Dielo.
Keats a jeho priatelia boli humanistickí literáti. Keats písal bratovi Georgovi do Ameriky pravidelne listy, v ktorých sa zamýšľal nad otázkami filozofickými a dôvodmi prečo písať poéziu, vkladal do nich časti básní a písal si v nich aj osobný diár. Listy patria k tomu najlepšiemu čítaniu v anglickej literatúre. Okrem korešpondencie so súrodencami sa zachovali aj jeho listy písané Fanny Brawne. Listy od Fanny sa zničili, keď jej ich John musel vrátiť.
Mulberry house.
Rok 1818 značí začiatok Keatsovho "annus mirabilis" kedy napísal väčšinu svojho zrelého diela chváleného všetkými. Inšpiroval sa čítaním Hazlitta a iných anglických básnikov. Presťahoval sa do renovovaného domu na Wenthworth place, vlastneného jeho priateľom Charlesom Armitage Brownom, teda na roh Hampstead Heath. Básne "Fancy" a "Bards of passion and of mirth" boli inšpirované záhradami Well Walk. Keats napísal päť zo svojich šiestich ód v apríli a máji 1818 v tomto dome nazvanom „Mulberry House“ (Morušový dom). Aktuálne je to múzeum básnika.
V roku 1819 napísal "The Eve of St.Agnes", "La belle dame sans merci", "Hyperion", "Lamia and Otho". V septembri, veľmi natenko s peniazmi, sa zblížil s vydavateľom svojej novej poézie. Zbierka ich nezaujala.
21. septembra 1819 Keats napísal priateľovi Reynoldsovi. Ponúkol mu svoju poslednú veľkú ódu „To autumn“. Ešte za jeho života, dlho pred skonom, sa „To autumn“ stala veľmi známou v anglickej literatúre. V júli 1820 mohol Keats uvidieť svoje básne publikované a pozitívne komentované v novinách The Examiner a Edinburgh Review.
V roku 1818 Keats stretol svoju múzu Fanny Brawne, ktorá prišla na návštevu k susedom neďaleko Mulberry Three. Stala sa prvou čitateľkou jeho nových básní. Venoval jej sonet „"Bright Star"“, v roku 1819. Keatsovi nedovolili jeho finančné problémy a zlý zdravotný stav oženiť sa s Fanny Brawne, ku ktorej sa upieral celou svojou dušou. Jeho láska zostala nenaplnená a navždy platonická. Fanny Brawne ho prežila o štyridsať rokov, vydala sa a mala niekoľko detí.
Počas roku 1820 sa u Keatsa prejavili symptómy tuberkulózy. Na odporúčanie lekárov odcestoval do Talianska na plachetnici „The Maria Crowther“. Písal počas cesty básne, dotiahol „Bright Star“. Cestoval spolu s priateľom Josephom Severnom. Po príchode do Talianska sa ubytoval vo vile pri Španielskych schodoch v Ríme. Dnes je to Keats-Shelley Memorial House. Zoznámil sa tam s básnikom Shelleym, ktorý sa o jeho tvorbe pochvalne zmieňoval v korešpondencii. Choroba postúpila tak, že Keats skonal 23. februára 1821 v Ríme. 
Severn a Brown, priateľ maliar a lekár, mu umiestnili na hrobe pamätník, ktorý tam je do dnešných čias. Keď Keats zomrel ako 25-ročný, zanechal po sebe dielo, ktoré vytvoril za posledných šesť rokov.
Vplyv Keatsovho diela.
Keatsova emocionálna romantická lyrika mala vplyv na výtvarnú školu anglických preraffaelistov, na ornamentálnu poéziu viktoriánskej éry a na skorú tvorbu Alfreda Tennysona. Maliar-preraffaelista Victor Holman ho spomínal ako pozoruhodného mladého málo známeho básnika. Algernon Swinburne, podporovateľ hnutia preraffaelistov, napísal biografiu Johna Keatsa, v ktorej potvrdil Keatsov vplyv na estetiku preraffaelistickej maľby. Keats napriek svojmu krátkemu životu zanechal významný príspevok do anglickej poézie. Ako básnik s rozpornými reakciami okolia, po ktorom Shelley banoval a Byron ním opovrhoval, sa stal obľúbeným autorom anglických čitateľov a srdcovkou medzi romantickými básnikmi.

</doc>
<doc id="318633" url="https://sk.wikipedia.org/wiki?curid=318633" title="Trieda automobilu">
Trieda automobilu

Podľa charakteristických rozmerov sú osobné automobily rozdelené do tried. V súčasnosti je možné pozorovať tendenciu neustáleho nárastu tak veľkosti automobilov, ako aj výkonov ich motorov. Hranice jednotlivých tried sa preto stále posúvajú.

</doc>
<doc id="318634" url="https://sk.wikipedia.org/wiki?curid=318634" title="Trieda osobného automobilu">
Trieda osobného automobilu



</doc>
<doc id="318635" url="https://sk.wikipedia.org/wiki?curid=318635" title="Nemo plus iuris">
Nemo plus iuris

Nemo plus iuris je zaužívané označenie právneho princípu, respektíve zásady, pochádzajúcej z rímskeho práva, v zmysle ktorej právny subjekt nemôže na druhý subjekt previesť viac práv, než má sám k dispozíciiteda než má vo svojom majetku. Princíp sa viaže k derivatívnemu (odvodenému) nadobudnutiu scudziteľných majetkových práv (prevod pohľadávky, prevod vlastníctva, zriadenie záložného práva a pod.). Od týchto prípadov je potrebné odlíšiť prípady nadobudnutia práva vydržaním, ktoré nepredstavuje derivatívny spôsob nadobudnutia práva.
V zmysle princípu "nemo plus iuris" sa tak osoba môže napríklad zaviazať k prevodu vlastníckeho práva (napríklad predať vec v rámci kúpnej zmluvy), no dokým sama nenadobudne k veci vlastnícke právo, nemôže osobe, ktorej sa k prevodu zaviazala (teda ktorej vec predala) toto vlastnícke právo právo previesť. Zásada sa tak nedotýka platnosti zaväzovacej (kúpnej) zmluvy, na základe ktorej sa veriteľ môže domáhať splnenia záväzku previesť právo.
Špecifické sú prípady, ak scudziteľ síce nemá majetkové právo, no má oprávnenie majetok scudziť, teda je oprávneným scudziteľom. Takýmto prípadom je napríklad výkon záložného práva či prevod veci osobou splnomocnenou na základe zmluvného zastúpenia. Aj v týchto prípadoch však nemožno previesť viac práv, než má osoba, ktorej právo je prevádzané (napríklad záložca). 
V platných právnych poriadkoch existuje však aj viacero „prelamujúcich“ výnimiek z princípu "nemo plus iuris", ktorých účelom je prevažne ochrana dobromyseľnej tretej strany v právom predpokladaných situáciách.
Osobitne v anglo-americkom právnom prostredí sa možno stretnúť aj s podobnými (nerímskymi) latinskými variantmi právnej regule, ako napríklad „"Nemo dat quod non habet.“" alebo „"Nemo dare potest quod non habet“". Obe možno preložiť v zmysle: „Nikto nemôže dať, čo nemá“.
Pôvod.
Názov "nemo plus iuris" pochádza z prvých slov rímskej právnej regule „"Nemo plus iuris ad alium transferre potest quam ipse habet" (/"haberet")"“"„Nikto nemôže na iného previesť viac práv, ako sám má“, ktorá sa zachovala v Digesta Iustiniani, zbierke výrokov rímskych právnikov, ktorá platila v ranej Byzantskej ríši ako platné objektívne právo (D. 50,17,54). Pôvodne táto veta pochádzala z komentára rímskeho právnika Ulpiána k prétorskému ediktu. Pôvodný Ulpiánov citát sa podľa palingenetického výskumu viazal k vstupu dediča do práv poručiteľa ("in iure cessio hereditatis"). V tomto zmysle Fritz Schulz navrhol rekonštrukciu pôvodného výroku v zmysle: „"Heres non plus iuris ad alium transferre potest quam ipse haberet si hereditatem adisset.“"„Dedič nesmie na niekoho iného previesť väčšie práva, ako by mal on sám, keby dedičstvo prijal.“ Ulpián zrejme nebol autorom myšlienky, iba ju vo danom diele vyjadril v určitom kontexte. Podobné pravidlo sa zachovalo napríklad v Ulpiánovom spise k staršiemu právnikovi Sabinovi (Ulp. D. 41,1,20) a jeho prejavy v mnohých ďalších prameňoch známych z Corpus iuris civilis. Justiniánski kompilátori pravidlo upravili (abstrahovali) a uviedli v 50-tej knihe Digest, ktorá obsahuje zozbierané definície rímskeho práva. 
Slovenské právo.
Platný slovenský Občiansky zákonník (ďalej „OZ“; stav k: 23.3.2024) zásadu výslovne neupravuje, právna doktrína i súdna prax (a judikatúra) jej existenciu a právnu záväznosť však predpokladajú. Vychádza sa v zásade zo všeobecnejších princípov, ako napríklad princípu ochrany dobrej viery a princípu právnej istoty. K marcu 2024 posledný pracovný návrh paragrafových znení všeobecnej časti nového Občianskeho zákonníka princíp vymedzuje v § 46 nasledovne: "„Nik nemôže previesť na iného viac, než sám má.“"
Platné právo na Slovensku obsahuje viacero priamych i nepriamych výnimiek z princípu "nemo plus iuris": nadobudnutie tovaru dobromyseľným kupujúcim podľa ustanovení o kúpnej zmluve uzatvorenej podľa Obchodného zákonníka (§ 446 OBZ), nadobudnutie od nepravého dediča (§ 486 OZ), nadobudnutie v rámci konkurzu (§ 78, § 93 zákona o o konkurze a reštrukturalizácii), nadobudnutie v rámci exekúcie (§ 44 Exekučného poriadku) či prevod cenných papierov (§ 19 ods. 3 zákona o cenných papieroch). Právne ustanovenia sú vykladané skôr zdržanlivo a nerozširujúco. K nadobudnutiu vlastníctva tak nedochádza ani napríklad v prípade dobrovoľnej dražby (§ 10an zákona o dobrovoľných dražbách).
Podľa súdnej praxe Najvyššieho súdu Slovenskej republiky samotná dobrá viera nadobúdateľa v zásade nestačí. Nadobudnutie musí byť predpokladané (alebo aspoň legitímne odvoditeľné) z taxatívne vymedzených zákonných prípadov. Opačný názor vyjadril v minulosti Ústavný súd Slovenskej republiky (napr. I. ÚS 549/2015). Všeobecne je však tento prístup skôr odmietaný a aj Ústavný súd sa k téme neskôr postavil skôr zdržanlivo (I. ÚS 510/2016 z 19. januára 2021: "„Z tohto dôvodu konajúci senát ústavného súdu úplne nezavrhuje mimoriadne výnimočnú možnosť poskytnutia ochrany práv dobromyseľným nadobúdateľom, prioritne však k tejto otázke pristupuje zdržanlivo.“").
Nepriamu výnimku z princípu predstavuje aj (pomerne sporné) dobromyseľné nadobudnutie vlastníckeho práva od osoby, ktorá následne vlastnícke právo stratila v dôsledku neplatnosti titulu nadobudnutia vlastníckeho práva (scudzovacej zmluvy). Príkladom je situácia, ak subjekty A a B uzatvoria (napríklad kúpnu) zmluvu, na základe ktorej A prevedie vlastnícke právo k (hnuteľnej) veci na B, pričom B následne prevedie vlastnícke právo na subjekt C. A uplatní svoje právo na odstúpenie od zmluvy. V zmysle § 48 OZ sa zmluva od začiatku ("ex tunc") zrušuje a za predpokladu, že by B bol stále vlastníkom prevedenej veci, by sa (v zmysle náuky o titule a mode) obnovilo aj vlastnícke právo subjektu A voči (hnuteľnej) veci. Podľa českej judikatúry k ustanoveniam starého českého Občianskeho zákonníka (teda k ustanoveniam totožným platnému právu na Slovensku), ktorú preberá aj slovenská doktrína, sa však vlastnícke právo neobnoví, ak ho dobromyseľne nadobudla tretia osoba (C).

</doc>
<doc id="318636" url="https://sk.wikipedia.org/wiki?curid=318636" title="Údajový typ">
Údajový typ



</doc>
<doc id="318637" url="https://sk.wikipedia.org/wiki?curid=318637" title="Pius III.">
Pius III.

Pius III. (lat. "Pius Tercius"), vl. menom Francesco Nanni Todeschini Piccolomini (* 29. máj 1439, Siena, Taliansko - † 18. október 1503, Rím) bol talianskym duchovný a 215. pápež (v roku 1503).
Jeho pontifikát bol jedným z najkratších (s pápežom Levom XI., ktorý bol pápežom o storočie neskôr, bol ôsmym najkratším) v cirkevnej histórii: trval iba dvadsaťšesť dní.
Než sa Francesco Piccolomini stal pápežom dosiahol právnické vzdelanie na univerzite v Perugii. Po vyštudovaní v roku 1460 ho jeho strýko, pápež Pius II., vymenoval arcibiskupom v Siene a vzápätí i kardinálom. Okrem toho sa stal pápežským legátom v Ancone. Za Piovho nástupcu Pavla II. sa stal legátom v Nemecku. Rozporuplné vzťahy mal s ďalším pápežom a svojim predchodcom, Alexandrom VI.
Do histórie sa zapísal ako milovník kultúry. V roku 1492 sa stal zakladateľom dnes známej Piccolominiovskej knižnice v sienskej katedrále Santa Maria Assunta, ktorej freskovou výzdobou poveril v roku 1502 Pinturicchia.
Za svoje zvolenie za pápeža v konkláve konanom 16. - 22. septembra 1503 nevďačil ani tak svojím osobným hodnotám, ako potrebe kardinálov vybrať kandidáta nezávislého od rôznych vnútorných národných zoskupení. Svätá stolica nutne potrebovala obnovu, no jej realizácia si vyžadovala čas. Francescovo podlomené zdravie a staroba tiež hovorili v jeho prospech, lebo bol žiadúci krátky pontifikát, ktorý by poskytol čas potrebný na prípravu reforiem.
Jeho pontifikát bol napokon kratší ako bolo potrebné. Zdravie mal také krehké a pri svojej korunovácii 8. októbra 1503 sa cítil taký slabý, že musel dokonca vynechať niekoľko zvyčajných obradov. Na pápežskom stolci sedel iba nasledujúcich desať dní a 18. októbra zomrel.
Po smrti bol pochovaný v starej svätopeterskej bazilike. Dnes ostatky Pia III. spočívajú v nádhernom kenotafe v rímskej bazilike Sant'Andrea della Valle.

</doc>
<doc id="318638" url="https://sk.wikipedia.org/wiki?curid=318638" title="Ján XVIII. (pápež)">
Ján XVIII. (pápež)

Ján XVIII. (), vl. menom Ioannes Phasanius (* ?, Rapagnano, Pápežský štát - † júl ? 1009, Rím) bol 141. rímskym pápežom (v období rokov 10031009). 
Život.
O pápežovi Jánovi XVIII. existuje málo informácií. Vie sa, že než zasadol na pápežský stolec bol kňazom v Bazilike svätého Petra. Za pápeža bol zvolený 25. decembra 1003, podobne ako jeho predchodca rovnakého mena na nátlak Crescentiovcov, vplyvnej rímskej patricijskej rodiny. 
Prejavil sa ako rázny pontifex, ktorému veľmi záležalo na usporiadaní cirkevných záležitostí. V spolupráci s nemeckým kráľom Henrichom II. sa podieľal na reorganizácii cirkevných provincií v Nemecku.
Dá sa iba domnievať či Ján XVIII. nebol iba politickou bábkou v rukách Crescentiovcov. Rovnako panujú dohady i o konci jeho pontifikátu; predpokladá sa, že v lete roku 1009 bol prinútený z pápežského postu odstúpiť. Utiahol sa do ústrania a pravdepodobne zomrel v kláštore. Nedožil sa tak konca panstva Crescentiovcov, ktorých moc v nasledujúcom roku zvrhlo ľudové povstanie.

</doc>
<doc id="318639" url="https://sk.wikipedia.org/wiki?curid=318639" title="Ján XI. (pápež)">
Ján XI. (pápež)

Ján XI. (lat. "Ioannes Undecimus"), vl. menom Johannes (* 910, Rím – † december 935, Rím) bol taliansky duchovný a 125. rímsky pápež (v období rokov 931 – 935).
Život.
Životný príbeh Jána XI. je v histórii rímskokatolíckej cirkvi unikátny a napriek jeho dávnej histórii je pomerne dobre zdokumentovaný.
10. storočie v dejinách cirkvi patrilo k temným obdobiam. Časté striedanie pápežov, kupčenie s pápežským úradom, zasahovanie svetskej moci, dokonca vraždy pontifikov vrhali temné svetlo na najvyšší duchovný post. V dôsledku vnútorných svárov v rímskej spoločnosti prechádzal pápežský stolec od jedného pápeža na druhého podľa toho, ktoré z aristokratických zoskupení sa dostalo k moci.
Od počiatku storočia významnú úlohu v Ríme hrala rodina Theofilaktovcov. Hlavou tejto rodiny bol veliteľ armády Theofylakt I., ktorý v roku 904 presadil na pápežský stolec svojho blízkeho príbuzného Sergia (ako pápež Sergius III.). Ten začal svoj pontifikát tým, že svojho predchodcu Leva V. dal zavraždiť. Bezostyšne žil v konkubináte s Theofylaktovou dcérou Maroziou, vplyvnou rímskou senátorkou. Marozia sa aj vďaka trojnásobnému manželstvu stala najvplyvnejšou osobou v rímskej kúrii a fakticky dosadzovala za pápeža takého kandidáta, ktorý sa jej zdal najvhodnejší. Toto obdobie veľmi výstižne opísal vo svojom letopise istý mních:
Podľa Liber Pontificalis a podľa biskupa a historika Luitpranda z Kremony sa z ich nemanželského vzťahu narodil syn Johannes.
Maroziným pričinením sa po Sergiovi III. na Petrov stolec posadili úplne bezvýznamní pápeži: Anastáz III. (911 – 913) a Lando (913 – 914). Keď v roku 928 dala zlikvidovať Jána X. a po ňom odstránila jeho nástupcov Leva VI. a Štefana VII., na pápežský trón mohol zasadnúť jej syn Johannes, ktorý dovtedy pôsobil ako hlavný kňaz baziliky Santa Maria in Trastevere. Marozia očakávala, že ako pápež bude jej poslušným nástrojom na posilnenie vlastného postavenia.
Od počiatku pontifikátu sa prejavil ako pápež, ktorý dbal na posilňovanie duchovného života veriacich. Svojimi privilégiami pre niektoré kláštory podnietil ich rozvoj.
I ďalší jeho život bol ovplyvnený zásahmi matky, ktorej záver života už nebol taký pompézny. Maroziin druhý syn Alberich, vyvolal proti jej moci v Ríme vzburu, počas ktorej bola ona i Ján XI. uväznení. Alberich sa stal faktickým rímskym diktátorom, ktorý si však v ničom nezadal s praktikami svojej matky. Sám sa postaral o to, aby v roku 955 sa po smrti Agapeta II. stal pápežom jeho syn Oktavián (ako pápež Ján XII.).
Ján XI. prežil zvyšok svojho života uväznený v Lateránskom paláci a jeho činnosť sa obmedzila iba na prísne cirkevné povinnosti. Vo väzení Alberich s Jánom zachádzal údajne ako so svojím otrokom.
Obdobie, do ktorého spadá aj pontifikát Ján XI., napísalo hanebné stránky cirkevných dejín. Zrejme aj to stálo za vznikom legendy o žene na pápežskom stolci, pápežke Jane, ktorá údajne vládla v Ríme okolo polovice 9. storočia.

</doc>
<doc id="318642" url="https://sk.wikipedia.org/wiki?curid=318642" title="Inocent VIII.">
Inocent VIII.

Inocent VIII. () vl. menom Giovanni Battista Cibo (* 1432, Janov – † 25. júl 1492, Rím) bol taliansky duchovný a 213. rímsky pápež (v období rokov 14841492).
Ná pápežský stolec nastúpil po Sixtovi IV., ktorý povesti pápežského úradu veľmi poškodil. Predpokladalo sa preto, že Inocent VIII. bude mať záujem na napravení reputácie pápežstva. No podľa súhlasnej mienky historikov obdobie jeho pontifikátu sa do dejín cirkvi zapísalo najčernejšími písmenami.
Pôvod.
Pochádzal z rodiny senátora gréckeho pôvodu. Vzdelával sa na univerzitách v Padove a Ríme. Ako kňaz zastával viaceré biskupské úrady a v roku 1473 ho jeho predchodca vymenoval za kardinála. Než sa stal kňazom splodil viacero detí (údajne až šestnásť), ktorým sa snažil zabezpečovať pohodlný život. Po zvolení pápežom mu sobáše jeho detí poslúžili ako vhodný nástroj na rozširovanie svojho vplyvu (napr. dcéru Teodorinu vydal za neapolského kráľa, čím skončil staré nepriateľstvo medzi Rímom a Neapolom a syna Franceschetta oženil s Magdalénou, dcérou Lorenza de' Medici. Aj ostatné svoje deti ponúkal na sobáše do aristokratických rodov).
Voľba pápežom.
V roku 1484 Sixtus IV. zomrel a následné konkláve (29. augusta) v plnej nahote ukázalo o čom je voľba pápeža. Osočovanie a intrigy naberali na intenzite. Každý prostriedok, použitý v záujme dosiahnutia požadovaného cieľa, bol dobrý. S veľkými ambíciami naň prišiel kardinál Giuliano della Rovere (neskorší pápež Július II. a synovec zosnulého pápeža) no čoskoro si uvedomil, že nemá najmenšiu šancu na úspech. Kardináli sa napokon zhodli na spoločnom kandidátovi a zvolili Giovanniho Ciba.
Nový pápež, ktorý prijal meno Inocent VIII. sa od začiatku javil ako dobrácky no súčasne neschopný pontifex, s minimom politických skúseností. V jeho neprospech hovorila ešte jeho nerozhodnosť, vlažnosť a podlomené zdravie. 
Po svojom predchodcovi zdedil obrovský dlh, ktorý sa mu ani uskutočnením mimoriadnych opatrení nepodarilo zmenšovať. V záujme toho podnikal riskantné politické kroky s neistým, väčšinou katastrofálnym výsledkom. V roku 1485 sa prostredníctvom vzpurných neapolských barónov dostal do sporu s kráľom Ferdinandom I., ktorý odmietal platiť pápežské poplatky. Spor sa skončil pre pápeža neúspešne a Inocent bol nútený uzavrieť nevýhodný mier. Nepriateľstvo s Neapolom nanovo prepuklo v roku 1489; vtedy Inocent VIII. Ferdinanda exkomunikoval a zosadil ho. O tri roky nato prišlo k zmiereniu medzi oboma stranami, no pápežstvo stratilo L'Aquilu.
V oblasti zahraničnej politiky sa zamiešal do vnútorných pomerov v Osmanskej ríši keď vo väzení držal Džema, mladšieho brata a potencionálneho rivala sultána Bajazida II. Ten utiekol pred Bajazidom na ostrov Rodos, kde ho veľmajster johanitov za prísľub kardinálskeho titulu vydal pápežovi. Inocent VIII. bol prvým pápežom, ktorý nadviazal kontakty s Osmanskou ríšou.
Inocent VIII. a inkvizícia.
Jeho povesti však najviac uškodila skutočnosť, ktorá na dlhé stáročia zatienila pápežský úrad. Inocentovo meno sa totiž uvádza v dejinách inkvizície v súvislosti s vydaním buly "Summis desiderantes affectibus" (r. 1484), ktorou nariadil nemeckým inkvizítorom postupovať s najväčšou tvrdosťou proti bosorkám. Bula vyšla ako predhovor ku knihe dvoch kolínskych inkvizítorov, Heinricha Kramera a Jakoba Sprengera, s názvom "Malleus maleficarum" ("Kladivo na čarodejnice"). Európa sa zmietala v ošiali čarodejníctva a nik si nemohol byť istý, že naň nepadne tieň podozrenia. Následky boli hrozivé: odhaduje sa, že výnos o potláčaní čarodejníctva si vyžiadal smrť najkrutejším spôsobom azda aj milióna žien.
Do záveru jeho pontifikátu spadá vyhnanie Maurov zo španielskej Granady (v januári 1492) za čo udelil aragónskemu kráľovi Ferdinandovi II. titul „katolícky kráľ“.
Smrť slabého a nerestného pápeža Inocenta VIII. znamenala nástup neuveriteľnej anarchie a násilia v Ríme. Telesné ostatky Inocenta VIII. uložené v nádhernom renesančnom bronzovom náhrobku (dielo Antonia del Pollaiola) dodnes obdivujú návštevníci svätopeterskej baziliky.

</doc>
<doc id="318653" url="https://sk.wikipedia.org/wiki?curid=318653" title="Mars superliga 1999/2000">
Mars superliga 1999/2000

Mars superliga v sezóne 1999/2000 bol v poradí 7. ročník slovenskej najvyššej futbalovej súťaže. Pravidelne ju usporadúva Slovenský futbalový zväz.
Špecifikom tejto sezóny bolo zredukovanie počtu mužstiev v lige zo 16 na 10. Z ligy tak tento ročník zostupovalo až sedem mužstiev. Titul získal premiérovo Inter Bratislava, ktorý viedol tréner Jozef Bubenko a kapitán Miroslav Hýll.

</doc>
<doc id="318654" url="https://sk.wikipedia.org/wiki?curid=318654" title="Kostol Zvestovania Pána (Gajary)">
Kostol Zvestovania Pána (Gajary)

Kostol Zvestovania Pána (staršie pomenovanie Kostol Zvestovania Panny Márie) v Gajaroch je barokový rímskokatolícky kostol postavený v rokoch 16651673. Kostol vysvätil v roku 1681 biskup Ferdinand Pálfi, ktorý vysvätil i kostol v Kostolišti a farský kostol v Malackách. 
Koncom 17. storočia k nemu pristavili ochranný múr so štyrmi rohovými baštami, ktoré v roku 1889 prestavali na kaplnky .
Vo veži kostola je zachovaný zvon z roku 1687 od bratislavského zvonolejára G. Wolffa.

</doc>
<doc id="318661" url="https://sk.wikipedia.org/wiki?curid=318661" title="Petr Nečas">
Petr Nečas

RNDr. Petr Nečas (* 19. november 1964, Uherské Hradiště) je bývalý český politik, do júla 2013 predseda vlády Českej republiky a predseda Občianskej demokratickej strany. 
Od 4. septembra 2006 do 8. mája 2009 zastával posty podpredsedu vlády a ministra práce a sociálnych vecí v druhej vláde Mirka Topolánka. 1. apríla 2010 sa stal po rezignácii Mirka Topolánka volebným lídrom pre parlamentné voľby 2010 a 13. apríla potom oficiálne prevzal právomoci predsedu ODS, až do budúceho volebného kongresu. Na kongrese bol zvolený za predsedu strany. 
Biografia.
V rokoch 1979 až 1983 študoval na gymnáziu v Uherskom Hradišti. V roku 1988 ukončil štúdium na Prírodovedeckej fakulte Univerzity JE Purkyně v Brne, odbor fyzika, v tom istom roku získal titul doktor prírodných vied prác z oblasti plazmovej fyziky. 
Po absolvovaní vojenskej služby v rokoch 1988 až 1989 pracoval v podniku Tesla Rožnov pod Radhoštěm. 
S predošlou manželkou Radkou má dvoch synov, Ondreja a Tomáša, a dve dcéry, Teréziu a Máriu. Na začiatku roku 2013 vydali manželia Nečasovi oficiálnu správu, v ktorej uviedli, že ich vzťah prechádza krízou a že už niekoľko mesiacov žijú odlúčene, na čo v júni Nečas podal žiadosť o rozvod (po 27 rokoch). Potvrdil, že má dlhodobý vzťah s Janou Nagyovou, bývalou vrchnou riaditeľkou svojho kabinetu, predtým verejnosti dlhodobo o vzťahu klamal. Dňa 21. septembra 2013 sa Nečas s Janou Nagyovou oženil.
V ďalšej dekáde čelí trestnému stíhaniu pri podozrení z podplácania v súvislosti s kauzou tzv. trafík pre troch niekdajších poslancov ODS.
Politická kariéra.
Členom ODS je od roku 1991. Od roku 1992 je poslancom Parlamentu ČR. Od roku 1999 je podpredsedom ODS, v roku 2002 prehral súboj o post predsedu strany s Mirkom Topolánkom o 2 hlasy, medzi rokmi 2004 až 2006 vykonával funkciu 1 . podpredsedu ODS, ktorú na jeseň roku 2006 neobhájil v súboji s Pavlom Bémom. Vďaka svojim dlhým obštrukčným prejavom v Snemovni získal prezývku "Fidel" . Od roku 2006 je jedným z radových podpredsedov strany. Po odstúpení Mirka Topolánka v marci 2010 sa stal volebným lídrom ODS k parlamentným voľbám v roku 2010. Na celoštátnom kongrese strany 19. a 20. júna 2010 bol zvolený za tretieho predsedu ODS. 
Vo voľbách do Poslaneckej snemovne v júni 2010 získal mandát poslanca za ODS. Jeho strana začala rokovať s ostatnými stredopravými politickými stranami (TOP 09 a Veci verejné) o zostavení novej vlády so 118člennou podporou v 200člennej snemovni. 28. júna 2010 bol menovaný prezidentom Václavom Klausom za predsedu vlády Českej republiky a poverený zostavením novej vlády. Vo funkcii vystriedal Jana Fischera. Kompletný Nečasov kabinet vymenoval prezident 13. júla 2010. 
V nedeľných večerných hodinách 16. júna 2013, po ukončení grémia ODS, predseda vlády Nečas oznámil, že v pondelok 17. júna podá demisiu do rúk prezidenta republiky a odstúpi tiež z čela strany. Udalosti v tzv. kauze Nagyová vyústili do pádu celej Nečasovej vlády. Premiér Nečas demisiu odovzdal 17. júna 2013 prezidentovi republiky Milošovi Zemanovi. Ten ho poveril výkonom funkcie do doby, pokiaľ nebude zostavený nový kabinet.

</doc>
<doc id="318665" url="https://sk.wikipedia.org/wiki?curid=318665" title="Martin Prohászka">
Martin Prohászka

Martin Prohászka (* 18. august 1973, Nové Zámky) je bývalý slovenský futbalový reprezentant. V súčasnosti je hráčom treťoligového klubu FKM Nové Zámky. Väčšinu svojej kariéry odohral v Česku.

</doc>
<doc id="318667" url="https://sk.wikipedia.org/wiki?curid=318667" title="Kostol Zvestovania Panny Márie">
Kostol Zvestovania Panny Márie

Kostol Zvestovania Panny Márie môže byť:

</doc>
<doc id="318670" url="https://sk.wikipedia.org/wiki?curid=318670" title="1. FSV Mainz 05">
1. FSV Mainz 05

1. FSV Mainz 05 je nemecký futbalový klub so sídlom v meste Mainz v spolkovej krajine Porýnie-Falcko. Od roku 2009 hrá v najvyššej nemeckej súťaži, Bundeslige. Väčšinu svojej histórie hral klub v nižších súťažiach (v Bundeslige hral ešte v rokoch 2004 až 2007).

</doc>
<doc id="318671" url="https://sk.wikipedia.org/wiki?curid=318671" title="FSV Mainz 05">
FSV Mainz 05



</doc>
<doc id="318672" url="https://sk.wikipedia.org/wiki?curid=318672" title="Mainz 05">
Mainz 05



</doc>
<doc id="318673" url="https://sk.wikipedia.org/wiki?curid=318673" title="1.FSV Mainz 05">
1.FSV Mainz 05



</doc>
<doc id="318674" url="https://sk.wikipedia.org/wiki?curid=318674" title="Calendula officinalis">
Calendula officinalis



</doc>
<doc id="318695" url="https://sk.wikipedia.org/wiki?curid=318695" title="Boris Vaňovec">
Boris Vaňovec



</doc>
<doc id="318703" url="https://sk.wikipedia.org/wiki?curid=318703" title="STS-8">
STS-8

STS-8 bola misia raketoplánu Challenger vykonaná v auguste-septembri 1983. Bol to tretí let orbitera Challenger a ôsmy let v programe Space Shuttle celkovo. Na palube letel po prvý raz astronaut čiernej farby pleti. Hlavným cieľom misie bolo vypustenie družice INSAT- 1B.
Predštartové prípravy.
Challenger dorazil z Edwards AFB (kde pristál pri predchádzajúcom lete) na Floridu koncom júna 1983. Pri poletovej inšpekcii bolo vymenených 76 doštičiek tepelnej ochrany, pneumatiky a brzdy na podvozku, okno pilotnej kabíny poškodené mikrometeoroidom, hydraulické čerpadlo APU-3, a toaleta. Technici tiež doplnili amoniak pre chladiaci systém, dusík a pitnú vodu. Potom bol raketoplán prevezený do VAB, kde bol 27. júla pripojený k zostave ET a SRB. 
Raketoplán bol na rampu LC-39A prevezený 2. augusta a 4. prebehlo skúšobné odpočítavanie. Potom bola do jeho nákladového priestoru uložená družica Insat-1B. Pôvodne to mala byť družica TDRS-B, ale vedenie NASA sa rozhodlo vyradiť ju z nákladu STS-8. 
Štart.
5 dní pred štartom sa k Floride priblížil hurikán Berry, ale kozmodrómu sa vyhol a tak neovplyvnil predštartovné prípravy. 27.augusta prišla na Kennedyho vesmírne stredisko posádka a začalo sa hlavné odpočítavanie (T-46 hodín). 30. augusta, teda v deň štartu, kozmodrómom ešte prešla búrka, ale tá sa vzdialila a Challenger vzlietol v čase 06:32 UTC. Po 129 sekundách sa oddelili motory SRB, v čase T+8,45 minút boli vypnuté motory SSME. Po odhodení nádrže ET sa raketoplán po dvoch manévroch motormi OMS dostal na kruhovú obežnú dráhu.
Priebeh letu.
Po otvorení nákladového priestoru Bluford začal s pokusom CFES, ktorého cieľom bolo pomocou elektroforézy oddeliť bunky z ľudského pankreasu a získať tak kultúru na výrobu inzulínu. Ostatní astronauti pripravovali manipulátor RMS.
Cez druhý letový deň sa uskutočnilo vypustenie satelitu. Jeho štart sa uskutočnil o 07:47 UTC, po 45 minútach sa satelit dostal na prechodovú dráhu. Po jeho navedení na stacionárnu obežnú dráhu sa vyskytol problém s jedným jeho solárnym panelom, ktorý sa neotvoril. Ďalšou úlohou druhého dňa bol test spojenia s raketoplánom a Houstonom pomocou družice TDRS-1, ale pre poruchu na pozemnom počítači vo White sands sa to podarilo až na tretí deň. Klasické spojenie pomocou pozemných staníc však bolo bez problémov udržiavané. 
Počas druhého dňa tiež prebiehal pokus na palete DFI – sledovanie tepelne citlivého náteru na trubici tepelného čerpadla, aby sa zistila rýchlosť prúdenia teplonosnej kvapaliny čerpadlom. Tomuto pokusu sa venoval Brandenstein, Gardner zatiaľ pokračoval s pokusom CFES. 
Počas štvrtého dňa Truly znížil dráhu Challengera z 296 na 225 km kvôli experimentom. Tie mali sledovať priebeh korózie vo vesmíre pod vplyvom atomárneho kyslíka. 
Astronauti sa tiež zúčastnili televíznej tlačovej konferencie. 
Posledný letový deň posádka zahájila prípravy na pristátie. O 06:50 UTC pilot otočil Challenger motorovou sekciou proti smeru letu a na 143 sekúnd zapálil motory OMS aby sa raketoplán dostal na zostupovú dráhu.
Pristátie.
O 07:38 raketoplán zrovnal svoj let s dráhou 22 na základni Edwards AFB, o 07:39:42 sa dotkol podvozkom dráhy (touchdown) a o 07:40:40 za zastavil. Pri kontrole motorov SRB vylovených z oceánu sa zistilo, že takmer prehorela stena trysky jedného z nich, čo by malo pri štarte za následok deštrukciu motora.

</doc>
<doc id="318724" url="https://sk.wikipedia.org/wiki?curid=318724" title="Technológia plavárne">
Technológia plavárne



</doc>
<doc id="318737" url="https://sk.wikipedia.org/wiki?curid=318737" title="Kostol svätého Gála (Turany)">
Kostol svätého Gála (Turany)

Kostol svätého Gála je rímskokatolícky kostol v Turanoch v okrese Martin. Okolo kostola sa rozprestiera cintorín, ktorý je ohradený kamenným múrom. Súčasťou múra je zvonica, v ktorej sa nachádzajú dva zvony. Kostol a zvonica boli zapísané so ústredného zoznamu pamiatok 26. novembra 1963, cintorín a obranný múr boli vyhlásené za kultúrnu pamiatku. 
Charakteristika.
Kostol stojí v centre obce na vyvýšenom mieste. Postavený bol na začiatku 14. storočia (pravdepodobne rok 13001304) v gotickom štýle a neskôr bol doplnený renesančnými prvkami. Obranný múr okolo cintorína pochádza až z prvej tretiny 17. storočia.
Kostol bol veľakrát prestavovaný a opravovaný. Na oltári sa nachádzali vzácne staré maľby a fresky, avšak stratili na hodnote lebo v novšej dobe boli neodborne premaľované. V roku 1636 pri požiari zhorel vzácny oltár sv. Kataríny. V rokoch 16361639 bol kostol renovovaný. Koncom 20. storočia prešiel kostol dôkladnou rekonštrukciou.

</doc>
<doc id="318738" url="https://sk.wikipedia.org/wiki?curid=318738" title="C.C. Catch">
C.C. Catch

Caroline Catharina Müller známa ako C.C. Catch (* 31. júl 1964) je holandsko-nemecká popová speváčka a skladateľka. Jej najväčšie hity sú napr. "Heaven and Hell" a "I can lose my Heart". Okrem spomínaných hitov spolupracovala s nemeckým manažérom zo skupiny Modern Talking. 

</doc>
<doc id="318745" url="https://sk.wikipedia.org/wiki?curid=318745" title="Dvojjazyčnosť Horného Sliezska">
Dvojjazyčnosť Horného Sliezska

Dvojjazyčné územia v Hornom Sliezsku tvoria najväčšie oficiálne územie s nemeckým jazykom vo východnej Európe. Nemci zHorného Sliezska majú aj svoj vlastný nemecký dialekt, sliezsku nemčinu, ktorá sa radí medzi stredno-východné nemecké dialekty ("ostmitteldeutschen Dialekte"). Počet členov nemeckej menšiny v Hornom Sliezsku (asi 92% Nemcov z celého Poľska) je oproti minulosti veľmi nízky. Pred i počas druhej svetovej vojny tvorili na väčšine územia Horného Sliezska národnostnú väčšinu Nemci.
Prológ.
Zákonné zavedenie menšinových jazykov ako druhého úradného jazyka na miestnej úrovni (tzv. pomocný jazyk) nadobudlo v Poľsku účinnosť až 6. januára 2005. Menšinové jazyky môžu byť zavedené ako pomocný jazyk v komunitách, v ktorých je podiel určitej menšiny aspoň 20% z celkovej populácie. Pred zavedením daného pomocného jazyka ako druhého jazyka, musí byť najprv zapísaný do úradného registra. Len čo je jazyk zapísaný, stáva sa daná obec oficiálne dvojjazyčná.
V Česku je daný limit miernejší, a to 10%. V českom Hornom Sliezsku nie je doteraz žiadne mesto ani dedina, ktorá by mala nemeckú dvojjazyčnosť. Tento fakt zapríčinili Benešove dekréty. Avšak aj v českom Hornom Sliezsku existuje komunita Nemcov, o ktorých spoločnosť de facto do roku 1989 nič nevedela. Táto komunita má svoje centrum na Hlučínsku, s najvýznamnejším mestom Bolatice (4 382 obyvateľov) so 4,4% nemeckej a 5,3% sliezskej populácie. Na Českotešínsku (tzv. Zaolzie) žijú Poliaci.
Zoznam nemeckých miest a dedín v Hornom Sliezsku.
"(údaje z roku 2010)"
Gemeinde Chronstau / Gmina Chrząstowice.
Oficiálna dvojjazyčnosť od 20. mája 2008:
Gemeinde Colonnowska / Gmina Kolonowskie.
Oficiálna dvojjazyčnosť od 14. novembra 2008:
Gemeinde Comprachtschütz / Gmina Komprachcice.
Oficiálna dvojjazyčnosť od 1. decembra 2009:
Gemeinde Czissek / Gmina Cisek.
Oficiálna dvojjazyčnosť od 11. októbra 2007:
Gemeinde Groß Döbern / Gmina Dobrzeń Wielki.
Oficiálna dvojjazyčnosť od 1. prosince2009:
Gemeinde Gogolin / Gmina Gogolin.
Oficiálna dvojjazyčnosť od 30. apríla 2010:
Gemeinde Guttentag / Gmina Dobrodzień.
Oficiálna dvojjazyčnosť od 4. júla 2008:
Gemeinde Himmelwitz / Gmina Jemielnica.
14. novembra 2008:
Gemeinde Klein Strehlitz / Gmina Strzeleczki.
Oficiálna dvojjazyčnosť od 24. novembra 2008:
Gemeinde Kranowitz / Gmina Krzanowice.
Oficiálna dvojjazyčnosť od 19. novembra 2008:
Oficiálna dvojjazyčnosť od 1. decembra 2009:
Gemeinde Leschnitz / Gmina Lesnica.
Oficiálna dvojjazyčnosť od 11. apríla 2008:
Gemeinde Lugnian / Gmina Łubniany.
Oficiálna dvojjazyčnosť od 30. apríla 2010:
Gemeinde Murow / Gmina Murów.
Oficiálna dvojjazyčnosť od 31. marca 2009:
Gemeinde Oberglogau / Gmina Głogówek.
Oficiálna dvojjazyčnosť od 1. decembra 2009:
Gemeinde Proskau / Gmina Prószków.
Oficiálna dvojjazyčnosť od 30. apríla 2010:
Gemeinde Radlau / Gmina Radłów.
Oficiálna dvojjazyčnosť od 22. decembra 2006:
Oficiálna dvojjazyčnosť od 29. decembra 2007:
Gemeinde Rudnik / Gmina Rudnik.
Oficiálna dvojjazyčnosť od 11. apríla 2008:
Gemeinde Stubendorf / Gmina Izbicko.
Oficiálna dvojjazyčnosť od 20. mája 2008:
Gemeinde Tarnau / Gmina Tarnów Opolski.
Oficiálna dvojjazyčnosť od 14. apríla 2008:
Gemeinde Ujest / Gmina Ujazd.
Oficiálna dvojjazyčnosť od 19. novembra 2008:
Gemeinde Walzen / Gmina Walce.
Oficiálna dvojjazyčnosť od 3. júna 2009:
Gemeinde Zembowitz / Gmina Zębowice.
Oficiálna dvojjazyčnosť od 19. novembra 2008:
Gemeinde Zülz / Gmina Biała.
Oficiálna dvojjazyčnosť od 24. novembra 2008:

</doc>
<doc id="318748" url="https://sk.wikipedia.org/wiki?curid=318748" title="Chrómovanie">
Chrómovanie

Chrómovanie je nanášanie vrstvy chrómu na povrch.
Galvanické pokovovanie chrómom je elektrolytické nanášanie vrstvy kovu na vodivý povrch. Ochranná vrstva vyniká tvrdosťou, môže byť lesklá a odolná voči korózii.
Variant pre dekoratívne chrómovanie:
Nebezpečenstvo.
Roztoky chrómu sú prudko jedovaté pre všetky živé organizmy, už 0,6 g spôsobuje u človeka smrť. Tieto látky môžu do organizmu prenikať pokožkou. Koncentrovanejšie roztoky spôsobujú po kontakte na koži popáleniny. Pri chrómovaní sa vyvíja veľké množstvo plynov, ktoré unikajú a strhávajú so sebou drobné kvapky roztoku do okolia a vytvárajú nebezpečný aerosól. Nad hladinou sa tvoria obláčiky hnedočervenej hmly. Pri vdýchnutí môžu byť poškodzované sliznice. Preto si táto technológia vyžaduje primerané bezpečnostné opatrenia, vhodné technologické zariadenia a ochranné pomôcky. Veľkú starostlivosť je potrebné venovať i likvidácii nebezpečného odpadu.

</doc>
<doc id="318751" url="https://sk.wikipedia.org/wiki?curid=318751" title="Van trieda">
Van trieda



</doc>
<doc id="318752" url="https://sk.wikipedia.org/wiki?curid=318752" title="Kostol svätého Juraja">
Kostol svätého Juraja

Kostol svätého Juraja môže byť:
Slovensko.
aj:
Česko.
aj:
Ukrajina.
aj:

</doc>
<doc id="318755" url="https://sk.wikipedia.org/wiki?curid=318755" title="Kostol sv. Juraja">
Kostol sv. Juraja



</doc>
<doc id="318756" url="https://sk.wikipedia.org/wiki?curid=318756" title="Kostol Svätého Juraja">
Kostol Svätého Juraja



</doc>
<doc id="318757" url="https://sk.wikipedia.org/wiki?curid=318757" title="Katolícky kostol Turany">
Katolícky kostol Turany



</doc>
<doc id="318764" url="https://sk.wikipedia.org/wiki?curid=318764" title="Caprese Michelangelo">
Caprese Michelangelo

Caprese Michelangelo je obec v toskánskej provincii Arezzo. Nachádza sa približne 100 km od Florencie. Obec je rodiskom renesančného umelca Michelangela a astronóma Santiniho. Pôvodne sa obec volala iba Caprese, v roku 1913 sa názov doplnil o slávneho rodáka a zmenil na "Caprese Michelangelo".
V obci sa nachádzajú tieto pamiatky:

</doc>
<doc id="318765" url="https://sk.wikipedia.org/wiki?curid=318765" title="Caprese">
Caprese

Caprese môže byť:

</doc>
<doc id="318767" url="https://sk.wikipedia.org/wiki?curid=318767" title="BP (ropný podnik)">
BP (ropný podnik)

BP plc je nadnárodná energetická spoločnosť so sídlom v Londýne. Patrí medzi tretiu najväčšiu energetickú spoločnosť na svete, štvrtú najväčšiu spoločnosť na svete a najväčšiu britskú spoločnosť. Je súčasťou "supermajor", skupiny nazývanej aj "International Oil Company (IOC)", ktorá predstavuje 6 najväčších vertikálne integrovaných súkromných naftárskych spoločností na svete.
Dejiny.
Spoločnosť bola založená v roku 1909 ako "Anglo-Persian Oil Company". V roku 1954 bola premenovaná na "The British Petroleum Company". V roku 1965 spoločnosť objavila v Severnom mori zemný plyn a od roku 1970 v tejto oblasti ťažila aj ropu. V roku 1977 začala britská vláda postupne predávať svoje podiely v spoločnosti a od 80. rokov bola spoločnosť plne v rukách súkromných investorov. V roku 1982 spoločnosť kúpila firmu British National Oil Company (BNOC) a v roku 1987 Britoil PLC.
Od roku 1998 je po zlúčení so spoločnosťou Amoco známa ako BP Amoco, respektíve BP plc.
V roku 2009 vytvorila na celom svete konsolidovaný obrat vo výške 239 miliárd dolárov a zamestnávala 80 300 ľudí. 

</doc>
<doc id="318769" url="https://sk.wikipedia.org/wiki?curid=318769" title="BP plc">
BP plc



</doc>
<doc id="318771" url="https://sk.wikipedia.org/wiki?curid=318771" title="British Petroleum">
British Petroleum



</doc>
<doc id="318772" url="https://sk.wikipedia.org/wiki?curid=318772" title="Before Present">
Before Present



</doc>
<doc id="318776" url="https://sk.wikipedia.org/wiki?curid=318776" title="Bodu Hajara">
Bodu Hajara

Bodu Hajara () je neobývaný ostrov na atole Sínu na Maldivách.

</doc>
<doc id="318777" url="https://sk.wikipedia.org/wiki?curid=318777" title="Boduhéragandu">
Boduhéragandu

Boduhéragandu () je neobývaný ostrov na atole Sínu na Maldivách.

</doc>
<doc id="318778" url="https://sk.wikipedia.org/wiki?curid=318778" title="Smrad">
Smrad



</doc>
<doc id="318784" url="https://sk.wikipedia.org/wiki?curid=318784" title="Červený smrek">
Červený smrek

Červený smrek alebo zastarano modrín môže byť:

</doc>
<doc id="318785" url="https://sk.wikipedia.org/wiki?curid=318785" title="Hudobníčka">
Hudobníčka



</doc>
<doc id="318787" url="https://sk.wikipedia.org/wiki?curid=318787" title="Hudobný producent">
Hudobný producent

Hudobný producent je osoba, ktorá je zodpovedná za úspech, nahranie, produkciu a výkon nejakej hudobnej nahrávky. Môže to byť pracovník osoby, ktorá iniciovala alebo zabezpečila konečné vyhotovenie nahrávky, pričom takouto osobou sa poväčšine rozumie nahrávacia spoločnosť alebo hudobné vydavateľstvo. 
Úlohou hudobného producenta je:
V elektronickej a populárnej hudbe sa producent stará o mixovanie, aranžmán, mastering a o samotnú kompozíciu (a jej realizáciu). V klasickej hudbe je miesto hudobného producenta zvukár.

</doc>
<doc id="318789" url="https://sk.wikipedia.org/wiki?curid=318789" title="Mars superliga 1998/1999">
Mars superliga 1998/1999

Mars superliga v sezóne 1998/99 bol v poradí 6. ročník slovenskej najvyššej futbalovej súťaže. Pravidelne ju usporadúva Slovenský futbalový zväz.
Majster.
Zostava víťaza Corgoň ligy Slovan Bratislava:

</doc>
<doc id="318794" url="https://sk.wikipedia.org/wiki?curid=318794" title="Jens Böhrnsen">
Jens Böhrnsen

Jens Böhrnsen (* 12. jún 1949, Brémy) je nemecký sociálnodemokratický politik. Po náhlom odstúpení nemeckého spolkového prezidenta Horsta Köhlera začal na základe článku 57 nemeckého základného zákona (spolkovej ústavy) ako predseda Spolkovej rady vykonávať oprávnenia spolkového prezidenta.
Život.
Böhrnsen sa narodil v brémskej mestskej časti Gröpelingen. Jeho otec Gustav bol nacistami prenasledovaný komunista.
V osemnástich rokoch vstúpil Jens Böhrnsen do Sociálnodemokratickej strany Nemecka (SDP). V roku 1968 zmaturoval na gymnáziu a v rokoch 1968 až 1973 študoval právo na Univerzite v Kieli. V roku 1973 zložil prvú štátnu skúšku v Šlezvicku-Holštajnsku. Namiesto vojenskej služby absolvoval službu civilnú, po ktorej skončení zložil druhú štátnu skúšku v Hamburgu (1977). V rokoch 1978 až 1980 bol sudcom na správnom súde v Brémach a v rokoch 1991 až 1995 bol jeho predsedajúcim sudcom.
Od 8. júna 1995 zasadal za SDP v brémskej mestskej rade a od roku 1999 bol predsedom tamojšej frakcie SPD. V októbri 2005 bol zvolený brémskym starostom. Z titulu tejto funkcie sa stal aj ministerským predsedom spolkovej krajiny Brémy. Vo funkcii bol potvrdený v júni 2007.
Od 1. novembra 2009 zastáva funkciu predsedu Spolkovej rady. Po odstúpení Horsta Köhlera z funkcie prevzal dočasne povinnosti spolkového prezidenta.

</doc>
<doc id="318795" url="https://sk.wikipedia.org/wiki?curid=318795" title="Tim Berners-Lee">
Tim Berners-Lee

Sir Timothy John „Tim“ Berners-Lee (* 8. jún 1955, Londýn, Anglicko) je britský inžinier, počítačový výskumník a profesor na MIT.
Pripisuje sa mu vynájdenie World Wide Webu, ktorý navrhol už v roku 1989. 25. decembra 1990 s pomocou Roberta Cailliaua a mladého študenta v CERNe, úspešne zrealizovali prvú úspešnú komunikáciu medzi HTTP klientom a serverom cez internet. Tim je riaditeľom World Wide Web Consortium (W3C), ktorej cieľom je budúci vývoj internetu. Zároveň je zakladateľom World Wide Web Foundation, riaditeľom "The Web Science Research Initiative" (WSRI), vedúcim výskumníkom v "MIT Computer Science and Artificial Intelligence Laboratory (CSAIL)" a členom dozornej rady "MIT Center for Collective Intelligence". V apríli 2009 bol zvolený do Národnej akadémie vied Spojených štátov amerických.
Narodil sa v Londýne 8. júna 1955 manželom Conwayovi Berners-Lee a Mary Lee Woods. Navštevoval základnú školu Sheen Mount a od 1969 do 1973 Emanuel School v Londýne. V rokoch 1973 až 1976 študoval na The Queen's College v Oxforde, kde získal s vyznamenaním diplom z fyziky.
V roku 1976 pracoval v "Plessey Telecommunications Limited" ako programátor. Tu sa zoznámil so svojou prvou ženou Jane. V roku 1978 pracoval v "D.G. Nash Limited", kde napísal DTP softvér a operačný systém. V roku 1989 prišiel Tim Berners-Lee s projektom vytvorenia distribuovaného hypertextového systému a tým začal projekt WWW. Krátko nato napísal prvý webový prehliadač WorldWideWeb. Od kráľovnej Alžbety II. dostal v roku 2003 Rad za zásluhy ("Order of Merit").

</doc>
<doc id="318796" url="https://sk.wikipedia.org/wiki?curid=318796" title="Gastein Ladies">
Gastein Ladies

Gastein Ladies je ženský tenisový turnaj, ktorý sa koná v rakúskom Bad Gasteine. Je to turnaj typu International na okruhu WTA s celkovou dotáciou 220 000 $ a hrá sa na antuke od roku 2007.

</doc>
<doc id="318801" url="https://sk.wikipedia.org/wiki?curid=318801" title="MFK Petržalka">
MFK Petržalka



</doc>
<doc id="318804" url="https://sk.wikipedia.org/wiki?curid=318804" title="Seriál">
Seriál

Seriál je literárne dielo (literárny seriál), filmové dielo (filmový seriál), televízne dielo (televízny seriál), rozhlasové dielo (rozhlasový seriál), výtvarné dielo, hra alebo novinový (novinový seriál) či internetový materiál, ktoré/-á/-ý sa skladá sa z viacerých dielov (spravidla spojených rovnakými hlavnými postavami) a/alebo vychádza na pokračovanie.
Televízny seriál.
Jedno pokračovanie (vysielaná jednotka) sa volá časť alebo diel. Dlhšie seriály sa niekedy delia aj na série, teda skupiny častí vyrobené v jednom roku. Používajú sa aj nespisovné označenia "epizóda" pre jeden diel a "sezóna" pre sériu, ktoré vznikli doslovným prekladom z anglického jazyka.
Dej sa počas seriálu vyvíja, pribúdajú či ubúdajú vedľajšie postavy a v menšej miere aj hlavné postavy. V záujme sledovanosti je finále (posledná časť série) veľmi napínavé a rozuzlenie udalostí sa často nachádza na začiatku novej série. Ďalší typický znak je postupné zdokonaľovanie opisu postáv a vzťahov medzi nimi.
Slovenské televízie delia svoje seriály podľa pôvodu nasledovne:
Seriály podľa obsahu (žánru) sa delia napríklad (v televízii JOJ):
Seriály podľa priebehu seriálovosti možno rozdeliť 
Dĺžka dielu.
Televízny seriál má najčastejšie 2025 minút alebo 4045 minút, podľa určenia. 2025 minút dosahujú krátke komediálne seriály, často označované ako sitkom (situačná komédia). Príkladom sú napríklad populárne seriály Susedia, Priatelia alebo Najhorší týždeň môjho života. Dlhšie diely majú seriály s pokračujúcim dielom, ako napríklad Oteckovia, Druhá šanca alebo Sestričky.
Počet dielov TV seriálu.
Treba rozlišovať televízne filmy rozdelené do niekoľkých častí a polhodinové, trištvrte či hodinové televízne seriály. Sezóna seriálu zvykne mať zvyčajne 8 až 30 častí a v prípade úspechu pokračuje ďalšou (na Slovensku aj sto častí). Viacdielne programy ponúkajú prevádzkovateľom televízneho vysielania množstvo výhod. Na rozdiel od filmov sú výrobné náklady v televízii zvyčajne nižššie. Zároveň sú diváci viazaní v dlhodobejšom horizonte.
Filmový seriál.
Prvý „seriál“ alebo film na pokračovanie s názvom „Čo sa stalo Mary?“ vyrobila firma Edison Company v roku 1912. Bežal súčasne ako filmový seriál v kinách a ako seriál v ilustrovanom časopise McClure's Ladies World. Seriál pozostával z 10-20 minútových epizód, ktoré sa dostávali do kín raz týždenne a vždy sa končili takzvaným „cliffhangerom“ (t.j. v najvzrušujúcejšom momente), aby povzbudili návrat divákov do kina. Väčšinou boli natočené s malými rozpočtami. Vo Francúzsku sa vyvinula inú forma filmových seriálov, ktorá bola navrhnutá viac lyricky a nebola závislá na cliffhangeri.
Medzi najznámejšie seriály v Amerike patril Pathého The Perils of Pauline (1914), ktorý pozostával z 20 pokračovaní a urobil z Pearl White medzinárodnú hviezdu. Najdlhším pokračovaním bol film Hazards of Helen (119 dielov, medzi novembrom 1914 a februárom 1917). Filmové seriály boli tiež veľmi populárne vo Francúzsku, najmä série Fantômas (1913) a Les Vampires (1915). V Nemecku Otto Rippert nakrútil Homunculus (1916) v šiestich epizódach.
Seriály zostali populárne v amerických kinách až do konca štyridsiatych rokov, či už v žánri sci-fi, ako boli "Flash Gordon" (1936), "King of the Rocket Men" (1949) a v kriminálnom filme ako "Dick Tracy vs. Crime, Inc." (1941). S príchodom televízie sa filmové seriály presťahovali do nového média a vytvorili jednu zo zdorjov na ktoré nadväzovali televízne seriáli. Prvým TV seriálom v ČSSR bola v rokoch 1959 až 1960 vysielané "Příběhy rodiny Bláhovy."

</doc>
<doc id="318809" url="https://sk.wikipedia.org/wiki?curid=318809" title="Roger Crozier Saving Grace Award">
Roger Crozier Saving Grace Award

Roger Crozier Saving Grace Award je trofej, ktorá sa udeľuje v zámorskej National Hockey League "pre brankára s najlepšou percentuálnou úspešnosťou zákrokov v aspoň 25-tich zápasoch". Trofej sa udeluje od sezóny 1999-2000. Zatiaľ najviac krát ju získali Marty Turco a Tim Thomas, až dvakrát. Aktuálny víťaz je Carey Price z tímu Montreal Canadiens. 
Trofej je pomenovaná po hráčovi Rogerovi Crozierovi, ktorý chytal v Buffale Sabres a v Detroite Red Wings. Počas svojej kariéry vyhral Calder Memorial Trophy a Conn Smythe Trophy a odchytal 518 zápasov pocas 14-tich sezón. Víťaz dostane 15 000 amerických dolárov na podporu mládeže alebo na iné účely.

</doc>
<doc id="318810" url="https://sk.wikipedia.org/wiki?curid=318810" title="X. Európsky olympijský festival mládeže">
X. Európsky olympijský festival mládeže



</doc>
<doc id="318827" url="https://sk.wikipedia.org/wiki?curid=318827" title="Bruce McLaren">
Bruce McLaren

Bruce Leslie McLaren (* 30. august 1937, Auckland – † 2. jún 1970, Goodwood) bol automobilový pretekár a zakladateľ stajne McLaren, ktorá preteká v Formule 1. Vo Formule 1 zaznamenal oveľa väčšie úspechy ako majiteľ stajne než predtým ako jazdec. Začal jazdiť v polovici 50. rokov vo svojej vlasti a už roku 1958 sa dostal do európskej Formuly 2. Debut vo Formule 1 si odbil v tíme Cooper v roku 1959. Ku koncu sezóny už pravidelne zbieral body a posledné preteky v Sebringu dokonca vyhral. V 22 rokoch sa tak stal najmladším víťazom Veľkej ceny. 
V roku 1960 robil dvojku Brabhamovi, po ktorého odchode sa v nasledujúcom roku stal jednotkou. Niekoľko nasledujúcich sezón mu vôbec nevyšlo a tak sa podľa vzoru Jacka Brabhama rozhodol založiť vlastnú stajňu. V roku 1963 založil Bruce McLaren spoločnosť Bruce McLaren Motor Racing Ltd., ktorá vyrábala vlastné monoposty. Svoj tím konečne nasadil do Formuly 1 v roku 1966. Tento tím sa zúčastňuje Formuly 1 dodnes. 
Bruce McLaren zahynul 2. júna 1970 v Goodwoode pri testovaní automobilu severoamerickej série Can-Am sports cars .

</doc>
<doc id="318836" url="https://sk.wikipedia.org/wiki?curid=318836" title="Drago Jančar">
Drago Jančar

Drago Jančar (* 13. apríl 1948, Maribor, Slovinsko) je slovinský spisovateľ, dramatik a esejista. Je jeden z najznámejších súčasných slovinských spisovateľov.
Životopis.
Drago Jančar ukončil základnú školu a Technickú školu s chemickým zameraním v Rušah. Zapísal sa na mariborskú Vyšiu právnickú školu, kde sa stal taktiež hlavným redaktorom študentského časopisu Katedra. Kvôli rozširovaniu nepriateľskej kultúry« ho v roku 1974 zatkli. Podnetom k obvineniu bola zakázaná kniha "V Rogu ležimo pobiti", ktorú Jančar priniesol z Rakúska. Stratil prácu v novinách Večer a bol odsúdený na jeden rok odňatia slobody. Po podaní žiadosti ho predčasne prepustili po 3 mesiacoch a ešte toho istého roku bol povolaný na vojenskú službu do Srbska, kde zažil ponižovanie zo strany nadriadených. Po skončení vojenskej služby sa rozhodol venovať iba písaniu. Keďže to nestačilo na pokrytie mesačných výdavkov, opätovne sa zamestnal v novinách Večer, kde dal čoskoro výpoveď, pretože namiesto písania článkov vykonával iba administratívnu prácu. Presťahoval sa do Ľubľany a zamestnal sa vo Viba filmu. Po dvoch rokoch túto spoločnosť pre nezhody opustil. Získal miesto sekretára a tajomníka vo vydavateľstve Slovenska matica a od vtedy sa jeho cesta spisovateľa začala rozbiehať. Medzi rokmi 1987 a 1991 sa stal predsedom Slovinského centra PEN klubu, v rámci ktorého prispel k slovinskej nezávislosti.
Dielo.
Získal viac slovinských a medzinárodných ocenení, medzi inými Prešernovu cenu za celoživotné dielo (1993), európsku cenu za krátku prózu mesta Augsburg (1994), Herderovu cenu za literatúru (2003) a cenu Jeana Améryho za esej (2007). Je taktiež dvojnásobným držiteľom Kersnikovej ceny za romány "Katarina, pav in jezuit ter Zvenenje v glavi".
Dnes je zamestnaný v Slovinskej matici ako úradník a tajomník a je jedným z najplodnejších slovinských spisovateľov. Známy je tiež ako esejista; vo svojich esejách sa veľakrát venoval politickým a spoločenským problémom. Veľký ohlas zaznamenala výstava Temna stran meseca, ktorú pripravil spolu s Vaskom Simonitijem. Táto výstava vypovedá o charakteristikách autoritatívnej vlády v Juhoslávii po druhej svetovej vojne.

</doc>
<doc id="318839" url="https://sk.wikipedia.org/wiki?curid=318839" title="Vladimir Bartol">
Vladimir Bartol

Vladimir Bartol (* 24. február 1903, Terst, Rakúsko-Uhorsko (dnes Taliansko) – † 12. september 1967, Ľubľana, Slovinsko) bol slovinský spisovateľ, dramatik, esejista a publicista. Jeho najznámejším dielom je kniha Alamut, ktorá vyšla v roku 1938 a odvtedy bola preložená do viacerých cudzích jazykov.
Životopis.
Narodil sa ako tretie dieťa v meštianskej rodine otcovi Gregorovi Bartolovi, poštovému zamestnancovi a Marici Bartol-Nadliškovej, ktorá bola povolaním učiteľka, ale taktiež sa venovala písaniu. Rodičia mu poskytli výborné vzdelanie, pretože matka ho zoznámila s maľovaním, zatiaľ čo otec mu vysvetľoval biológiu. Vo svojej autobiografii sa opísal ako prehnane vnímavé dieťa, ktoré sa samému sebe zdalo trochu iné s bohatou predstavivosťou. Zaujímal sa o rôzne veci, najradšej mal biológiu, fyziológiu, psychológiu, umenie a samozrejme literatúru a tiež divadlo. Ako znalec zbieral a skúmal motýle.
Navštevoval školu v Terste a dokončil ju v Ľubľane. Potom sa zapísal na univerzitu a študoval biológiu a filozofiu. Nadchlo ho hlavne dielo Sigmunda Freuda. Štúdium úspešne dokončil v roku 1925 a pokračoval v štúdiu na Sorbonne v Paríži v rokoch 1926 – 1927. V roku 1928 slúžil v armáde v Petrovaradinu v Srbsku. Od roku 1933 do 1934 býval v Belehrade, kde viedol redakciu novín. Potom sa vrátil do Ľubľany, kde žil ako slobodný umelec do roku 1941. Po druhej svetovej vojne pracoval najprv ako tajomník Slovinského národného divadla (Slovensko narodno gledališče) v Ľubľane, potom odišiel späť do Terstu, kde sa živil ako pracovník v oblasti kultúry. V roku 1956 sa vrátil do Slovinska, kde sa stal zamestnancom Slovinskej akadémie vied a umenia (Slovenska akademija znanosti in umetnosti). V tejto organizácii pracoval až do svojej smrti 12. septembra 1967.
Dielo.
V dielach vidno vplyv Friedricha Nietzscheho, ale aj tiež expresionizmu a psychoanalýzy. Preto v jeho dielach sledujeme psychologické a filozofické idei, ktoré najviac vypovedajú o vôli, sile, pravde a sklamaní, manipulácii s ľuďmi a o poznaní kozmolitného, intelektuálneho princípu. Pretože písal v čase sociálneho realizmu, jeho témy nie sú tak výrazné. Uplatnili sa predovšetkým v 80. rokoch 20. storočia. V minulosti sa stal veľmi známym vďaka románu Alamut, v ktorom opisuje situáciu veľmi podobnú súčasnej situácii na Blízkom východe.

</doc>
<doc id="318840" url="https://sk.wikipedia.org/wiki?curid=318840" title="Boris Pahor">
Boris Pahor

Boris Pahor (* 26. august 1913, Terst, Rakúsko-Uhorsko, dnes Taliansko† 30. máj 2022, Terst) bol taliansky spisovateľ píšucí slovinsky. Je považovaný za jedného z najdôležitejších žijúcich autorov píšucich v slovinskom jazyku a bol nominovaný na Nobelovu cenu za literatúru Slovinskou akadémiou vied a umenia.
Životopis.
Boris Pahor sa narodil v Terste roku 1913, kde v rokoch 1919 až 1923 študoval na slovinskej základnej škole. V roku 1920 bol svedkom podpálenia slovinského Národného domu v Terste talianskymi fašistami a taktiež iných zločinov páchaných na slovinskom obyvateľstve žijúcom na území vtedajšieho Talianska. Po zrušení všetkých slovinských a chorvátskych škôl Gentilovou školskou reformou pokračoval v štúdiu v taliančine a zapísal sa do rímskokatolíckeho semináru v Koperi. Pokračoval v štúdiu teológie v Gorizii do roku 1938. V období 2. svetovej vojny po páde Mussoliniho vlády sa vrátil do Terstu, ktorý už bol pod nadvládou nacistov. Po pár týždňoch v Nemcami okupovanom meste sa rozhodol pridať k juhoslovanským partizánom. Posledný rok vojny prežil v troch koncentračných táboroch (Natzweiler-Struthof, Dachau a Bergen-Belsen). Po vojne bránil potreby slovinského demokratického štátu.
Jeho literárne diela sú uznávané vo Francúzsku, Nemecku, USA, Španielsku a vo Fínsku. Najznámejšie dielo je "Nekropola", román o spisovateľovom živote v koncentračnom tábore Natzweiler-Struthof. Veľmi známa je aj trilógia o slovinskej menšine v Taliansku, preložená do nemčiny a francúzštiny. Taktiež veľa ďalších diel je preložených do francúzštiny, nemčiny, srbochorvátčiny, maďarčiny, angličtiny, španielčiny, taliančiny, katalánčiny a fínčiny.
Roku 1992 získal za svoje literárne dielo Prešernovu cenu, v máji 2007 mu bol udelený rád čestnej légie, najvyššie francúzske štátne uznanie. Rozličné inštitúcie ho už viackrát nominovali na Nobelovu cenu za literatúru. Roku 2009 sa stal riadnym členom Slovinskej akadémie vied a umenia.
Po vydaní už tretieho výtlačku knihy "Nekropola" (cez 30 000 výtlačkov v taliančine) bol v nedeľu, 17. februára 2008, pozvaný do relácie štátnej televízii RAI (má cez 4,5 milióna divákov), v ktorej predstavil svoje dielo a upozornil na zločiny, ktoré boli páchané na Slovincoch talianskymi fašistami na území Terstu a inde.

</doc>
<doc id="318846" url="https://sk.wikipedia.org/wiki?curid=318846" title="Filippo Rusuti">
Filippo Rusuti

Filippo Rusuti (* okolo 1255 – † okolo 1325) bol taliansky neskorogotický maliar, činný na prelome 13. a 14. storočia a známy iba podľa autorstva niekoľkých diel.
Údaje o jeho živote sú takmer neznáme. Do povedomia verejnosti sa dostal iba prostredníctvom svojej tvorby.
Maliar pôsobil na niekoľkých miestach v Taliansku. Svoju umeleckú dráhu začal v meste Assisi v Umbrii, kde v Bazilike svätého Františka vytvoril niekoľko fresiek.
Nehynúcu známosť mu zabezpečilo jeho najslávnejšie dielo - mozaika Krista Pantokrata (t. j. Žehnajúceho) na prvom poschodí lodžie rímskej baziliky Santa Maria Maggiore pochádzajúca z rokov 1288 - 1297. Filippo Rusuti je autorom i niekoľkých fresiek v interiéri baziliky.
Ďalšou z jeho umeleckých zastávok bolo mesto Neapol, kde pracoval na freskovej výzdobe kostola Santa Maria Donaregina a kostola San Domenico Maggiore.

</doc>
<doc id="318847" url="https://sk.wikipedia.org/wiki?curid=318847" title="Vysoká škola báňská – Technická univerzita Ostrava">
Vysoká škola báňská – Technická univerzita Ostrava

Vysoká škola báňská – Technická univerzita Ostrava (VŠB-TUO) nadväzuje na činnosť Báňskéj akademie (neskoršej Vysokej školy báňskej) v Příbrame, ktorá bola v roku 1945 presunutá z Přibramu do Ostravy. Dnešný názov školy zachytáva prechod od skoršej úzko zameranej baníckej školy k plnohodnotnej technickej univerzite. Rektorom je od 1. septembra 2017 prof. RNDr. Václav Snášel, CSc.
VŠB-TUO poskytuje vzdelanie vo viac ako 200 akreditovaných študijných programoch v bakalárskom, nadväzujúcom magisterskom aj doktorandskom stupni.
História VŠB – Technickej univerzity Ostrava.
Vznik školy spadá do polovice 19. storočia, kedy vyvrcholili dlhoročné snahy o zriadenie učilišťa, ktoré by slúžilo k výchove baníckych odborníkov. Montánne učilište v Příbrame (Montan-Lehranstalt in Příbram) bolo zriadené na základe cisárskeho dekrétu z 23. januára 1849 a prvý študijný ročník bol slávnostne zahájený 10. novembra toho istého roku. Od doby založenia bolo možné na škole študovať dva kurzy, a to banícky, alebo hutnícky. V roku 1865 prijala škola názov báňská akademie v Přibrami (Bergakademie in Příbram). Ajkeď súkromné horní závody vysokoškolské vzdelanie v baníckych odboroch podceňovali, jeho význam sa v dôsledku stále častejších baníckych nešťastí zdôrazňoval. Podľa štatútu z roku 1895 za vedenie baníckej akadémie, rovnako ako na ostatných vysokých školách zodpovedal rektor volený členmi profesorského zboru. Profesori příbramskej Baníckej akadémie tak boli zrovnoprávnení s profesormi vysokých škôl technických, avšak k jej dobudovaniu ako plnoprávnej vysokej školy došlo až na základe nového štatútu vydaného v roku 1904, ktorý bol spoločný pre banícke akadémie v Leobene a Příbrame. Novo vydaná legislatíva zmenila tiež názov baníckej akadémie v Příbrame na Vysoká škola báňská v Příbrami (Montanistische Hochschule in Příbram).
Významným medzníkom pre ďalší vývoj školy bolo vyhlásenie samostatného Československa v roku 1918 a zavedenie českého vyučovacieho jazyka o rok neskôr. Medzi najvýznamnejšie otázky, ktorými sa v medzivojnovom období zaoberali všetci rektori bolo presadenie požiadavky na preloženie VŠB z Příbramu ako samostatnej vysokej školy do Prahy, k čomu však behom celého obdobia prvej česko-slovenskej republiky nedošlo. Aj napriek tomu VŠB v Příbrame získala v tomto období v systéme vysokoškolského technického vzdelávania významné postavenie a podstatným spôsobom prispela k rozvoju vedeckého poznania nie len v tradičných baníckych odboroch, ale aj v oblasti strojníctva, elektrotechniky a prírodných vied. Uzavretím českých vysokých škôl v novembri 1939 skončila etapa VŠB v jej příbramskom období, a to práve v dobe, kedy sa pripravovala na 90. výročie svojho vzniku.
Po oslobodení Československa v roku 1945 obnovila VŠB v Příbrame svoju činnosť hneď v máji, ale na základe dekrétu prezidenta republiky Edvarda Beneša z 8. septembra 1945 bola preložená z Příbramu do Ostravy. Výuka zimného semestra študijného roku 1945/1946 bola v Ostrave započatá v novembri 1945. Ďalší vývoj VŠB v Ostrave, rovnako ako celého československého vysokého školstva, bol ovplyvnený vydaním nového zákona o vysokých školách v roku 1950. Nový zákon predstavoval zasadnú zmenu doterajšej štruktúry vysokoškolského vzdelávacieho systému. Vo svojom dôsledku podriadil vysoké školy štátnemu dohľadu a fakticky zrušil akademické slobody. Nová zákonná úprava z roku 1950 zmenila zásadným spôsobom taktiež vnútornú štruktúru VŠB v Ostrave, Od študijného roku 1951/1952 bola zriadená fakulta hornická (banícka) a hutnická (hutnícka). Pričlenením Vysokej školy strojní v Brušperku vznikla na VŠB Fakulta báňského strojnictví (od roku 1968 Fakulta strojní). V roku 1953 boli zriadené ešte ďalšie dve fakulty a to Fakulta ekonomicko-inženýrská (zrušená v roku 1959) a Fakulta geologická (v roku 1959 zlúčená s Fakultou hornickou). Od päťdesiatych rokov 20. storočia postupne dochádzalo k vzniku nových študijných odborov a špecializácií v reakcii na požiadavky priemyselnej praxe, vyvolané výrazným rozvojom nielen v tradičných baníckych disciplínach, ale takisto aj v oblasti strojníckych odborov a elektrotechniky. Významným momentom vo vývoji školy bolo zahájenie jej činnosti v novovybudovanom areály v Ostrave-Porube v roku 1973. VŠB v Ostrave sa postupne premenila z klasickej montánnej školy na vysokú školu polytechnického charakteru, k čomu napomáhal aj rozvoj disciplín a odborov, ktoré stále vo vyššej miere využívali výpočtovú techniku. Rozvoj ekonomických odborov na VŠB v Ostrave vyústil v roku 1977 do zriadenia ekonomickej fakulty. V tom istom roku došlo k premenovaniu Fakulty strojní na Fakultu strojní a elektortechnickou, čo bolo vyvrcholením dlhoročného vývoja a postupnej profilácie vedecko-pedagogickej činnosti fakulty na elektrotechnické odbory.
Celospoločenské udalosti v novembri 1989 a následný politický vývoj znamenali pre československé vysoké školstvo opätovný návrat k autonómii a akademickým slobodám. V prvej polovici deväťdesiatych rokov 20. storočia prešla VŠB v Ostrave rozsiahlou transformáciou. Zmena študijných odborov bola vyvolaná reštrukturalizáciou hutníckych odvetví a útlmovým programom v baníctve. Pri zachovaní tradičných odborov, v ktorých si VŠB v Ostrave po desaťročia udržiavala výhradné postavenie, bolo nutné zameranie na ďalšie odbory využívajúce nové technológie a materiály. Fakulty tak v náplni jednotlivých študijných programov museli reagovať na aktuálne potreby pracovného trhu. Pozitívnym dôsledkom revolučných udalostí bolo otvorenie hraníc, čo umožnilo naviazanie kontaktov a uzavretie zmlúv zahraničnými univerzitami a výskumnými pracoviskami a zapojenie školy do medzinárodných vedecko-výskumných programov. Premena školy na polytechnickú univerzitu bola zavŕšená vznikom samostatnej Fakulty elektrotechniky v roku 1991 a rozšírením jej názvu na Fakultu elektrotechniky a informatiky v roku 1993. Zmena tradičného názvu Hutnickej fakulty na Fakultu metalurgie a materiálového inženýrství v roku 1991 súvisela s jej novou koncepciou a zameraním vedecko-pedagogickej činnosti do oblasti materiálových vied. 
V roku 1994 bol tradičný historický názov školy doplnený na VŠB – Technická univerzita Ostrava. Dlhoročná tradícia výuky odborov v oblasti stavebníctva a geotechniky sa stali základom pre zriadenie samostatnej Fakulty stavební v roku 1997. Viac než tridsaťročný rozvoj odboru technika požiarnej ochrany a bezpečnosť priemyslu spolu s požiadavkami praxe na prípravu vysokoškolsky vzdelaných odborníkov v oblasti bezpečnostného inžinierstva zapríčinili vznik Fakulty bezpečnostního inženýrství v roku 2002. So vznikom ďalších pracovísk bolo v rámci kampusu v Ostrave-Porube vybudované kvalitné zázemie zodpovedajúce ich potrebám. Svoju úspešnú vedeckú činnosť tu vyvíjajú Výzkumné energetické centrum, Centrum nanotechnologií, vysokoškolský ústav ENET (Energetické jednotky pro využití netradičních zdrojů energie), dnes Centrum energetických a environmentálních technologií. Na základe dlhoročných vedecko-výskumných aktivít v oblasti informačných technológií vzniklo v roku 2015 Národní superpočítačové centrum IT4Inovations. V súčasnej dobe prevádzkuje 2 superpočítače: Barbora (sprevádzkovaný na jeseň 2019) a Karolina, a tiež špecializovaný systém pre výpočty umelej inteligencie NVIDIA DFX-2 (spustený na jar 2019).
V roku 2021 bola v rámci kampusu VŠB-TUO započatá výstavba budovy Ekonomické fakulty a výstavba Centra energetických a environmentálních technologií.
Vývoj názvu:
V súčasnosti VŠB-TUO smeruje medzi popredné české aj európske univerzity, ponúkajúce technické, prírodovedecké a ekonomické vzdelanie, produkujúce aplikovaný aj základný výskum a zaisťujúce potrebný odborný poradenský, konzultačný a expertízny servis priemyslu, bankovému aj podnikateľskému sektoru, vrátane ponuky celoživotného vzdelávania. Absolventi univerzity nájdu prácu často už behom štúdia, školu každý rok úspešne absolvuje v priemere 3117 študentov. Univerzita podporuje študentské aktivity – vlastné podnikanie, štúdium v zahraničí, či študentské organizácie. VŠB – Technická univerzita Ostrava spolupracuje s radom českých a zahraničných univerzít a taktiež s firmami.
Fakulty.
VŠB-TUO poskytuje vzdelávanie v rámci siedmich fakúlt:
Výskum.
VŠB-TUO patrí medzi popredné vedecko-výskumné pracoviská v Česku s výrazným dopadom na rozvoj a inovácie v oblastiach IT, energetiky, nových materiálov a environmentálneho inžinierstva. VŠB-TUO je dôležitou súčasťou rozvoja a inovačných aktivít Moravsko-sliezskeho kraja aj Česka. Výsledky a hodnotenie univerzity svedčí o kvalite a sile odborného ľudského kapitálu.
Strategické oblasti výskumu:
Ďalšie vedecko-výskumné smery:

</doc>
<doc id="318848" url="https://sk.wikipedia.org/wiki?curid=318848" title="VŠB - TU Ostrava">
VŠB - TU Ostrava



</doc>
<doc id="318849" url="https://sk.wikipedia.org/wiki?curid=318849" title="VŠB – TUO">
VŠB – TUO



</doc>
<doc id="318854" url="https://sk.wikipedia.org/wiki?curid=318854" title="Slovanský zjazd (1848, Praha)">
Slovanský zjazd (1848, Praha)

Slovanský zjazd (iné názvy: Slovanský kongres, prvý Slovanský zjazd/kongres) bol zjazd slovanských predstaviteľov v Prahe v dňoch 2. až 12. júna 1848. Snažil sa zjednotiť všetkých Slovanov žijúcich v rakúskej monarchii.
Mal 4 hlavné body: 
Priebeh.
Počas mája sa schádzali do Prahy delegáti vyslaní všetkými národnými snemami vtedajších národných hnutí. V chorvátsko-srbskej sekcii sa do zoznamu zapísalo 40 ľudí; neskôr počet zástupcov ešte vzrástol. Česko-slovenská sekcia bola najpočetnejšia – zastupovalo ju 237 ľudí (z toho len 20 Slovákov); okrem toho bola prítomná aj poľsko-rusínska sekcia (61 členov). 
Kongres sa začal 2. júna 1848 v Prahe na Žofínskom ostrove. Jeho základnou ideou boli panslavizmus a austroslavizmus. Predsedom kongresu bol František Palacký, ktorý propagoval austroslavizmus ako obranu proti pangermanizmu. Zjazd sprevádzala nejednotnosť jednotlivých národov. Napriek tomu sa zjazd dohodol na "Manifeste zjazdu Slovanského k národom Európskym", ktorého hlavnou myšlienkou bolo právo na sebaurčenie národov. Na uskutočnení sa významne podieľal tiež Karel Havlíček Borovský. V čase kongresu došlo k potýčkam medzi radikálnymi študentmi a armádou. Študenti boli tvrdo potlačení.
Slovenská otázka.
Vo vzťahu k Slovensku niektorí Česi navrhovali spojenie Česka so Slovenskom do jedného útvaru (v rámci monarchie). Slovenská delegácia však v Žiadostiach Slovákov a Rusínov uhorských, ktoré zjazdu 7. júna predložil J. M. Hurban, obhajovala autonómiu Slovenska v rámci Uhorska s vlastným snemom a vládou. Výzvy Chorvátov a Srbov na radikálny boj proti Maďarom slovenská delegácia odmietala.

</doc>
<doc id="318855" url="https://sk.wikipedia.org/wiki?curid=318855" title="Masturbovanie">
Masturbovanie



</doc>
<doc id="318856" url="https://sk.wikipedia.org/wiki?curid=318856" title="Colin Farrell">
Colin Farrell

Colin James Farrell (* 31. máj 1976, Dublin, Írsko) je írsky herec. 
Účinkoval napríklad vo filme "Alexander Veľký" z roku 2004. Za úlohu vo filme "V Brugách" bol ocenený Zlatým glóbusom

</doc>
<doc id="318857" url="https://sk.wikipedia.org/wiki?curid=318857" title="Henrich III. (Svätá rímska ríša)">
Henrich III. (Svätá rímska ríša)

Henrich III. pre tmavšie zafarbenie pokožky nazývaný Čierny –  (* 28. október 1017 – † 5. október 1056, Bodenfeld alebo Goslar) bol v rokoch 10391056 nemeckým kráľom a neskôr aj rímskym cisárom (korunovácia v Ríme prebehla na Vianoce 1046). 
Bol synom cisára Konráda II. zo sálskej (franskej) dynastie a Gizely Švábskej. Otec ho už v jedenástich rokoch (roku 1028) nechal zvoliť a v Aachene korunovať za nemeckého kráľa. Okrem toho mu udelil titul vojvodu bavorského (1027), švábskeho (1039) a korutánskeho (1039).

</doc>
<doc id="318859" url="https://sk.wikipedia.org/wiki?curid=318859" title="Andrej Tupolev">
Andrej Tupolev



</doc>
<doc id="318861" url="https://sk.wikipedia.org/wiki?curid=318861" title="Godfrey Harold Hardy">
Godfrey Harold Hardy

Godfrey Harold Hardy (* 7. február 1877, Cranleigh, Anglicko - † 1. december 1947, Cambridge) bol anglický matematik.
Je známy predovšetkým vďaka práci v teórii čísel a matematickej analýze. Je tiež známy ako autor eseje "A Mathematician's Apology", ktorá sa zaoberá estetikou matematiky a ako školiteľ Srinivasu Ramanujana. Zaoberal sa tiež populačnou genetikou, kde je po ňom a Wilhelmovi Weinbergovi pomenovaný Hardyho-Weinbergov zákon.

</doc>
<doc id="318862" url="https://sk.wikipedia.org/wiki?curid=318862" title="G. H. Hardy">
G. H. Hardy



</doc>
<doc id="318863" url="https://sk.wikipedia.org/wiki?curid=318863" title="G.H. Hardy">
G.H. Hardy



</doc>
<doc id="318864" url="https://sk.wikipedia.org/wiki?curid=318864" title="Mužská dvojhra na French Open 2008">
Mužská dvojhra na French Open 2008

Mužská dvojhra na French Open 2008 sa hrala ako súčasť French Open 2008 od 25. do 8. júna 2008. Titul získal Španiel Rafael Nadal, ktorý vo finále porazil Švajčiara R. Federera 6-1, 6-3, 6-0. Bol to jeho 4. grandslamový titul a 27. titul v dvojhre na okruhu ATP.
Nasadenie.
Nižšie je zoznam nasadených hráčov. V zátvorkách je kolo, v ktorom vypadli.

</doc>
<doc id="318868" url="https://sk.wikipedia.org/wiki?curid=318868" title="Marcel Desailly">
Marcel Desailly

Marcel Desailly (* 7. september 1968, Akkra, Ghana) je bývalý francúzsky futbalový obranca. V drese vyhral Majstrovstvá sveta 1998 a EURO 2000. 
Pelé ho roku 2004 zaradil medzi 125 najlepších žijúcich futbalistov.
Životopis.
Narodil sa v Ghane ako Odenke Abbey, meno Marcel Desailly prijal až neskôr, keď si jeho matka vzala riaditeľa francúzskeho konzulátu v Akkre. So svojou kariéru začínal v FC Nantes, kde sa do prvého tímu prebojoval v roku 1986, dva roky po tom, čo jeho brat zomrel v automobilovej nehode. Od roku 1988 ho tu viedol tréner Miroslav Blažević. V roku 1989 sa jeho agentom stal Pape Diouf. V roku 1992 prestúpil do Olympique Marseille. Tu pôsobil len jednu sezónu, počas ktorej však dosiahol významný úspech. Vyhral Ligu majstrov, keď vo finále Marseille zdolalo AC Miláno. V tomto období dostal Desailly prvú pozvánku do reprezentácie.
V novembri 1993 prestúpil z Marseille do AC Miláno. Tu dostával pod vedením Fabia Capella príležitosť na poste defenzívneho stredopoliara. V sezóne 1993-94 opäť vyhral Ligu majstrov, pričom sa stal prvým futbalistom, ktorému sa podarilo vyhrať túto súťaž v dvoch rokoch po sebe v drese dvoch rôznych kluboch. Vo finále proti FC Barcelona strelil posledný gól zápasu. Nasledujúcu sezónu sa mu opäť podarilo dostať sa s klubom do finále Ligy majstrov, tentokrát však "rossoneri" podľahli Ajaxu Amsterdam. V roku 1996 vyhral taliansku Serie A a o dva roky neskôr Taliansky pohár.
Po MS 1998 prestúpil do anglického klubu Chelsea FC. V drese "The Blues" odohral 222 zápasov, z ktorých v 94 bol kapitánom tímu. Tu hrával stredného obrancu spolu s Frankom Leboeufom. V roku 2004 ukončil svoje pôsobenia v Chelsea, svoju kariéru dohral v katarskej lige.

</doc>
<doc id="318873" url="https://sk.wikipedia.org/wiki?curid=318873" title="Bankárov algoritmus">
Bankárov algoritmus

Bankárov algoritmus slúži na alokáciu prostriedkov a ako prevencia k zabráneniu deadlocku. Tento algoritmus vyvinul Edsger Dijkstra, ktorý testuje bezpečnosť pomocou simulácie s vopred stanoveným maximálnym možným počtom všetkých prostriedkov a ich následne použitie pri teste podmienok na vznik deadlocku.
Algoritmus bol vyvinutý počas vývoja operačného systému a bol pôvodne popísaný v holandčine v dokumente EWD108. Tento algoritmus dostal meno podľa analogickej situácie, ktorú riešia bankári pri obmedzenej likvidite.
Bankárov algoritmus je spustený operačným systémom vždy, keď si nejaký proces vyžiada nejaký zdroj. Algoritmus zabráni deadlocku buď zamietnutím alebo pozdržaním požiadavky, ktorá by mohla spôsobiť nestabilitu systému. Keď vstúpi do systému nový proces, tak si musí deklarovať maximálny počet inštancií každého typu prostriedku, ktorý by ale nemal prekročiť celkový počet zdrojov v systéme. Taktiež keď si proces vyžiada všetky prostriedky, tak by ich mal vrátiť v rozumnom čase naspäť pre použitie inému procesu.
Zdroje.
Bankárov algoritmus potrebuje vedieť tri hodnoty:
Zdroj by mal byť poskytnutý iba za nasledovných podmienok:
Niektoré zo zdrojov vedených v reálnych systémoch sú pamäť, semafory a užívateľský prístup.
Bankárov algoritmus jedného zdroja.
Ide o model, ako si môže bankár v malom meste poradiť so zákazníckymi úvermi. Ukázalo sa, že jeho zákazníci málokedy vyčerpajú svoj úver až na limit. Toto samozrejme ponúka myšlienku rozšíriť úverové možnosti na väčšiu finančnú sumu ako v skutočnosti bankár má.
Možno si predstaviť nasledujúcu situáciu:
Bankár ma 10 kreditov na požičanie, no celková výška možných úverov je až 22. Jeho prácou je držať dostatočnú rezervu tak, aby prípadne mohol uspokojiť každého zákazníka v dlhodobom meradle. To znamená, že každý zákazník bude môcť dosiahnuť svoj úverový limit, len nebude možné aby sa táto situácia naskytla pre všetkých zákazníkov naraz.
Ako príklad môže slúžiť nasledovná situácia:
Osem kreditov bolo rozdelených medzi rôznych zákazníkov a dva ešte ostali nevyčerpané. Otázka zostáva, či existuje spôsob ako uspokojiť každého zákazníka. Môže byť každému zákazníkovi dopriata maximálna výška jeho úveru? Predpokladajme, že keď zákazník dosiahne svoj úverový limit tak je bankár schopný pozdržať ostatné úvery do času, kým zákazník nezaplatí svoj dlh. V tom momente sa stanú kredity prístupné pre zostávajúcich zákazníkov. Ak by sa bankár dostal do situácie, kde žiaden zo zákazníkov nemôže byť uspokojený pretože nezostalo dostatočné množstvo voľných kreditov, tak potom môže dôjsť k deadlocku. Vznik deadlocku bude podmienený požiadavkou jedného zo zákazníkov na kredity do výšky svojho limitu. Jeho požiadavka bude musieť počkať, no hrozí situácia, že bude čakať do nekonečna.
Ak chce bankár zistiť či takáto sekvencia existuje, musí nájsť zákazníka najbližšie k jeho úverovému limitu a zistiť či je so zvyšnými kreditmi schopný tento limit dosiahnuť. Bankár predpokladá, že zákazník po dosiahnutí tohto limitu mu všetko splatí. Potom si bankár vyberie ďalšieho zákazníka blízko svojho limitu. Ak takýmto spôsobom môže uspokojiť všetkých zákazníkov, tak je považovaný daný systém za bezpečný.
V prípade, keď Monika je najbližšie svojmu limitu a tým pádom aj k jeho splateniu, možno jej štyri kredity počítať za volné. Po Monike je najbližšie svojmu úverovému limitu Michaela (vlastne z tých štyroch kreditov sa dá uspokojiť buď Michaela alebo Michal). Predpokladajme, že sa uspokojí Michal. Keď to splatí, tak bude mať bankár päť voľných kreditov, čo mu postačí na to, aby splatil aj zákazníka s najväčším limitom, Martina. V takomto prípade sa dá považovať systém za bezpečný.
Nasledovný príklad ukazuje situáciu, pri ktorej sa bankár rozhodne odmeniť Michala ešte jedným kreditom, skôr ako uspokojí potreby Moniky.
Teraz je vidieť, že zo zvyšných kreditov nie je bankár schopný uspokojiť požiadavky žiadneho zo zákazníkov.
Takže bankárov algoritmus testuje každú požiadavku hneď ako vznikne a skúma, či vedie k bezpečnému stavu systému. Ak nie, tak ju jednoducho odloží do doby, keď bude bezpečné ju vykonať. Test prebieha tak, že si bankár overí, či ma dostatok voľných prostriedkov na uspokojenie zákazníka, ktorý je najbližšie ku svojmu úverovému limitu. V situácií, ktorá je načrtnutá vyššie, keď Michalovi bol priznaný ďalší kredit, sa nedá vyhovieť Monike, ktorá je najbližšie svojmu úverovému limitu a tým pádom sa vytvára nestabilita systému.
Ako väčšina algoritmov, tak aj Bankárov algoritmus zahrnuje určité kompromisy. Algoritmus potrebuje vedieť, koľko si môže jeden proces vyžiadať zdrojov. Vo väčšine systémov je táto informácia neprístupná, čo robí Bankárov algoritmus nepoužiteľným. Taktiež je nereálne počítať s fixným počtom procesov. Vo väčšine systémov sa počet procesov dramaticky mení. Navyše požiadavka na proces, aby po svojom skončení uvoľnil ním používane zdroje, je kľúčová pre správnosť algoritmu, ale nie je to postačujúce pre praktický systém. Čakať hodiny (ba dokonca dni) na uvoľnenie zdroja zvyčajne nie je prijateľný výsledok.
Pseudokód.
 function bankers_algorithm (set procesov P, práve teraz volné zdroje A) {
 while (P not empty) {
 boolean found = false
 for each (process p in P) {
 Cp = current_resource_allocation_for_process(p)
 Mp = maximum_resource_requirement_for_process(p)
 if (Mp − Cp ≤ A) {
 // p môže obsahovať všetko čo potrebuje.
 // Za predpokladu, že tak urobí, tak po skončení uvolní čo už použil.
 A = A + Cp
 remove_element_from_set(p, P)
 found = true
 if (not found) {
 return UNSAFE
 return SAFE

</doc>
<doc id="318875" url="https://sk.wikipedia.org/wiki?curid=318875" title="Amy Macdonaldová">
Amy Macdonaldová

Amy Macdonaldová (neprechýlene Amy Macdonald; * 25. august 1987, Bishopbriggs, East Dunbartonshire) je škótska speváčka.
Jej debutový album "This Is The Life" bol vydaný 30. júla 2007 a na celom svete sa ho predalo viac ako 3 milióny kópií. Jej prvý singel "Poison Prince" bol vydaný 7. mája 2007. Vystupuje na festivaloch ako Glastonbury, Hyde Park, T in the Park a V festival. Má uzatvorenú zmluvu s nahrávacou spoločnosťou Vertigo Records.
S akustickou gitarou vystupuje od svojich pätnástich rokov. Ovplyvnili ju skupiny ako Travis alebo The Libertines.

</doc>
<doc id="318878" url="https://sk.wikipedia.org/wiki?curid=318878" title="Amy Macdonald">
Amy Macdonald



</doc>
<doc id="318882" url="https://sk.wikipedia.org/wiki?curid=318882" title="Iskerníkovité">
Iskerníkovité

Iskerníkovité ("Ranunculaceae") je čeľaď radu iskerníkotvaré ("Ranunculales"). Obsahuje približne 1700 druhov. Jej najväčší rod je iskerník ("Ranunculus", 600 druhov), ktorý je tiež najrozšírenejším rodom tejto čeľade na území Slovenska (26 druhov). 
Zástupcovia tejto čeľade majú kvety s vrchným semeníkom a ich kvetné obaly a tyčinky sú voľné (nezrastené). Väčšinou sú to byliny, zriedkavo liany a dreviny. Ich telo, stonku a listy, pokrývajú často jednoduché chlpy - trichómy. Cievne zväzky prechádzajúce stonkou sú usporiadané v niekoľkých koncentrických kruhoch, alebo sú roztrúsené. Listy majú striedavé postavenie, sú jednoduché, delené alebo zložené. Okraj listov môže byť pílkovitý, zúbkatý alebo vrúbkovaný, žilnatina perovitá alebo dlaňovitá. Pokiaľ sú kvetné obaly rozlíšené na kalich a korunu, majú 5 kališných a 5 korunných lupienkov. Ak sú nerozlíšené na kalich a korunu, kvetných častí je 4 a viac. Kališné lístky sú často opadavé až prchavé. Korunné lupienky majú na báze nektáriá. Väčšinou sú hmyzoopelivé, niekoľko druhov je vetroopelivých. Plodom sú nažky alebo mechúriky. Semená sú rozširované buď vetrom alebo živočíchmi, na čo sú prispôsobené. Ich semená majú malé embryo, ale sú bohaté na endosperm. Všetci zástupcovia obsahujú alkaloidy, sú jedovaté. 
Sú typickou čeľaďou holoarktickej floristickej ríše, vyskytujú sa aj na území Slovenska. Na území Slovenska sa vyskytuje 23 rodov so 79 druhmi. Ich typickí zástupcovia v slovenskej flóre sú napríklad iskerník prudký ("Ranunculus acris"), hlaváčik jarný ("Adonis vernalis"), veternica hájna ("Anemone nemorosa"), pečeňovník trojlaločný ("Hepatica nobilis"), orlíček obyčajný ("Aquilegia vulgaris") a mnohé iné.

</doc>
<doc id="318884" url="https://sk.wikipedia.org/wiki?curid=318884" title="Ranunculaceae">
Ranunculaceae



</doc>
<doc id="318886" url="https://sk.wikipedia.org/wiki?curid=318886" title="Pierre Louis le Bris">
Pierre Louis le Bris



</doc>
<doc id="318893" url="https://sk.wikipedia.org/wiki?curid=318893" title="Sound Blaster">
Sound Blaster

Sound Blaster je označenie rodiny zvukových kariet, ktoré dlhú dobu boli de facto štandardom pre audio na IBM PC kompatibilných platformách. Výrobcom je spoločnosť singapurského pôvodu Creative Technology, v USA známa aj ako Creative Labs.
Verzie.
Pôvodný Sound Blaster bola 8-bitová ISA karta, ktorá poskytovala zvukový výstup v 8-bitovej kvalite v mono prevedení. Neskôr vychádzali vylepšené verzie, ktoré prinášali postupné zlepšenia.

</doc>
<doc id="318895" url="https://sk.wikipedia.org/wiki?curid=318895" title="Rondeau">
Rondeau



</doc>
<doc id="318900" url="https://sk.wikipedia.org/wiki?curid=318900" title="European BEST Engineering Competition">
European BEST Engineering Competition

European BEST Engineering Competition (EBEC) je najväčšia európska inžinierska súťaž pre študentov technických univerzít organizovaná študentskou organizáciou BEST. Cieľom súťaže je prepojenie technických znalostí so sociálnymi, komunikačnými a prezentačnými schopnosťami študentov a taktiež rozširovať ich obzory prácou v tíme.
Dejiny.
Inžinierska súťaž je súčasťou podujatí organizovaných študentskou organizáciou BEST od roku 2002. Prvá idea usporiadania inžinierskej súťaže v Európe prišla v marci 2002 potom, ako sa niektorí členovia organizácie BEST zúčastnili kanadskej inžinierskej súťaže (Canadian Engineering Competition - CEC) organizovanej Kanadskou federáciou inžinierskych študentov (Canadian Federation of Engineering Students - CFES). Prvé kolo inžinierskej súťaže v Európe sa konalo v októbri roku 2003 v Belgicku a bolo organizované lokálnymi BEST skupinami Eindhoven a Gent v spolupráci s CWG (Competitions Work Group).
Členenie súťaže EBEC.
Súťaž sa skladá z dvoch kategórií Team Design a Case Study.
Team Design.
Úlohou súťažiacich v kategórii Team Design je zostrojiť zariadenie, s požadovanými vlastnosťami v limitovanom čase a s limitovaným materiálom, ktorý študenti dostanú. Súťažiaci následne obhajujú svoje dielo pred odbornou porotou a potom predvedú názornú ukážku, či dané zariadenie spĺňa všetky podmienky.
Case Study.
Cieľom Case Study je vytvoriť prípadovú štúdiu na vyriešenie reálneho problému technického charakteru. Použitím analytických zručností, zhromažďovaním, následným filtrovaním a vyhodnocovaním informácií študenti vyhotovia abstraktné hypotetické riešenie na danú problematiku, ktoré si musia obhájiť pred odbornou porotou.
Štruktúra EBEC.
Systém súťaže pozostáva z troch úrovní, ktoré sú hierarchicky zoradené nasledovne:
Zoznam regionálnych/národných kôl
EBEC na Slovensku.
Inžinierska súťaž je na Slovensku od roku 2009. Zo začiatku sa konala pod názvom LEC (Local Engineering Competition) a od roku 2013 sa už koná pod názvom EBEC.

</doc>
<doc id="318902" url="https://sk.wikipedia.org/wiki?curid=318902" title="Slovanský kongres">
Slovanský kongres



</doc>
<doc id="318903" url="https://sk.wikipedia.org/wiki?curid=318903" title="Edmond Rostand">
Edmond Rostand

Edmond Rostand (* 1. apríl 1868, Marseille – † 2. december 1918, Marseille, pomník má v Paríži) bol francúzsky básnik a dramatik. 30. mája 1901 ho zvolili za jeho dramatické a básnické dielo do Francúzskej akadémie a stal sa tak jej najmladším členom. Dosiahol hodnosť komandér Čestnej Légie.
Život.
Narodil sa v majetnej provensálskej rodine, otec bol účtovník a poet. V roku 1880 sa celá rodina presťahovala do kúpeľov Luchon, kde nakoniec otec Rostand postavil vilu „Vila Julia“ blízko tamojšieho kasína. Edmond strávil viac ako 22 letných prázdnin v Luchone, tu sa nechal inšpirovať k napísaniu divadelnej hry "Le Gant Rose", uvedenej roku 1888.
Okrem toho tu písal poéziu – "Les Musardises" (r. 1890). Študoval právo, ktoré nedoštudoval a chvíľu rozmýšľal nad diplomatickým poslaním. Nakoniec sa dal na písanie poézie.
V roku 1890 sa oženil s Rosemonde Gérard, francúzskou poetkou z prostredia šľachty a mali spolu dvoch synov, Mauricea a Jeana. Rosemonde písala takisto básne a divadelné hry. Ich syn Maurice zdedil po rodičoch talent a stal sa z neho tiež poet a dramatik. Edmond podporoval svoju manželku v jej tvorivých zámeroch a postupne sa začalo hovoriť, že ho zatieňuje ako autorka. Manželský vzťah prerušil v roku 1915 Edmond, ktorý si našiel poslednú lásku svojho života v Paríži a odsťahoval sa do Baskicka bližšie ku kúpeľom. Manželia sa však nerozviedli a Rosemonde sa starala ako vdova o jeho literárnu pamiatku.
V roku 1894 adaptovali jeho úspešnú veršovanú drámu "Les Romanesques" v divadle Comédie Française, za ktorú bol ocenený Francúzskou akadémiou v roku 1901. V roku 1897 mala úspešnú premiéru dráma "Cyrano z Bergeracu". V roku 1904 po neúspechu ďalšej hry "Chantécler" rezignoval na písanie divadelných kusov. Zomrel počas epidémie španielskej chrípky v roku 1918.
Dielo.
Rostand písal divadelné hry a poéziu.
Vplyv diela.
Rostandove romantické klasické verše viazané a rýmované štýlovo náležia do polovice 19. storočia. Ale jeho dramatické diela, hlavne "Cyrano z Bergeracu" obohatili pestrú ponuku štýlov vo francúzskej dramatickej tvorbe konca 19. storočia. Hry náležia do lyricko-epickej drámy a komédie, zasiahli i do kultúry bulvárov vaudevillom "Červená rukavica". Cyrano z Bergeracu, veršovaná komédia, sa stal evergreenom repertoárov divadiel až podnes.

</doc>
<doc id="318904" url="https://sk.wikipedia.org/wiki?curid=318904" title="Ligue Magnus">
Ligue Magnus

Ligue Magnus je najvyššia hokejová súťaž vo Francúzsku. Vznikla v roku 1907. Víťaz obdrží trofej Magnus Cup. Najviac ju vyhral tím Chamonix Hockey Club, až 30 krát. Aktuálnym víťazom je klub Rouen Hockey Élite 76. 

</doc>
<doc id="318909" url="https://sk.wikipedia.org/wiki?curid=318909" title="Slovanský zjazd">
Slovanský zjazd

Slovanský zjazd alebo Slovanský kongres sú:

</doc>
<doc id="318914" url="https://sk.wikipedia.org/wiki?curid=318914" title="Starogrécke eposy">
Starogrécke eposy



</doc>
<doc id="318917" url="https://sk.wikipedia.org/wiki?curid=318917" title="Andrej Nikolajevič Tichonov">
Andrej Nikolajevič Tichonov

Andrej Nikolajevič Tichonov () (* 30. október 1906, Gagarin, Smolenská oblasť, Rusko, vtedy Gžatsk, Ruská ríša - † 8. november 1993, Moskva, Rusko) bol ruský matematik a geofyzik. Je známy predovšetkým vďaka práci v oblastiach topológie, funkcionálnej analýzy, geofyziky a matematickej fyziky.
Život.
Andrej Nikolajevič Tichonov sa narodil v roku 1906 v meste Gžatsk neďaleko Smolensku v rodine obchodníka. V roku 1910 sa rodina presťahovala do Moskvy, začiatkom občianskej vojny odišli na Ukrajinu a v roku 1919 sa opäť vrátili do Moskvy.
V roku 1922 ako šestnásťročný nastúpil na matematicko-fyzikálnu fakultu Moskovskej štátnej univerzity. Už ako študent dosiahol pod vedením Pavla Sergejeviča Alexandrova pozoruhodné výsledky najmä v oblasti topológie. V roku 1927 ukončil štúdium a zostal na univerzite.
V roku 1939 sa stal korešpondentom Akadémie vied ZSSR, v roku 1966 aj jej riadnym členom. Zohral rozhodujúcu úlohu pri založení fakulty informatiky na Moskovskej univerzite, v rokoch 1970 až 1990 pôsobil ako jej prvý dekan. Zomrel v roku 1993, je pochovaný na Novodievčom cintoríne.
Práca.
Najvýznamnejšie výsledky dosiahol Tichonov v oblastiach topológie a funkcionálnej analýzy, ako aj v niektorých oblastiach fyziky. Je po ňom pomenovaných viacero matematických viet a konceptov.
V oblasti topológie je po ňom pomenovaná Tichonovova veta, ktorá hovorí, že súčin kompaktných topologických priestorov je tiež kompaktný. Je tiež po ňom pomenovaná špeciálna trieda topologických priestorov, tzv. Tichonovove priestory. 
V matematickej fyzike je autorom viet o jednoznačnosti pre rovnicu vedenia tepla. Študoval tiež Volterrove integrálne rovnice.
Je tiež autorom metódy Tichonovovej regularizácie. Zaoberal sa tiež asymptotickou analýzou.

</doc>
<doc id="318922" url="https://sk.wikipedia.org/wiki?curid=318922" title="Héta">
Héta

Héta (veľké Ͱ, malé ͱ) je zastarané písmeno gréckej abecedy. V systéme gréckych čísel má hodnotu 8.

</doc>
<doc id="318924" url="https://sk.wikipedia.org/wiki?curid=318924" title="Vito Volterra">
Vito Volterra

Vito Volterra (* 3. máj 1860, Ancona, Talianske kráľovstvo, Pápežský štát – † 11. október 1940, Rím, Talianske kráľovstvo) bol taliansky matematik a fyzik. 
Práca na jeho teórii funkcionálov ho priviedla k štúdiu integrálnych rovníc
, kde sú po ňom pomenované Volterrove integrálne rovnice. Zaoberal sa tiež biomatematikou, kde predovšetkým rozvíjal výsledky Pierra Françoisa Verhulsta. V tejto oblasti je spoločne s Alfredom Lotkom autorom tzv. Lotkových-Volterrových rovníc.

</doc>
<doc id="318930" url="https://sk.wikipedia.org/wiki?curid=318930" title="Integrálna rovnica">
Integrálna rovnica

Integrálna rovnica je v matematike rovnica, v ktorej sa neznáma funkcia nachádza pod integrálom. Integrálne rovnice úzko súvisia s diferenciálnymi rovnicami a niektoré problémy môžu byť formulované oboma spôsobmi (napr. Maxwellove rovnice).
Za zakladateľa teórie integrálnych rovníc sa považuje Erik Ivar Fredholm, neskôr k nej významne prispel Vito Volterra.
Klasifikácia integrálnych rovníc.
Integrálne rovnice možno rozdeliť na dve základné triedy: Fredholmove integrálne rovnice a Volterrove integrálne rovnice. Pri Fredholmových rovniciach má interval integrácie konštantné hranice, pri Volterrových rovniciach je jedna z hraníc funkciou premennej "x".
Ďalšie delenie je na rovnice prvého a druhého druhu. V rovniciach prvého druhu sa neznáma funkcia nachádza len pod integrálom, v rovniciach druhého druhu sa nachádza pod integrálom aj mimo integrálu.
Fredholmove rovnice prvého druhu.
Najzákladnejším typom integrálnych rovníc sú Fredholmove rovnice prvého druhu. Sú to integrálne rovnice tvaru
formula_1
kde formula_2 je neznáma funkcia, "f" je známa funkcia a "K" je ďalšia funkcia o dvoch premenných, často nazývaná aj jadrová funkcia. Rozsah integrácie má konštantné hranice.
Fredholmove rovnice druhého druhu.
Fredholmove rovnice druhého druhu sú rovnice s konštantným rozsahom integrácie a s neznámou funkciou nachádzajúcou sa ako v integrande, tak aj mimo neho. Sú to integrálne rovnice tvaru
formula_3
Číslo formula_4 je neznámy parameter, ktorý zohráva rovnakú úlohu ako vlastné číslo v lineárnej algebre. Význam ostatných symbolov je rovnaký, ako pri rovniciach prvého druhu.
Volterrove rovnice prvého druhu.
Volterrove rovnice prvého druhu sú zovšeobecnením Fredholmových rovníc prvého druhu, v ktorom je jedna z hraníc integračného rozsahu funkciou premennej "x". Volterrove rovnice prvého druhu majú tvar:
formula_5
Volterrove rovnice druhého druhu.
Volterrove rovnice druhého druhu sú zovšeobecnením Fredholmových rovníc druhého druhu. Jedna z hraníc integračného rozsahu je funkciou premennej "x". Rovnice tohto typu majú tvar:
formula_6

</doc>
<doc id="318931" url="https://sk.wikipedia.org/wiki?curid=318931" title="Integrálne rovnice">
Integrálne rovnice



</doc>
<doc id="318937" url="https://sk.wikipedia.org/wiki?curid=318937" title="Hunyadi János">
Hunyadi János



</doc>
<doc id="318956" url="https://sk.wikipedia.org/wiki?curid=318956" title="Bernhardus Varenius">
Bernhardus Varenius

Bernhardus Varenius (1622, Hitzacker, Dolné Sasko – 1650) bol nemecký kartograf. Jedným z jeho najvýznamnejších diel je "Všeobecná geografia". Zaoberá sa v nej geografiou ako celkom, ale vidí aj nevyhnutnosť v jej diferenciácii. Chcel odlíšiť všeobecnú geografiu od špeciálnej, čiže regionálnej. Do okruhu zaradil geografickú polohu, reliéf, hydrografiu, ťažbu surovín, demografické údaje a mnohé iné myšlienky, v ktorých neskôr pokračovalo veľa geografov.

</doc>
<doc id="318958" url="https://sk.wikipedia.org/wiki?curid=318958" title="Košický gbel">
Košický gbel

Košický gbel (, ) bol najznámejší druh dutej miery používaný na Slovensku v období stredoveku a novoveku. Názov dostal podľa miesta rozšírenia, významnej kupeckej metropoly Košíc.
Ako miera na sypaniny obsahoval košický gbel 84 litrov. V 17. storočí sa zvýšil na 125 litrov, čo sa rovnalo dvom bratislavským mericiam. Spišský gbel mal 48 litrov a bratislavský gbel 59 litrov.
Ako miera na tekutiny obsahoval 13,57 litra. Menej mal budínsky gbel, ktorý obsahoval 8,48 litra.
Košický gbel mal vplyv aj na určovanie plošnej miery gbeloráčiny. Gbeloráčina bola plošná miera používaná na Východnom Slovensku, na ktorú vysiali jeden košický gbel obilia. V 18. storočí mal košický gbel ako rozloha poľa jedno uhorské jutro.

</doc>
<doc id="318959" url="https://sk.wikipedia.org/wiki?curid=318959" title="FIIT">
FIIT



</doc>
<doc id="318960" url="https://sk.wikipedia.org/wiki?curid=318960" title="FEI">
FEI

FEI môže byť:

</doc>
<doc id="318961" url="https://sk.wikipedia.org/wiki?curid=318961" title="SjF">
SjF



</doc>
<doc id="318962" url="https://sk.wikipedia.org/wiki?curid=318962" title="SvF">
SvF



</doc>
<doc id="318963" url="https://sk.wikipedia.org/wiki?curid=318963" title="FCHPT">
FCHPT



</doc>
<doc id="318964" url="https://sk.wikipedia.org/wiki?curid=318964" title="MTF">
MTF



</doc>
<doc id="318965" url="https://sk.wikipedia.org/wiki?curid=318965" title="FA">
FA

FA môže byť:

</doc>
<doc id="318967" url="https://sk.wikipedia.org/wiki?curid=318967" title="Fakulta chemickej a potravinárskej technológie">
Fakulta chemickej a potravinárskej technológie



</doc>
<doc id="318968" url="https://sk.wikipedia.org/wiki?curid=318968" title="Materiálovotechnologická fakulta">
Materiálovotechnologická fakulta



</doc>
<doc id="318969" url="https://sk.wikipedia.org/wiki?curid=318969" title="Fakulta architektúry">
Fakulta architektúry

Fakulta architektúry môže byť:

</doc>
<doc id="318970" url="https://sk.wikipedia.org/wiki?curid=318970" title="Biznis Centrum Kerametal">
Biznis Centrum Kerametal

Biznis Centrum Kerametal (pôvodný názov "Prevádzková budova Chemapol") je biznis centrum v Bratislave na Jašíkovej ulici 2 – 6, v mestskej časti Ružinov. Sídli tu napríklad Bratislavská Regionálna Komora SOPK, TÜV SÜD Slovakia či KERAMETAL.
Projekt 1968 – 1970 (Ing. arch. Ľudovit Jendreják spolu s M. Lukičom a M. Mihalovičom), realizácia 1972 – 1973.

</doc>
<doc id="318975" url="https://sk.wikipedia.org/wiki?curid=318975" title="Ženská dvojhra na French Open 2008">
Ženská dvojhra na French Open 2008

Ženská dvojhra na French Open 2008 sa hrala ako súčasť French Open 2008 od 25. do 8. júna 2008. 

</doc>
<doc id="318994" url="https://sk.wikipedia.org/wiki?curid=318994" title="Slavia Praha">
Slavia Praha

Slavia Praha môže byť:

</doc>
<doc id="319033" url="https://sk.wikipedia.org/wiki?curid=319033" title="Color Developing Agent 3">
Color Developing Agent 3

Color Developing Agent 3 alebo skrátene CD-3 (4-(N-etyl)-[N-(ω-metylsulfónamido)-etyl]-3-metylanilín) je chemická látka, ktorá sa používa ako farebná vývojka parafenyléndiamínovej skupiny. Je kľúčovou súčasťou mnohých receptov na farebné vývojky, kde slúži na vznik azúrového, purpurového a žltého farbiva v jednotlivých vrstvách filmu alebo papiera.

</doc>
<doc id="319037" url="https://sk.wikipedia.org/wiki?curid=319037" title="CD3">
CD3

CD3 alebo CD-3 môže byť:

</doc>
<doc id="319039" url="https://sk.wikipedia.org/wiki?curid=319039" title="CD-3">
CD-3



</doc>
<doc id="319040" url="https://sk.wikipedia.org/wiki?curid=319040" title="Tribotechnika">
Tribotechnika

Tribotechnika je odborno – populárny časopis, ktorý vychádza v štvrťročných intervaloch. Zameriava sa na publikovanie informácii v oblasti tribológie, uverejňuje nové myšlienky, názory, podnety a inšpirácie z vedných oblastí ako je fyzika, chémia, elektrochémia, lomová mechanika, metalurgia, strojárstvo, elektrotechnika, elektronika a medicína (konkrétne ortopédia, očná a zubná technika).
Cieľom tohto periodika je vytvoriť mediálny priestor pre popularizáciu tribológie, prezentáciu relevantných produktov zainteresovaných firiem a poskytnúť príležitosti pre vedeckých pracovníkov na publikáciu výsledkov ich práce.
História.
Prvé číslo TriboTechniky vyšlo v septembri 2008, vo vydavateľstve Techpark, o.z. v Žiline. Časopis vychádza jedenkrát za 3 mesiace a je distribuovaný na Slovensku aj v Česku.
Distribúcia.
Menšia časť nákladov, približne 40%, je distribuovaná na veľtrhy a výstavy, ktoré tematicky zodpovedajú zameraniu časopisu, na Slovensku aj v Česku a na niektorých vybraných veľtrhoch v zahraničí. Zvyšných 60% distribúcie tvorí direct mail, t. j. priame zasielanie časopisu predplatiteľom, firmám a taktiež zasielanie na základe adresárov firiem.

</doc>
<doc id="319044" url="https://sk.wikipedia.org/wiki?curid=319044" title="Ursula von der Leyenová">
Ursula von der Leyenová

Ursula Gertrud von der Leyenová, rod. Albrechtová (* 8. október 1958, Ixelles, Belgicko) je konzervatívna nemecká politička, predsedníčka Európskej komisie a členka stredopravicovej Kresťanskodemokratickej únie Nemecka. 
V rokoch 20032005 pôsobila ako ministerka sociálnych vecí, žien, rodiny a zdravia spolkovej krajiny Dolné Sasko a v rokoch 20052009 ako spolková ministerka pre rodinu, seniorov, ženy a mládež. Po rezignácii spolkového ministra práce a sociálnych vecí Franza Josefa Junga v novembri 2009 bola vymenovaná za jeho nástupníčku. Medzi rokmi 2013 až 2019 slúžila ako spolková ministerka obrany Nemecka vo vládach na čele s kancelárkou Angelou Merkelovou. Dňa 15. júla 2019 oznámila, že bez ohľadu na to, či bude zvolená za predsedníčku Európskej komisie na post ministerky obrany rezignuje ku 17. júlu 2019.
Dňa 2. júla 2019 bola Európskou radou navrhnutá na post predsedu Európskej komisie. O dva týždne neskôr, 16. júla 2019, ju väčšina 383 zo 747 prítomných europoslancov podporila. Do úradu nastúpi k 1. novembru 2019.

</doc>
<doc id="319049" url="https://sk.wikipedia.org/wiki?curid=319049" title="Oplodie">
Oplodie

Oplodie alebo perikarp je pletivo obklopujúce semeno. Vyvíja sa zo steny semenníka. Všeobecne je oplodie obal, ktorý chráni semená a je základnou časťou plodu. Výnimkou sú plody figovníka (figy). Niekedy celkom vyschne a stvrdne, a tak tvorí škrupinu. 
U dužinatých plodov sa oplodie skladá z troch častí: exokarp (teda ľudovo šupa), mezokarp a endokarp (vnútorná časť). 

</doc>
<doc id="319050" url="https://sk.wikipedia.org/wiki?curid=319050" title="Caroline Catharina Müller">
Caroline Catharina Müller



</doc>
<doc id="319051" url="https://sk.wikipedia.org/wiki?curid=319051" title="Caroline Catharina Müllerová">
Caroline Catharina Müllerová



</doc>
<doc id="319054" url="https://sk.wikipedia.org/wiki?curid=319054" title="Rakúska secesia">
Rakúska secesia



</doc>
<doc id="319065" url="https://sk.wikipedia.org/wiki?curid=319065" title="Kapa">
Kapa

Kapa môže byť:
Kapa alebo kápa môže byť:

</doc>
<doc id="319067" url="https://sk.wikipedia.org/wiki?curid=319067" title="San (písmeno)">
San (písmeno)



</doc>
<doc id="319071" url="https://sk.wikipedia.org/wiki?curid=319071" title="Vau">
Vau



</doc>
<doc id="319090" url="https://sk.wikipedia.org/wiki?curid=319090" title="Džungársko">
Džungársko

Džungársko (často nesprávne "Džungarsko"; mongolsky: Зүүнгар, Züüngar, ujgursky Jongghar, جوڭغار, v tradičnej čínštine 準噶爾 (Zhǔngá'ěr), v zjednodušenej čínštine 准噶尔, rusky Джунгария, Džungarija) je geografická oblasť na severe Číny približne zodpovedajúca severnej polovici dnešnej provincie Sin-ťiang. Zaberá plochu s rozlohou a zasahuje aj do západného Mongolska a východného Kazachstanu. V oblasti žijú predovšetkým Kazachovia, Ujguri, Kirgizi a Chanovia.
Etymológia.
Názov Džungársko pochádza z mongolského slova Зүүнгар (Züüngar). "Züün" znamená ľavý a "gar" ruka, ako sa označovali Mongoli žijúci na strane po "ľavej ruke", keď sa Mongolská ríša rozdelila na východnú a západnú časť.
Ekológia.
Džungársko pokrýva polopúštna step známa ako Džungárska panva. Vegetačný pokryv tvoria hlavne kry "Anabasis brevifolia". Na okrajoch panvy rastú vyššie kry - "Haloxylon ammodendron", "Ephedra przewalskii". Pozdĺž potokov tečúcich z pohorí Ťanšan a Altaj rastie topoľ rôznolistý ("Populus diversifolia"), "Nitraria roborovsky", "Nitraria sibirica", "Achnatherum splendens", tamariška ("Tamarix sibirimosissima") a vŕba ("Salix ledebouriana").
Na severovýchode časť Džungárskej panvy leží v národnom parku Gobi, kde žije ázijský somár kulan ("Equus hemionus"), ťava dvojhrbá ("Camelus ferus") a antilopa gazela ("Gazella subgutturosa").
Džungársko bolo jedným z posledných domovov koňa Przewalského.

</doc>
<doc id="319102" url="https://sk.wikipedia.org/wiki?curid=319102" title="Džungarsko">
Džungarsko



</doc>
<doc id="319104" url="https://sk.wikipedia.org/wiki?curid=319104" title="Kappa (grécke písmeno)">
Kappa (grécke písmeno)



</doc>
<doc id="319105" url="https://sk.wikipedia.org/wiki?curid=319105" title="Omikrón">
Omikrón



</doc>
<doc id="319108" url="https://sk.wikipedia.org/wiki?curid=319108" title="Ómega">
Ómega



</doc>
<doc id="319109" url="https://sk.wikipedia.org/wiki?curid=319109" title="Ióta">
Ióta



</doc>
<doc id="319111" url="https://sk.wikipedia.org/wiki?curid=319111" title="Knoľa">
Knoľa



</doc>
<doc id="319115" url="https://sk.wikipedia.org/wiki?curid=319115" title="Eugène Henri Paul Gauguin">
Eugène Henri Paul Gauguin



</doc>
<doc id="319117" url="https://sk.wikipedia.org/wiki?curid=319117" title="BioWare">
BioWare



</doc>
<doc id="319126" url="https://sk.wikipedia.org/wiki?curid=319126" title="Macrinus">
Macrinus

 
Marcus Opellius Macrinus (164  – jún/júl 218) bol rímsky cisár panujúci od 11. apríla 217 do 8.júna 218. Ako cisár používal meno "Marcus Opellius Severus Macrinus".
Pôvod a kariéra.
Macrinus bol pôvodom Berber, narodený v meste Caesarea v dnešnom Alžírsku. Bol teda prvým cisárom, ktorý nemal italský pôvod. O jeho rodičoch chýbajú bližšie informácie a je otázne, či boli už príslušníkmi jazdeckého stavu – skôr sa zdá, že až Macrinovi sa podarilo postúpiť do radov jazdcov. Správy, že Macrinus bol ako mladík cisárskym otrokom v Ríme, či dokonca gladiátorom sa považujú za neskoršie ohovárania jeho protivníkov, nemajú akúkoľvek historickú vierohodnosť.
Macrinus bol v Ríme činný ako obhajca a patril k chránencom mocného prefekta pretoriánov Plautiana. Po jeho zavraždení v roku 205 pôsobil na sklonku Severovej vlády v rôznych úradoch, kým ho cisár Caracalla nevymenoval v roku 212 za jedného z dvoch prefektov pretoriánov. Tým získal Macrinus mocenskú základňu, ktorú neskôr využil pri prevzatí vlády v ríši. V rokoch 216 – 217 sprevádzal Caracalla na jeho ťažení proti Partom.
Proklamácia za cisára.
O Macrinovom nástupe na trón sa dochovali protichodné správy. V jadre dôveryhodné sú informácie, že v roku 217 kolovali v ríši proroctvá o jeho budúcej vláde – také povesti znamenali pre kohokoľvek smrteľné nebezpečenstvo, pretože Caracalla všetkých svojich potenciálnych protivníkov odstraňoval. Macrinus pravdepodobne musel Caracalla predísť a vzhľadom na jeho obľúbenosť u vojska nemal inú možnosť ako svoju účasť na sprisahaní udržať v tajnosti. To sa mu v podstate aj podarilo, pretože 8. apríla 217 bol Caracalla na ceste z Edessy do Karrh zavraždený Iuliom Martialom, ktorý – aspoň navonok – pomstil osobnú krivdu. Rímske vojsko, nachádzajúce sa ešte stále vo vojne s Partmi, sa ocitlo bez cisára.
Macrinus potreboval plné tri dni, než váhajúcich vojakov získal na svoju stranu; pomohlo mu, že druhý prefekt pretoriánov Marcus Oclatinius Adventus cisársku hodnosť odmietol. Dňa 11. apríla 217 prevolali jednotky Macrina za cisára a požehnali tak faktickej zmene dynastie, pretože Caracalla mal rad príbuzných, ktorí si mohli uplatňovať svoje nároky na trón. Macrinus sa stal vôbec prvým jazdcom vládnucim rímskej ríši – všetci predchádzajúci cisári boli senátormi. A hoci šlo z hľadiska komora o nebezpečný precedens, väčšina jeho príslušníkov sa radovala zo smrti nenávideného Severovho syna, takže Macrinus čoskoro získal uznanie. Senátori nepochybne ocenili aj to, že sa Macrinus prezentoval veľmi ústretovo a usilovne sa ich snažil získať pre svoju vec.
Mier s Partmi.
Pretože Macrinovi prakticky chýbali vojenské skúsenosti a nebol ani vo vojsku obľúbený, nemal veľký záujem na pokračovaní vojny s Partmi, ktorú rozpútal jeho predchodca. Čoskoro po prevzatí vlády preto ponúkol kráľovi Artabanovi IV. mier. Jeho návrh však Parti pochopili ako prejav rímskej slabosti a kládli si vysoké požiadavky. Opäť vzplanuli boje a počas trojdňovej bitky neďaleko Nisibis utrpeli Rimania ťažké straty. Po ďalšom kole rokovaní bol nakoniec mier na jar 218 predsa len uzavretý – Macrinus musel Partom vyplatiť 200 miliónov sesterciov, bez toho by však utrpel územné straty. Posledná rímsko-partská vojna teda skončila faktickú rímsku porážkou, hoci ju Macrinus – predovšetkým na minciach – vydával za veľké víťazstvo.
Finančná politika.
Vážnym problémom, s ktorým sa musel Macrinus zápasiť, bol neutešený stav financií, spôsobený rozhadzovačnou politikou cisára Caracallu. Zvýšenie žoldu vojakom, ktoré Caracalla nariadil, spojené s rôznymi mimoriadnymi darmi légiám vyprázdnili štátnu pokladnicu. Macrinus bol navyše nútený vyplatiť obrovskú sumu Partom ako cenu za uzavretý mier, čo situáciu ešte zhoršilo. Pretože nechcel siahnuť k zvyšovaniu daní alebo konfiškáciám súkromného majetku bohatších vrstiev, rozpredával postupne cisársky majetok a snažil sa znižovať výdavky. Tvárou v tvár prehnaným požiadavkám armády však musel postupovať veľmi opatrne.
Povstanie proti Macrinovi.
Caracalla ani jeho brat Geta po sebe nezanechali mužského dediča, početné príbuzenstvo však mali Severovci v Sýrii – išlo o potomkov sestry cisárovnej Iulie Domny Iulie Maesy. Maesa mala dve dcéry a dve vnúčatá, čo predstavovalo vzhľadom na popularitu severovskej dynastie nemalý politický kapitál. Pretože vojaci boli na Macrina nahnevaní kvôli potupnému mieru s Partmi aj úsporným opatreniam, dali sa ľahko ovplyvniť Maesiným tvrdením, že jej štrnásťročný vnuk Varius Avitus je v skutočnosti Caracallov nemanželský syn. V 3. galskej légii, ležiacej v blízkosti sýrskej Emesy, došlo k vzbure a 16. mája 218 bol Varius Avitus prehlásený za cisára. Maes sľúbila rebelujúcim vojakom veľkú odmenu, ak sa jej vnuk dostane na trón.
Macrinus reagoval tým, že svojho desaťročného syna Diadumeniana, ktorému už predtým udelil titul "caesar", vyhlásil za cisára a svojho spoluvládcu. Zároveň sa snažil vzburu v zárodku potlačiť – ale neúspešne.
Macrinova porážka a smrť.
Dňa 8. júna 218 sa v blízkosti Antiochie stretli jednotky verné Macrinovi s légiami uznávajúcimi Maesinho vnuka. Bitka mala chaotický priebeh, pretože obom vojskám chýbalo patričné velenie, nakoniec sa však Macrinus – zrejme predčasne – dal na útek, čo spečatilo jeho porážku. Zachrániť sa mu už nepodarilo ani svojho syna, ktorého v rýchlosti poslal k Partskému kráľovi do bezpečia – na hraniciach pri meste Zeugma bol Diadumenianus zadržaný a čoskoro nato zabitý.
Sám Macrinus sa snažil v prestrojení dostať do Ríma, kde senát odoprel jeho vyzývateľovi uznanie, ale pri Chalkedone bol aj on zajatý a pri prevoze do Sýrie zabitý. Nový cisár, ktorý prijal meno "Marcus Aurelius Antoninus" (do dejín ale vstúpil pod prezývkou Heliogabalus), nad ním vyhlásil damnatio memoriae (jeho meno bolo odstránené zo všetkých nápisov a úradných dokumentov).

</doc>
<doc id="319132" url="https://sk.wikipedia.org/wiki?curid=319132" title="Papraďorasty">
Papraďorasty

Papraďorasty môže byť slovenský názov nasledujúcich taxónov:

</doc>
<doc id="319142" url="https://sk.wikipedia.org/wiki?curid=319142" title="Premonštrátsky kláštor (Jasov)">
Premonštrátsky kláštor (Jasov)

Premonštrátsky kláštor s Kostolom svätého Jána Krstiteľa (tiež "Jasovský kláštor") je barokový sakrálny komplex nachádzajúci sa vo východoslovenskej obci Jasov, západne od Košíc, v okrese Košice-okolie v Košickom kraji.
Komplex budov kláštora a Kostola svätého Jána Krstiteľa spolu s kláštornou záhradou vďaka architektonickej ako aj umelecko-historickej hodnote patrí k najcennejším pamiatkam neskorobarokového a rokokového umenia na Slovensku. Kláštor okrem vlastného historického a spiritualistického významu je aj dôležitým pamätníkom duchovnej kultúry; v kláštorných priestoroch sa nachádza jedna z najvzácnejších knižníc na Slovensku s približne osemdesiattisíc zväzkami kníh. V neposlednom rade je kláštorný komplex významný aj ako pamätník záhradnej architektúry – rozľahlá kláštorná záhrada patrí medzi slovenské unikáty a krásne príklady záhradnej kultúry druhej polovice 18. storočia.
Stavebné dejiny.
Jasov je obec na juhozápade Košickej kotliny v obkolesení nádhernej prírody východnej časti Slovenského rudohoria. Pôvodne ležala na starej, tzv. spišskej ceste, spájajúcej toto územie so severozápadne ležiacim Spišom.
Na konci 12. storočia sa na tomto mieste usadili príslušníci rehoľného rádu premonštrátov. Bolo to iba niečo viac ako päťdesiat rokov od chvíle, čo regule novej cirkevnej rehole Norbertovi z Xantenu schválil v roku 1126 pápež Honorius II. Ich príchod na územie niekdajšieho Uhorska sa datuje rokom 1130, kedy vo Veľkom Varadíne (dnes Oradea v severozápadnom Rumunsku) založili kláštor. Jedno z prvých premonštrátskych prepoštstiev na dnešnom území Slovenska vzniklo v Bzovíku na pôvodne cisterciánskom opátstve z roku 1130.
Trvalé osídlenie územia Jasova sa datuje od 12. storočia, kedy nastal v tejto oblasti rozvoj baníctva. V druhej polovici 14. storočia sa v obci začalo so stavbou prvých hámrov na spracovanie bohatých ložísk železa, medi a olova z okolitých baní. V roku 1487 sa Jasov, ako jedno zo siedmich miest, stal súčasťou Zväzu hornouhorských banských miest.
Od založenia do roku 1745.
Predpokladá sa, že mnísi si prvé kláštorné budovy v Jasove postavili z dreva. Okolo roku 1228 začali s budovaním kamennej stavby kláštora, do výstavby ktorej však nepriaznivo zasiahol vpád tatárskych hôrd. Stavba bola vyplienená. Súčasná budova je v poradí štvrtou stavbou na tomto mieste.
Premonštrátski rehoľníci sa postupne usádzali i na ďalších miestach Horného Uhorska; najneskôr do roku 1387 vzniklo, okrem Jasova, na území Slovenska ďalších päť premonštrátskych kláštorov: v Lelesi, Bíni, Šahách, Nižnej Myšli a v Kláštore pod Znievom. Kláštory premonštrátov patrili medzi veľmi významné cirkevné ustanovizne. Rehoľní bratia vykonávali nielen pastoračnú činnosť, ale venovali sa aj osvete a zakladaniu škôl. Mali bohaté knižnice, zaoberali sa skriptorskou, pedagogickou, umeleckou ale aj hospodárskou činnosťou, najmä v oblasti baníctva, lesníctva a poľnohospodárstva (vinohradníctvo, rybolov). Niektorí členovia rádu zastávali významné posty pri kráľovskom dvore a leleský a jasovský konvent plnili aj funkciu tzv. hodnoverného miesta (jasovskému konventu právo vydávať hodnoverné listiny udelil v roku 1255 kráľ Belo IV.). Belo IV. tiež povolal na tieto územia, vyľudnené po tatárskych vpádoch, kolonistov a obci Jasov udelil rozsiahle výsady, podobné privilégiám kráľovských miest – o. i. právo slobodnej voľby farára a richtára, trhové a dolovacie právo. Prikázal tiež obyvateľom obce odvádzať povinné dávky kláštoru. I keď podľa historických záznamov prvá písomná zmienka o jasovskom prepoštstve pochádza ešte z roku 1234 (v nej sa uvádza zasvätenie kláštora svätému Jánovi Krstiteľovi ako aj podriadenosť jasovského kláštora Kláštoru svätého Štefana vo Veľkom Varadíne), listina Bela IV. z roku 1255 sa v súčasnosti považuje za zakladaciu listinu prepoštstva. Pre jasovský konvent mala táto listina aj ďalší, nemenej dôležitý význam – vymenúvala totiž kláštorné majetky a vymedzovala hranice územia pod správou kláštora.
Prvým predstaveným jasovského kláštora, známym podľa mena, bol prepošt Albrecht (Albert), ktorý sa do čela rádu dostal v roku 1235 (tento post zastával až do svojej smrti v roku 1257). Majetok kláštora zanechal v neutešenom stave. Situácia sa čiastočne zlepšila až koncom 13. storočia, kedy na základe privilégia kráľa Ondreja III. bolo premonštrátom povolené na svojich územiach dolovať rudy. Okrem nelichotivej hospodárskej situácie kláštor trpel i vnútornými spormi, ktoré sa najvypuklejšie prejavili pri dosadení prepošta Mikuláša II. v roku 1350 kráľom Ľudovítom I. Veľkým z Anjou.
Dôležitým medzníkom v dejinách jasovského kláštora bol rok 1436. 26. januára v uvedenom roku kráľ Žigmund Luxemburský vydal nariadenie, ktorými prikazoval kláštor opevniť múrmi. Mnísi pod vedením prepošta Stanislava kláštor prestavali na opevnený hradný objekt, čo sa odzrkadlilo aj v jeho oficiálnom pomenovaní. Od tohto dátumu sa v listinách uvádza ako "„castrum Jászó“", "„castellum“" či "„Jászóvár“" (t. j. Jasovský hrad). Vzhľad takto prebudovaného kláštora zmenil aj jeho charakter – stal sa pevnosťou, ktorá v časoch, keď o nástupnícke práva v Uhorsku bojoval Ladislav Pohrobok, slúžila ako útočisko pred bratríckymi vojskami Jána Jiskru z Brandýsa. Ten na poverenie kráľovnej Alžbety Luxemburskej hájil záujmy jej nedospelého syna. Napriek hradbám však bratríci kláštor dobyli a ovládali ho až do roku 1447. Premonštráti boli nútení kláštor opustiť. V priebehu nasledujúcich takmer dvadsiatich rokov kláštor viackrát zmenil majiteľa. Až v roku 1464 sa rehoľníci definitívne vrátili do svojho sídla.
Ďalšiu ťažkú ranu a najsmutnejšie časy pre kláštor priniesol rok 1526. Po osudnej bitke pri Moháči, 29. augusta 1526, mnísi kláštor opustili a nechali ho napospas osudu. Kláštor stratil postupne svoje predchádzajúce výsady (o. i. aj výsadu hodnoverného miesta) a prešiel do správy cirkevných hodnostárov mimo premonštrátskeho rádu ba dokonca jeho niektoré časti vlastnili aj svetské osobnosti.
Skazu kláštorných budov dovŕšili vojská Imricha Tököliho, ktoré ho v roku 1685 dobyli a vypálili. Po ich odchode sa ho však poslednému commendatorovi z radov svetského kléru Jurajovi Fenesimu podarilo opraviť.
Nové osídlenie premonštrátskymi bratmi priniesli až reformy kráľa Leopolda I. Habsburského, ktorý dal previesť jasovský kláštor (spolu s kláštormi vo Veľkom Varadíne a v Lelesi) do majetku kláštora v Perneku, ktorý ho následne v roku 1700 predal premonštrátskemu opátstvu z moravskej Louky pri Znojme. Nový správca, loucký kláštor, odvtedy nielen dosadzoval prepošta v Jasove ale posielal tu aj administrátorov a rádových mníchov. 6. mája 1745 vyslal do Jasova ako nového administrátora opáta Andreja Sauberera (17001779).
S príchodom energického a organizačne nadaného opáta začala nová, najskvostnejšia kapitola dejín premonštrátskeho kláštora v Jasove. Sauberer nielenže dal postaviť nový kláštor a kostol, v podobe, v akej ich poznáme dnes, ale zároveň pozdvihol hospodársky život tak kláštora ako aj celej obce. Po zastabilizovaní finančných pomerov prepoštstvo nastúpilo cestu ekonomickej prosperity.
Úspechy opáta Sauberera neušli pozornosti cisárskeho dvora. Vďaka privilégiám Márie Terézie bol jasovský konvent, po predchádzajúcom súhlase uhorských stavov, 19. novembra 1770 povýšený na samostatný kláštor. Opát sa stal kráľovniným dôverníkom a prelátom uhorskej dolnej tabule s právom zúčastňovať sa zasadnutí krajinského snemu. Vyvrcholením Saubererovej svetskej kariéry bolo v roku 1774 vymenovanie za dvorného radcu Márie Terézie.
17451990.
Opát Andrej Sauberer sa ešte v roku svojho príchodu do Jasova stal, po smrti prepošta Goldegga, novým jasovským prepoštom (bol ním až do svojho skonu v roku 1779). Svoje odhodlanie hospodársky a duchovne povzniesť upadajúce opátstvo čoskoro po nástupe na prepoštský stolec začal napĺňať konkrétnymi činmi. Je obdivuhodné, že aj napriek neľahkej úlohe pri konsolidácii hospodárskych pomerov konventu sa rozhodol pre radikálne opatrenie týkajúce sa stavby nového kláštora a jej financovania.
Zakrátko po nástupe do funkcie sa odhodlal k prestavbe, no v skutočnosti pre výstavbu nového kláštora v neskorobarokovom slohu. Veľkoryso poňatý projekt prestavby opevneného stredovekého kláštora, ktorý do základov zbúrali, začal zrejme už v polovici 40-tych rokov 18. storočia. Podľa záznamu z 19. storočia, objaveného na zadnej strane hlavného oltára v jasovskom kostole, práce začali položením základného kameňa v roku 1745.
Otázku autorstva projektu kláštora vyriešili historické výskumy, ktoré potvrdili stavbu ako dielo významného rakúskeho architekta a staviteľa Franza Antona Pilgrama (16991761), pôvodom z Korutánska, ktorého už na Slovensku preslávila výstavba Kostola a kláštora svätej Alžbety sestier alžbetínok v Prešporku.
Podľa dobových záznamov Pilgram pracoval na jasovskej stavbe už na prelome štyridsiatych a päťdesiatych rokov. Jeho zásluhou tu vzniklo stavebné dielo v mimoriadne úspešnom dispozičnom rozvrhu s centrálnou stavbou kostola symetricky doplnenou na oboch stranách trojtraktovými krídlami so samostatnými dvormi – reprezentačnými priestormi prelatúry na jednej strane a konventu na strane druhej. Koncepcia stavieb v Jasove vychádzala z predlôh starších barokových kláštorných súborov – benediktínskeho kláštora v Göttweigu, cisterciánskeho v Szentgotthárde a premonštrátskeho v Louke. Zbúranie starších stavieb od základov mu umožnilo realizovať veľkorysú koncepciu kláštora osadeného v malebnej krajine, nezaťaženú a neobmedzovanú uličnou zástavbou, s ktorou sa Pilgram musel vysporiadať pri realizácii bratislavského kláštora alžbetínok v rokoch 17391745. Keď 28. októbra 1761 Pilgram zomrel, pokračovatelia v jeho diele, palier Anton Salzgeber, pôvodom z Tirolska, a murársky majster Sebastian Cehmayster, mohli nadviazať na Pilgramove projekty a zavŕšiť stavbu celého komplexu.
Dotvorením stavebne mimoriadne hodnotného diela je jeho interiérová výzdoba, ktorú realizovala trojica významných umelcov – sochár Johann Anton Krauss, štukatér Johann Ignaz Hennevogel (17271790) a predovšetkým maliar Johann Lucas Kracker. Všetci traja patrili k vynikajúcim umelcom vo svojich profesiách – Kracker v Jasove pracoval celkom v troch etapách (1752, 17621765 a 1776) a vytvoril tu svoje vrcholné dielo (fresky klenby zimnej jedálne v prelatúre, klenby slávnostného schodiska, všetky maľby v chráme, maľby na trojuholníkových frontónoch na priečelí kláštora a fresky klenby kláštornej knižnice, namaľoval i sedem oltárnych obrazov a tiež dve menšie kompozície na menzách oltárov svätého Norberta a svätého Augustína); s Kraussovým dielom sa stretávame na viacerých miestach okolia Košíc a spolu s Krackerom sa okrem Jasova podieľal aj na výzdobe hlavného oltára kostola v Egeri. Takmer žiadne poznatky nemáme o štukatérovi Johannovi Hennevogelovi (spolu s Krackerom pracoval na výzdobe pražského Kostola svätého Mikuláša na Malej Strane), jeho práce však harmonicky zjednocujú maliarsku a sochársku zložku výzdoby jasovského kláštora.
Stavba Kostola svätého Jána Krstiteľa, jednej z najvýznamnejších barokových sakrálnych stavieb na Slovensku, bola konsekrovaná 1. októbra 1766.
Obnovený konvent pôsobil v kláštore nepretržite do roku 1787, kedy bola na základe dekrétu cisára Jozefa II. z 26. marca 1787 rehoľa premonštrátov zrušená (podobne ako všetky kontemplatívne rády). Archív a bohoslužobné predmety previezli do Budína a ostatný hnuteľný majetok predali na dražbách. Priestory vyprázdneného kláštora obsadili obyvatelia Jasova. Tí spôsobili v jeho areáli v roku 1792 požiar, ktorý zničil nielen západný trakt kláštora, ale podľahlo mu aj niekoľko domov v obci.
Činnosť premonštrátov v Uhorsku opätovne povolil 12. marca 1802 cisár František II. no iba pod podmienkou, že budú spravovať aj cirkevné gymnáziá. Mnísi sa mohli vrátiť do kláštora, ktorý však našli zničený a z veľkej časti vyhorený. I tak ho obnovili, ba založili aj jeho filiálky v Debradi, Rudníku a vo Vyšnom Medzeve. Kláštor zároveň prevádzkoval štyri gymnáziá: v Košiciach, Levoči, Rožňave a vo Veľkom Varadíne.
Na konci 19. storočia rád premonštrátov patril medzi významných podnikateľov nielen v regióne. V Jasove prevádzkoval výrobu rúr, mal tu aj manufaktúru na výrobu kachličiek, tehelňu, tlačiarne a parnú pílu. Ďalším podnikateľským subjektom prenajímali hutu na spracovanie rúd a výrobu kovov, rudné bane, kameňolom s ťažbou mramoru, hámor a mlyny. Kláštoru zároveň patrila poľnohospodárska pôda o výmere viac ako dvadsaťtisíc hektárov. Už začiatkom 20. storočia mali dokonca vlastnú elektráreň.
Veľký zlom vo fungovaní rádu priniesol rok 1950. Politické pomery (ateizácia spoločnosti, rušenie kláštorov a rehoľných spoločenstiev) prinútili mníchov kláštor opustiť. Počas smutne známej Akcie K bolo niekoľko desiatok kláštorov v celom vtedajšom Československu zrušených a rehoľní bratia boli z nich internovaní v tzv. sústreďovacích kláštoroch (jedným z nich bol aj jasovský).
Po zrušení jasovského konventu padlo rozhodnutie umiestniť do bývalého kláštora psychiatrickú nemocnicu určenú pre tie najťažšie prípady. Štyridsať rokov trvala devastácia jedného z najväčších klenotov barokového umenia u nás. Až v roku 1990 sa dostal kláštor, priam barbarsky vyplienený, do rúk pôvodných majiteľov. Od uvedeného času slúži svojmu pôvodnému poslaniu a niekoľko desiatok rehoľných bratov sa snaží priviesť komplex k svojej niekdajšej kráse.
Súčasnosť.
V súčasnom období kláštor i kostol postupne dostávajú svoju pôvodnú podobu a plnia aj svoje pôvodné poslanie. Vďaka tomu, toto miesto opäť ožíva čulým životom a priťahuje pozornosť návštevníkov z blízkeho i širšieho okolia. Dnes je v plnej miere prístupný kompletne zrekonštruovaný Kostol svätého Jána Krstiteľa (po veľmi vydarenej rekonštrukcii sa skvie bohatstvom svojej interiérovej výzdoby) a v obmedzenej miere i preslávená kláštorná knižnica a kláštorná záhrada.
Prehliadka kláštorného komplexu.
Komplex premonštrátskeho kláštora s Kostolom svätého Jána Krstiteľa leží na západnom okraji Jasova. Na štvorcových pôdorysoch stoja dve symetricky situované dvojpodlažné budovy kláštora zvierajúce medzi sebou stavbu dvojvežového jednoloďového kostola. Obe krídla kláštora (vľavo prelatúry, vpravo konventu) obkolesujú uzavreté rajské dvory.
Na šírku roztiahnuté priečelia kláštorných krídel, orientované na juhovýchod, sú ukončené nárožnými vežami s manzardovými strechami. Vstupné časti do prelatúry i konventu sú zvýraznené rizalitmi a na vrchu ukončené trojuholníkovými frontónmi.
Komplexu kláštora dominuje stavba Kostola svätého Jána Krstiteľa. Štvoretážové priečelie kostola je členené horizontálnymi rímsami. Na okrajoch je zvýšené o jedno podlažie a prechádza do dvojice štíhlych veží ukončených helmicami. Dve spodné poschodia priečelia sú vertikálne členené pilastrami zakončenými hlavicami v korintskom slohu. Jeho centrálna časť s hlavným portálom, konvexno-konkávny rizalit, je na vrchu ukončená trojuholníkovým tympanónom so symbolom Najsvätejšej Trojice. Okraje stavby obsahujú plytké, oválne zakončené niky, v ktorých stoja sochy dvoch uhorských kráľov – svätcov: svätého Ladislava a svätého Štefana.
Interiér Kostola svätého Jána Krstiteľa.
Na obdĺžnikovom pôdoryse stojaca jednoloďová stavba kostola návštevníka zaujme predovšetkým svojou interiérovou výzdobou vytvorenou v pozoruhodnej slohovej jednote. Jej jednotlivé zložky – maliarska, sochárska a umeleckoremeselná – sa dôsledne podriaďujú kánonu barokovej krásy.
Všeobecne možno povedať, že opát Sauberer mal pri voľbe umelcov, ktorí v Jasove zrealizovali jeho predstavy, mimoriadne šťastnú ruku. Tvorivý tím – architekt Franz Anton Pilgram, maliar Johann Lucas Kracker a štukatér Johann Ignaz Hennevogel – bol napokon obohatený o výnimočného sochára Johanna Antona Kraussa.
Medzi najvzácnejšie súčasti chrámového vybavenia patrí kolekcia siedmich oltárov, rozmiestnených po jeho obvode v prísnej symetrii. Všetky oltárne obrazy sú dielom Johanna Lucasa Krackera.
Po vstupe do chrámu prvým oltárom vľavo je oltár zasvätený patrónke baníkov svätej Barbore s oltárnym obrazom "Sťatie svätej Barbory". Jeho náprotivkom je oltár svätého Ondreja (zvaného aj oltár svätého Jána Nepomuckého) so zaujímavým, ikonograficky nezvyčajným námetom na oltárnom obraze. Fiktívne stretnutie apoštola Ondreja a svätého Jána Nepomuckého je alegorickou parafrázou stretnutia mecenáša a umelca – opáta Andreja Sauberera a maliara Krackera – stretnutia, ktoré prerástlo do veľmi úspešnej spolupráce.
Pod hlavnou klenbou sú umiestnené dva oltáre, vľavo zakladateľa premonštrátskej rehole svätého Norberta, vpravo svätého Augustína, charakteristické monumentálnymi apoteózami oboch svätcov. Myšlienkový odkaz oboch mnohofigúrových kompozícií poukazuje na víťazstvo kresťanskej viery nad pohanstvom.
Dva bočné oltáre v prednej časti lode majú mariánske zasvätenie – vľavo oltár Immaculaty, s postavou Panny Márie stojacej na zemeguli, vpravo oltár svätej Anny, s obrazom zachycujúcim tradičný výjav – svätá Anna vyučuje Máriu.
Hlavný oltár vo svätyni chrámu je zasvätený patrónovi kostola. Námet obrazu "Krst Krista v Jordáne" zachytáva jednu z kľúčových udalostí v živote svätého Jána Krstiteľa. Ku kompozícii tohto obrazu sa v zbierkových fondoch na Slovensku zachovali dve prípravné skice – v Slovenskej národnej galérii a jej replika vo Východoslovenskej galérii v Košiciach.
Monumentalitu oltárov dotvára aj ich sochárska časť – dielo Johanna Antona Kraussa (17281795). O tomto umelcovi pravdepodobne nemeckého pôvodu je málo poznatkov. S jeho prácami sa môžeme stretnúť na viacerých miestach – Praha, Eger, Skalica, Košice. V šesťdesiatych rokoch 18. storočia sa s rodinou natrvalo usadil v Jasove. Sochárska výzdoba tunajšieho kláštorného kostola – sochy premonštrátskych svätých svätého Evermoda a svätého Ludolfa na oltári svätého Norberta a sochy svätého Friedricha a svätého Giliberta na oltári svätého Augustína spolu so štvoricou menších sôch (svätej Margity Antiochijskej, svätej Márie Magdalény, svätej Rozálie a svätej Kataríny Alexandrijskej sediacich na volútach po bokoch tabernákula) – patrí k jeho vrcholným dielam.
Interiérová výzdoba vrcholí v stropnej výmaľbe. Vznikla počas druhého Krackerovho pobytu v Jasove, v rokoch 17621765, kam prišiel na opátovo pozvanie po ukončení prác na výzdobe Kostola svätého Mikuláša na Malej Strane v Prahe.
Maľby, pokrývajúce bezo zvyšku strop chrámu, námetovo a ikonograficky odkazujú na jeho patrocínium. Umelec na štyroch klenbových poliach v chronologickom slede zvečnil výjavy zo života svätého Jána Krstiteľa. Všetky maľby sú vsadené do iluzívnej architektúry s dekoratívnym rámovaním s ornamentami (kvetinové vázy), nadväzujúc na architektonické členenie a plastickú výzdobu obvodových múrov.
Nad presbytériom vidíme výjav "Narodenie Svätého Jána Krstiteľa", námetovo vychádzajúci z Lukášovho evanjelia. Alžbeta, Jánova matka, drží v náručí svojho syna, vedľa stojí Jánov otec Zachariáš držiaci v rukách tabuľku s nápisom "NOMEN EIUS IOANNES EST" ("Jeho meno je Ján"; Lk 1,63).
Medzi maľbami prvého a druhého klenbového poľa sa v strede medziklenbového pásu v kartuši nachádza umelcom maľovaný dedikačný nápis s chronogramom: "PRO DEI GLORIA SANCTAE MARIAE BEATIQVE PATRONI IOANNIS BAPTISTAE HONORE ERECTA".
Prvé klenbové pole nad loďou (celkovo druhé) ako jediné obsahuje maľbu tematicky členenú na dve časti. Významovo dôležitejšia je pravá časť kompozície s výjavom "Vraždenie neviniatok v Betleheme", kde vidíme matky žialiace nad telami zabitých detí. Na výjav obsahovo nadväzuje ľavá časť kompozície s výjavom "Útek do púšte", kedy sa podľa legendy pred utekajúcou Alžbetou s dieťaťom otvorila skala a ukryla ju. K výjavu Alžbety s dieťaťom sa dochovala umelcova študijná kresba.
Rozmerovo najväčšia maľba vypĺňa tretie klenbové pole. Jej námet "Kázanie v púšti", znázorňuje kazateľskú činnosť svätého Jána. Kompozícia maľby je zjavne ovplyvnená freskami Paula Trogera, významného rakúskeho barokového umelca. V tomto prípade ide o priamu variáciu Trogerovej monumentálnej fresky "Zázrak rozmnoženia chlebov" na strope slávnostnej siene prelatúry bývalého premonštrátskeho kláštora v Hradisku pri Olomouci.
Uprostred scény stojí Ján Krstiteľ a natiahnutou pravou rukou ukazujúc na svätožiarou zahaleného Ježiša Krista vraví slová podľa Jánovho evanjelia: "Hľa, Baránok Boží, ktorý sníma hriechy sveta" (Jn 1,29). Kompozíciu dopĺňa niekoľko skupín postáv, z ktorých niektoré sledujú Jánove slová, iné sa nezúčastnene zabávajú. Vľavo od Jána je napr. skupina zhromaždená okolo proroka Izaiáša. Do maľby zakomponoval umelec svoj autoportrét – zobrazil sa medzi trojicou postáv sediacich na veľkej skale oproti Jánovi Krstiteľovi. Štyri cípy klenbového poľa obsahujú monochrómne maľby sôch štyroch evanjelistov so svojimi tradičnými atribútmi.
Zrejme najsugestívnejší zo všetkých výjavov nachádzame na maľbe na štvrtom klenbovom poli. "Sťatie svätého Jána Krstiteľa" zobrazuje všeobecne známy príbeh o svätcovej smrti. Salome a Ján Krstiteľ sú hlavnými protagonistami výjavu, na ktorom kat kladie odťatú Jánovu hlavu na striebornú misu. Kompozíciu dotvárajú dvaja vojaci s kopijami.
Posledný obraz, na piatom klenbovom poli, sa svojím námetom vymyká z tematiky ostatných malieb, no je bežne uplatňovaným motívom maľovaným nad organovou emporou. Ústrednou postavou maľby "Nebeský koncert" je svätá Cecília s charakteristickým atribútom organom, ktorú na rozličných hudobných nástrojoch doprevádza zbor anjelov.
Medziklenbové pásy sú zdobené dekoratívnou maľbou. Na medziklenbovom páse, medzi klenbou svätyne a prvej klenby lode, je na západnej strane vyobrazená alegorická postava Cirkvi s kalichom, tiarou a krížom. Na protiľahlej strane je postava starozákonného proroka Mojžiša s desiatimi Božími prikázaniami. Medziklenbové pásy, rozdeľujúce tretiu a štvrtú klenbu lode, zdobia postavy prorokov Malachiáša a Izaiáša.
Knižnica.
Umelecké majstrovstvo Johanna Lucasa Krackera môžeme obdivovať aj v kláštornej knižnici. Tá sa nachádza v severnom predĺžení osi kostola. Predpokladá sa, že knižnica v kláštore pribudla už v druhej polovici 13. storočia. Jej vznik súvisel s celkovým poslaním premonštrátskeho rádu. Knižničný fond sa počas jej existencie rozrastal, príp. ochudobňoval podľa toho aký bol osud samotného kláštora. Najväčšiu stratu utrpel po zrušení rehole v roku 1787, kedy boli knihy z kláštora odvezené do Maďarska. Po opätovnom obnovení rádu sa do Jasova vrátil iba ich nepatrný zlomok. Napriek tomu už krátko po tomto období sa knižničný fond rýchlo rozrastal; postupne tu svoje miesto našli knihy z knižníc zrušených okolitých farností a kláštorov, zaniknutých premonštrátskych gymnázií a z knižnice prepoštstva kláštora v Lelese.
Po roku 1950 bola knižnica obohatená o knižnice zrušených kláštorov na východnom Slovensku.
Dnešný fond knižnice obsahuje takmer osemdesiattisíc zväzkov kníh teologických, filozofický, prírodovedných, geografických, historických ale aj beletristických, písaných prevažne v latinskom, maďarskom a nemeckom jazyku. Pôvodne bol fond oveľa bohatší, no časť pôvodnej zbierky sa dostala do Slovenskej národnej galérie v Bratislave, Matice slovenskej v Martine a do Slovenského technického múzea v Košiciach.
Dominantným umeleckým prvkom knižnice je stropná výmaľba, ktorú zdobia Krackerove kompozície fresiek. Ich námet je oslavou vied a umení a zachytávajú aj výjavy zo stavby kláštora. Výmaľba vznikla v sedemdesiatych rokoch 18. storočia.
Klenba pozdĺžnej sály je rozdelená maľovaným dekoratatívnym pásom na tri časti s kruhovými, námetovo sa dopĺňajúcimi alegorickými freskami. Prvá figurálna kompozícia je oslavou vzdelanosti (Alegória štyroch fakúlt – teológie, práva, filozofie a medicíny s postavou sediacej Palas Atény naspodu). Druhá je apoteózou osobnosti a pôsobenia opáta Sauberera, podporovateľa vied a umení. Naňho sa vzťahuje aj skupina v strednom páse, kde figúry géniov s atribútmi Štedrosti, Umení a Triumfu múdrosti nesú pamätnú plaketu s prelátovým portrétom doplnenú kruhopisom ANDREAS SAUBERER I: P. PRIMUS ABBAS IASZ. Dekoratívna maľba rámovania prechádza aj na steny; na čelnej strane je ďalšia alegorická kompozícia Života a Smrti (času a večnosti). V klenbových maľbách knižnice je použitá baroková alegorická forma; ich kompozičný rozvrh, celé figurálne zoskupenia na oblakoch a ikonografia jednotlivých personifikácií sú odvodené z viedenských fresiek uznávaného umelca Daniela Grana (o. i. je autorom alegorických fresiek stropu kaplnky svätého Jána Almužníka v bratislavskom Dóme), ktoré boli až do záveru barokovej epochy normatívnym vzorom pre alegórie tohto druhu.
Námetom značne premaľovanie fresky refektára, na ktorej Krackerovo autorstvo pripomína už iba typológia postáv, je Herodesova hostina. Zrejme podľa Krackerovej predlohy realizoval prvý reštaurátor fresiek Erazmus Schrött nástropnú maľbu s postavou svätého Norberta v prepoštovej domácej kaplnke.
Okolie kláštora.
Súčasťou areálu sa stala baroková záhrada; údajne ide o jedinú záhradu v barokovom štýle na Slovensku, ktorá ostala v pôvodnej podobe zachovaná dodnes. Práve v 18. storočí bolo zakladanie veľkých ozdobných záhrad, parkov a arborét veľmi populárne. V súvislosti s tým nastal rozmach aj v dovoze rôznych cudzokrajných drevín. Záhrada jasovského kláštora je pozoruhodná pôvodnými sadovníckymi prvkami, tvarovanými drevinami a súmernou sieťou chodníkov. Nadväzuje na architektúru kláštora a je jeho kompozičným pokračovaním.
Premonštrátsky kláštorný komplex v Jasove je pamiatkou mimoriadneho významu. Pre svoju mimoriadnu architektonickú, historickú, umeleckú a prírodokrajinársku hodnotu patrí kláštorný komplex opátstva k najvýznamnejším sakrálnym areálom na Slovensku. Vďaka týmto atribútom bol ešte v roku 1970 vyhlásený za národnú kultúrnu pamiatku. Atraktivitu tohto krásneho kúta Slovenska okrem kláštorného komplexu dotvára aj ďalšia vyhľadávaná atrakcia – najstaršia sprístupnená jaskyňa u nás – Jasovská.

</doc>
<doc id="319143" url="https://sk.wikipedia.org/wiki?curid=319143" title="Jasovský kláštor">
Jasovský kláštor



</doc>
<doc id="319156" url="https://sk.wikipedia.org/wiki?curid=319156" title="Torquato Tasso">
Torquato Tasso

Torquato Tosso (* 11. marec 1544, Sorrento – † 25. apríl 1595, Rím) bol taliansky básnik 16. storočia (cinquecento), veľmi známy svojou poémou "„Oslobodený Jeruzalem“" (1580), v ktorej opisuje fantazijnú verziu bitky medzi kresťanmi a moslimami na konci Prvej križiackej výpravy, počas oslobodzovania Jeruzalema. Tasso trpel duševnou chorobou a umrel niekoľko dní predtým ako mal byť pápežom korunovaný za kráľa básnikov. Až do začiatku 19. storočia patril k najčítanejším básnikom v Európe.
Životopis.
Tassov život bol poznačený rodinnou drámou a neskoršou chorobou.
Mladosť.
Narodil sa v Sorrente ako syn Bernarda Tassa, šľachtica z Bergama, tiež známeho básnika svojej doby, a Porzie de Rossi, šľachtičnej z Toskánska. Otec bol veľa rokov tajomníkom v službách Princa Salernského a matka mala úzke vzťahy s elitnými Neapolskými rodinami. Princ Salernský sa ocitol v kolízii so španielskou vládou v Neapoli, bol postavený mimo zákon a zbavený majetku. Tassov otec sa stal jeho patrónom-ochrancom. Následne bol vyhlásený za vzbúrenca proti štátu a jeho dedičný majetok bol zhabaný. Tieto udalosti sa stali počas Torquatovho detstva. Od roku 1550 žil v Neapoli u matky aj so svojou jedinou sestrou a študoval u jezuitov. Jeho inteligencia a náboženské oduševnenie sa stali povestnými. Od svojich ôsmich rokov bol slávny.
Torquatov otec sa zdržiaval v Ríme bez práce a peňazí. V roku 1556 jeho matka Porzia Tasso umrela záhadne v Neapoli. Manžel obvinil jej brata, že ju otrávil, aby získal kontrolu nad jej majetkom. To malo za následok, že Porziine majetky nikdy neboli postúpené jej synovi, dcéra Cornelia sa vydala. Tassov otec bol básnik svojím predurčením a profesionálny dvoran. Keď bol otvorený dvor v Urbine v roku 1557, Bernardo Tasso prijal službu v ňom. Na dvore bola spoločnosť kultivovaných mužov, ktorí študovali literatúru a estetiku. Bernardo Tasso čítal básne (cantos) svojich „Amadigi“ vojvodkyni a jej dvorným dámam alebo diskutoval o Homérovi a Vergíliovi, Ariostovi a Trissinovi s dvorskými knihovníkmi a tajomníkmi.
Mladý Torquato sa stal spoločníkom v štúdiách aj športe vojvodovi z Urbina (Francesco Maria della Rovere). U Urbina Torquato žil v rafinovanom luxuse a prehnanom pedantnom kriticizme otcovom. V roku 1560 sa odsťahovali do Benátok, kde otec zariaďoval vydanie svojich básní. Spôsoby vo výchove Torquata pretrvávali i tam. Torquato sa tam ocitol v úlohe miláčika a zázračného dieťaťa v úzkom literárnom kruhu. Otec ho poslal na štúdiá práv do Padovy. Ale Torquato radšej venoval pozornosť literatúre a filozofii. Pred r. 1562 Torquato napísal epickú poému „Rinaldo“, v ktorej kombinuje Vergiliánsky verš s romantickým príbehom. 
Vďaka básni bol autor vyhlásený za veľmi sľubného a jeho „Rinalda“ dal otec Torquata publikovať. Torquato ešte krátko študoval v Bologni a nastúpil do služieb kardinála Luigi d´Este.
Šťastné roky vo Ferrare.
R. 1565 Tasso prvýkrát vstúpil na pôdu zámku vo Ferrare, ktorý mal byť dejiskom jeho veľkej slávy ale i krutého utrpenia. 
Po vydaní „Rinalda“ vyjadril svoj náhľad na epiku v úvahe „Diškurz o umení poetickom“, v ktorom dosahuje pre seba slávu za kritiku filozofie, čo poznačilo do budúcna jeho spisovateľský osud. Torquato Tasso bol básnik impulzívny a inštinktívny.
Päť rokov medzi 1565 a 1570 bolo najšťastnejších v jeho živote. Po otcovej smrti zaujal jeho miesto ako vzdelaný šľachtic s vynikajúcimi známosťami a slávny svojimi vydanými básňami a prózami. Stal sa idolom na najznamenitejších dvoroch Talianska. Prvé dve knihy s jeho 5OO ódami o láske boli adresované jeho prvým láskam, Lucrezii Bendidio a Laure Peperare, dvorným dámam a skvelým speváčkam. Princezná Lucrezia a Leonora d´Este, obidve slobodné a staršie o desaťročie držali nad ním ochrannú ruku. V roku 1570 cestoval do Paríža s kardinálom. O rok nato je už v službe vojvodu Alfonsa II. z "Ferrary".
V roku 1565 prvýkrát vstúpil na pôdu dvora vo Ferrare, ktorý mu bol predurčený ako miesto veľkej osobnej slávy ale i ukrutného trpenia. Po publikácii Rinalda vyjadril svoj názor na epiku v „"Dišputa o umení poézie"“, kde sa zaviazal jasným názorom a získal dodatočnú slávu ako kritik filozofie a poézie. Pre budúceho autora „"Oslobodeného Jeruzalema"“ kritika poézie do budúcna znamenala smolu.
Nasledovných päť rokov medzi 1565 až 1570 bolo najšťastnejších v jeho živote. Otec Tasso skonal v roku 1569. Torquato sa stal slávnym a vítaným na najskvelejších dvoroch Talianska nielen kvôli svojmu pôvodu ale i výchove a talentu prozaika a básnika.
Prvé dve knihy poém o láske boli venované a inšpirované jeho dvom láskam Lucrezii Bendidio a Laure Peperata,/princezné d´Este/, ktoré nad ním držali ochrannú ruku.
Roku 1570 odcestoval do Paríža v sprievode kardinála. Úprimnosť a otvorenosť vo vyjadrovaní T.T. spôsobili, že jeho služba na dvore kardinála sa stala nepríjemnou. Opustil Francúzsko a vstúpil do služieb na dvore vojvodu z Ferrary. Najdôležitejšie údaje sa vyskytujú v jeho diele „Aminta“ vydanom r. 1573. V Roku 1574 dokončil „Oslobodený Jeruzalem“.
Gerusalemme Liberata.
Je to epická báseň, ktorá má dôležité a vplyvné miesto v európskej kultúre. Zaradila sa medzi klasické opusy a stala sa obľúbenou nielen medzi literátmi ale i bežným ľudom. Pojednáva o období prvej križiackej výpravy zameranej na oslobodenie Jeruzalema. Hlavnou postavou je Godfroy de Bouillon, vodca prvej krížovej výpravy. Témou je oslobodenie Jeruzalema.
Dielo Tasso skompletoval keď zavŕšil 31 rokov svojho života. Nepríjemnosti ho čoskoro obkolesili. Prejavili sa dve rozdielne strany Tassovho charakteru. Na jednej strane odvaha držať sa svojho inštinktu a publikovať toto dielo, na druhej škrupulózna kritika.
Tasso rozposlal rukopisy poémy rôznym osobnostiam kultúry očakávajúc ich vyjadrenia i kritického rázu. Títo vyjadrili rôzne výhrady, čomu sa Tasso začal brániť. Oslobodený Jeruzalem je epická dráma podľa vzoru Vergília, napísaná v noblesnom klasickom štýle s výrazným poetickým akcentom. Ale Tassovo zaujatie bolo pre romancu. Postava Godfroya sa javí byť nereálnou, keďže bola skonštruovaná ako mixtúra zbožného Aeneasa a Tridentského katolicizmu. Ostatné postavy sú nositeľmi skutočného Tassovho citového zaujatia a preto sa javia ako skutočné svojím temperamentom i činmi. 
Pravdou je, že Tassovi invenčne blízkou je poézia sentimentu. Poézia citovosti, nie poézia sentimentálna. Tento cit, jemný, noblesný, prirodzený, stúpajúci až do melanchólie, výnimočne graciózny a patetický sa šíri epizódami Jeruzalema nachádzajúc metrické (rytmické) vyjadrenie v jazykových kadenciách nežných veršov. Poéme prospel tiež výber mien hrdiniek príbehu, ktoré boli bežne používané a populárne v tej dobe v celej Európe.
Tým, že Tasso si vybral oponentov sám, sa stalo, že voči dielu sa nenašli žiadne nesúhlasné kritiky. Tým pádom neprešlo diskusiou, čo však Tassovi nevadilo. Po dokončení tohto opusu bol prepracovaný a vyčerpaný dvorským životom, ktorý sa komplikoval vo vzťahu k jeho osobe. Ochorel na malarickú horúčku a želal si opustiť Ferraru.
Jeruzalem zostával ležať v šuplíku. Začal rokovania s dvorom vo Florencii aby zmenil svoje pôsobisko. To nahnevalo vojvodu z Ferrary, ktorý nerád videl opúšťať svoj dvor a odchádzať služobníkov k rivalovi vo Florencii. Okrem iného nechcel aby slávna poéma Jeruzalem bola venovaná Medicimu. Ale Tassovo zdravie sa na jeho dvore zhoršovalo.
Rozvoj choroby.
Okrem toho sa Torquato stal objektom žiarlivých a zlomyseľných dvoranov, ktorých sa začal báť. Dokonca sa obával, že ho môžu každým dňom otráviť či udať inkvizícii.
V roku 1577 bol uväznený, lebo v prítomnosti vojvodkyne z Urbina, Lucrezie d´Este, vytiahol nôž na jedného jej služobníka. Vojvoda zmenil názor a poslal ho do vyhnanstva na miesto zvané Belriguardo. Odtiaľ sa Tasso vrátil do Ferrary do františkánskeho konventu kvôli zdravotnému stavu. Tam dostal strach, že bude vojvodom zavraždený a tak utiekol prezlečený za sedliaka do Sorrenta.
Záver je, že Tasso sa stal obeťou duševnej choroby, pretože vojvoda nebol voči nemu nikdy krutý a stav vecí sa hodne preháňal podľa Tassovho subjektívneho pocitu. V Sorrente sa Tassovi znepáčil malý dvor mimo diania, a napísal vojvodovi žiadosť o povolenie na návrat. Vojvoda mu ponúkol aby sa vrátil kvôli liečbe svojej melanchólie naspäť na dvor, kde bol priaznivo prijatý. Choroba sa mu však vrátila a záchvaty sa opakovali.
V blázinci sv. Anny.
V r. 1578 cestoval po dvoroch Mantovy, Padovy, Benátok a Urbina až dosiahol brány Turína pešo. Bol prijatý vojvodom Savojským. Tam opäť, stanúc sa dvoranom, rýchlo ochorel a bol poslaný vojvodom do ústavu pre choromyseľných, blázinca sv. Anny. Toto sa stalo r. 1579 a Tasso tam zotrval do r. 1586.
Po pár mesiacoch mu bol poskytnutý určitý luxus, mohol si písať s kým uznal za vhodné. Napísal veľa listov, korešpondencia obsahuje jeho názory na literatúru a iné témy. Oslobodený Jeruzalem sa ale dožil prvého vydania bez Tassovho súhlasu, príležitosti sa chopil jeho rival Guarini, ktorý bez súhlasu opakovane publikoval jeho dielo. Našli sa i neprajníci. Dielo atakovali dvaja Florenťania z Akadémie, ktorí spisovali kritické pamflety proti Tassovmu dielu. Nakoniec ho z ústavu vytiahol vojvoda Gonzagua z Mantovy.
Myšlienkový úpadok a skon.
V r.1592 prepracoval Oslobodený Jeruzalem a nazval ho "Dobytý Jeruzalem". Prepracovanie dielo poškodilo i kvôli Tassovmu zmenenému pohľadu na politicko-filozofické poňatie. V tomto roku sa vďaka príbuznému dostal do priazne pápeža Klementa VIII. Mal byť ním korunovaný ako najväčší básnik, ale deväť dní pred tým umrel v kláštore v Ríme.
Ak sumarizujeme, zistíme, že Tasso za posledných dvadsať rokov nič neurobil, jeho posledný tvorivý počin bol vo veku jeho 31 rokov. Neskôr sa urobila analýza jeho ochorenia a výsledok bol – schizofrénia.
Dielo.
Tvorba patrí do neskorej renesancie s črtami nastupujúcej protireformácie.
Vplyv diela.
Jeho Aminta a Oslobodený Jeruzalem reflektovali zástupy umelcov – hudobníkov, básnikov aj prozaikov, vplyv jeho diela mal obrovský záber. Napríklad na: 

</doc>
<doc id="319158" url="https://sk.wikipedia.org/wiki?curid=319158" title="Kostol svätého Mikuláša (Višňové)">
Kostol svätého Mikuláša (Višňové)

Kostol svätého Mikuláša je rímskokatolícky chrám, nachádzajúci sa v obci Višňové v okrese Žilina. Farnosť patrí do žilinskej diecézy a dekanátu Rajec. Tvorí zastávku Slovenskej mariánskej cesty.
História.
V kronikách sa už v roku 1514 spomína richtár Wyšnovsky, ktorý dal v obci postaviť jednoloďový gotický kostolík s drevenou zvonicou. Okolo kostola ponechal ohradené miesto pre cintorín. 
V roku 1674 sa objavuje záznam o Višňovskej Panne Márii, ktorá sa stala cieľom pútí veriacich zo širokého okolia. Pútnický kostolík nestačil pojať veľké množstvo pútnikov, preto bol v priebehu niekoľkých desaťročí až trikrát rozšírený. V polovici 18. storočia vymohol Ján Laffiri (Zaffiri) u nitrianskeho biskupa Jána Gustínyho stavbu nového kostola. Povolal z Kremnice skúseného architekta Petra Millera, ktorý navrhol, aby starý kostol nechali stáť a okolo neho dvíhali múry nového, neskorobarokového kostola. Základný kameň bol položený r. 1769 a r. 1782 bol kostol celý zastrešený. Novopostavený kostol má dĺžku 46 metrov a v najširšom mieste meria až 27 metrov. 
Dňa 29. septembra 1783 bol kostol slávnostne posvätený a socha prenesená na hlavný oltár. 20. novembra 1801 udelil pápež Pius VII. višňovskému chrámu milosť obsiahnutia odpustkov a v roku 1805 tu bola ustanovená fara. Roku 1816 nariadil nitriansky biskup Jozef Kluch dokončiť veže a maľbu interiéru urobil v rokoch 1901 – 1902 slovenský maliar Jozef Hanula.
V lete 1947 sa v obci konala púť krížov, venovaná pamiatke Jozefa Tisa.
Interiér.
Hlavný oltár.
Hlavný oltár sa nachádza v západnej časti chrámu a ten pôvodný kostolu daroval žilinský rodák Daniel Dlabač. Centrálnym prvkom barokového oltára je na vyvýšenom tróne umiestnená socha sediacej Madony s dieťatkom na rukách. Pôvodné časti krídlového oltára s bohatou výzdobou, na evanjeliovej i epištolovej strane s dvojicou sôch (sv. Ján Nepomucký a sv. František Xaverský) a Ukrižovaným boli neskôr upravené. Po bokoch oltára pribudli sochy sv. Petra a Pavla a štyri korintské stĺpy, ktoré nesú klasicistický tympanón s obrazom sv. Mikuláša. V oltárnom priestore je veľký obraz Navštívenia Panny Márie.
Samotný oltár má tri časti: najnižšia slúži na odkladanie monštrancie a kalichov s hostiami, v strednej, polkruhovej nike býva vystavený kríž, večné svetlo alebo relikvie. V najvyššej, presklenej časti, je soška Madony. Prikrývadlo bohostánku nesú dvaja anjeli, ďalší pár klaňajúcich anjelov je v jeho hornej časti.
Bočné oltáre.
Ľavú stranu hlavnej lode zdobí oltár sv. Antona Padovského, ktorý pätica trnavských majstrov dokončila v roku 1797. Dominuje mu obraz svätca, vzdávajúcemu úctu malému Ježiškovi v náručí matky. Nad obrazom je symbol tzv. Božieho oka. Náprotivný oltár (zrejme od rovnakých majstrov) je z roku 1802 a je venovaný sv. Mikulášovi. Na oltárnom obraze je svätec s trojicou anjelov, ktorí držia biskupskú palicu a tri zlaté jablká. V hornej časti je monogram sv. Márie. 
Krstiteľnica.
Plastika Kristovho krstu dominuje krstiteľnici, ktorá je prácou Jozefa Točkoviča z Rajca. Pochádza z roku 1810 a nachádza sa v pravej lodi kostola.
Kazateľnica.
Dominuje ľavej časti na okraji bočnej lode a je dielom trojice nitrianskych majstrov. Čelnej strane dominujú kruhové reliéfy, baldachýn zdobí socha Všemohúceho, na spodnej strane holubica. 
Lavice.
V kostole sa zachovali pôvodné lavice zo smrekovcového dreva, ktoré vyrobil v roku 1795 mošovský majster Krištof Laur. Okraje lavíc zdobia volúty. Spovedelnice sú približne z rovnakého obdobia a zdobia ich zlátené esovité pletence a rímsy so zuborezom. Umiestnené sú v bočných lodiach kostola. 
Vitráže.
Pôvodné vitráže boli v chráme osadené začiatkom 20. storočia, zrejme počas realizácie maľby interiéru. Zobrazujú výjavy Nepoškvrneného počatia, sv. Alojza, sv. Alžbety a sv. Antona Padovského. Chrámu ich darovali žilinskí mešťania, súčasní farníci prispeli na ich obnovu.
Organ.
Je umiestnený na chóre nad vchodom do chrámu a zhotovil ho v roku 1797 Ján Pažický z Rajca. Ide o dvojmanuálový desaťregistrový nástroj so skriňami po stranách medzivežového okna. Výzdobu predstavujú sošky anjelikov, hrajúcich na hudobné nástroje.
Maľby.
Pôvodne bol až do začiatku 20. storočia interiér vymaľovaný na bielo, zmenu vykonal až farár Alexej Frátrik. Zorganizoval zbierku a výmaľbu interiéru urobil v rokoch 1901 – 1902 slovenský maliar Jozef Hanula. Popredný maliar kostolných klenieb nadviazal na tradíciu pútneho miesta a vyzdobil interiér ľahko zrozumiteľnými výjavmi s dôrazom na Pannu Máriu a ruženec. Klenbu nad hlavným oltárom zdobí obraz posledného súdu, nad svätyňou je výjav vyhnania z raja. Nasleduje víťazný oblúk s nápisom „Ja som cesta, pravda a život“, odkazujúci na Ježiša a užšie pole s baránkom s kalichom a hostiou (symbol večného života), ležiaceho na knihe. Centrálnu časť hlavnej lode zdobí obraz korunovania Panny Márie, v rohoch sú kruhové medailóny, zobrazujúce zvestovanie, navštívenie, útek do Egypta a smrť Bohorodičky. 
Ľavá (južná) loď zobrazuje Máriu s Ježiškom v náručí, obkolesenú radom svätcov. Pravá (severná) loď zobrazuje Pietu – obraz mŕtveho Krista v Máriinom náručí. Strop nad chórom je vyzdobený kruhovou maľbou štyroch postáv, symbolizujúcich vieru, nádej, lásku a múdrosť. Nad chórom je obraz sv. Cecílie s hrajúcimi anjelmi a maliarova signatúra je na oblúku nad rímsou chóru.
Krížová cesta.
V interiéri kostola sa nachádza Krížová cesta, ktorú tvorí 14 maľovaných obrazov. Tie sú rozmiestnené po stenách chrámu.
Sochy.
Po okrajoch oltára sú sochy sv. Petra a Pavla. Svätý Peter je naľavo, v pravej ruke drží knihu a v ľavej, zohnutej na hrudi, drží kľúč. Vpravo je socha svätého Pavla, ktorý v ľavej ruke drží palicu. V priestore svätyne sa nachádza i najnovšia socha Fatimskej Panny Márie, ktorá bola do Višňového privezená priamo z Fatimy. Na víťaznom oblúku, vymedzujúcom priestor svätyne, sú od začiatku 20. storočia umiestnené sochy Božského Srdca Ježišovho (vľavo) a Nepoškvrnené Srdce Panny Márie (vpravo). Interiér chrámu zdobia ešte sochy sv. Terézie, svätého Jozefa, sv. Antona Padovského a sv. Jána Nepomuckého.
Novšie úpravy.
V 80. rokoch bola realizovaná postupná obnova kostola, kedy boli vykonané nátery strechy, fasády, interiéru, doplnené bolo osvetlenie i ozvučenie a generálnou opravou prešiel organ. V 90. rokoch 20. storočia bolo odstránené zábradlie, oddeľujúce svätyňu od hlavnej lode. Výrazná obnova kostola začala po príchode Jozefa Bagina, ktorého zásluhou začala skutočná záchrana pamiatky. Osadené boli kompletne nové strešné časti veží, opravený bol krov i strecha a začalo sa s vysúšaním navlhnutých omietok. V interiéri boli vymenené elektrické rozvody i kabeláž rozhlasu, vymenené boli staré okná i dvere. Reštaurované boli vitráže a inštalované bolo kúrenie. Veže kostola boli po oprave omietok namaľované.
Exteriér.
Na priečelí nad vstupom boli v minulosti hodiny. Pred vstupom do kostola je neskorobarokové súsošie Kalvárie z konca 18. storočia, ktoré podľa návrhu Bartolomeja Minicha vytesal Ján Kurie. Pri juhovýchodnom rohu je umiestnený drevený kríž. 
V minulosti vymedzovala priestor kostola stromová alej, ktorá zároveň v dávnejších časoch určovala priestor na pochovávanie.
Zlý stav stromov a najmä ich negatívny vplyv na vlhnutie stien boli dôvodom ich odstránenia. Pre potreby slávností bolo okolo roku 2010 za kostolom vybudované zastrešené drevené pódium.

</doc>
<doc id="319163" url="https://sk.wikipedia.org/wiki?curid=319163" title="Witold Hurewicz">
Witold Hurewicz

Witold Hurewicz (* 29. jún 1904, Lodž, Poľsko, vtedy Ruská ríša – † 6. september 1956, Uxmal, Mexiko) bol poľský matematik. Zaoberal sa predovšetkým topológiou a teóriou množín, ale aj diferenciálnymi rovnicami a aplikovanou matematikou. Väčšinu tvorivého života prežil v USA, od roku 1945 prednášal na Massachusettskom technologickom inštitúte. Zomrel v Mexiku po páde z mayskej pyramídy.

</doc>
<doc id="319164" url="https://sk.wikipedia.org/wiki?curid=319164" title="Gaspard Monge">
Gaspard Monge

Gaspard Monge (* 9. máj 1746, Beaune, Francúzsko – † 28. júl 1818, Paríž) bol francúzsky matematik. Je považovaný za zakladateľa deskriptívnej geometrie. 
Počas Francúzskej revolúcie pôsobil aj ako politik, od roku 1792 bol ministrom námorníctva. Jeho meno sa nachádza medzi 72 menami vedcov na Eiffelovej veži.

</doc>
<doc id="319173" url="https://sk.wikipedia.org/wiki?curid=319173" title="Flávio Conceição">
Flávio Conceição

 
 
 
Flávio da Conceição (* 13. jún 1974, Santa Maria da Serra) je bývalý brazílsky futbalista. 
Conceição začal svoju seniorskú kariéru v drese Rio Branco EC v roku 1992. Neskôr prestúpil do Palmeiras, kde odohral počas dvoch sezón vyše 100 zápasov. Po olympiáde v roku 1996 prestúpil do španielskeho Deportivo de La Coruña, ktorý za neho zaplatil 6,3 miliónov €. Neskôr sa stal hráčom kráľovského klubu Real Madrid, kde dosiahol viaceré úspechy. 
Hrával na pozícii stredného záložníka. Brazíliu reprezentoval v 45 zápasoch.

</doc>
<doc id="319181" url="https://sk.wikipedia.org/wiki?curid=319181" title="Brno-Slatina">
Brno-Slatina

Brno-Slatina je mestská časť na východnom okraji štatutárneho mesta Brna. Pod názvom Slatina tiež katastrálne územie a do 16. apríla 1919 samostatná obec.
Mestská časť má rozlohu 583 ha, je tu evidovaných 66 ulíc a 1 725 adries.

</doc>
<doc id="319182" url="https://sk.wikipedia.org/wiki?curid=319182" title="Slatina (okres Brno-mesto)">
Slatina (okres Brno-mesto)



</doc>
<doc id="319192" url="https://sk.wikipedia.org/wiki?curid=319192" title="Majstrovstvá Európy v ľadovom hokeji 1912">
Majstrovstvá Európy v ľadovom hokeji 1912

Majstrovstvá Európy v ľadovom hokeji 1912 boli v poradí tretími majstrovstvami Európy v ľadovom hokeji. Uskutočnili sa v dňoch 2. až 4. februára 1912 v Prahe. Kvôli problémom, ktoré sa vyskytli v záverečnom nedohranom stretnutí Čechy – Nemecko, boli ale dodatočne anulované. Majstrovstiev sa zúčastnili tri reprezentačné družstvá: Čechy, Nemecko a Rakúsko (reprezentované tímom DEHG Praha). Hralo sa jednokolovým systémom každý s každým.
Priebeh.
Zápasy ME 1912 sa odohrali na prírodnom ľade tréningového ihriska futbalistov SK Slavia na Letnej. Na úvod sa v piatok 2. februára predstavili domáce Čechy proti Rakúsku, ktoré bolo tiež v Prahe prakticky doma, keďže ho reprezentoval tým DEHG Praha. Obhajcovia titulu Česi zvíťazili suverénne 5:0. Keďže nasledujúci deň Nemci vyhrali s Rakúskom "len" 4:1, v záverečnom rozhodujúcom stretnutí v nedeľu 4. februára stačila domácim Čechom k obhajobe titulu aj remíza. V tomto stretnutí však nastali problémy s prírodným ľadom, spôsobené nočným odmäkom. Na mnohých miestach boli jamky s vodou. Česi viedli v druhom polčase 2:1. Nemci vyrovnali, pre posunutú bránu však gól nebol uznaný. Nemci na znak protestu odišli z ľadu. Usporiadatelia im napokon gól dodatočne uznali. Zápas, aj keď dohraný nebol, sa považoval za ukončený. Vďaka lepšiemu skóre sa majstrami Európy stali Česi. Nemci podali proti výsledku protest, ktorý im kongres IIHF v Bruseli v marci 1912 uznal a nariadil opakovaný zápas. Ten sa mal odohrať v budúcej sezóne, ale nikdy sa neodohral. Ďalší kongres IIHF výsledky ME v Prahe anuloval. A to nielen z dôvodu neuskutočnenia opakovaného stretnutia Čechy – Nemecko, ale údajne aj kvôli neoprávnenému štartu Rakúska, ktoré v čase ME nebolo ešte členom IIHF. Stalo sa ním až na spomínanom kongrese v Bruseli.
Výsledky a tabuľka.
 * "Zápas Čechy – Nemecko sa v skutočnosti nedohral, oficiálne je však považovaný za ukončený." 
Konečná tabuľka – majstrovstvá boli anulované:

</doc>
<doc id="319198" url="https://sk.wikipedia.org/wiki?curid=319198" title="Majstrovstvá Európy v ľadovom hokeji 1913">
Majstrovstvá Európy v ľadovom hokeji 1913

Majstrovstvá Európy v ľadovom hokeji 1913 boli v poradí štvrtými majstrovstvami Európy v ľadovom hokeji. Uskutočnili sa v dňoch 25. až 27. januára 1913 v nemeckom Mníchove. Víťazom sa stalo Belgicko. Bol to prvý a zároveň posledný titul pre túto dnes netradičnú hokejovú krajinu. Okrem toho Belgicko získalo ešte jednu striebornú (1927) a štyri bronzové (1910, 1911, 1914 a 1924) medaily z európskych šampionátov.
Výsledky.
Sobota 25. januára 1913:
Nedeľa 26. januára 1913:
Pondelok 27. januára 1913:

</doc>
<doc id="319199" url="https://sk.wikipedia.org/wiki?curid=319199" title="Ľudmila Lakomá-Krausová">
Ľudmila Lakomá-Krausová

Ľudmila Lakomá - Krausová (* 4. marec 1940, Zalužice) je slovenská akademická maliarka.
Vysokoškolské vzdelanie získala na výtvarnom odbore Pedagogického inštitútu Univerzity Pavla Jozefa Šafárika v Prešove (1959 - 1963), pričom si ho rozšírila doktorátom z výtvarnej pedagogiky (1982).
Do roku 1989 bola členkou Zväzu slovenských výtvarných umelcov v Bratislave. Od roku 1990 je členkou Slovenskej výtvarnej únie a
od roku 2007 členkou skupiny EGO IPSO a Združenia výtvarných umelcov východného Slovenska.
Tvorba.
Vo svojej tvorbe sa zameriava na komornú maľbu, krajinomaľbu, figurálne kompozície, zátišia, uplatňuje tiež sakrálne motívy a vytvára veduty. Pri interpretácii uprednostňuje prírodnú realitu - rodisko, dedinské zákutia so zvyškami starej ľudovej architektúry, lúčne kvety. Svoje pocity, radosť i bolesť, vyjadruje prostredníctvom uvoľnenej kompozície tvarov a farebných línií. Neodmysliteľnou súčasťou jej tvorby je tiež ľudová slovesnosť vyjadrená v tanci (zemplínsky folklór).

</doc>
<doc id="319202" url="https://sk.wikipedia.org/wiki?curid=319202" title="Van Helsing">
Van Helsing

Van Helsing môže byť:

</doc>
<doc id="319206" url="https://sk.wikipedia.org/wiki?curid=319206" title="Majstrovstvá Európy v ľadovom hokeji 1914">
Majstrovstvá Európy v ľadovom hokeji 1914

Majstrovstvá Európy v ľadovom hokeji 1914 boli v poradí piatymi majstrovstvami Európy v ľadovom hokeji. Po troch rokoch sa znova konali v ľadovom paláci (Eispalast) nemeckého hlavného mesta Berlín v dňoch 25. až 27. februára 1914. Šampionátu sa zúčastnili tri družstvá, ktoré sa rovnako ako v predošlých rokoch stretli systémom každý s každým jednokolovo. Podobne ako v Berlíne v roku 1911, aj tu získali titul hokejisti Čiech.
Výsledky.
Streda 25. februára 1914:
Čechy – Belgicko 9:1 (4:0, 5:1)
Štvrtok 26. februára 1914:
Nemecko - Belgicko 4:1 (3:0,1:1)
Piatok 27. februára 1914:
Čechy - Nemecko 2:0 (1:0, 1:0)

</doc>
<doc id="319207" url="https://sk.wikipedia.org/wiki?curid=319207" title="Honduraské národné futbalové mužstvo">
Honduraské národné futbalové mužstvo

Honduraské národné futbalové mužstvo reprezentuje Honduras na medzinárodných futbalových akciách, ako sú Majstrovstvá sveta alebo Zlatý pohár CONCACAF. 
Svoje domáce zápasy hráva na štadióne Estadio Olimpico Metropolitano v San Pedro Sula. Honduras sa trikrát kvalifikoval na Majstrovstvá sveta vo futbale. Prvýkrát na MS 1982, ďalšie účasti Hondurasu v roku 2010 a 2014. Vo všetkých prípadoch Honduras skončil v skupine. V Severnej Amerike patrí Honduras medzi najlepšie tímy. Sú stálym účastníkom Zlatého poháru CONCACAF. Na konte majú iba jeden titul z roku 1981. Na premiérovom ročníku Ligy národov CONCACAF 2019-20 obsadili konečné tretie miesto.
Zápasy Hondurasu na Majstrovstvách sveta vo futbale.
Počas troch účasti Honduras stále čaká na víťazstvo na MS, ich bilancia je 0 výhier, 3 remízy, 6 prehier
Majstrovstvá sveta vo futbale 1982: Skupina - Španielsko (1:1), Severné Írsko (1:1), Juhoslávia (0:1)
Majstrovstvá sveta vo futbale 2010: Skupina - Čile (0:1), Španielsko (0:2), Švajčiarsko (0:0)
Majstrovstvá sveta vo futbale 2014: Skupina - Francúzsko (0:3), Ekvádor (1:2), Švajčiarsko (0:3)
Ostatné súťaže.
Copa América.
Honduras sa pri jedinej účasti na Copa América 2001 umiestnil na treťom mieste

</doc>
<doc id="319208" url="https://sk.wikipedia.org/wiki?curid=319208" title="Plešivec (rozlišovacia stránka)">
Plešivec (rozlišovacia stránka)

Plešivec môže byť:

</doc>
<doc id="319209" url="https://sk.wikipedia.org/wiki?curid=319209" title="Belgické národné hokejové mužstvo">
Belgické národné hokejové mužstvo

Belgické národné hokejové mužstvo patriace pod Belgickú kráľovskú federáciu ľadového hokeja je v posledných rokoch takmer pravidelne účastníkom II. divízie (tretia najvyššia kategória) Majstrovstiev sveta v ľadovom hokeji. Do I. divízie sa mu naposledy podarilo postúpiť v Bulharsku v roku 2002, hneď o rok nato (2003) v Poľsku však zostúpilo späť do II. divízie.
1905 - 1939.
Belgicko patrí k najúspešnejším európskym krajinám v počiatočnej histórii ľadového hokeja. V Mníchove v roku 1913 získalo dokonca svoj prvý a zároveň aj posledný titul majstra Európy. Okrem toho táto krajina dosiahla ešte na jednu striebornú (1927) a štyri bronzové (1910, 1911, 1914 a 1924) medaily z európskych šampionátov.
Po roku 1945.
Po druhej svetovej vojne išiel belgický ľadový hokej výkonnostne rapídne dole, o čom svedčia aj vysoké prehry na prvých povojnových MS v Prahe v roku 1947: s Československom 0 : 24 a so Švédskom 1 : 24. V druhej polovici 20. storočia dostávalo Belgicko vysoké gólové prídely aj v kategórii C (dnes II. divízia) MS. Napr. v roku 1971 v Holandsku s Maďarskom 1 : 31 a najvyššiu prehru utrpelo v roku 1993 v Slovinsku s Ukrajinou 2 : 37.
Súčasnosť.
V A skupine II. divízie MS 2010 v Mexiku obsadilo Belgicko tretie miesto po týchto výsledkoch:

</doc>
<doc id="319210" url="https://sk.wikipedia.org/wiki?curid=319210" title="Mars superliga 1997/1998">
Mars superliga 1997/1998

Mars superliga 1997/1998 bol v poradí 5. ročník slovenskej najvyššej futbalovej súťaže. Pravidelne ju usporadúva Slovenský futbalový zväz.
Druhýkrát po sebe sa slovenským futbalovým majstrom stali 1. FC Košice, do druhej ligy zostúpila po 13 rokoch Dunajská Streda a Lokomotíva Košice.

</doc>
<doc id="319217" url="https://sk.wikipedia.org/wiki?curid=319217" title="Swiss Super League">
Swiss Super League

Swiss Super League (doslova "Švajčiarska superliga") je najvyššia švajčiarska futbalová súťaž založená v roku 1897. Nižšia liga je Challenge League. Najviac titulov 27 má Grasshopper Club Zürich. Aktuálny víťaz (2023) je BSC Young Boys.

</doc>
<doc id="319219" url="https://sk.wikipedia.org/wiki?curid=319219" title="Majstrovstvá Európy vo futbale 1911">
Majstrovstvá Európy vo futbale 1911



</doc>
<doc id="319220" url="https://sk.wikipedia.org/wiki?curid=319220" title="Amatérske majstrovstvá Európy vo futbale 1911">
Amatérske majstrovstvá Európy vo futbale 1911

Amatérske majstrovstvá Európy vo futbale 1911 boli neoficiálne Majstrovstvá Európy, ktoré sa konali v roku 1911 vo Francúzsku. Víťazom sa stalo národné mužstvo Čiech. O 49 rokov neskôr v roku 1960 sa takisto vo Francúzsku uskutočnili prvé oficiálne Majstrovstvá Európy vo futbale.
České družstvo.
Základ českého družstva tvorilo 9 hráčov SK Slavia Praha, ktorí boli doplnení dvojicou Sparťanov (Pilát a Bělka). Trénerom Čiech bol Škót, klubový tréner Slavie John William "Jake" Madden (11. júna 1865 v škótskom Dumbartone - 17. apríla 1948 v Prahe), ktorý bol v Čechách známy aj pod prezývkou "dědek" Madden.
Výsledky Čiech.
Na pražskom nádraží Františka Josefa amatérskych majstrov Európy s dojatím privítal asi tisícový dav.

</doc>
<doc id="319221" url="https://sk.wikipedia.org/wiki?curid=319221" title="Lamborghini Diablo">
Lamborghini Diablo

Lamborghini Diablo je superšportový automobil, ktorý v rokoch 1990 až 2001 vyrábala talianska automobilka Lamborghini. Je to dvojmiestne dvojdverové vozidlo. Predávalo sa aj s karosériou roadster.
Model nadväzoval na Lamborghini Countach. Tiež mal motor umiestnený pred zadnou nápravou. Prvýkrát bol model uvedený v roku 1990 v monackom Monte Carle. Dizajn, ktorého autorom je Marcello Gandini, bol označovaný ako značne agresívny. Pôvodná hranatá karoséria bola po skúškach v aerodynamickom tuneli zaoblená. Kvôli zníženiu hmotnosti boli použité odľahčené materiály so zvýšenou pevnosťou.
Motor prvej generácie, ktorá sa vyrábala do roku 1994, pochádzal z modelu Countach. Oproti nemu dostalo Diablo nové karburátory, vďaka čomu splnilo emisné limity USA. Výkon motora bol 490 koní. Zrýchlenie z nuly na 100 km/h bolo 4,2 sekundy a maximálna rýchlosť 325 km/h. Pri testovaní na okruhu bola však prekonaná rýchlosť 340 km/h. Zavesenie bolo zaistené dvoma priečnymi ramenami, vinutými pružinami a priečnym stabilizátorom. Vpredu boli pneumatiky s rozmermi 245/40 R17 a vzadu 335/35 R18. Hmotnosť vozidla bola 1650 kg.

</doc>
<doc id="319224" url="https://sk.wikipedia.org/wiki?curid=319224" title="Varínsky hrad">
Varínsky hrad



</doc>
<doc id="319226" url="https://sk.wikipedia.org/wiki?curid=319226" title="Maurice Druon">
Maurice Druon

Maurice Druon (* 23. apríl 1918, Paríž, Francúzsko – † 14. apríl 2009, tamže), celým menom Maurice Samuel Roger Charles Druon, bol francúzsky spisovateľ, člen Francúzskej akadémie, prozaik, politik, francúzsky minister kultúry v rokoch 1973 a 1974 a tajomník Francúzskej akadémie počas štrnástich rokov.
Angažoval sa vo francúzskom odboji počas druhej svetovej vojny. V roku 1943 odišiel do Londýna, kde pracoval vo vysielaní BBC.
Po vojne mal úspech s románovou sériou "Les grandes familles" ("Veľké rodiny", tri diely), za ktorú získal Goncourtovu cenu (1948), a so ságou "Les rois maudits" ("Prekliati králi"). V roku 1966 ho zvolili doživotne do Francúzskej akadémie. Písal romány, divadelné hry a eseje.
Život.
Literárna mladosť.
Maurice Druon je vnukom spisovateľa Josepha Kessela a pravnukom Antoina Crosa, kráľa Araukánie. Jeho predkami bol aj poet Charles Cros a brazílsky literát Odorico Mendes. Druonovi rodičia prišli do Francúzska z Orenburgu. Boli to litovskí židia. Jeho otec Lazare Kessel spáchal samovraždu pred narodením M. Druona. Matka sa znovu vydala za René Edouarda Marie Druon de Reyniac (18741961), ktorý ho adoptoval. Detstvo strávil v Normandii v La Croix-Saint-Leufroy, kde sa spriatelil s Pierreom Thureau-Danginom, synom akademika. Po lýceu a vojenskej kadetskej škole kavalérie vyštudoval fakultu literatúry a politické vedy v Paríži.
So svojím strýkom Josephom Kesselom chodil po ruských kabaretoch a spoznával veľké mená dobrodružných letcov spoločnosti „Aéropostale“ - Saint-Exupéryho a Henri Guillaumeta - a umelcov východnej Európy.
Úspešný odbojár a spisovateľ.
V septembri 1939 bol povolaný do povinnej vojenskej služby a publikoval v Paris-Soir článok nazvaný "„J’ai vingt ans et je pars“" (Mám dvadsať a odchádzam). Ako mladý oficier kavalérie zo školy L’École de Saumur v 1940 sa zúčastnil Francúzskej kampane v bojoch kadetov na Saumure na Loire. 
Keď ho demobilizovali, zostal na voľnej nohe a uviedol svoju prvú hru "„Mégarée“" v Grand Théâtre de Monte-Carlo 3. 2.1942. Zapojil sa do hnutia odporu. Na Vianoce 1942 odišiel so svojím strýkom J. Kesselom, aby vstúpil do radov Francúzskych oslobodeneckých síl generála de Gaulla. Prešli Pyreneje a Španielsko, v Portugalsku nasadli do hydroplánu smerom do Londýna v roku 1943.
Pomáhali v tábore generála Françoisa d’Astiéra de La Vigerie, potom sa zapojili do programu „Honneur et Patrie“ v BBC. Neskôr odišiel na misiu do Alžírska ako vojenský korešpondent až do roku 1944. V roku 1943 napísal s Kesselom pieseň "„Le chant des partisans“", ktorá sa stala hymnou francúzskeho hnutia odporu.
Po oslobodení sa dal na literárne chodníčky a publikoval spomienky na vojnu "„La Dernière Brigade“" v 1946. So svojím románom "„Les Grandes familles“" v roku 1948 získal Goncourtovu cenu, ktorá mu zaistila postavenie v literárnom Paríži. V roku 1953 mu uviedli jednoaktovku „Un Voyageur“ v Comédie-Française a publikoval s Kesselom hru „Le coup de grâce“. Definitívne získal slávu historickou románovou ságou "„Les Rois maudits“" (Prekliati králi), publikovanou od roku 1955, a r. 1973 adaptovanou ako televízny seriál.
Maurice Druon nikdy neskrýval, že "Prekliati králi" sú výsledkom práce celého ateliéru. Medzi spolupracovníkov patrili napr. Gilbert Sigaux, Matthieu Galley, Pierre de Lacretelle, José André Lacour a spisovateľka Edmonde Charles-Roux.
So svojimi dvoma ságami a antickým príbehom "„Alexander Veľký a spomienky na Dia“" sa špecializoval na historický román. Okrem toho napísal knižku pre mládež "„Tistou les Pouces verts“" a novely.
Po prestížnych cenách (Prix Pierre de Monaco) bol zvolený v roku 1966 do 30. kresla Francúzskej akadémie. Zúčastnil sa medzi 1969 a 1970 komisie pre reformu ORTF.
Minister kultúry.
Tento gaullistický odbojár zostal politicky angažovaný počas celého obdobia po vojne. Postupne sa z románopisca stáva polemik a kritik katolíckej cirkvi. Cítiť to v prácach "L’Avenir en désarroi" alebo analýze udalostí z mája 1968 – "Une église qui se trompe de siècle" ("Cirkev, ktorá si pomýlila storočie").
Vyslovuje tézu zjednotenej Európy. Neodmietol nálepku konzervatívca.
V roku 1973 bol Georgesom Pompidouom menovaný za ministra kultúry. Nominácia tejto postavy gaullizmu, hlavne keď nebola volená ale dosadená, literáta s popularitou v televízii, odbojára neskrývajúceho svoj zmysel pre poriadok, mala upokojiť masy rozčúlené stavbou projektu „Centre Beaubourg“, nazývaného aj Centre Pompidou. Druon v kresle ministra zakúsil zmätky, keď odmietol dať subvencie niektorým divadlám, čím vyvolal ich verejné protesty. Napriek tomu iným divadlám mimo Paríža pomohol, renovovala sa Comédie Française a vybudovali sa kultúrne centrá v departementoch.
Funkciu vykonával do roku 1974. Bol zvolený za poslanca a zastával viaceré diplomatické posty aj v Rade Európy, do mája 1981.
Stály tajomník Francúzskej akadémie.
Stálym tajomníkom sa stal 7. novembra 1985, nahradiac Jeana Mistrela, spomaľoval vývoj Inštitútu, tým, že kritizoval zvolenie prvej akademičky Marguerite Yourcenarovej bojac sa, že: 
"„zakrátko tu budete mať štyridsiatku gazdiniek, ktoré budú štrikovať počas rokovania o francúzskom lexikóne.“"
M. Druon vo svojej prijímacej reči vyhlásil, že "„civilizácia je predovšetkým jazyk“". Otvoril akadémiu pre zahraničných frankofónnych autorov. Keď sa v roku 1999 vzdával kresla tajomníka v prospech Hélène Carrère d'Encausse, zostal čestným tajomníkom a ostal verný svojej pozícii "strážcu Chrámu", keď bránil vstupu Valéry Giscarda d’Estainga roku 2003.
Pokračoval v komentovaní vnútornej politiky a v prezidentských voľbách podporil Nicolasa Sarkozyho.
V roku 2009 skonal, slávnostný smútočný obrad sa odohral v katedrále Invalidovne ("Les Invalides"). Zúčastnili sa ho poprední politici s prezidentom Sarkozym a hrala sa „Pieseň partizánov“. Pochovaný je v opátstve Faize.
Literát známy v zahraničí.
Vďaka "Prekliatym kráľom" preloženým do mnohých jazykov a televíznemu seriálu sa stal veľmi známy. Stal sa členom viacerých akadémií: Aténskej, marockej a rumunskej.

</doc>
<doc id="319227" url="https://sk.wikipedia.org/wiki?curid=319227" title="1. slovenská futbalová liga 2002/2003">
1. slovenská futbalová liga 2002/2003

1. liga 2002/03 bola v poradí 10. ročník slovenskej najvyššej futbalovej súťaže. Pravidelne ju usporadúva Slovenský futbalový zväz.
Majster.
Zostava víťaza 1. ligy MŠK Žilina:

</doc>
<doc id="319230" url="https://sk.wikipedia.org/wiki?curid=319230" title="Archidamos V.">
Archidamos V.

Archidamos V. alebo Archidámos V. () z kráľovského rodu Eurypontovcov bol kráľom Sparty od roku 228 pred Kr. do roku 227 pred Kr. Jeho spolukráľom bol Kleomenes III. z kráľovského rodu Agiovcov (vládol 235 – 221 pred Kr.)
Útek do Messénie.
Archidamos bol bratom podstatne známejšieho kráľa Agida IV., ktorý sa zapísal do dejín Sparty pokusom o zavedenie reforiem. Zavedenie reforiem do života však narazilo v Sparte na odpor konzervatívcov, ktorým na čele stál jeho spolukráľ Leónidas II. V tomto politickom boji nakoniec zvíťazili odporcovia reforiem a Leónidas s podporou eforov dal Agida v roku 241 pred Kr. uväzniť a neskôr popraviť. Rovnaký osud možno čakal aj jeho brata Archidama, ale ten sa zachránil útekom do Messénie.
Zavádzanie reforiem Kleomenom III..
Po úteku Archidama sa kráľom v kráľovskej línii Eurypontovcov stal mladý syn Agida Eudamidas, ale kráľom bol len formálne, opraty moci mal v skutočnosti v rukách jeho spolukráľ z rodu Agiovcov Leónidas II. a od roku 235 pred Kr. jeho syn Kleomenes. Kleomenes sa rozhodol neísť v šľapajach svojho otca, na rozdiel od neho bol zástancom reforiem. Pri ich presadzovaní však volil tvrdší postup ako Agis IV. Svojich odporcov odstraňoval násilím a neboli to len odporcovia reforiem, ale aj tí, ktorí mu stáli v ceste k absolútnej moci v Sparte.
Návrat Archidama do Sparty.
Keď Eudamidas v roku 228 pred Kr. zomrel (podľa Pausania ho dal Kleomenes otráviť), sa podľa zákonov Sparty mal stať následníkom jeho najbližší príbuzný a tým bol jeho strýko Archidamos. Kleomenes ho preto zavolal do Sparty. Ako napísal historik Polybios, Kleomenes s ním viedol v Messénii rokovania prostredníctvom jeho rodinného priateľa Nikagora, pretože Archidamos mal obavy o svoj život. Výsledkom ich rokovaní bola zmluva zaručujúca jeho bezpečnosť. Archidamos spoliehajúc sa na podmienky zmluvy prišiel do Sparty, aby zaujal miesto kráľa, ale krátko po príchode bol zavraždený. Po smrti Archidama pri voľbe jeho následníka urobil Kleomenes krok dovtedy v Sparte nevídaný, keď nerešpektujúc zákony Sparty na miesto spolukráľa, ktoré malo patriť členovi kráľovskej rodiny Eurypontovcov, dosadil svojho brata Eukleida.

</doc>
<doc id="319233" url="https://sk.wikipedia.org/wiki?curid=319233" title="Rungeho jav">
Rungeho jav

Rungeho jav je v numerickej matematike názov pre problém, ktorý vzniká pri interpolácii polynómom vyššieho stupňa. Je pomenovaný po Carlovi Davidovi Tolméovi Rungeovi, ktorý ho objavil, keď skúmal chybu polynomiálnej interpolácie istej triedy funkcií, dnes známych ako Rungeho funkcie. Tento jav je podobný Gibbsovmu javu pri Fourierových radoch.
Problém.
Uvažujme funkciu:
formula_1
Runge objavil, že pokiaľ sa táto funkcia (nazývaná aj Rungeho funkcia) interpoluje na intervale formula_2 pomocou ekvidištančných uzlov formula_3, teda
formula_4
polynómom "P""n"("x") stupňa "n", výsledná interpolačná krivka v okolí krajov intervalu (teda bodov −1 a 1) silne osciluje (čím narastá chyba interpolácie). Dá sa dokázať, že chyba interpolácie speje s rastúcim stupňom polynómu do nekonečna, teda platí:
formula_5
Na druhej strane však Weierstrassova veta o aproximácii hovorí, že existuje postupnosť aproximujúcich polynómov, pre ktoré sa chyba limitne blíži k nule. Z toho vyplýva, že polynómy vysokého stupňa nemusia byť pri použití ekvidištančných uzlov optimálnym riešením.
Dôvod problému.
Jeden zo základných poznatkov teórie interpolácie je, že chyba interpolačného polynómu rádu "N" je daná vzorcom
formula_6
pre nejaké formula_7 z intervalu (−1, 1).
Pre Rungeho funkciu
formula_8
majú prvé dve derivácie hodnoty:
formula_9
Absolútne hodnoty derivácií vyšších rádov môžu byť ešte väčšie. Z toho vyplýva, že sa zvyšuje aj horná hranica chyby interpolácie medzi interpolačnými uzlami.
Zmiernenie problému.
Oscilácia interpolačného polynómu môže byť zmiernená, pokiaľ budú mať interpolačné uzly väčšiu hustotu v krajných častiach intervalu. Konkrétne, na intervale (−1,1) možno vybrať uzly s asymptotickou hustotou danou vzorcom formula_10. Štandardným príkladom množiny interpolačných uzlov spĺňajúcich túto vlastnosť sú tzv. Čebyšovove uzly, pre ktoré je zaručené, že maximálna chyba sa s rastúcim stupňom polynómu zmenšuje. Rungeho jav je teda dôkazom, že ekvidištančné uzly sú pre polynómy vyššieho stupňa nevhodné. Problém ale môže byť odstránený použitím splajnových kriviek, teda kriviek, ktoré sú po častiach polynomiálne. Pri splajnových krivkách sa dá chyba zmenšiť jednoducho zväčšením počtu deliacich bodov, a teda nie je potrebné zvyšovať stupeň polynómu.
Ďalšou použiteľnou metódou je interpolácia polynómom nižšieho rádu pomocou metódy najmenších štvorcov. Vo všeobecnosti, pri použití "m" ekvidištančných uzlov pre interpoláciu polynómom stupňa "N", ak formula_11, tak výsledný interpolačný polynóm formula_12 má dobré vlastnosti.

</doc>
<doc id="319234" url="https://sk.wikipedia.org/wiki?curid=319234" title="Rungeho funkcia">
Rungeho funkcia



</doc>
<doc id="319235" url="https://sk.wikipedia.org/wiki?curid=319235" title="Rungeho fenomén">
Rungeho fenomén



</doc>
<doc id="319236" url="https://sk.wikipedia.org/wiki?curid=319236" title="Carl David Tolmé Runge">
Carl David Tolmé Runge

Carl David Tolmé Runge (* 30. august 1856, Brémy, Nemecko - † 3. január 1927, Göttingen, Nemecko) bol nemecký matematik a fyzik. Je známy predovšetkým vďaka práci v numerickej matematike, kde je objaviteľom Rungeho javu a spoluobjaviteľom Rungeho-Kuttových metód numerického riešenia obyčajných diferenciálnych rovníc. Zaoberal sa tiež spektroskopiou, geodéziou a astrofyzikou. Je po ňom pomenovaný lunárny kráter Runge.

</doc>
<doc id="319237" url="https://sk.wikipedia.org/wiki?curid=319237" title="Carl Runge">
Carl Runge



</doc>
<doc id="319241" url="https://sk.wikipedia.org/wiki?curid=319241" title="Majstrovstvá sveta v cyklokrose 1999">
Majstrovstvá sveta v cyklokrose 1999

Majstrovstvá sveta v cyklokrose 1999, ktoré sa konali v dňoch 30. 31. januára 1999 a usporiadateľom ktorých bolo slovenské mesto Poprad, boli jubilejnými 50. majstrovstvami sveta v tejto terénnej cyklistickej disciplíne. Samotné preteky sa konali na zamrznutej a zasneženej trati za silného mrazu v neďalekej obci Spišská Teplica. Slovensko zastupovalo 13 reprezentantov. V doterajšej histórii cyklokrosu to bol zatiaľ jediný svetový šampionát, ktorý sa konal na území Slovenska. 
Prehľad víťazov.
Súťažilo sa v troch tradičných kategóriach, v ktorých zvíťazili: 
Kategória žien sa v Poprade ešte nejazdila, svoju premiéru mala o rok neskôr v roku 2000 v holandskom Sint-Michielsgestele a historicky prvou víťazkou sa stala Hanka Kupfernagelová z Nemecka.

</doc>
<doc id="319244" url="https://sk.wikipedia.org/wiki?curid=319244" title="Weißenfels">
Weißenfels

Weißenfels je mesto nachádzajúce sa v Sasku-Anhaltsku (Nemecko) v kraji Burgenland. Počet obyvateľov mesta je 33 436 (v.r. 2008) Mesto sa nachádza asi od mesta Halle.
Historické pamiatky.
Hlavnou historickou pamiatkou mesta je barokový hrad, ktorý sa nadchádza na kopci nad mestom. Na hrade panoval panovník kráľ Gustav Adolf. V meste pôsobili významné osobnosti ako: Johann Sebastian Bach, Georg Friedrich Händel. Friedrich Nietzsche a iný.
Vodné toky.
Cez mesto preteká rieka Sála.
Neďaleké mestá.
Lipsko (Leipzig) , Naumburg , Halle 
Súčasnosť.
Mesto je na vysokej úrovni, tvoria obytné domy, vilové štvrti a historická časť mesta. Na predmestí sú mnohé obchodné centrá.
Doprava.
Okolo mesta prechádzajú diaľnice A9 (Mníchov – Berlín) a A38 (Lipsko – Göttingen) Cez mesto prechádza železničná trať Halle – Leipzig. Zo stanice Weißenfels pokračuje lokálna trať smer Weißenfels-West a Zeitz. V meste premáva sieť liniek MHD.
Politika.
Kreslá v mestskom úrade ("Stadtrat") od roku sú 2009 zvolení:
Šport.
Basketbal a Unihokey sú dva populárne športy fungujúce v tomto meste. Mitteldeutscher Basketballclub [1] (MBC) hral v národnej basketbalovej lige v rokoch 1999 až 2003. Unihokejový klub Kreissparkasse Weißenfels vyhral národnej hokejovej súťaži po sedem sezón, od roku 2003 do 2009.

</doc>
<doc id="319246" url="https://sk.wikipedia.org/wiki?curid=319246" title="Los Géiseres del Tatio">
Los Géiseres del Tatio



</doc>
<doc id="319249" url="https://sk.wikipedia.org/wiki?curid=319249" title="Majstrovstvá Európy v ľadovom hokeji 1922">
Majstrovstvá Európy v ľadovom hokeji 1922

VII. majstrovstvá Európy v ľadovom hokeji sa uskutočnili v dňoch 14. až 16. februára 1922 vo švajčiarskom St. Moritzi za účasti troch reprezentačných družstiev: obhajcu titulu Švédska, Česko-Slovenska a domáceho Švajčiarska.
Konečná tabuľka.
ČSR získala trofej do trvalého vlastníctva, lebo ako nástupnícka krajina po reprezentácii Čiech získala svoj tretí titul majstrov Európy. 
Strelec víťazného gólu.
Víťazný gól Česko-Slovenska v rozhodujúcom stretnutí so Švédskom strelil Karel Pešek-Káďa, známy nielen ako hokejista, ale aj ako skvelý futbalista. 
Na olympijských hrách v roku 1920 v Antverpách získal v hokeji bronz a mohol sa stať prvým Čecho-Slovákom, ktorý by bol získal olympijskú medailu v dvoch kolektívnych športoch. Vo finále futbalového turnaja proti domácemu Belgicku Káďa ako kapitán na protest proti výkonu anglického rozhodcu Lewisa odvolal v 36. minúte svoj celok z ihriska. Zápas sa nedohral, ČSR bola diskvalifikovaná a prišla o medailu.

</doc>
<doc id="319252" url="https://sk.wikipedia.org/wiki?curid=319252" title="Cyklokros">
Cyklokros

Cyklokros je jedna z cyklistických disciplín. Preteky sa zvyčajne konajú na jeseň a v zime (sezóna medzinárodných pretekov Svetového pohára trvá od septembra do februára) a konajú sa na okruhoch s dĺžkou asi 2,5 až 3,5 kilometra. Na okruhu bývajú úseky s rôznym povrchom – trávou, hlinou, dlažbou, prekážkami a strmými stúpaniami, kde pretekári musia zoskakovať z bicykla a bicykel prenášať. Preteky zvyčajne trvajú 30 minút až hodinu; celková dĺžka závisí na podmienkach. Oblasti, kde sa tento šport najviac vyskytuje, zodpovedajú štátom s tradíciou cestnej cyklistiky – Belgicko, najmä Flámsko, Holandsko a Česko. 
Cyklokrosové bicykle sa podobajú cestným – sú ľahké, majú úzke ráfiky a plášte a zahnuté riadidlá. Niektoré prvky sa však viac podobajú horským bicyklom: profilované plášte pre zabránenie šmyku na klzkom povrchu a brzdy upevnené na vidliciach rámu, čo zabraňuje hromadeniu blata. Pretekári môžu v priebehu pretekov bicykle meniť; v ťažkých podmienkach je preto bežné, že mechanici pri pretekoch čistia, opravujú alebo mažú bicykle, ktoré potom pretekárovi poskytnú pri prejazde okolo svojho stanovišťa.
Externé odkazy.
Medailisti z MS v cyklokrose do roku 2006 

</doc>
<doc id="319257" url="https://sk.wikipedia.org/wiki?curid=319257" title="Majstrovstvá sveta v cyklokrose 2010">
Majstrovstvá sveta v cyklokrose 2010

Majstrovstvá sveta v cyklokrose 2010 boli 61. cyklokrosovým šampionátom v poradí. Konali sa v dňoch 30. a 31. januára 2010 v meste Tábor v Česku. Po štvrtýkrát sa tak svetové majstrovstvá v cyklokrose uskutočnili v Česku (po MS 1972 v Prahe, MS 1987 v Mladej Boleslavi a MS 2001 tiež v Tábore). Pre usporiadateľskú krajinu skončil šampionát úspešne, keď tituly majstrov sveta získali Zdeněk Štybar v elitnej mužskej kategórii a Tomáš Paprstka v kategórii juniorov.
Trať pretekov.
Pretekárska trať, zhruba z polovice rovnaká ako v roku 2001, bola vytýčená na pravom brehu rieky Lužnice, v severnom susedstve sídliska Nad Lužnicí, asi juhovýchodne od historického centra Tábora. Jeden okruh meral s celkovým prevýšením (nadmorská výška 396 až ).
Muži Elite.
"(31. januára 2010, 14:00 SEČ)"
Muži do 23 rokov.
"(30. januára 2010, 14:00 SEČ)"
Poznámka: Poliaci Pawel Szczepaniak a Kacper Szczepaniak, ktorí dojazdili na 1. a 2. mieste mali po pretekoch pozitívny dopingový test na EPO. Z tohoto dôvodu im medaily boli dodatočne odobrané a boli predané pretekárom, ktorí skončili na ďalších miestach v poradí.
Juniori.
"(30. januára 2010, 11:00 SEČ)"
Ženy.
"(31. januára 2010, 11:00 SEČ)"

</doc>
<doc id="319261" url="https://sk.wikipedia.org/wiki?curid=319261" title="Kállay">
Kállay

Kállay je priezvisko, pozri Kállay (priezvisko), napr.:

</doc>
<doc id="319266" url="https://sk.wikipedia.org/wiki?curid=319266" title="Falcon 9">
Falcon 9

Falcon 9 je dvojstupňová nosná raketa americkej firmy SpaceX. Stala sa známou ako prvá nosná raketa, ktorej raketový stupeň je schopný za pomoci vlastných motorov mäkko pristáť na Zemi a dá sa opäť použiť. Svojím ťahom a nosnosťou sa Falcon 9 vyrovná raketám Angara, Proton, H-2A, H-2B, Delta IV, Atlas V a Dlhý Pochod 5. Je navrhnutá ako nosič lode Dragon. Spaľuje RP-1 a kvapalný kyslík. Priemer aerodynamického krytu je 3,6 – 5,2 metrov.
Na nízku obežnú dráhu (LEO) do výšky približne 600 km vynesie od 22,8 ton (F9 FT). Na geostacionárnu dráhu (GTO) vo výške vynesie od 8,3 tony (F9 FT). Falcon 9 štartuje z komplexu 40 na Cape Canaveral, kalifornskej základne Vandenberg Space Force Base rampy SLC-4E a po úpravách aj z rampy LC-39A v Kennedyho vesmírom stredisku (štartovali z nej aj americké raketoplány a mesačné rakety Saturn V), odkiaľ sa štartuje aj s pilotovanou loďou Dragon 2.
Z celkových 275 štartov k 20. novembru 2023 bolo 273 úspešných, 1 čiastočne úspešný (CRS-1) a 1 neúspešný (CRS-7), čo Falcon 9 radí medzi historicky najspoľahlivejšie nosné rakety.
Dizajn.
Prvý stupeň.
Prvý stupeň má 9 motorov Merlin (v1.0 Merlin 1C, v1.1 a Full Thrust (v1.2) Merlin 1D) spaľujúcich LOX/RP-1 (toto palivo používa celá raketa). Vo verzii v1.0 bolo 9 motorov umiestnených v takzvanom tic-tac-toe (slov. piškvorky), kde boli v mriežke 3 x 3, pri verziách v1.1 a Full Thrust sú umiestnené v štruktúre octaweb, kde je jeden motor v strede (má najširšiu možnosť vektorovania ťahu) a ostatné sú po jeho obvode. Prvý stupeň je navrhnutý tak, aby bol celý znovu použiteľný. Pri štarte je 9 motorov zapálených pyroforickou zmesou TEA-TAB (triethylhliník-triethylboritan) z nádrží umiestnených na štartovacej rampe, ale 3 motory (vrátane prostredného) disponujú vlastnými nádržkami na túto zmes kvôli pristávacím manévrom v neskoršej fáze letu.
Motory prvého stupňa horia pri lete na nízku obežnú dráhu Zeme (LEO) približne 140 sekúnd, na prechodovú dráhu na geostacionárnu dráhu (GTO) až 156 sekúnd. Pri letoch na GTO sa vynecháva jeden z troch zapálení motorov, tzv. boostback burn, ktorý slúži na navedenie nad pevninu.
Nad motorovou sekciou prvého stupňa sa nachádza štvorica pristávacích nôh. Tie sú vyrobené z kompozitu uhlíkového vlákna a hliníku. Pri vzlete sú zložené pozdĺž trupu prvého stupňa a tesne pred dosadnutím prvého stupňa (buď na pevninu alebo morskú plošinu) ich vysunú piesty na stlačené hélium. Celkové rozpätie nôh je až 18 metrov.
Tesne pod štruktúrou nazývanou „medzistupeň“ sa nachádza štvorica roštových kormidiel a trysiek na stlačený dusík, ktoré ovládajú a stabilizujú prvý stupeň pri zostupe. Priamo na nej sa taktiež nachádza pneumatický systém oddelenia prvého a druhého stupňa, ktorý je unikátny. Ostatné rakety väčšinou používajú totižto pyrotechnický systém. Medzistupeň sa vracia s prvým stupňom späť na Zem.
Druhý stupeň.
Motor druhého stupňa (Merlin 1D Vac) sa zapaľuje cca 5 – 6 sekúnd po oddelení prvého stupňa. Má podstatne väčšiu dýzu kvôli väčšej expanzii spalín. Jeho ťah sa dá regulovať v rozmedzí 36% až 100% nominálneho ťahu, ale pri motoroch prvého stupňa to je 70 % až 100 %.
Náklad.
Nad druhým stupňom sa môže nachádzať buď široký a dlhý aerodynamický kryt, ktorý chráni náklad pred pôsobením aerodynamického namáhania pri vzlete, alebo lode Dragon a Dragon 2. Pri lete so satelitom SES-10 30. marca 2017 sa jednu polovicu krytu podarilo zachrániť pomocou manévrovacích trysiek a ovládateľného padáku. Pristátie do morskej vody však spôsobuje poškodenie krytu v celkovej hodnote 6 mil. dolárov (tvoriac približne 10% celkovej ceny štartu), preto sa do budúcna uvažuje o pristávaní na nafukovacom vankúši na hladine.
Prehľad verzií.
Falcon 9 v1.0.
Prvá verzia nosiča, usporiadanie motorov do mriežky 3×3 tic-tac-toe, Motory Merlin 1C. Plánovaný Block 2 zrušený na úkor v1.1.
Falcon 9 v1.1.
Nové motory Merlin 1D v novej konfigurácii octaweb (1 centrálny 8 po jeho obvode), väčšie nádrže, integrovaná možnosť záchrany prvého stupňa v znovupoužiteľnej verzii (pristávacie nohy, roštové kormidlá). Neoficiálne mali rakety Falcon 9 v1.1 aj podverzie Block 1 a 2, ale nie je známe, čím sa odlišovali.
Falcon 9 Full Thrust (v1.2).
Zvýšený ťah motorov Merlin 1D, väčšie nádrže horného stupňa, podchladené palivo.
Falcon 9 Block 4.
Zvýšený ťah motorov Merlin 1D o 8% softwarovo, väčšia výdrž horného stupňa reštartovateľný na obežnej dráhe v priebehu niekoľkých hodín.
Falcon 9 Block 5.
Posledná verzia: využitie plného potenciálu motoru Merlin 1D, plne optimalizovaný pre znovupoužitie, zabránenie tvorbe trhlín na lopatkách turbín motorov Merlin 1D, vylepšené pristávacie nohy, možné využitie nôh ako aerodynamickej brzdy ešte pred vstupom stupňa do hustejších vrstiev atmosféry, nové titánové roštové kormidlá (najväčšie titánové výkovky na svete), zvýšená tepelná ochrana štruktúry OCTAWEB, dokopy asi 100 úprav hlavne na požiadavku NASA pred prvým letom lode Crew Dragon. Prvý štart sa uskutočnil 11. mája 2018, kedy Falcon 9 Block 5 vyniesol prvú bangladéšsku geostacionárnu telekomunikačnú družicu Bangabandhu-1.
Prehľad letov.
Dňa 13. marca 2010 sa uskutočnil v rámci testovania rakety na štartovacom komplexe 40 v Cape Canaveral skúšobný zážih všetkých 9 motorov prvého stupňa. Tento 3,5-sekundový test bol úspešný. Prvý let bol uskutočnený v piatok 4. júna 2010 po kontrole a inštalácii autodeštrukčného systému nosiča.
Dňa 10. januára 2015 bol prvýkrát počas bežného štartu otestovaný riadený návrat prvého stupňa rakety. Ten bol úspešne navedený na pristávaciu plošinu v oceáne, následkom tvrdého dopadu bol však zničený. Pri druhom pokuse o návrat v apríli 2015 sa raketa po dosadnutí na pristávaciu plošinu prevrátila.
Pri devätnástom lete došlo dve a pol minúty po štarte k explózii a strate rakety. Podľa predbežných záverov vyšetrovania (z konca júla 2015) haváriu spôsobila prasknutá vzpera, vinou ktorej došlo k explózii nádrže s tekutým kyslíkom. V septembri 2015 firma SpaceX oznámila, že k obnove letov dôjde „najskôr o niekoľko mesiacov“.
Dňa 22. decembra 2015 bol následne s vylepšenou verziou rakety označovanou ako v1.1 FT (predĺžený 2. stupeň, použitie prechladeného paliva) úspešne demonštrovaný návrat 1. stupňa späť na kozmodróm aj s úspešným pristátím. Išlo o historicky prvé pristátie prvého stupňa rakety navedenej na orbitálny let. Následný statický zážihový test, vykonaný 15. januára na štartovacej rampe CC40, preukázal, že raketa je v dobrom stave, až na jeden z vonkajších motorov Merlin 1D+, ktorý vykazoval ťahové fluktuácie. Musk to na svojom twitterovom účte následne pripísal náhodnej ingescii trosiek. Stupeň bol následne uskladnený v integračnom hangári na rampe 39A v Kennedyho vesmírnom stredisku pred tým, než bol v júni toho istého roku prevezený do Kalifornie k vystaveniu pred centrálou SpaceX v tamojšom Hawthorne.
Následná misia Jason-3 zo 17. januára úspech letu ORBCOMM-2 s pristátím na zemi nezopakovala, pretože satelit mieril na vysoko prográdnu orbitálnu dráhu a teda štartoval z k tomu lepšie prispôsobenej Vandenbergovej leteckej základne. SpaceX tu v tom čase nemala infraštruktúru, ktorá by takýto manéver mohla podporiť, a tiež jej stále nebolo udelené povolenie od Federálnej leteckej správy (FAA) pre prelet nad blízkou prírodnou rezerváciu, ktorá ochraňuje aj niekoľko ohrozených druhov; pokúsili sa preto o pristátie na už tretej autonómnej plošine, pomenované po svojej vyslúžilej predchodkyni "Just Read the Instructions", v Tichom oceáne. Raketa na plošinu dosadla, ale oceľový zámok jednej z pristávacích nôh sa neodomkol a raketa sa teda prevrátila a explodovala. Podľa Muska to bolo spôsobené hustou rannou hmlou na štartovacej rampe, ktorá kondenzovala a následne mrzla na rakete. Veľké časti trupu však explóziu prežili, a boli úspešne dopravené do losangeleského prístavu na ďalšiu ohliadku. Druhý stupeň úspešne dopravil satelit Jason-3 na žiadanú orbitu. V priebehu letu demonštroval svoju schopnosť niekoľkokrát zažať motor, ktorá je považovaná za rozhodujúcu pre dopravu ťažších nákladov na orbitu.
Gwynne Shotwell, riaditeľka SpaceX, na konferencii FAA CST dňa 4. februára 2016 zmienila, že pristávacie nohy konfigurácie v1.1 FT boli podstatne vylepšené (Jason-3 bol posledným letom predchádzajúcej konfigurácie, v1.1).
Nasledujúcou misiou bolo úspešné vynesenie luxemburského satelitu SES-9, mieriaceho na geostacionárnu obežnú dráhu (GEO). So svojou hmotnosťou, presahujúcou , to je jeden z najťažších satelitov, ktorý raketa Falcon 9 vyniesla na prechodovú dráhu ku GEO. Misii samotnej ale predchádzalo mnoho neočakávaných zmien, počnúc vyžiadaním zmeny v letovom profile od spoločnosti SES S.A., aby satelit dosiahol vyššieho apogea a skrátil sa tak čas nutný pre dodatočné manévrovanie satelitu svojpomocne (úspora bola následne vyčíslená na 45 dní) a končiac štyrmi neúspešnými pokusmi o štart – prvý bol zrušený pol hodiny vopred a to kvôli nepriaznivému počasiu nad Cape Canaveral, druhý minútu a tri štvrte pred štartom kvôli pomalému tankovaniu tekutého kyslíka, tretí skončil prerušením pri zážihu kvôli nízkemu ťahu spôsobenému ohriatím tekutého kyslíka počas čakania na vypratanie príbrežnej hazardnej zóny, a štvrtý bol odvolaný niekoľko hodín pred štartom kvôli horným vetrom. Raketa Falcon 9 sa vzniesla k oblohe až pri piatom pokuse, a to 4. marca 2016, okolo 23:35 UTC. Došlo ku vzletu prostému všetkých anomálií, druhý stupeň sa oddelil približne dve minúty štyridsať osem sekúnd po štarte a pokračoval ku k svojej koncovej destinácii na prechodovej dráhe ku GEO, zatiaľ čo prvý stupeň po balistickej krivke zamieril k pristávacej plošine "Of Course I Still Love You", umiestnenej 632 kilometrov od floridského pobrežia. Krátko po ôsmej minúte prvý stupeň inicioval svoj pristávací zážih, kvôli excesívnej rýchlosti výnimočne uskutočňovaný s troma motormi namiesto jedného. Napriek tomu bolo pristátie na plošine tvrdé a nepodarilo sa. Plošina samotná utrpela čiastkové poškodenia. SpaceX už dopredu vyhlásila, že kvôli extrémnemu letovému profilu s úspešným pristátím nepočíta.
Znovupoužiteľnosť.
SpaceX razí cestu opakovaného použitia raketovej techniky. Najďalej je v znovu-používaní prvého stupňa rakety Falcon 9. V závislosti od druhu misie väčšinou po štarte rakety Falcon 9 prvý stupeň motorovo pristáva.
Či bude pristávať, závisí od hmotnosti nákladu a na akú dráhu ju vynáša.
SpaceX sa pokúša o znovupoužitie aerodynamického krytu, ktorý pristáva na padákoch a je snaha zachytiť ich do siete napnutou nad zachytávajúcou loďou.

</doc>
<doc id="319270" url="https://sk.wikipedia.org/wiki?curid=319270" title="Metóda Helen Doronovej">
Metóda Helen Doronovej

Metóda Helen Doronovej, ktorú vyvinula lingvistka a pedagogička Helen Doronová, je jedným z prvých vzdelávacích systémov zaoberajúcim sa ranou výučbou jazykov vo svete. Existuje už od roku 1985 a jej kurzy navštevujú bábätká už od 3 mesiacov a osvojujú si anglický jazyk podobne ako svoj materinský. V roku 2009 sa touto metódou vzdelávalo v anglickom jazyku už viac ako milión detí.
Vyučovacie programy "Helen Doron Early English" sú založené na kontinuite a poskytujú 12 za sebou nasledujúcich rokov komplexnej výučby angličtiny pre deti vo veku od 3 mesiacov do 14 rokov. Kurzy prebiehajú v malých skupinkách či už po škole, resp. škôlke alebo priamo v týchto zariadeniach formou škôlkárskych alebo školských programov na prvom stupni. Metóda Helen Doron využíva v rámci výučby rôzne hry, príbehy, pracovné zošity, obrázkové karty, príbehy na obrázkoch, originálne piesne a hudbu na CD na posilnenie hovorenej angličtiny, výslovnosti, gramatiky, slovnej zásoby a čítania a písania pre staršie deti. 
História.
Doronová začala rozvíjať svoju metódu v čase, keď pre svoje deti hľadala hodiny hry na husliach. Fascinovala ju vtedy nová Suzuki metóda výučby hry na husliach, vďaka ktorej si uvedomila, že učenie hre na hudobný nástroj sa podobá procesu osvojovania si cudzieho jazyka.
Dr. Suzuki nazval túto metódu „prístupom materinského jazyka“. Ako lingvistka a pedagogička, Helen pochopila dôležitosť nielen tohto princípu vo výučbe angličtiny ale aj myšlienky povzbudzovania a posilňovania . Tieto sa následne stali prvými opornými piliermi metódy Helen Doron Early English. Rovnako ju ovplyvnila aj metóda Glenna Domana známa ako „Domanova metóda“ a výsledky jeho práce na Inštitúte pre dosiahnutie ľudského potenciálu - „Institute for the Achievement of Human Potential“ – týkajúce sa hlavne urýchlenia vývinu dieťaťa a znásobenia inteligenčných schopností bábätiek.
V roku 1985, Helen ďalej rozšírila svoju metódu zameranú na osvojenie si anglického jazyka a to používaním doma vyrobených kaziet plných piesní, rýmovačiek a príbehov pre deti z krajín, kde sa po anglicky nerozpráva. Metóda Helen Doron poskytla anglicky hovoriace prostredie, vďaka čomu sa jej podarilo úspešne napodobniť prirodzený proces osvojovania si materinského jazyka.

</doc>
<doc id="319271" url="https://sk.wikipedia.org/wiki?curid=319271" title="Marguerite Yourcenar">
Marguerite Yourcenar

Marguerite Yourcenar, celým menom Marguerite Antoinette Jeanne Marie Ghislaine Cleenewerck de Crayencour, (* 8. jún 1903, Brusel – 17. december 1987, Mount Desert Island, USA) bola v Belgicku narodená francúzska autorka románov, poetka, prekladateľka, esejistka a kritička. Bola prvou ženou zvolenou do Francúzskej akadémie (v roku 1980). Jej diela sú väčšinou v štýle neoklasicizmu a akademizmu.
Jej prvý román "Alexis" bol vydaný v roku 1929. V roku 1937 preložila román Virginie Woolfovej "The Waves". V roku 1951 vydala vo Francúzsku román "Mémoires d'Hadrien", Hadrianove pamäti a iné prózy, ktorý s prestávkami písala desaťročia, od 1920 do 1951. Tento román mal veľký úspech a dobré kritické ohlasy.
Život.
Narodila sa v Bruseli otcovi Michelovi a matke Fernande de Cartier de Marchienne, ktorá desať dní po pôrode skonala. Marguerite vychovávala matka jej otca a nekonformný otec, večný cestovateľ. Marguerite sa naučila výborne gréčtinu a latinčinu v Nice, bez toho aby navštevovala školu. Jej štúdium obstarávali výhradne súkromní učitelia. Svoju prvú poému napísala v r. 1921 a signovala ju Yourcenar, čo je takmer úplným anagramom mena Crayencourt. Nasledujúcich osem rokov cestovala s otcom po Európe a zažívala prvé lásky. Po skone otca v roku 1929 - ešte stihol prečítať jej prvý román - viedla v Paríži bohémsky život. V tomto roku tiež vydala tento prvý román v klasickom štýle Andrého Gidea "Alexis ou Le traité du vain combat" (Alexis alebo Traktát o stratenom boji). Je napísaný vo forme dlhého listu, v ktorom sa pisateľ - významný hudobník a homosexuál - priznáva svojej manželke. Oznamuje jej svoje rozhodnutie opustiť ju v záujme pravdy. Časť deja sa odohráva aj v Bratislave.
Marguerite cestuje do Paríža, Atén, Bruselu, na grécke ostrovy a do Istanbulu. Napriek tomu, že má rada ženy, zamiluje sa do muža menom André Fraigneau, spisovateľa a editora vo vydavateľstve Grasset. Píše novely "Les nouvelles orientales", básne v próze "Feux" a román "Coup de grâce"."
V roku 1939 sa ocitá v nebezpečnej Európe bez finančných prostriedkov. Odchádza do USA hľadať svoju priateľku Grace Frick, s ktorou sa rozišla v roku 1937. Zostala s ňou žiť až do 1979. V roku 1950 sa usídlila na ostrove Mount Desert Island v Maine. Postavila si tam dom s názvom "Petite-Plaisance". V r. 1947 sa stala americkou občiankou. Vyučovala literatúru a dejepis do r. 1953.
Keď vydala r. 1951 svoj román Hadrianove pamäti a iné prózy, dosiahla svetový úspech a potvrdenie statusu spisovateľky. V r. 1970 bola zvolená do Kráľovskej belgickej akadémie literatúry a jazyka, o desať rokov neskôr ju zvolili do Francúzskej akadémie ako prvú ženu v histórii akadémie. Udialo sa to so silnou podporou Jeana d´Ormessona, spisovateľa - člena akadémie.
Jej život prebiehal medzi písaním v izolácii v Mount Desert Island a cestovaním po svete s Jerrym Wilsonom, svojím posledným tajomníkom. Skonala 17. 12. 1987, je pochovaná v Maine. Okrem iných destinácií navštívila aj Slovensko, kam sa prišla inšpirovať so zámerom napísať román o sv. Alžbete Uhorskej (otec Andrej II.), nar. r. 1207 na Bratislavskom hrade. Pôvodne chcela spojiť do jednej knihy dve biografie, chcela pridať Alžbetu Bátoryovú, avšak projekt neuskutočnila.
Dielo.
Od historických románov až po biografie, dielo M. Yourcenar možno pripísať na margo prežívania epochy, je to návrat k estetizmu a tradícii so želaním vyjadriť konečnosť literatúry: rozprávanie. Súc inšpirovaná orientálnou múdrosťou sa nikdy nevzdialila od humanizmu renesancie: "Skutočné miesto zrodu je tam, kde ťa zavedú inteligentné pohľady na seba samého: moje prvé domoviny boli knihy." (cit. Marguerite Yourcenar: "Hadriánove pamäti")
Poznámka.
Všetky fakty v článku pochádzajú z knihy uvedenej v oddieli "Referencie"-"Hadriánove pamäti a iné prózy. Biografické údaje pochádzajú z jej predhovoru a doslovu.

</doc>
<doc id="319285" url="https://sk.wikipedia.org/wiki?curid=319285" title="Haibun">
Haibun

Haibun (jap. 俳文) je japonský literárny žáner. V zásade je to cestovný denník putujúceho majstra, resp. všeobecne cestovateľa. Zápisky z cesty v próze sú kombinované s haiku veršami a kresbami. Názov bol odvodený od prvej slabiky slova haikai-hai a bun, japonsky próza. Haibun zjednocuje niekoľko žánrov: cestopis, biografiu, opis, rozprávanie, poéziu (haiku, tanka, renga), črty, anekdoty, drobné kresby a maľbu, denník a listy.
Vznik žánru.
Prvý známy haibun si začal písať v 17. stor. Macuo Bašó (1689). V japonskej literatúre je známy pod názvom "Oku no hosomiči" (Úzka cesta z vnútrozemia). Bašó sa vydal na cestu z Eda 16. mája spolu so svojím žiakom Kawai Sora smerom do severnej provincie Honšú. Počas tejto 150 dní trvajúcej púte prešiel . Konečnú verziu "Oku no hosomiči" skompletoval v r. 1694. Vydaná bola po jeho skone v r. 1702. Stala sa vzorom pre ďalších autorov "haibunu". Toto dielo bolo opisom jeho druhej cesty po Japonsku. Celkovo napísal štyri denníky z ciest.
Zásady pri tvorbe.
Bašó formuloval zásady, podľa ktorých sa má riadiť autor haibunu:
Haibun má byť dokumentárny žáner kombinovaný s umeleckým. Teda má to byť rukopisná forma reportáže s komentármi, poznámkami, kresbami, moderne aj fotografiami, krátkymi filmami. Klasický haibun bol zapisovaný na papier cestovateľom, teda je to osobný denník cestovateľa. Vznikol z tradície, že dospelý muž – samuraj, mních – má absolvovať cestu po Japonsku.
Prozaická časť má byť písaná úsporným a výstižným jazykom. Haibun sa udržal do dnešných dní ako literárny žáner a rozšíril sa aj v západnej anglosaskej literatúre.
Zdroj.
 

</doc>
<doc id="319286" url="https://sk.wikipedia.org/wiki?curid=319286" title="Timothy Berners-Lee">
Timothy Berners-Lee



</doc>
<doc id="319288" url="https://sk.wikipedia.org/wiki?curid=319288" title="Hypertextový odkaz">
Hypertextový odkaz



</doc>
<doc id="319290" url="https://sk.wikipedia.org/wiki?curid=319290" title="Marguerite Antoinette Jeanne Marie Ghislaine Cleenewerck de Crayencour">
Marguerite Antoinette Jeanne Marie Ghislaine Cleenewerck de Crayencour



</doc>
<doc id="319299" url="https://sk.wikipedia.org/wiki?curid=319299" title="Pražské povstanie">
Pražské povstanie

Pražské povstanie môže byť:

</doc>
<doc id="319301" url="https://sk.wikipedia.org/wiki?curid=319301" title="Cassovia Hockey Cup a Tatranský pohár 2010">
Cassovia Hockey Cup a Tatranský pohár 2010

Cassovia Hockey Cup 2010 bude v poradí už tretí ročník turnaja v tomto roku sa znovu spojí CHC s Tatranským pohárom ktorí bude už jeho 63.ročník , na ktorom sa stretnú dve slovenské, dve české, jedno ruské a jedno nemecké mužstvo. Turnaj hostia Košice, ktoré si pozvali HK Poprad, dve české extraligové mužstvá HC Oceláři Třinec a ďalších oceliarov HC Vítkovice Steel, nemecký Kassel Huskies a ruský klub HC CSKA Moskva, účastníka KHL.
Individuálne ocenenia na turnaji.
Najlepší brankár - Július Hudáček (HC Košice)
Najlepší obranca - Stanislav Jasečko (HK Poprad) 
Najlepší strelec - Yan Stastny (CSKA Moskva) 

</doc>
<doc id="319304" url="https://sk.wikipedia.org/wiki?curid=319304" title="STS-41-C">
STS-41-C

STS-41-C bola misia raketoplánu Challenger, ktorá sa uskutočnila v apríli 1984. Bol to piaty let orbitera Challenger a jedenásty let v programe Space Shuttle celkovo. Hlavným cieľom misie bolo vypustenie družice LDEF a oprava družice SMM vypustenej v roku 1980 raketou Delta.
Štart.
Odpočítavanie sa začalo 2. apríla a prebehlo bez problémov. Problém sa vyskytol so štartovacím oknom v deň štartu 6. apríla. To trvalo len 3 minúty a samotný štart o 13:58 UTC prebehol bez komplikácií. Hlavné motory SSME boli vypojené vo výške 105 km. Dvoma manévrami OMS sa Challenger dostal na obežnú dráhu 213 x 467 km, ktorú posádka upravila na kruhovú vo výške 463 km. 
Priebeh letu.
Úlohou prvého dňa bolo vypustenie družice LDEF (Long Duration Exposure Facility). Bol to 15 metrov dlhý hranol s priemerom 4,2 metra a hmotnosťou 9 600 kg. V tejto družici bolo 57 experimentov z 9 krajín vrátane 3 armádnych pokusov. Vypustenie prebehlo 7. apríla, vykonal ho Terry Hart pomocou manipulátora RMS.
Úlohou druhého dňa bolo zachytenie družice SMM, ktorá kvôli chybám gyroskopov strácala možnosť orientácie. Challenger sa štyrmi manévrami dostal do blízkosti 60 metrov od družice. O 13:25 UTC astronauti Nelson a van Hoften vystúpili do nákladového priestoru. Ale ani po troch pokusoch sa im družicu nepodarilo zachytiť, iba sa zrýchlila jej rotácia. Raketoplán sa teda priblížil na 12 metrov a posádka sa pokúšala zachytiť satelit manipulátorom RMS, ale všetky štyri pokusy dopadli bezvýsledne. 
Vedcom v Johnson Space Center sa podarilo rotáciu družice takmer zastaviť. Počas 10 apríla sa raketoplán znova priblížil k družici a Hart ju manipulátorom RMS úspešne zachytil a zakotvil v nákladovom priestore. 11. apríla Nelson a van Hoften znova vystúpili do otvoreného priestoru a vykonali výmenu gyroskopov. Okrem nich tiež vymenili tienidlo a niektorú elektroniku. Na konci výstupu ešte 50 minút testovali pilotáž jednotiek MMU v nákladovom priestore. Výstup skončil po 7 hodinách 19 minútach, družica SMM bola ešte 24 hodín testovaná, vypustená bola 12. apríla o 09:30 UTC.
Pristátie.
Počas 13. apríla sa Challenger pripravoval na pristátie na Kennedy Space Center. Avšak len 10 minút pred brzdovým zážihom motorov OMS sa zistilo, že ku KSC mieri fronta mračien a tak bolo pristátie odvolané a presunuté na Edwards AFB. K štvorminútovému zážihu OMS došlo nad Indickým oceánom. Bezproblémové pristátie prebehlo na dráhe 17 základne Edwards o 13:28 UTC. 

</doc>
<doc id="319307" url="https://sk.wikipedia.org/wiki?curid=319307" title="Roháčka">
Roháčka

Roháčka môže byť:

</doc>
<doc id="319314" url="https://sk.wikipedia.org/wiki?curid=319314" title="Akacuki">
Akacuki

Akacuki alebo Planet-C je kozmická sonda určená na prieskum Venuše. Postavila a prevádzkuje ju organizácia Uchu kagaku kenkyujo - jap. "宇宙科学研究本部" - angl. "JAXA Institute of Space and Astronautical Science (ISAS)", Sagamihara (Japonsko). Kvôli zlyhaniu prvého pokusu o brzdiaci manéver sa sonda dostala na orbitu Venuše až koncom roku 2015, o päť rokov neskôr oproti plánu. 
Popis.
Trojosovo stabilizovaná sonda s telom v tvare kvádra o rozmeroch 1,04×1,45×1,40 m je vybavená dvoma výklopnými otočnými panelmi štvorcového tvaru s plochou 2×1.4 m2 fotovoltaických batérií dodávajúcich maximálne 1 200 W (na začiatku činnosti pri Venuši) resp. minimálne 500 W elektrickej energie (na konci aktívneho života). Obsahuje tiež dobíjateľné palubné akumulátorové batérie. Na palube sondy sú umiestnené nasledujúce experimenty: 
Sonda je určená na podrobný prieskum atmosféry, oblačnosti a povrchu planéty Venuše, vrátane hľadania stôp možného recentného vulkanizmu. Údaje sú vysielané na Zem v pásme X (8 GHz) cez parabolickú anténu s priemerom 1,6 m s vysokým ziskom, alebo cez jednu z 2 antén. Pre príjem povelov slúžia 2 všesmerové antény. Orientáciu sondy v priestore zaisťujú detektory Slnka, sledovače hviezd a uhlomerné gyroskopy. Orientačný a stabilizačný systém zabezpečuje presnosť orientácie na ±0.1° a stabilitu ±0.01°. Ako výkonné prvky orientácie slúžia 4 silové zotrvačníky (kapacita momentu 2×20 Nms a 2×4 Nms) a systém 12 motorčekov na jednozložkové KPL (hydrazín). Sú 4 o ťahu 4×3 N a 8 o ťahu 8×23 N, používajú sa aj na menšie korekcie dráhy. Pre veľké korekcie dráhy slúži motor s keramickou (nitrid kremíka, Si3N4) spaľovacou komorou a tryskou o ťahu 500 N na dvojzložkové KPL (hydrazín a oxid dusičitý). 
Predpokladaná doba aktívnej životnosti je 4,5 roku. 
Priebeh letu.
Sonda odštartovala 20. mája 2010 v čase 21:58:22 UT. V čase 22:09:59 UT bola navedená na vyčkávaciu dráhu, neskôr prebehol reštart motoru druhého stupňa. O 22:25:47 UT prebehlo navedenie na únikovú dráhu a v čase 22:25:51 UT sa sonda oddelila od 2. stupňa nosnej rakety. 21. mája v čase 07:40 UT bolo so sondou nadviazané obojsmerné rádiové spojenie. Navedenie na obežnú dráhu okolo Venuše bolo plánované na december 2010. V januári nasledujúceho roku sonda mala začať vedeckú činnosť, ktorá mala trvať minimálne do novembra roku 2014.
Brzdiaci manéver mal prísť 7. decembra 2010, avšak nevydaril sa. Sonda prešla do núdzového režimu a naďalej zostala na heliocentrickej dráhe. Jej motor sa totiž zapálil na príliš krátku dobu. Ďalšia príležitosť navedenia sondy na obežnú dráhu sa však vyskytla až o 5 rokov. Sonda počas celej doby zostala funkčná a v decembri 2015 sa zážihom, ktorý trval 20 minút a 30 sekúnd, dostala na výstrednú obežnú dráhu okolo Venuše. Táto dráha bola prispôsobená zúženým možnostiam sondy, skutočnosti, že sa na orbitu okolo Venuše dostala iba za použitia orientačných motorčekov. Potom sa začala kalibrácia jej vedeckých prístrojov a zisťovanie poškodenia, ktoré im päťročné pôsobenie kozmických podmienok spôsobilo. V marci 2016 došlo k ďalšej úprave dráhy, po ktorom sa sa najvzdialenejší bod dráhy znížil na 330 000 km a doba obehu poklesla na 9 dní.

</doc>
<doc id="319315" url="https://sk.wikipedia.org/wiki?curid=319315" title="Planet-C">
Planet-C



</doc>
<doc id="319319" url="https://sk.wikipedia.org/wiki?curid=319319" title="Roland Števko">
Roland Števko

Roland Števko (* 8. apríl 1983, Levice) je slovenský futbalista, ktorý v súčasnosti trénuje v klube MFK Topvar Topoľčany. Bol považovaný za veľký futbalový talent, reprezentoval Slovensko v mládežníckych kategóriach. V roku 2004 bol najlepším strelcom Corgoň ligy.
Úspechy.
Individuálne

</doc>
<doc id="319322" url="https://sk.wikipedia.org/wiki?curid=319322" title="Naumburg">
Naumburg

Naumburg je historické mesto v Nemecku, spolková krajina Sasko-Anhaltsko, asi juhozápadne od Lipska a južne od Halle. Leží v údolí rieky Sála na železničnej trati z Lipska do Weimaru, má asi 29 tisíc obyvateľov a jeho zďaleka najslávnejšou stavbou je dóm v Naumburgu.
Dejiny.
Osada sa prvýkrát spomína ako „nový hrad“ ("Newe Burg") v roku 1012, roku 1028 tu bolo zriadené biskupstvo a roku 1144 sa Naumburg prvýkrát spomína ako mesto. Ležalo na významnej obchodnej ceste ("via regia") a už v roku 1278 sa pripomínajú naumburské výročné trhy, ktoré až po roku 1500 premohlo Lipsko. Roku 1432 obliehali Naumburg husiti pod velením Prokopa Holého, ale podľa povesti ho nezničili, pretože im vyšiel naproti sprievod detí s kvetinami. Túto udalosť dodnes pripomína slávnosť na konci júna. 
Až do reformácie bol Naumburg biskupské mesto, od 16. storočie pripadol saským kráľom a bol do počiatku 
18. storočie sídlom „sekundogenitury“, mladších bratov panovníka. Po páde Napoleona pripadol Naumburg roku 1815 k Prusku a roku 1846 získal prvé železničné pripojenie na trati Halle – Erfurt. Roku 1892 bola uvedená do prevádzky parná električka, od roku 1907 elektrická, ktorá jazdí dodnes. Počas druhej svetovej vojny bolo mesto len sčasti poškodené a 14. apríla 1945 oslobodené Američanmi. V rámci dohôd však pripadlo Durínsko do východnej zóny a 2. júna 1945 prišla do mesta sovietska armáda, ktorá tu mala významnú posádku až do roku 1991. Od roku 1994 je Naumburg sídlom okresných úradov okresu "Burgenland", k nemu patria aj mesta Zeitz a Nebra.

</doc>
<doc id="319323" url="https://sk.wikipedia.org/wiki?curid=319323" title="Obliehaný hrad">
Obliehaný hrad

Obliehaný hrad je solitérová kartová hra.
Hrá sa s balíčkom 52 francúzskych kariet. Z balíčka sa odstránia esá, ktoré sa zoradia postupne jedno nad druhé a vytvoria tak 4 základne. Vpravo a vľavo od každého esa sa rozdá po šesť kariet, ktoré sa navzájom čiastočne prekrývajú (tak aby každá bola viditeľná) a vytvárajú rady. Vrchná karta každého radu je k dispozícii na hru. Možno ju presunúť na základňu alebo na niektorý rad. Základne sa budujú od esa po kráľa podľa typu (kára, piky, srdcia a kríže). Karty v radoch sa budujú smerom dole (teda od vyššej karty k nižšej) bez
ohľadu na typ a farbu karty. Ak sa niektorý rad vyprázdni možno ho zaplniť ľubovoľnou kartou. Hra sa končí úspešne ak sa podarí premiestniť všetky karty na základne.

</doc>
<doc id="319343" url="https://sk.wikipedia.org/wiki?curid=319343" title="Helen Doron metóda">
Helen Doron metóda



</doc>
<doc id="319392" url="https://sk.wikipedia.org/wiki?curid=319392" title="1. slovenská futbalová liga 1996/1997">
1. slovenská futbalová liga 1996/1997

1. slovenská futbalová liga 1996/97 bol v poradí 4. ročník slovenskej najvyššej futbalovej súťaže. Pravidelne ju usporadúva Slovenský futbalový zväz.
Titul prvýkrát získalo mužstvo 1. FC Košice, pričom blízko k titulu bol Spartak Trnava, avšak v poslednom kole prehral v Rimavskej Sobote.

</doc>
<doc id="319395" url="https://sk.wikipedia.org/wiki?curid=319395" title="Ondruš">
Ondruš

Ondruš môže byť:

</doc>
<doc id="319397" url="https://sk.wikipedia.org/wiki?curid=319397" title="Majstrovstvá Európy v ľadovom hokeji 1923">
Majstrovstvá Európy v ľadovom hokeji 1923

VIII. majstrovstvá Európy v ľadovom hokeji sa uskutočnili v dňoch 7. až 11. marca 1923 v belgických Antverpách. Zúčastnilo sa ich päť krajín, ktoré sa stretli jednokolovo každý s každým. Zvíťazili hokejisti Švédska pred Francúzskom a obhajcom titulu Česko-Slovenskom. Medaily sa neušli domácemu Belgicku na štvrtom a Švajčiarsku na piatom mieste.

</doc>
<doc id="319398" url="https://sk.wikipedia.org/wiki?curid=319398" title="Fiodor Ivanovič Ťutčev">
Fiodor Ivanovič Ťutčev

Fiodor Ivanovič Ťutčev , (* 23. november 1803, Ovstug, Ruské impérium – † 15. júl 1873, Cárske Selo) bol ruský básnik, diplomat, publicista.
Život a dielo.
Ťutčev je generačne najstarším predstaviteľom čistej poézie. Spája ho s ňou slavianofilsky ladený svetonázor a romantická estetika. Presadil sa ako lyrik introvertne reflexívneho založenia.
Narodil sa vo vsi Ovstug na statku svojho otca, rodom statkára. Detstvo a chlapčenstvo Ťutčev prežil v prostredí typickom pre slobodnú ruskú šľachtu na začiatku 19. storočia. V roku 1821 ukončil štúdium na Moskovskej univerzite a o rok odišiel ako úradník do Mníchova. Tam sa začala jeho diplomatická kariéra.
Najaktívnejšie obdobie mal v päťdesiatych rokoch 19. storočia. V roku 1854 mu zásluhou Turgeneva vyšla prvá zbierka básní. Predtým mu vyšlo len niekoľko básní v Puškinovom Sovremenniku.
Dlhé obdobie svojho života prežil v zahraničí v diplomatických službách v Mníchove a Turíne, kde sa zoznámil s nemeckou romantickou poéziou a estetikou. Ovplyvnil ho hlavne Schelling, v duchu jeho filozofie prírody Ťutčev orientoval svoju prírodnú lyriku. U Heinricha Heineho ho zaujal odraz spoločenských pomerov vtedajšej Európy, ktorý uplatnil vo svojej neskoršej politickej poézii písanej v slavianofilskom duchu. 
Jeho poézii bola cudzia bezstarostnosť. Vo veršoch kládol otázky a spochybňoval v nich panujúci poriadok sveta. Hľadal zmysel života súčasného človeka, vo veršoch sa zračí romantický nepokoj lyrického subjektu. Vyznačujú sa vnútorným napätím a dynamickosťou. Sú aforisticky zhustené. K hlbšiemu a dramatickejšiemu videniu sveta pravdepodobne prispeli aj niektoré fakty z jeho biografie – smrť jeho prvej ženy a neskorá láska k A. Denisjevovej, s ktorou mal deti. Tento pomer spôsoboval básnikovi nemálo ťažkostí, no obohatil svetovú ľúbostnú lyriku o tzv. denisjevovský cyklus. Bol dvakrát ženatý.
Jeho verše nie sú vypovedaním veľkej životnej koncepcie, ale citlivými glosami na margo jedného večne hľadajúceho ľudského života, básnickým seizmografom. Písal predovšetkým ľúbostnú a prírodnú lyriku. Príroda je v jeho poézii nemým účastníkom, kruto ironickým svedkom ľudského utrpenia, príroda žije svojím dynamickým životom, bohatým a večne mladým. 
Najsilnejším zážitkom človeka bola Ťutčevovi hrôza z dotyku s priepastnými hlbinami smrti a zla, skrývajúcimi sa pod povrchom života. Sily kozmu, večná príroda zostávajú ľahostajné k snahám a utrpeniu človeka. Z fatálnej osamelosti človeka vyplýva tragický pocit nevysloviteľnosti sveta a nezdeliteľnosť myšlienky.
Ťutčev novátorsky uvoľňuje pravidelný pôdorys sylabotonického verša a naznačuje cestu, ktorá neskôr vyústila v dolniku, umelom tonickom verši básnikov 20.storočia.
Básne.
Medzi jeho najznámejšie básne patrí "Rusko rozumom nepochopíš" ("Умом Россию не понять", 1866).
&lt;poem&gt;"Умом Россию не понять",
"Аршином общим не измерить":
"У ней особенная стать" —
"В Россию можно только верить."&lt;/poem&gt;
Voľný preklad:
&lt;poem&gt;"Rusko rozumom nepochopíš",
"Nemožno ho zmerať metrom":
"Rusko je odlišné svojím charakterom" —
"V Rusko je možné len veriť".&lt;/poem&gt;
V básni "Silentium!" vyslovuje myšlienku, že vypovedaná myšlienka je lož. "Мысль изреченная есть ложь."

</doc>
<doc id="319399" url="https://sk.wikipedia.org/wiki?curid=319399" title="Bobby Robson">
Bobby Robson

Sir Robert William „Bobby“ Robson CBE (* 18. február 1933 – † 31. júl 2009) bol anglický futbalista, ktorý sa po skončení aktívnej kariéry stal trénerom siedmich európskych futbalových klubov a anglickej futbalovej reprezentácie.
Jeho profesionálna kariéra stredového útočníka trvala skoro 20 rokov, v priebehu ktorých hral za tri kluby: Fulham, West Bromwich Albion a krátko Vancouver Royals. V dvadsiatich stretnutiach reprezentoval Anglicko, za ktoré strelil štyri góly. 
Po skončení hráčskej kariéry sa stal úspešným trénerom na klubovej aj medzinárodnej úrovni, keď dosiahol víťazstvá v najvyšších ligových súťažiach v Holandsku a Portugalsku, získal futbalové trofeje v Anglicku aj Španielsku a s reprezentáciou Anglicka sa prebojoval do semifinále majstrovstiev sveta vo futbale v roku 1990. Jeho poslednou trénerskou zastávkou bolo pôsobenie pri Írskej futbalovej reprezentácii, v úlohe poradcu.
V roku 2002 mu bol udelený rytiersky rád "Knight Bachelor", v roku 2003 bol uvedený do siene slávy anglického futbalu a stal sa čestným prezidentom Ipswich Town FC. Od roku 1991 trpel opakujúcimi sa zdravotnými ťažkosťami súvisiacimi s rakovinou. V marci 2008 podporil úsilie založiť nadáciu na výskum rakoviny, ktorá nesie jeho meno, Sir Bobby Robson Foundation. Keď mu bola v auguste 2008 potvrdená rakovina pľúc v poslednom štádiu, povedal: 
„Môj stav je opisovaný ako statický a bezo zmeny napriek posledným dávkam chemoterapie… Radšej zomriem skôr než neskôr. Ale každý raz odíde a ja sa teším z každej minúty života.“
 Zomrel iba o rok neskôr.
Detstvo.
Narodil sa v Sacristone v grófstve Durham, ako štvrté z piatich detí Philipa a Lilian Robsonovcov. Keď mal William iba niekoľko mesiacov, jeho rodina sa presťahovala do neďalekej dediny Langley Park, jeho otec pracoval v neďalekej uhoľnej bani. Malého Williama často brával otec na zápasy Newcastle United na štadión St. James Park, čo si vyžadovalo cestovať autobusom alebo ísť pešo niekoľko míľ. Robsonovými idolmi v detstve boli Jackie Milburn a Len Shackleton. Obaja hrali za Newcastle v strede útoku, čo bol post, na ktorom neskôr hral počas svojej kariéry aj Robson.
Robson navštevoval Waterhouses Secondary Modern School, riaditeľ tejto školy neumožnil prihlásiť jej futbalový tím do ligovej súťaže. Keď mal jedenásť rokov začal v sobotu dopoludnia namiesto toho hrávať za juniorov v Langley Park a už v 15 rokoch hral v tíme 18-ročných. Robson hrával futbal kedykoľvek mohol, ale zároveň pracoval ako elektrikársky učeň v uhoľnej šachte Langley Park pre Národnú banskú spoločnosť. V máji 1950 navštívil domácnosť Robsonovcov tréner Fulhamu Bill Dodgin, aby Bobbymu ponúkol profesionálnu zmluvu. Hoci dostal ponuku aj z neďalekého Middlesbrough, ponuka od Dodgina bola príliš atraktívna na to, aby ju odmietol a tak podpísal zmluvu s Fulhamom a presťahoval sa do Londýna, kde hral na kraji alebo v strede útoku. Robson mal záujem hrať aj za milovaný Newcastle, ale rozhodol sa pre Fulham, keďže podľa jeho vyjadrenia: „Newcastle neprejavil žiadnu snahu, aby získal [môj] podpis“.
Hráčska kariéra.
Klubová kariéra.
Napriek tomu, že Robson podpísal profesionálnu zmluvu, jeho otec požadoval, aby pokračoval aj v práci elektrikára. Cez deň pracoval v expozícii umeleckej výstavy "Festival of Britain" a tri večery v týždni trénoval vo Fulhame.
Svoj prvý zápas za Fulham odohral v roku 1950, onedlho potom hral v anglickej najvyššej futbalovej súťaži, v zápase proti Sheffield Wednesday. Uvedomil si, že Fulham je síce „dobrý klub so širokou členskou základňou…“, ale „nikdy… nebude serióznym adeptom na majstrovský titul.“ V sezóne 1951/52 Fulham spolu s Robsonom v zostave, zostúpil z najvyššej futbalovej súťaže, ale o štyri roky neskôr bol späť v prvej divízii, keď v marci 1956 podpísal zmluvu s trénerom Vicom Buckinghamom z West Bromwich Albion. Prestupová suma 25 000 libier bola vtedajším anglickým klubovým rekordom.
Svoj prvý zápas za WBA odohral 10. marca 1956 proti Manchesteru City, ktorý skončil víťazstvom 4-0. V sezóne 1957/58 bol najlepším strelcom klubu s 24 gólmi, vo víťaznom zápase proti Burnley 5-1, strelil 4 góly. Za West Bromwich Albion nastúpil v 257 zápasoch, vsietil 61 gólov a v sezónach 1960/61 a 1961/62 bol kapitánom tímu. V auguste 1962 sa však vrátil do Fulhamu, potom ako sa nedohodol s podpredsedom WBA Jimom Gauntom na navýšení svojho platu. Pokračujúce polemiky o minimálne a maximálnej gáži za zápas podnecoval Robsonov spoluhráč Jimmy Hill a Asociácia profesionálnych futbalistov, čo spolu s narodením Robsonovho druhého syna, ho viedlo k žiadostiam o vyšší plat. Gaunt odmietol rokovať o Robsonovej zmluve, a tak Robson požiadal o zmenu klubu a bol predaný do Fulhamu za 20 000 libier na základe kontraktu, ktorý zdvojnásobil jeho mzdu. Čoskoro potom ako sa Robson pripojil ku Fulhamu, klub predal Alana Mulleryho a Rodneyho Marsha, čo pre neho znamenalo podstatné zníženie šancí vyhrať akúkoľvek významnú trofej. Robson sám uviedol: „Počas celej svojej hráčskej kariéry som nič nevyhral.“
Napriek správam v novinách o záujme Arsenalu, and ponuke úlohy hrajúceho trénera z Southendu United, Robson v roku 1967 opustil Fulham a prijal ponuku na trojročný kontrakt v kanadskom Vancouver Royals. V otváracej sezóne 1968 severoamerickej futbalovej ligy, sa stal hrajúcim trénerom klubu a veril, že to „ . . .bola možnosť niečo dokázať.“
Táto pozícia sa dokazovala ťažko. Medzi spolumajiteľmi klubu bola veľká vzdialenosť, čo spôsobilo, že maďarský futbalista Ferenc Puskás viedol časť tímu v San Franciscu, zatiaľ čo Robson sa staral o druhú časť tímu vo Vancouveri. S touto situáciou bol Robson nespokojný a tak, keď mu v januári 1968 Fulham ponúkol miesto trénera, prijal túto zmluvu a odišiel na štadión Craven Cottage.
Medzinárodná hráčska kariéra.
Počas svojho prvého pôsobenia vo Fulhame sa Robson zúčastnil dvoch turné tímu zloženom Anglickou futbalovou asociáciou, v Západnej Indii v roku 1955 a Južnej Afrike v roku 1956. Ale až keď hral za West Bromwich Albion, sa dostal do úplnej zostavy Anglicka, kde bol po prvýkrát povolaný v roku 1956. Jeho klubový tréner, Vic Buckingham, bol zástancom spôsobu hry "push-and-run", predchodcu „totálneho futbalu“ a práve tento spôsob hry umožnil Robsonovu nomináciu do zostavy Anglicka v roku 1956. V období, keď bol vo West Bromwich Albion, Robson tiež prvý raz stretol budúceho anglického internacionála a asistenta trénera Dona Howa.
Za Anglicko nastúpil v 20 zápasoch a debutoval v novembri 1957 vo víťaznom zápase proti Francúzsku 4-0, keď dvakrát skóroval. Napriek veľmi úspešnému debutu nebol nasadený na nasledujúci zápas proti Škótsku, uprednostnení bol Bobby Charlton. Pri nominácii do tímu pre Majstrovstvá sveta vo futbale v roku 1958, bol však uprednostnený pred Natom Lofthousom a Stanleym Matthewsom, ale zo Švédska sa vrátil sklamaný, keďže Anglicko v rozhodujúcom zápase v skupine prehralo zo ZSSR.
Po majstrovstvách sveta vo futbale v roku 1958 sa stal stabilným členom tímu Anglicka a v období medzi októbrom 1960 a marcom 1961 sa tešil z úpechov reprezentácie, keďže hral pri šiestich víťazstvách tímu, včítane rekordnej výhry 9-3 proti Škótsku na štadióne vo Wembley. Bol nominovaný na majstrovstvá sveta vo futbale 1962 v Čile, ale zranenie členka pretrvávajúce aj v prípravnom priateľskom zápase proti čilskému klubu mu znemožnilo odohrať väčšinu turnaja. Ako Robson spomínal: 
„Už nikdy neskôr som za Anglicko nehral… moja medzinárodná kariéra zostala nenaplnená“.
Trénerská kariéra.
Trénerské začiatky.
V roku 1959 vtedajší tréner anglickej reprezentácie a hlavný manažér trénersko-metodickej komisie pri Anglickej futbalovej asociácii Walter Winterbottom navrhol Robsonovi, aby si urobil trénerský kurz v Lilleshall. Trénerský debut mal Robson v januári 1968 vo svojom bývalom klube, Fulhame, proti Macclesfield Town, ktorý vtedy hral v Cheshirskej lige, a to v treťom kole FA Cupu. Fulham v tom období zápasil s veľkými ťažkosťami, keď mal z 24 zápasov iba 16 bodov. Napriek získaniu mladého Malcolma Macdonalda, sa Robsonovi nepodarilo klub zachrániť od zostupu do druhej divízie, a opustil ho v novembri, keď bol klub na ôsmom mieste v druhej divízii. Zistil, že bude prepustený, nie však od klubu, ale z titulnej strany "Evening Standard" z nápisom "Robson dostal vyhadzov", keď prechádzal okolo stanice metra Putney.
V roku 1969 prešiel do Ipswich Town a práve tu dokázal, že je úspešný tréner. Voľné miesto v Suffolksom klube získal po stretnutí s Town director Murrayom Sangsterom, keď hľadal talenty na Portman Road pre trénera Chelsea Dava Sextona. Po štyroch priemerných sezónach, priviedol Robson Ipswich na 4. miesto v prvej divízii a úspechu v Texaco Cup v sezóne 1972/73. V nasledujúcich deviatich sezónach Ipswich len raz skončil nižšie ako na šiestom mieste vo First Division, v sezóne 1977/78. Táto sezóna však bola úspešná po víťazstve 1-0 vo finále FA Cupu nad Arsenalom. Počas trinástich rokov, keď trénoval Ipswichu, bol klub dvakrát na 2. mieste v lige a pravidelne sa zúčastňoval európskych pohárových súťaží. V roku 1981 získal Pohár UEFA po víťazstve vo finále nad holandským AZ Alkmaar 5–4 v súčte dvoch zápasov. V priebehu trinásťročného funkčného obdobia, priviedol do klubu len 14 hráčov z iných klubov, namiesto toho sa spoliehal na hráčov vychovaných v mládežníckych programoch Ipswichu.
V roku 2002 bola na počesť jeho úspechov s klubom, odhalená jeho socha v životnej veľkosti oproti tribúne Cobbold na štadióne klubu Ipswich Town, "Portman Road". Dňa 7. júla 2006 bol Robson vymenovaný za čestného prezidenta Ipswich Town Football Club, prvým po Lady Blanche Cobbold, ktorá zomrela v roku 1987.
Tréner Anglicka.
Úspechy s Ipswichom priniesli Robsonovi ponuku od Anglickej futbalovej federácie na miesto trénera anglickej reprezentácie, v dôsledku čoho odmietol ponuku od športového riaditeľa Ipswichu Patricka Cobbolda na predĺženie svojho kontraktu s klubom na obdobie ďalších desiatich rokov. Dňa 7. júla 1982, dva dni potom ako Anglicko vypadlo na majstrovstvách sveta, nahradil Rona Greenwooda na mieste trénera anglickej reprezentácie a vybral si Dona Howeho, svojho bývalého spoluhráča z West Bromwich Albion, za svojho najbližšieho spolupracovníka.
Hneď prvý zápas pri národnom tíme viedol ku kontroverzii, keďže zo zostavy proti Dánsku vynechal Kevina Keegana, čo viedlo k roztržke s fanúšikmi Newcastle United. V stredu 21. septembra 1983 utrpel Robson jedinú prehru v 28 kvalifikačných zápasoch na lavičke anglickej reprezentácie. Táto prehra, opäť s Dánskom, nakoniec znamenala neúspech v kvalifikácii na Majstrovstvá Európy vo futbale 1984 a podnietila Robsona rezignovať na post trénera v prospech Briana Clougha. Predseda Anglickej futbalovej federácie, Bert Millichip, však odmietol jeho rezignáciu (hlavne preto, že Millichip i federácia považovali Clougha za neschopného) a tak Robson viedol Anglicko aj v ďalšej kvalifikácii na majstrovstvách sveta vo futbale v roku 1986 v Mexiku.
Anglicko začalo majstrovstvá sveta slabo a kapitán Bryan Robson sa zranil, keď si opätovne vykĺbil rameno. Bobby Robson zmenil taktiku na rozhodujúci zápas skupiny, keď namiesto Marka Hateleyho vybral Petra Beardsleyho, ako dvojičku do útoku s Garym Linekerom. Tím vyhral nasledujúce dva zápasy, proti Poľsku a Paraguaju, rovnako 3-0 a dostal sa do štvrťfinále. Medzi poslednou osmičkou turnaja bolo Anglicko porazené Argentínou a to gólmi Diega Maradonu, neslávne známou "Božskou rukou" a o päť minút neskôr "gólom storočia", po neuveriteľnom sóle z polovice ihriska. Robson sa nenadchol Maradonovým tvrdeným, že jeho ruka bol Božský zásah:
„Nebola to ruka Boha, ale ruka gaunera. Boh s tým nemal nič spoločné. Toho dňa Maradona navždy klesol v mojich očiach.“
V kvalifikácii na Majstrovstvá Európy vo futbale 1988 Robsonovo Anglicko stratilo iba 1 bod a deklasovalo Turecko 8-0. Na samotnom turnaji v západnom Nemecku však zlyhalo, keď nepostúpilo zo základnej skupiny. Dokonca skončilo posledné v skupine, keď podľahlo Írsku, Holandsku and ZSSR. Britská tlač Robsona urážala a po remíze v priateľskom zápase s Saudskom Arábiou, jedny noviny žiadali: "V mene Alaha, odíď". Robson opätovne rezignoval na post trénera a opätovne bola jeho rezignácia Millichipom zamietnutá (dôvodom bol zase Brian Clough).
Kvalifikáciou na majstrovstvá sveta 1990 Robson previedol Anglicko bez inkasovaného gólu a na záverečnom turnaji v Taliansku bolo jedným zo šiestich nasadených tímov. Opäť sa ocitlo v skupine s Holandskom a Írskom a štvrtým tímom bol Egypt. Podobne ako na majstrovstvách sveta vo futbale v roku 1986, sa Robson nemohol spoľahnúť na služby kapitána tímu Bryana Robsona, ktorý mal problémy so zranenou achillovou šľachou, čo mu zabránilo hrať v druhej časti turnaja. Po zisku štyroch bodov z troch zápasov Anglicko vyhralo svoju skupinu. Postup však vôbec nebol bezproblémový. Po remíze 1-1 s Írskom Anglicko zmenilo svoje rozostavenie z tradičných 4-4-2 na hru s ešte jedným stredným obrancom a podľa niektorých zdrojov v dôsledku hráčskej revolty. Robson toto tvrdenie poprel: „Túto zmenu som neurobil, kvôli nim. Skôr som chcel zabrániť van Bastenovi a Gullitovi, aby rozpárali našu obranu.“ Vo vyraďovacej časti nasledovali víťazstvá nad Belgickom a Kamerunom a Anglicko sa ocitlo v semifinále proti západnému Nemecku. Anglicko prehralo tento zápas po rozstrele zo značky pokutového kopu, keďže zápas aj po predĺžení skončil remízou 1-1. Neskôr Robson povedal, že „neprešiel deň, aby neuvažoval nad týmto semifinále a rozhodnutiami, ktoré vtedy urobil.“
Tréner v európskych kluboch.
Pred majstrovstvami sveta v roku 1990 Anglická futbalová federácia Robsonovi oznámila, že nepredĺži jeho trénerskú zmluvu pri anglickej reprezentácii. Robson si našiel nové miesto, presťahoval sa do Holandska, aby trénoval PSV Eindhoven, ktoré hľadalo trénera, ktorý by vštepil disciplínu ambicióznemu tímu. Robson opísal tento presun, ako „kultúrny šok“, ale mal „zmysel pre dobrodružstvo“. Robsona prekvapila záľuba Holanďanov v debatách o zostave. V interview pre "Voetbal International" sa vyžaloval: „Anglický profík príjme rozhodnutie trénera. Tu po každom zápase za mnou prichádzajú náhradníci.“ Ďalšou výzvou v Eindhovene bol prístup k brazílskemu internacionálovi Romáriovi. Robson bol frustrovaný Brazílčanovou pracovnou morálkou, hoci pripustil: „. . .v niektorých zápasoch je fascinujúci.“ Robson si spolu s Frankom Arnesenom, svojím asistentom, ktorý slúžil ako prekladateľ, dohodol dôležitý rozhovor s Romáriom. Rozhovor skončil neúspechom, keďže Romário nebol ochotný zmeniť svoj životný štýl. Napriek tomu Eindhoven vyhral holandskú ligu v oboch sezónach, 1990/91 aj 1991/92. Tím však nedosiahol vedením žiadané úspechy v Európskych pohárových súťažiach a Robson bol informovaný, že bude musieť opustiť klub na konci sezóny 1991/92.
V júli 1992 Robson prešiel do Sportingu Lisabon, kde mu ako tlmočník slúžil mladý Portugalčan José Mourinho, budúci tréner FC Porto, Chelsea a Interu Miláno. V prvej sezóne pod vedením Robsona skončil klub v portugalskej lige na treťom mieste a Robson povedal, že klub bol v „otrasnom stave“. Podľa neho bol prezident klubu ako "neriadená strelu", keďže bežne kupoval hráčov bez Robsonovho súhlasu. V decembri 1993, keď bol tím na prvom mieste v tabuľke, dostal Robson vyhadzov. Prezident klubu, Jose Sousa Cintra, ako dôvod jeho prepustenia uviedol rýchle vypadnutie z Pohára UEFA s Casinom Salzburg.
Rival Sportingu, FC Porto, konal rýchlo a najal Robsona za trénera a Mourinha urobil jeho asistentom. Pri príchode Robsona bolo Porto bol v zlom stave a priemerná návštevnosť zápasov klesla na 10 000. Vzápätí po angažovaní Robsona Porto porazilo Sporting vo finále Portugalského pohára a následne získalo dva po sebe idúce tituly v portugalskej lige v sezónach 1994/95 a 1995/96.
Robsonovo pôsobenie v Porte bolo veľmi úspešné a pre miestnych sa stal známy ako "Bobby Five-O" (slovensky: Bobby Päť-nula), čo bolo uznanie za množstvo zápasov, ktoré Porto vyhralo 5-0 a v roku 1995 podpísal s klubom novú zmluvu. Napriek vážnym zdravotným ťažkostiam s rakovinou kože a po tom čo chýbal na trénerskej lavičke niekoľko prvých mesiacov v sezóne 1995/96, úspešne priviedol Porto k obhajobe ligového titulu.
Telefonát od viceprezidenta Barcelony, Joana Gasparta, v priebehu leta roku 1996 o možnosti angažovania Luísa Figa, viedol k ponuke miesta v tomto španielskom klube. V júli 1996 Robson prevzal toto miesto, opäť raz bol jeho asistentom Mourinho, keďže jeho angažovanie na miesto asistenta mal Robson v podmienkach svojej zmluvy. Jedno z kľúčových rozhodnutí, ktoré Robson počas svojho krátkeho pôsobenia v Barcelone urobil, bolo angažovanie za Ronalda za 19,5 milióna, ktorý mal významný vplyv na to, že Barcelona vyhrala španielsky pohár, španielsky superpohár a Európsky pohár víťazov pohárov. Sám Robson bol zvolený za európskeho trénera roka za sezónu 1996/97 a Ronaldo o ňom povedal: „Robson je bezpochyby jeden z najlepších trénerov na svete“.
V sezóne 1997/98 sa Robson v Barcelone posunul vyššie na pozíciu hlavného manažéra a Louis van Gaal sa stal trénerom, ale ma tomto mieste zostal iba jednu sezónu, keď v nasledujúcej sezóne 1998/99 prijal ponuku trénovať PSV Eindhoven do konca sezóny. Eindhoven ligový titul nezískal, keď skončil až na treťom mieste za Feyenoordom a Willem II Tilburg. Robson však viedol tím až do úplného konca sezóny, aj v záverečnej baráži o účasť v Lige majstrov.
Návrat do Anglicka.
Po skončení zmluvy v Holandsku sa Robson vrátil do Anglicka, aby sa ujal miesta v technickom oddelení Anglickej futbalovej federácie, ale po odstúpení Ruuda Gullita z pozície trénera Newcastle United, v septembri 1999 Robson prešiel na St. James Park. Robson bol prekvapený z priveľmi ústretovej platovej ponuky a uviedol, že to „bolo na míle vzdialené od bežných spôsobov“, ale napriek tomu podpísal ročnú zmluvu na 1 milión libier.
V prvom domácom zápase pod jeho vedením, posledný Newcastle nastúpil proti druhému Sheffieldu Wednesday a deklasoval ho 8–0. V prvej sezóne pod jeho vedením, 1999/2000, priviedol klub ku konečnému 11. miestu, s 14 výhrami z 32 zápasov, ktoré s klubom odohral. Po odstúpení trénera Anglicka Kevina Keegana, v druhej polovici roku 2000, Anglická futbalová federácia oslovila predsedu Newcastlu United Freddyho Shepherda, aby umožnil Robsonovi na čiastočný úväzok prijať miesto zastupujúceho trénera Anglicka, ale ich žiadosti nebolo vyhovené. V sezóne 2001/02 priviedol Robson Newcastle z dolných častí tabuľky Premier League ku konečnému 4. miestu. V nasledujúcej sezóne Newcastle skončil tretí a druhý rok po sebe sa kvalifikoval do Ligy majstrov.
Napriek zabezpečeniu si tretieho miesta a účasti v predkolách Ligy majstrov sa Robsonovi nepodarilo priviesť Newcastle do hlavnej fázy Ligy majstrov a tak sa klub pre sezónu 2003/04 presunul iba do Pohára UEFA. Na konci sezóny 2003/04 skončil Newcastle United na 5. mieste ligovej tabuľky, päť bodov od miesta zabezpečujúceho účasť v predkolách Ligy majstrov, ale v Pohári UEFA sa dostal až do semifinále, kde prehral z Olympique Marseille.
Trénerské miesto v Newcastle si udržal do 30. augusta 2004, keď bol Freddym Shepherdom odvolaný po slabom začiatku sezóny 2004/05 a údajnej hráčskej nespokojnosti. Robsonovo odvolanie prišlo potom, čo boli zverejnené jeho smutné pozorovania, že iba 5000 fanúšikov ostalo na konci sezóny na štadióne St. James Park, aby zhliadlo tradičné ocenenie hráčov. Stále však bol vo veľkej úcte u fanúšikov a 2. marca 2005 mu bolo mestom Newcastle-upon-Tyne udelené ocenenie „Freedom of the City“.
Jeho autobiografia s názvom "Bobby Robson: Farewell but not Goodbye" bola vydaná v roku 2005.
Jej názov je odvodený od jeho slov, ktoré vyslovil v roku 1990, keď odchádzal z postu trénera Anglicka: "Som tu, aby som povedal zbohom – snáď nie zbohom, ale dovidenia". V knihe Robson kritizoval Shepherda, tvrdiac, že kým bol trénerom odmietal mu poskytovať informácie o zmluvách hráčov a prestupových rokovaniach. Rovnako kritizoval Shepherda a podpredsedu klubu Douglasa Halla za ich zameranie sa na prvý tím a štadión St. James Park, dôvodiac, že zanedbávali menej oslnivé záležitosti, ako tréningové centrum, rozvoj mládeže a vyhľadávanie talentov. Tréningové centrum klubu bolo neskôr obvinené Graemom Sounessom, Robsonovým naástupcom, za sled zranení hráčov prvého tímu.
Futbalový poradca.
Dňa 7. júna 2005 odmietol návrh stať sa trénerom Heart of Midlothian, keďže chcel zostať v oblasti Newcastlu. Neskôr 13. januára 2006, keď bol Steve Staunton vymenovaný za trénera reprezentácie Írska, bol Robson menovaný do podpornej úlohy medzinárodného futbalového konzultanta. Robson odstúpil od tejto úlohy 17. novembra 2007, po poslednom zápase Írskej reprezentácie v neúspešnej kvalifikácii na Majstrovstvá Európy vo futbale 2008. Robson bol tiež bývalým čestným viceprezidentom Anglickej ligovej trénerskej asociácie pri anglickej lige.
Život mimo futbalu.
Osobný život.
Robson bol ženatý s Elsie od júna 1955 až do svojej smrti, spolu mali troch synov: Georga, Paula a Marka, všetci traja ho prežili.
Od roku 1991 Robsonovi opakovane diagnostikovali rakovinu. Podstúpil niekoľko operácii a v roku 2006 mu bol operovaný nádor na mozgu. To malo čiastočne vplyv na jeho prácu, napríklad keď bol v Porte zistili mu rakovinu kože, v dôsledku čoho chýbal niekoľko prvých mesiacov sezóny 1995/96. Po operácii nádoru na mozgu, Sky Sports News uviedli, že Robson mal zlú reakciu, ktorá mu spôsobila nepatrný opuch mozgu a znecitlivenie ľavej strany.
17. októbra 2006 bolo zverejnené, že Robson môže pokračovať v práci a bolo rozhodnuté o ukončení jeho zmluvy futbalového poradcu pri Írskej reprezentácii. 6. mája 2007 Robson zverejnil, že mu bola po piatykrát diagnostikovaná rakovina. V sobotu 17. mája 2008 bol Sir Bobby čestným hosťom finále FA Cupu vo Wembley, keď Portsmouth porazil Cardiff City 1–0 a odovzdal trofej víťaznému kapitánovi, Sol Campbell.
Iné aktivity.
Robson vystupoval v množstve reklám, vrátane účasti na v televíznej reklame pre Carlsberg. Tiež si zahral v reklame „Učenec“ pre ITV počas majstrovstviev sveta vo futbale v roku 200 a majstrovstiev Európy 2004. V roku 2004 po smrti Briana Clougha, Robson krátko suploval za Clougha ako fejtonista v magazíne "FourFourTwo", a od roku 2004 písal týždennú rubriku pre "The Mail on Sunday".
Nadácia Sir Bobbyho Robsona.
V roku 1992 Robson prekonal rakovinu čriev, v roku 1995 rakovinu kože, v roku 2006 mu zistili nádor v pravej časti pľúc, ako aj nádor na mozgu. Liečba týchto ochorení ho čiastočne obmedzovala, bol po porážke spôsobenú nádorom v mozgu a po čiastočnej protetike sánky následkom rakovine kože. V roku 2007 mu už piatykrát diagnostikovali rakovinu, tentoraz to boli rakovinové uzliny na oboch stranách pľúc. Vo februári toho roku bolo stanovené, že ide o smrteľné ochorenie, ale do decembra 2008 sa podarilo držať chorobu pod kontrolou dávkami chemoterapie. Robson po týchto skúsenostiach a krátko potom ako mu už piatykrát diagnostikovali rakovinu zasvätil svoj život pomoci v boji s touto chorobou. Dňa 25. marca 2008 založil nadáciu Sir Bobby Robson Foundation. K novembru 2008 vzrástol majetok nadácie na 1 milión libier. Zozbierané peniaze boli použité na vybavenie skúšobného výskumného centra umiestneného vo Freemanovej nemocnici v Newcastli a mohli odísť tiež na ďalšie projekty na boj s rakovinou v severovýchodnej časti Anglicka.
Na pomoc Robsonovej nadácii bol 26. júla 2009 zorganizovaný futbalový zápas medzi Anglickom a Nemeckom. Tento zápas odohrali pôvodné tímy Anglicka a Nemecka z majstrovstviev sveta vo futbale v roku 1990 a ďalší pozvaní hostia, ako opakovaný zápas semifinále, ktorý Anglicko prehralo 4-3 po rozstrele zo značky pokutového kopu. Pred zápasom, ktorý skončil víťazstvom Anglicka 3-2, bola Robsonovi odovzdaná čestná stráž was given a guard of honour.
V čase Robsonovej smrti vzrástol majetok jeho nadácie na 1,6 milióna libier. Celkovo 156 000 libier bolo prijatých, v priebehu 18 dní po Robsonovej smrti, dňa 15. októbra 2009 bolo oznámené, že majetok nadácie vzrástol na viac ako 2 milióny libier a základe žiadosti Robsonovej rodiny sa Alan Shearer ujal Robsonovej úlohy v nadácii.
Úmrtie.
Robson zomrel dňa 31. júla 2009 v dôsledku rakoviny pľúc vo svojom dome v grófstve Durham, vo veku 76 rokov po dlhom boji s touto zákernou chorobou. Po oznámení jeho smrti mnohí mu mnohé popredné osobnosti futbalu vzdali poctu. Tréner Manchesteru United Sir Alex Ferguson ho nazval „veľkým priateľom, úžasnou človekom a veľkou osobnosťou futbalu.“ Prezident UEFA Michel Platini povedal: „Nezabudnuteľným bude nielen pre svoju hráčsku kariéru a výnimočnú trénerskú dráhu na klubovej a medzinárodnej úrovni, ale tiež pretože bol skutočne srdečným a vášnivým človekom." Bývalý premiér Veľkej Británie Tony Blair opísal Sir Bobbyho ako „skutočným gentlemanom." Podľa súčasného premiéra Gordona Browna, Robson „stelesňoval všetko veľké vo futbale v tejto krajine.“
Robsonov pohreb sa odohral 5. augusta 2009 v súkromnej rodinnej atmosfére. Miesto pohrebu zostalo na žiadosť rodiny utajené. Neskôr sa stalo známym, že sa pohreb uskutočnil v mestečku Esh v grófstve Durham. Bohoslužba za Robsona sa uskutočnila 21. septembra 2009 v Durhamskej katedrále. Zúčastnilo sa na nej tisíc pozvaných hostí a zároveň bola vysielaná v národnej televízii a prenášaná na štadióny Newcastle United v St James' Park, Ipswichu Town Portman Road a Fulhamu Craven Cottage.
Ocenenia.
Bobby Robson získal mnohé ocenenia pre svoj prínos futbalu. V roku 1990 na konci svojej trénerskej dráhy pri anglickej reprezentácii dostal CBE, v roku 2002 rytiersky rád Knight Bachelor, obidva ocenenia za svoje služby futbalu.
V roku 2002 (počas trénerskeho angažmánu v Newcastli United) vo veku 69 rokov Robson obdržal cenu Prezidenta UEFA za svoje služby futbalu. V roku 2003 bol uvedený do siene slávy anglického futbalu ako prejav uznania jeho vplyvu na futbal ako trénera. V roku 2005, keď trénoval Newcastle United sa stal čestným občanom Newcastlu, čo vo svojej autobiografii opísal ako "najhodnotnejší okamih svojho života". V roku 1992 Robson získal ocenenie od futbalových novinárov za výnimočný prínos národnej hre a v roku 2001 ocenenie od britských športových novinárov Pat Besford Trophy za výnimočné úspechy. V roku 2005 obdržal životné ocenenie od športových trénerov Veľkej Británie, a tiež bol vybraný ako medzinárodnou osobnosťou Eircom roka 2006. Dňa 9. decembra 2007 Robson obdržal cenu BBC športová osobnosť roka Lifetime Achievement Award ako prejav uznania za jeho prínos futbalu ako hráča a trénera počas kariéry trvajúcej viac ako storočie.
Dňa 5. mája 2008 počas osláv 30. výročia zisku FA Cupu Robson získal titul čestného občana mesta Ipswich od úradujúcej starostky. Dňa 8. decembra 2008 si vyslúžil ďalšie ocenenie, keď mu bolo odovzdané čestné občianstvo mesta Durham. V marci 2009 UEFA ocenila Robsona smaragdovým rádom UEFA za zásluhy, ktoré je udeľované "jednotlivcom, ktorí zasvätili svoj nadanie dobru tejto hry". Cena mu bola odovzdaná na štadióne St. James' Park, dňa 26. júla 2009, pred zápasom, ktorí odohrali pôvodné tímy Anglicka a Nemecka z majstrovstiev sveta vo futbale v roku 1990 a ďalší pozvaní hostia, ako opakovaný zápas semifinále, ktorý Anglicko prehralo 4-3 po rozstrele zo značky pokutového kopu, len päť dní pred jeho smrťou.
Newcastle United a Ipswichu Town bolo dané zvláštne povolenie odohrať 26. septembra 2009 na štadióne Portman Road zápas druhej najvyššej anglickej futbalovej ligy v spomienkových dresoch a zisk z tohto zápasu bol venovaný nadácii Sir Bobbyho Robsona. Zápas sa skončil víťazstvom Newcastle United v pomere 4-0.

</doc>
<doc id="319404" url="https://sk.wikipedia.org/wiki?curid=319404" title="Sam Air">
Sam Air



</doc>
<doc id="319409" url="https://sk.wikipedia.org/wiki?curid=319409" title="Brescia Calcio">
Brescia Calcio

Brescia Calcio bol taliansky futbalový klub so sídlom v meste Brescia v Lombardii. Bol založený v roku 1911 a počas svojej histórií odohral väčšinu sezón v Serie A a v Serie B. Aj v posledných rokoch klub často osciloval medzi týmito dvoma ligami. Klubové farby sú modrá a biela. Svoje domáce zápasy hrával na štadióne Stadio Mario Rigamonti, ktorý má kapacitu 27 547 divákov.
Medzi slávnych hráčov klubu patria Marek Hamšík, Roberto Baggio, Gheorghe Hagi, Josep Guardiola, Andrea Pirlo, Luca Toni, Dario Hübner, či Vittorio Mero.

</doc>
<doc id="319411" url="https://sk.wikipedia.org/wiki?curid=319411" title="Coal Harbour">
Coal Harbour

Coal Harbor (v slov. doslova "Uhoľný prístav") je názov pre časť fjordu Burrard Inlet medzi vancouverským downtownom a polostrovom Brockton v Stanley Parku. Je to aj názov súčasti mesta nadväzujúcej na jeho južného pobrežie, ktorá bola v 90. rokoch 20. storočia prestavaná na obytnú štvrť s výškovými budovami.
Ohraničená je na juhu oblasťou Financial District, na severe Stanley Parkom a na východe ostrovom Deadman's Island. Objav uhlia v roku 1862 inšpiroval názov tejto oblasti. V prístave je plávajúca čerpacia stanica pre lode.
V prístave sa pár blokov od Canada Place nachádza Vancouver Harbor Water Airport, vodná pristávacia plocha pre hydroplány.
Obytná štvrť.
Názov Coal Harbor sa tiež používa na označenie relatívne novej vancouverskej štvrte. Na juhovýchode je ohraničená ulicou Burrard Street, na juhozápade ulicami West Georgia a Pender Street a na severozápade Stanley Parkom. V jej severozápadnej časti sú parky, súkromné prístaviská, niekoľko veslárskych a lodných klubov a komunitné centrum postavené podľa návrhu architekta Gregoryho Henriqueza. Smerom na Financial District na juhovýchod a cez ulicu Georgia Street dominujú okoliu výškové kancelárske a bytové domy. Väčšina oblasti medzi ulicami Hastings Street a Georgia Street je súčasťou mestskej obchodnej štvrti. V minulosti, keď tu bola obytná zóna pre zámožnejších obyvateľov, bola ulica West Pender Street známa ako Blueblood Alley (v slov. doslova Alej modrej krvi), lebo pozdĺž nej sa nachádzal veľký počet honosných rezidencií.

</doc>
<doc id="319427" url="https://sk.wikipedia.org/wiki?curid=319427" title="Zoznam chránených území na Slovensku">
Zoznam chránených území na Slovensku

Toto je zoznam chránených území na Slovensku zostavený podľa štátneho zoznamu osobitne chránených území Slovenskej republiky.

</doc>
<doc id="319433" url="https://sk.wikipedia.org/wiki?curid=319433" title="Vysoký vrch (prírodná rezervácia)">
Vysoký vrch (prírodná rezervácia)

Vysoký vrch je chránené územie, prírodná rezervácia v pohorí Čierna hora južne od vrchu Vysoký vrch (), ktoré bolo vyhlásené v roku 1993. 
Územie sa nachádza v katastrálnom území obce Sokoľ a mestskej časti Košice – Sever v okrese Košice - okolie a okrese Košice Ι v Košickom kraji.
Územie je určené na ochranu pralesovitého lesného spoločenstva s výskytom vzácnych a chránených rastlinných druhov žijúcich v ekotope Vysokého vrchu a Bielej skaly. Na vápencoch Bielej skaly sa vyskytuje xerotermická vegetácia. Na úpätí Bielej skaly sa nachádza Krížová jaskyňa () a Previsová jaskyňa (), v ktorých sa zistilo zimovanie piatich druhov netopierov medzi nimi aj večernica severská a uchaňa čierna. Rezervácia má celkovú výmeru . 

</doc>
<doc id="319435" url="https://sk.wikipedia.org/wiki?curid=319435" title="Povodne v strednej Európe v roku 2010">
Povodne v strednej Európe v roku 2010

Povodne v strednej Európe v roku 2010 boli povodne, ktoré sa začali v Česku 16. mája 2010, kedy sa začali zdvíhať hladiny riek na severnej Morave a Sliezsku. V rovnakom čase postihli povodne aj Poľsko, Slovensko a Maďarsko. V dôsledku vysokého stavu podzemných vôd a dlhotrvajúcich zrážok na rozhraní mája a júna došlo k druhej vlne povodní, táto v rámci Slovenska postihla hlavne východnú a južnú časť krajiny. 15. a 16. augusta zasiahli povodne v dôsledku náhlych prietrží mračien aj mestá na Hornej Nitre a v Turčianskej kotline.
Slovensko.
Prvá vlna povodní.
Povodeň na Slovensku zasiahla severozápadnú časť (Žilinský a Trenčiansky kraj) a východnú časť (Prešovský a Košický kraj) 16. mája. Prívalové dažde zatopili mnoho obcí a na 3. stupeň stúpli hladiny riek Hornád, Oľšava, Torysa, Roňava, Ida, Bodva a Výrava.
17. mája začali hladiny riek na východe postupne klesať, no silný vietor, ktorý lámal stromy a vytrvalý dážď zdvihol hladiny riek na severovýchode krajiny. V obci Bukovce pri Humennom strhla voda most a na rieke Hornád sa pod Košicami pretrhla hrádza. Ďalšiu hrádzu pretrhla rieka Ondava pri Trebišove a rozliala sa do okolia. Ešte 25. mája, kedy už na väčšine postihnutých oblastí voda odpadla a hladiny riek klesli, existovala rada miest, kde naďalej platil pre vysokú hladinu riek stav ohrozenia.
18. mája si povodeň vyžiadala jednu obeť, bol ňou starší muž, ktorého strhla voda Nitrice pri obci Nitrianske Sučany.
Druhá vlna povodní.
V dôsledku vysokého stavu podzemných vôd a dlhotrvajúcich zrážok na rozhraní mája a júna došlo opäť k nebezpečenstvu povodní, hlavne na východnom Slovensku. 1. júna (utorok) bol vyhlásený 3. stupeň povodňovej aktivity - stav ohrozenia na rôznych úsekoch deviatich riek: na Olšave pri Bohdanovciach, Roňave pri Michaľanoch (už tretíkrát za posledné 2 týždne), Hornáde pri Kysaku aj Ždani, na Hnilci v Jaklovciach, na Toryse v Sabinove aj pri Košických Oľšanoch, na Svinke v Obišovciach, na Šibskej vode v Bardejovskej Zábave, na Bodve v Turni nad Bodvou aj Hosťovciach a na Ide v Janíku. Druhý stupeň povodňovej aktivity (pohotovosť) bol hlásený na Bodrogu pri Strede nad Bodrogom, Latorici pri Veľkých Kapušanoch, Hnilci pri Švedlári a na Hornáde pri Spišských Vlachoch. V okrese Trebišov vyhlásili napoludnie 1. júna mimoriadnu situáciu pre hroziace pretrhnutie hrádzí na riekach Ondava a Latorica. 
Vo štvrtok 3. júna nadránom sa začínala situácia na východnom Slovensku stabilizovať. V Prešove dokonca odvolali 3. stupeň povodňovej aktivity, po tom čo Torysa poklesla o 2,3 m a rieka Sekčov poklesla o 1,23 metra. V dopoludňajších hodinách však začalo znovu pršať, vytrvalý dážď do večera neustal. Rieky, ktoré klesli, začali opäť stúpať. Okolo 9:00 sa pretrhla hrádza na ľavom brehu Ondavy pri Markovciach na úseku dlhom približne 45 m. V priebehu dňa boli evakuované časti obcí Markovce, Malčice, Oborín, Čičarovce a Petrikovce.
Slovenský hydrometeorologický ústav následne aktualizoval výstrahy pred povodňou z trvalého dažďa takmer celé územie Slovenska. Najmä však pre povodie Hornádu a Hnilca (okresy Spišská Nová Ves, Gelnica, Košice-okolie, Košice) a Torysy (okresy Levoča, Sabinov, Prešov). Okrem toho najvyšší stupeň výstrahy pred povodňami naďalej platil v povodí dolného Bodrogu, Slanej, Ipľa, dolného Hrona, v povodí dolnej Nitry a Žitavy, na hornej Nitre a na krajnom západe Záhoria. Na Strednom Považí, Hornom Považí a Liptove, Kysuciach a Orave malo nebezpečenstvo pominúť vo večerných hodinách. Stav bdelosti platiaci od večerných hodín 3. júna do nasledujúceho dňa platil pre väčšinu územia Slovenska (severozápad, Horné Ponitrie, juh stredného Slovenska, Stredné Pohronie, Horehronie, Liptov, Oravu, Kysuce, Gemer, Spiš a Šariš a severovýchod), kvôli možnosti výskytu dažďa s úhrnom zrážok 30 až 50 mm.
Zložitá situácia bola v okrese Košice okolie na Hornáde predovšetkým v obciach Čaňa, Ždaňa, Nižná Myšľa, Seňa, Kechnec a Milhosť. Na pomoc bola do oblasti vyslaná aj armáda. Celkovo zasahovalo na východnom Slovensku asi 3000 vojakov. Povodeň zasiahla aj obce Veľká a Malá Lodina pod priehradou Ružín. V noci zo štvrtka 3. júna na piatok 4. júna zasiahol časť obce Nižná Myšľa zosuv svahu a časti cesty, ktorý ohrozil asi 20-30 domov na dvoch uliciach. 200 obyvateľov evakuovali. Po následnej obhliadke stavebného odborníka padlo rozhodnutie 20 najviac zasiahnutých domov označiť za neobývateľné a pripraviť na demoláciu. Jednalo sa o druhý najhorší zosuv zaznamenaný na Slovenskom území.
Stav ohrozenia pretrvával na západnom Slovensku predovšetkým v oblasti Úľanov nad Žitavou, kde obec ohrozovali vody Žitavy aj Nitry. Ohrozené boli aj Šurany. Evakuovali obyvateľov obce Hul, Kmeťovo, Maňa a Dolný Ohaj.
Stúpajúca voda Popradu a okolitých vodných tokov, predovšetkým Jakubianky a Ľubice v piatok 4. júna ráno zasiahla okresy Stará Ľubovňa, Kežmarok a Poprad. Zaplavilo časť Starej Ľubovne, Kežmarku, Ľubice, Novej Lubovne, Podolínca a časti ďalších obcí. Aj tu došlo k evakuácii obyvateľov. Voda strhla viacero mostov, obce ako Jakubany, Sulín, Jurské, Šambron a časť Novej Ľubovne v okrese Stará Ľubovňa zostali odrezané od sveta. V okrese Poprad boli zasiahnuté predovšetkým Jánovce a Spišský Štiavnik (Hornádom) a miestna časť Popradu - Matejovce (Popradom). Celkovo nepriaznivá situácia bola v obciach pozdĺž toku Hornádu od Spišskej Novej Vsi až po Margecany.
V Bardejove sa v piatok 4. júna ráno okolo 9:00 vybrežila Topľa a zaplavila priľahlé ulice, zaplavené bolo i obchodné centrum na Slovenskej ulici. Evakuácia bola nutná aj v neďalekom Nižnom Tvarožci, problémy však hlásili aj v mnohých ďalších obciach okresu. V susedných okresoch Stropkov, Svidník a Vranov nad Topľou evidovali zosuvy ohrozujúce viaceré cestné komunikácie. V Giraltovciach bol zaznamenaný zosuv, ktorý ohrozil 3 rodinné domy.
V noci z piatka 4. júna na sobotu 5. júna začali v dôsledku vysokého stavu Hornádu s evakuáciou obyvateľov Košických mestských častí Ťahanovce, Sever, Džungľa a Krásna nad Hornádom. Evakuovali asi 1200 až 2000 ľudí. V Košiciach došlo tiež k výpadkom dodávok elektrickej energie. Hrozba zaplavenia domov sa počas dňa posúvala od Košíc k obciam nižšie po prúde. V Ždani kulminovala o 16:00 hladina Hornádu na úrovni 550 cm ale do noci poklesla iba pár centimetrov. V obci Sady nad Torysou zaplavila rieka, ktorá sa preliala cez hrádzu viacero rodinných domov až po strechy.
Následné zlepšenie počasia v priebehu soboty 5. júna upokojilo situáciu na väčšine územia Slovenska. Hladiny väčšiny vodných tokov v nasledujúcich dňoch začali opadávať. Do nedele sa tiež podarilo provizórne opraviť väčšinu poškodených mostov a nadviazať cestné spojenie s odrezanými obcami. Nepriaznivá situácia naďalej pretrvávala hlavne v oblasti Ondavy pri Malčiciach.
Stav v postihnutých oblastiach, hlavne na východnom Slovensku bol o to vážnejší i preto, že v niektorých oblastiach ohrozenie povodňami pretrvávalo 3 týždne, čo miestnych obyvateľov výrazne vyčerpávalo.
V Bratislave dosiahol Dunaj tretí stupeň povodňovej aktivity a maximálnu výšku 836 cm popoludní 5. júna, odvtedy začal znovu klesať. Rieka veľké škody nespôsobila a slúžila skôr ako atrakcia.
Príčiny.
Medzi hlavné príčiny povodní patril nadpriemerný úhrn zrážok, hlavne v období od 1. mája do 21. júna, ktorý sa podľa informácií SHMÚ rovnal množstvu zrážok za obdobie šesť až osem mesiacov.
Škody a obete.
Najzasiahnutejšími oblasťami boli okresy Nové Zámky, Veľký Krtíš, Rimavská Sobota, Košice a Košice-okolie, Gelnica, Prešov, Bardejov, Stará Ľubovňa, Kežmarok a Michalovce. Celkový rozsah povodní bol výnimočný svojim rozsahom, dĺžkou trvania aj počtom profilov s dosiahnutým a prekročeným profilom povodňovej aktivity. Napr. v piatok 4. júna o 6:00 bol prekročený stupeň povodňovej aktivity na 60 zo 79 hydroprogróznych staníc, pričom asi na polovici z nich bol hlásený stupeň ohrozenia.
Pri povodniach bolo podmáčaných alebo úplne zaplavených asi 200 000 ha pôdy čo predstavuje asi 17 % ornej pôdy. Asi 20 000 ha sa pre dlhotrvajúce vlhko nepodarilo na jar osiať. Predbežne boli škody na úrode vyčíslené na asi 90 miliónov eur. Voda ohrozila asi desatinu z celkového pôdneho fondu. Povodne si vyžiadala najmenej 2 obete. Neskôr boli celkové škody vyčíslené na 695,1 milióna eur. Pre povodne zastavilo výrobu viacero podnikov, medzi nimi aj PSA Peugeot Citroën Slovakia v Trnave, ktorému chýbali súčiastky po záplave jeho subdodávateľa vo Vrábľoch. 
Nespokojnosť obyvateľov v odrezanej obci Jurské neďaleko Kežmarku viedla k tomu, že musela pri rozdelovaní pomoci asistovať polícia. Nepokojní boli tiež obyvatelia obcí pod priehradou Ružín, ktorí už v minulosti žiadali prehodnotenie manipulačného poriadku na hrádzi no vodný tok z priehrady ich zaplavil znovu.
Tretia vlna povodní.
Tretia vlna povodní na Slovensku sa prejavila 15. augusta, kedy boli v dôsledku prívalových dažďov zasiahnuté oblasti Hornej Nitry a Turca. Boli zasiahnuté mestá Handlová, Prievidza, Nováky. Na Hornom Turci najprv povodne zasiahli Turčianske Teplice a okolité obce, hlavne Dolnú Štubňu. V nasledujúcich dňoch bol zasiahnutý aj Martin. Pri povodniach zahynul v Prievidzi 15. augusta jeden muž.
Česko.
V Česku začali povodne 16. mája. Nasledujúceho museli kvôli vybreženému toku evakuovať nemocnicu v Bohumíne. Došlo tiež k zatopeniu prístupových ciest do Karvinej. Po dlhých výdatných dažďoch sa vybrežili rieky Olše, Odra, Bečva, Morava a ďalšie. Na niektorých miestach sa situácia približovala stavu z podovní júla 1997.
V 161 obciach zlínskeho kraja a 141 obciach moravsko-sliezskeho kraja bol vyhlásený stav ohrozenia. Podobná situácia bola tiež v Olomouckom kraji. V obci Zubří voda zničila niekoľko domov. Boli tiež celkom zaplavené Troubky, kde povodne v roku 1997 zničili 150 domov a spôsobili smrť 9 ľudí. V okolí Vsetína, kde začala 18. mája voda pomaly ustupovať sa začali objavovať zosuvy. Priehrady na riekach Odra a Morava, Bojkovica, a Výrovica boli plné a voda pretekala cez bezpečnostné priepuste. V nasledujúcich dňoch došlo k postupnému poklesu prietokov.
Poľsko.
Povodeň v Poľsku zasiahla najmä jeho južné oblasti (Malopoľské vojvodstvo, Podkarpatské vojvodstvo, Sliezske vojvodstvo, Opolské vojvodstvo). V Krakove hladina rieky Visly prekročila výšku 9 metrov, čo bolo viac, než dosiahla pri povodniach v roku 1997. Na pomoc ohrozeným oblastiam vláda poslala asi 8000 vojakov. Do 27. mája si vyžiadali záplavy v krajine 19 obetí.
Maďarsko.
Povodeň v Maďarsku zasiahla hlavne jeho severné a východné oblasti, podobne ako na Slovensku v dvoch vlnách. Najviac postihnutá bola oblasť v okolo riek Hornád a Slaná. Rozvodnená bola tiež rieka Bodva. Evakuovali asi 2 300 ľudí. Zaplavené boli aj mestá Edelény, Diósgyőr, Miškovec a Sátoraljaújhely. 17. mája hlásili z Maďarske 2 obete povodní.
Pretrvávajúce vlhké obdobie zapríčinilo 4. októbra ďalšiu tragédiu pri obci Kolontár.
Ukrajina.
V polovici mája spôsobili intenzívne dažde problémy aj na západnej Ukrajine. Najhoršia situácia bola predovšetkým v Zakarpatskej oblasti ale tiež v okolí Ľvova a Ivano-Frankivska. V Zakarpatskej oblasti boli postihnuté predovšetkým rajóny (okresy) Užhorod, Irčavsk, Perčín a Mukačevo. Povodne v tejto oblasti boli najsilnejšie od 80. rokov 20. storočia. Zaznamenali úhrny zrážok okolo 60 mm za dva dni.
Nemecko.
V Nemecku síce neboli zaznamenané prívalové dažde, ale povodne zasiahli hlavne oblasti Brandenburska v okolí rieky Odry, ktorá pritekala z Poľska. Povodňová vlna sem dorazila 27. mája.

</doc>
<doc id="319436" url="https://sk.wikipedia.org/wiki?curid=319436" title="Basso continuo">
Basso continuo



</doc>
<doc id="319438" url="https://sk.wikipedia.org/wiki?curid=319438" title="Pustovka obyčajná">
Pustovka obyčajná



</doc>
<doc id="319463" url="https://sk.wikipedia.org/wiki?curid=319463" title="Theodor Eicke">
Theodor Eicke

Theodor Eicke (* 17. október 1892, Hüdingen, Alsasko-Lotrinsko – † 26. február 1943, blízko Michajlovky, Charkovská oblasť, ZSSR) bol nemecký dôstojník v hodnosti SS-Obergruppenführer und general der Waffen-SS. V roku 1933 veliteľ tábora Dachau, v rokoch 1934-1940 inšpektor koncentračných táborov. Bol jednou z kľúčových postáv podieľajúcich sa na založení nacistických vyhladzovacích táborov. Od roku 1939 velil 3. divízii Waffen-SS Totenkopf.
Život.
Narodil sa 17. októbra 1892 vo vtedy nemeckom Hüdingene blízko Château-Salins v Alsasku-Lotrinsku v rodine prednostu železničnej stanice. Mal 10 súrodencov.
V roku 1909 nastúpil do cisárskej armády k 23. bavorskému pechotnému pluku v Landau. Bojoval v prvej svetovej vojne. V roku 1914 bol vyznamenaný za statočnosť Železným krížom II. triedy. Po vojne pracoval krátko ako policajný dôstojník, no pre svoje politické názory inklinujúce k nacizmus bol prepustený zo zamestnania. Od roku 1923 pracoval vo firme I. G. Farben v meste Ludwigshafen. 1. decembra 1928 vstúpil do nacistickej NSDAP, SA a neskôr prestúpil do SS. V roku 1932 bol zatknutý za spoluúčasť na politických vraždách a atentátoch a odsúdený na dvojročný trest. Bol však podmienečne prepustený, následne pokračoval v predošlých aktivitách, uchýlil sa do ilegality. S falošnými dokladmi pôsobil v Taliansku, kde na rozkaz H. Himmlera zaisťoval centrum pre nemeckých exulantov z SS.
V roku 1933 sa dostal do sporu s gauleiterom Josefom Bückelom, ktorý ho označil za duševne chorého a nebezpečného pre spoločnosť, po čom bol hospitalizovaný na psychiatrickej klinike a prepustený z SS. No po zákroku doktora kliniky a Himmlera bol prepustený a nastúpil do funkcie veliteľa koncentračného tábora Dachau, kde nahradil predošlého veliteľa Hilmana Wäckerleho. Eicke v tábore zaviedol brutálne metódy vrátane mučenia a popráv. Od svojich podriadených vyžadoval úplnú poslušnosť. O rok neskôr bol poverený funkciou inšpektora koncentračných táborov a svoje metódy tak rozšíril aj na ďalšie tábory. 
Spolu s Michaelom Lippertom sa Eicke podieľal na poprave veliteľa SA Ernsta Röhma počas Noci dlhých nožov v roku 1934. Často čelil v sporoch Heydrichovi. Mal veľký vplyv na ďalších organizátorov holokaustu. Podieľal sa rozvoji ekonomickej činnosti táborov, pri ktorej bola využívaná otrocká práca väzňov.
Po začiatku 2. svetovej vojny bol koncom roku 1939 poverený vedením novovytvorenej divízie SS-Totenkopf. Po roku 1940 sa Eicke neangažoval v organizácii koncentračných táborov. Vo funkcii inšpektora táborov ho nahradil Richard Glücks. Jednotky pod jeho velením sa dopustili viacerých vojnových zločinov. Medzi prvé známe patrí masaker britských vojnových zajatcov v Le Paradis v roku 1940, či viaceré masakry zajatých sovietskych vojakov, rabovanie na sovietskom území a mnohé iné. Medzi svojimi vojakmi bol populárny. Bol zranený pri výbuchu míny počas operácie Barbarossa, do služby sa vrátil v decembri 1941.
Zahynul 26. februára 1943 počas bitky o Charkov. Pri hľadaní kontaktu s jedným zo svojich plukov, keď bol jeho štábny Fi 156 Storch v popoludňajších hodinách okolo 16:30 zostrelený sovietskymi jednotkami pri obci Michajlovka (pri meste Lozova, v Charkovskej oblasti). Stroj dopadol na Sovietmi kontrolované územie a Eicke zahynul v jeho troskách. Nemci sa k vraku dostali až nadránom nasledujúceho dňa.
Bol pochovaný pri obci Otdočnina. Neskôr pri nemeckom ústupe bol jeho hrob presunutý na nemecký vojenský cintorín pri Žytomyre. Po oslobodení bol sovietskymi úradmi cintorín zrovnaný so zemou.
Eicke bol po smrti nacistickou propagandou vyobrazovaný ako hrdina. Jeden z plukov divízie Totenkopf dostal na jeho počesť meno "Theodor Eicke".

</doc>
<doc id="319464" url="https://sk.wikipedia.org/wiki?curid=319464" title="Quadrax">
Quadrax

Quadrax je slovenská logická počítačová hra pre počítače PC, no existovala už aj pre 8-bitové mikropočítače ZX Spectrum.
Herná mechanika.
Hra je dvojrozmerná. Pohľad na priestor úrovne je z boku. Úroveň je v kamere statická. Hlavnými postavami sú dvaja archeológovia na záchrannej misii. Obaja sa dajú ovládať samostatne a ich koordinácia je kľúčom k vyriešeniu každej úrovne. Navzájom si pomáhajú prepínaním spínačov, presúvaním kamenných blokov, otváraním dverí, posúvaním výťahov a mnohými ďalšími spôsobmi, aby sa dostali k vopred určenému východu. Cieľom je spoločne opustiť miestnosť alebo jaskyňu a spoločne uniknúť z nebezpečnej oblasti. Hru možno hrať ako hru pre jedného hráča, kde jeden hráč ovláda obe postavy, alebo ako kooperatívnu hru, kde každý hráč dostane na ovládanie jednu postavu. Hra nemá počas hry časový limit a teda hráč nie je pod tlakom.
Produkcia.
Verzia pre ZX Spectrum.
Autormi pôvodného nápadu pre ZX Spectrum sú David Durčák a Marián Ferko. Inšpiráciu čerpali z pôvodných logických hier ako Sokoban a Thunderbirds. Hra bola vytváraná na počítačoch Didaktik Gama. Finálna verzia hry už bola dokončovaná v ZX emulátore na PC pod operačným systémom MS-DOS. Táto verzia mala 50 úrovní. Viac sa do pamäti počítača nezmestilo. Hra bola dokončená už v roku 1993, ale firma Ultrasoft ju začala distribuovať na magnetofónových páskach a disketách až v roku 1994.
Verzia pre MS-DOS.
V roku 1995 autori realizovali a vydali hru na PC pre operačný systém MS-DOS. Hra obsahuje oproti ZX verzii vylepšené herné mechaniky. Grafický mód nieje štandardný a beží v takzvanom X móde, ktorý umožňoval mierne vyššie rozlíšenie ako štandardných 320x240 pixelov. Hra už obsahovala plnohodnotný príbeh, animované príbehové sekvencie, kompletné ozvučenie s hudbou a 100 úrovní (levelov). Hra sa distribuovala na CD, avšak reálne je dátovo vytvorená tak, aby sa zmestila na jednu disketu, teda do 1,4 Mb.
Kritika a predaje.
Hra na platforme ZX Spectrum vznikla už v roku 1993 ale vyšla až s ročným oneskorením, keďže spoločnosť Ultrasoft pomerne dlho kolektovala väčší balík hier na distribúciu. Hra nakoniec vyšla až v roku 1994 a predávala sa iba v Česku a na Slovensku. Hra vyšla na magnetofónovej páske a diskete. V recenziách hra získavala mimoriadne vysoké hodnotenia. V časopise BIT mala hodnotenie 9/10. Keďže platforma ZX Spectrum bola v tej dobe už na ústupe a do popredia sa dostávali počítače so systémom MS-DOS, tak predaje neboli príliš veľké.
8. marca 2023 Slovenské centrum dizajnu realizovalo výstavu „8 bit“, ktorá mapuje slovenské herné diela z 80. a 90. rokov. Jednou z nosných hier tejto výstavy bola aj hra Quadrax. Na výstave návštevníci mohli zhliadnuť rozsiahly rozhovor so spoluautorom hry o problematike tvorby na 8 bitové počítače, pôvodný počítač programátora ktorý boli použitý pri výrobe hry, osobné poznámky na papier zo samotnej výroby hry, prípadne dobové recenzie v časopisoch.
V roku 1995, autori vytvorili pokračovanie hry na platforme MS-DOS. Túto hru distribuovala firma Riki. Predávala sa primárne v Česku a na Slovensku. Hra získala taktiež vysoké hodnotenia. V časopise SCORE získala 8/10. Vzhľadom na nízku atraktivitu logických hier, predaje boli uspokojivé. Svojho času sa stala najúspešnejšou logickou hrou na Slovensku a v Česku.
Keďže štúdio Cauldron napriek úspechu nerealizovalo oficiálne pokračovanie tejto hry, fanúšikovia si nakoniec vytvorili vlastné pokračovania. Mimoriadne úspešné sú verzie od tvorcu menom Josef Kreutzer, ktorý vytvoril doposiaľ 8 pokračovaní (2025). Autori pôvodného diela mu udelili povolenie používať názov a hernú mechaniku na nekomerčnej báze.

</doc>
<doc id="319465" url="https://sk.wikipedia.org/wiki?curid=319465" title="Veľká a Malá dolnosokolská jaskyňa">
Veľká a Malá dolnosokolská jaskyňa

Veľká dolnosokolská jaskyňa (pred 26. januárom 2009 Veľká jaskyňa v Dolnom Sokole) je verejnosti voľne prístupná jaskyňa a zároveň prírodná pamiatka v pohorí Považský Inovec. Nachádza sa v podcelku Krahulčie vrchy v útvare Sokolie skaly v nadmorskej výške , približne západne od vrcholu Marháta (). Nachádza sa v katastrálnom území obce Hubina, okres Piešťany v Trnavskom kraji.
Vytvorili ju presakujúce pukliny v celistvých svetlosivých strednotriasových vápencoch. Jej priestory boli rozšírené aj mrazovým zvetrávaním, najmä v chladných obdobiach kvartéru. Dĺžka podzemnej chodby je 15 metrov. Jaskyňa je významná archeologickými nálezmi z neolitu.
Malá dolnosokolská jaskyňa (pred 26. januárom 2009 Malá jaskyňa v Dolnom Sokole) je verejnosti voľne prístupná jaskyňa a zároveň prírodná pamiatka. Nachádza sa v blízkosti "Veľkej jaskyne" v nadmorskej výške a vznikla podobnými koróznymi a mrazovými procesmi. Jej dĺžka je 10 metrov.

</doc>
<doc id="319482" url="https://sk.wikipedia.org/wiki?curid=319482" title="Jaik">
Jaik



</doc>
<doc id="319483" url="https://sk.wikipedia.org/wiki?curid=319483" title="Čapek">
Čapek

Čapek môže byť:

</doc>
<doc id="319485" url="https://sk.wikipedia.org/wiki?curid=319485" title="Radegast">
Radegast

Radegast môže byť:

</doc>
<doc id="319487" url="https://sk.wikipedia.org/wiki?curid=319487" title="SA">
SA



</doc>
<doc id="319488" url="https://sk.wikipedia.org/wiki?curid=319488" title="Edmonde Charles-Rouxová">
Edmonde Charles-Rouxová

Edmonde Charles-Rouxová (* 17. apríl 1920, Neuilly-sur-Seine, Francúzsko – † 20. január 2016, Marseille, Francúzsko) bola francúzska spisovateľka, novinárka, fotografka, členka odboja a šoférka sanitky v Cudzineckej légii, riaditeľka Goncourtovej ceny. Bola dcérou francúzskeho ambasádora a prezidentkou „Suez Canal company“. Bola vdovou po starostovi mesta Marseille Gastonovi Defferreovi, za ktorého sa vydala v roku 1973.
Život.
Pochádzala z rodiny avignonského priemyselníka a diplomata. Rodina mala kontakty na hnutie za obnovenie jazyka "langue d´oc" a na literárne prostredie. Počas II. svetovej vojny bola dobrovoľnou sestrou pri Cudzineckej légii, počas zachraňovania raneného legionára bola ranená pri Verdune. Neskôr bola v odboji. Dala sa vysadiť v Provensalsku a stala sa zdravotnou sestrou, opäť pri Cudzineckej légii. Dosiahla čestnú hodnosť kaprál Cudzineckej légie. Bola dekorovaná Vojnovým krížom a vyznamenaná Radom rytiera čestnej légie.
Po vojne začala pracovať ako novinárka v časopise „Elle“ a neskôr v časopise „Vogue“, kde zotrvala šestnásť rokov ako editorka. V roku 1966 ho opustila po škandále s nedostatočným umiestnením farebnej modelky na titulnej strane magazínu. V tom istom roku sa dala na dráhu spisovateľky. Bola členkou autorského tímu, ktorý pomáhal zostaviť historický sedemdielny román "Prekliati králi" s autorstvom Mauricea Druona.

</doc>
<doc id="319489" url="https://sk.wikipedia.org/wiki?curid=319489" title="Veľká dolnosokolská jaskyňa">
Veľká dolnosokolská jaskyňa



</doc>
<doc id="319490" url="https://sk.wikipedia.org/wiki?curid=319490" title="Malá dolnosokolská jaskyňa">
Malá dolnosokolská jaskyňa



</doc>
<doc id="319499" url="https://sk.wikipedia.org/wiki?curid=319499" title="Pamplona">
Pamplona

Pamplona () je metropola španielskej provincie Navarra.
Mesto je svetoznáme vďaka festivalu sv. Fermína, ktorý po celom svete preslávil americký spisovateľ Ernest Hemingway v románe "Slnko aj vychádza".
Jeho súčasťou je tradičný beh v dĺžke 850 metrov cez úzke uličky Pamplony, kde trasa behu odvážlivcov pred vypustenými býkmi vedie z býčej ohrady až do mestskej býčej arény.

</doc>
<doc id="319533" url="https://sk.wikipedia.org/wiki?curid=319533" title="Sterling Knight">
Sterling Knight

Sterling Sandmann Knight (* 5. marec 1989, Houston, Texas) je americký herec a hudobník. Je známy zo seriálu Sonny vo veľkom svete od spoločnosti Disney Channel, z filmu "Rande s hviezdou "a z filmu "Znova 17" kde si zahral po boku Matthewa Perryho a Zaca Efrona. Okrem toho si zahral niekoľko menších divadelných rolí a hosťoval v seriáli Hannah Montana.
Filmografia.
Filmy
Seriály
Hudobné videá
Diskografia.
Piesne

</doc>
<doc id="319539" url="https://sk.wikipedia.org/wiki?curid=319539" title="Justin Drew Bieber">
Justin Drew Bieber



</doc>
<doc id="319544" url="https://sk.wikipedia.org/wiki?curid=319544" title="Pterois volitans">
Pterois volitans



</doc>
<doc id="319545" url="https://sk.wikipedia.org/wiki?curid=319545" title="Ella Fitzgeraldová">
Ella Fitzgeraldová

Ella Fitzgerald (* 25. apríl 1917, Newport News, Virgínia – † 15. jún 1996, Beverly Hills, Kalifornia) bola americká džezová speváčka. Za svoj život napísala a naspievala stovky obľúbených piesní. Ella Fitzgerald, tiež nazývaná „First Lady of Song“, patrila viac ako pol storočie medzi najpopulárnejšie džezové speváčky v USA. Počas svojho života dostala 13 cien „Grammy“ a vydala viac ako 40 albumov. Jej dominantou bol precízny, temperamentný a „nestarnúci“ hlas s nádhernou farbou a rozsahom tri oktávy. Originálnym spôsobom dokázala podať pomalé džezové balady rovnako famózne ako temperamentné živé songy. Fascinujúca bola predovšetkým jej úžasná schopnosť hlasovej improvizácie – scatu, dokázala svojím hlasom napodobniť zvuk nástrojov celej skupiny. Ella Fitzgerald spolupracovala počas svojej kariéry s takmer všetkými džezovými ikonami (Duke Ellington, Count Basie, Nat King Cole, Louis Armstrong, Frank Sinatra, Benny Goodman).
Život.
Mladosť.
V detstve chcela byť tanečnicou, ale aj napriek tomu veľmi rada počúvala hlavne Louisa Armstronga, Binga Crosbyho a The Boswell Sisters. Cone Boswell, speváčku z The Boswell Sisters, priamo zbožňovala. Neskôr o nej povedala: "„Mama raz priniesla domov jednu z jej platní, no a ja som si ju proste zamilovala … Hodiny a hodiny som skúšala spievať tak ako ona.“" 
Jej matka zomrela pri autonehode, keď Ella mala 15 rokov. Ella vtedy zostala s priateľom svojej matky, ale ten krátko nato zomrel na infarkt. Po týchto dramatických udalostiach Ella takmer prestala chodiť do školy. To bol tiež jeden z dôvodov, prečo si našla prácu barmanky v jednom nevestinci a prečo si našla nových priateľov z okruhu miestnej mafie. Potom, čo mala problémy s políciou, bola zverená do poručníctva a poslaná do cirkevnej školy. Z tej ale čoskoro utiekla a krátko žila ako bezdomovec. 
Jej prvé vystúpenie sa odohralo v roku 1934 na súťaži mladých talentov v Harleme v New Yorku. Pôvodne bola síce rozhodnutá, že na pódiu bude tancovať, ale potom sa nechala predsa len prehovoriť na spev. Vybrala si dve skladby z repertoáru Cone Boswell a nakoniec súťaž vyhrala.
Spevácka kariéra.
Jej spevácky talent bol tým odhalený a ešte v roku 1934 začala jej profesionálna kariéra, keď ju Benny Carter prijal do slávnej kapely Chicka Webba. Nastupovala za honorár 12 a pol dolára týždenne (pritom plat hudobníka bol okolo 60 dolárov). Za rok nato už však zarábala desaťnásobok. Po Webbovej smrti v roku 1939 sa Elle podarilo dať dohromady vlastnú kabaretnú scénu. Na výslní sa však ocitla až v roku 1950 vďaka manažérovi Normanovi Granzovi, ktorý pre ňu vyberal z hudobných textov i sprievodu len to najlepšie. Dôležitým človekom v jej živote bol tiež kontrabasista Ray Brown. Nielen, že ju sprevádzal na javisku, ale na pár rokov sa stal aj jej manželom. Rozišli sa síce, ale to neznamenalo koniec ich spolupráce. Svoj prvý dlhodobý profesionálny angažmán spojila so spoločnosťou Decca. Počas desiatich rokov pre ňu naspievala celý rad piesní, ktoré sa v jej podaní stali nesmrteľnými, ako napríklad Papierový mesiac, Starý diabol mesiac, Ako vysoko je mesiac - je zaujímavé, v koľkých jej piesňach sa vyskytoval práve Mesiac. V ďalších gramofónových spoločnostiach potom nahrala svoje najväčšie hity: Apríl v Paríži, Zakaždým si hovoríme zbohom, Láska na predaj a ďalšie. 
Ellina vrcholná kariéra v rokoch 1959 až 1967 vyprodukovala devätnásťdielny spevník s takmer dvoma a pol stovkami piesní. "First Lady of Song" vynikala v scatových pasážach aj speváckych improvizáciách, prejavovala veľký cit pre džezový rytmus i pre humor a smútok ľudových balád, okúzľovala publikum svojim hlasom a zafarbením. Ako prvá speváčka populárnej hudby bola ocenená štátnym vyznamenaním pre umelcov. Ella Fitzgerald sa výrazne zapísala do dejín americkej hudby. V jej repertoári nebol nikdy iba džez. Vždy spievala aj gospely, blues, balady, soul, ale aj piesne kovbojov. V roku 1969 vystupovala aj v Prahe. Spievala s tanečnými orchestrami, ale rovnako mala rada džezové bigbandy. Vystupovala však aj s jedinou sprievodnou gitarou. Veľmi rada mala duetá. K najpopulárnejším patria tie s Louisom Armstrongom. Primát tu určite drží ária z Gershwinovej džezovej opery Porgy a Bess. Ako sama rada hovorila, celý život sedela na dvoch stoličkách. Jedna bola džezová, druhá popová. Jej práca v nahrávacom štúdiu bola zakaždým dokonalá, mnohým začínajúcim spevákom a speváčkam bola vzorom. 
V starobe ju však zrádzalo srdce. Mala voperovaný kardiostimulátor, skoro nevidela a na javisku musela sedieť. Napriek tomu na ňu stále chodili davy ľudí. A to až do 15. júna roku 1996, kedy zomrela v meste, ktoré nado všetky ostatné milovala, v Los Angeles. Napriek neobyčajnej popularite zostala jednoduchou a nekomplikovanou osobnosťou. Vo svojom vnútri bola stále tým dievčatkom, ktoré stratilo svoj žltý košík v piesni A-Tisket, A-Tasket. Bola a zostane pre všetkých svojich priaznivcov (a sú ich dodnes milióny) The First Lady Of Song, Prvou dámou piesne. Má hviezdu na Hollywoodskom chodníku slávy.

</doc>
<doc id="319546" url="https://sk.wikipedia.org/wiki?curid=319546" title="Ella Fitzgerald">
Ella Fitzgerald



</doc>
<doc id="319558" url="https://sk.wikipedia.org/wiki?curid=319558" title="AEGON Championships 2010">
AEGON Championships 2010

AEGON Championships 2010 je tenisový turnaj mužov, ktorý sa koná v dňoch od 7. do 13. júna 2010 na trávnatých dvorcoch britského hlavného mesta Londýn. Titul v dvojhre získal Američan Sam Querrey, ktorý vo finále porazil svojho krajana Mardy Fisha 7–6(3), 7–5.
Víťazi.
Dvojhra mužov.
 Sam Querrey vs. Mardy Fish 7–6(3), 7–5
Štvorhra mužov.
 Novak Đoković / Jonathan Erlich vs. Karol Beck / David Škoch 7–6(6), 2–6, 10–3

</doc>
<doc id="319559" url="https://sk.wikipedia.org/wiki?curid=319559" title="Erica Schoenbergová">
Erica Schoenbergová

Erica Schoenbergová (; * 25. marec 1978, Akron, Ohio, USA) je americká profesionálna hráčka pokru a blackjacku. V minulosti pracovala ako modelka, osobná trénerka a profesionálna volejbalová hráčka. 
Má sponzorskú zmluvu s online herňou Full Tilt Poker. 
Jej celkové výhry na živých turnajoch sú k roku 2014 viac ako 870 000 amerických dolárov.

</doc>
<doc id="319563" url="https://sk.wikipedia.org/wiki?curid=319563" title="Norbert Hrnčár">
Norbert Hrnčár

Norbert Hrnčár (* 9. jún 1970, Nitra) je bývalý slovenský futbalový reprezentant. Hrával na poste stredopoliara. V sezóne 1998-99 vyhral ako kapitán Slovana Bratislava slovenskú ligu. V súčasnosti je trénerom Slovenského prvoligového tímu FC Spartak Trnava.
V slovenskej reprezentácii debutoval v novembri 1998 v zápase proti .

</doc>
<doc id="319579" url="https://sk.wikipedia.org/wiki?curid=319579" title="Denis Sergejevič Grebeškov">
Denis Sergejevič Grebeškov

Denis Sergejevič Grebeškov () (* 11. október 1983, Jaroslavľ) je ruský hokejový obranca, v súčasnosti hráč Nashville Predators. Meria 185 cm a váži 88 kg
Klubový hokej.
Kalinin bol draftovaný tímom Los Angeles Kings v úvodnom drafte NHL roku 2002 už v prvom kole ako 18. v celkovom poradí. V Los Angeles hral do sezóny 2005/06. V nasledujúcej sezóne hral za tím Lokomotiv Jaroslavľ. V sezóne 2007/08 odišiel do Edmontonu, kde hral do sezóny 2009/10, kedy prestúpil do tímu Nashville Predators, kde hrá doteraz
Reprezentácia.
Rusko reprezentoval na Majstrovstvách sveta v ľadovom hokeji v rokoch 2007, 2008, 2009 a 2010 a na ZOH vo Vancouveri.

</doc>
<doc id="319580" url="https://sk.wikipedia.org/wiki?curid=319580" title="AEGON Championships">
AEGON Championships

Queen’s Club Championships je mužský profesionálny tenisový turnaj, ktorý sa hrá na trávnatých dvorcoch v Londýne, Spojené kráľovstvo. Celková dotácia turnaja je 750 000 USD.

</doc>
<doc id="319586" url="https://sk.wikipedia.org/wiki?curid=319586" title="Queen’s Club Championships">
Queen’s Club Championships



</doc>
<doc id="319591" url="https://sk.wikipedia.org/wiki?curid=319591" title="Mužská dvojhra na AEGON Championships 2010">
Mužská dvojhra na AEGON Championships 2010

Mužská dvojhra na AEGON Championships 2010 sa hrala ako súčasť AEGON Championships 2010 od 7. júna do 13. júna. Titul získal Američan Sam Querrey, ktorý vo finále porazil svojho krajana Mardy Fisha 7–6(3), 7–5. Bol to jeho 5. titul v dvojhre na okruhu ATP.
Dvojhra.
Nasadenie.
"Nižšie je zoznam nasadených hráčov. V zátvorkách je kolo, v ktorom vypadli.

</doc>
<doc id="319601" url="https://sk.wikipedia.org/wiki?curid=319601" title="Cruzeiro Esporte Clube">
Cruzeiro Esporte Clube

Cruzeiro Esporte Clube je brazílsky futbalový klub, so sídlom v meste Belo Horizonte v Minas Gerais. Klub bol založený 2. januára 1921. Cruzeiro je najpopulárnejší tím zo štátu Minas Gerais.
Napriek tomu, že jeho hlavným športom je futbal, Cruzeiro zahŕňa aj profesionálny volejbalový tím a poloprofesionálne oddiely atletiky, bochy a bowlingu. Futbalové družstvo Cruzeira vyhralo brazílsku Serie A raz, a to v roku 2003. Klub je 36-násobným víťazom majstrovstiev štátu Minas Gerais (Campeonato Mineiro). V rámci medzinárodných súťaží klub vyhral dvakrát Pohár osloboditeľov, dvakrát Supercopa Sudamericana, raz Recopa Sudamericana, Copa Oro a Supercopa Masters.
História.
Cruzeiro bolo založené v dôsledku politickej krízy klubu Yale, ktorý bol jedným z prvých klubov v Belo Horizonte. Talianski obyvatelia mesta chcel nasledovať príklad obyvateľov São Paula, ktorý si založili svoj vlastný klub Palestra Itália (dnes Palmeiras). Yale hral v štátnych majstrovstvách do roku 1925, kedy ukončil svoju futbalovú aktivitu. Väčšinu hráčov tohto klubu bola talianskej národnosti. Sformovanie Palestra Itália zväzovalo nový klub. Časť klubu sa v upršanú decembrovú noc odčlenilo a založilo klub Palestra Itália, ktorý bol známy pod menom Palestra Mineiro.
20. decembra 1920 taliansky konzul v meste Belo Horizonte usporiadal stretnutie 195 osobností, z ktorých 92 podpísalo listinu založenia a zhodli sa na novom stretnutí 2. januára 1921. Práve v tento deň sa zišlo približne 250 Talianov na slávnostnú udalosť, založenie klubu Sociedade Esportiva Palestra Itália. Farby klubu boli rovnaké ako na talianskej vlajke, zelená, biela a červená. Na zelenom drese bol znak klubu, kosoštvorec s iniciálami SSPI. Prvým zápasom klubu bol aprílový priateľský zápas na štadióne Prado Mineiro proti kombinácií hráčov z Nova Lima. Prvou oficiálnou prezentáciou klubu bol zápas proti Clube Atlético Mineiro, ktorý klub vyhral 2-0.
V januári 1942 Brazília vstúpila do druhej svetovej vojny a vydala dekrét o zákaze označenia názvov, ktoré pochádzali z nepriateľských štátov. Tak došlo k zmene názvu klubu a majiteľom trvalo 10 mesiacov, kým prišli na názov klubu, ktorý by bol čisto brazílsky. Pôvodne bol návrh na pomenovanie klubu Ypiranga, no nenašiel podporu väčšiny. V októbri sa definitívne dohodli na premenovaní klubu na Cruzeiro Esporte Clube. 
Zlatá éra klubu nastala v 60. rokoch, kedy tím okolo hráčov ako Tostão, Wilson Piazza a Fontana dosiahol viaceré úspechy. Päťkrát za sebou vyhral klub štátne majstrovstvá a v Taça Brasil vyhral nad Santsom, kde hral Pelé. V roku 1976 vyhral klub prvýkrát Pohár osloboditeľov, kedy vo finále zdolal River Plate. 
Najväčší úspech v poslednej dekáde prišiel po angažovaní trénera Vanderlei Luxemburgo. V roku 2003 vyhral tzv. trojkorunu brazílskeho futbalu, štátne majstrovstvá, pohár a ligu.

</doc>
<doc id="319602" url="https://sk.wikipedia.org/wiki?curid=319602" title="Mužská štvorhra na AEGON Championships 2010">
Mužská štvorhra na AEGON Championships 2010

Mužská štvohra na AEGON Championships 2010 sa hrala ako súčasť AEGON Championships 2010 od 7. do 13. júna 2010. 

</doc>
<doc id="319604" url="https://sk.wikipedia.org/wiki?curid=319604" title="Sjögrenov syndróm">
Sjögrenov syndróm

Sjögrenov syndróm je autoimunitné ochorenie, ktoré je charakterizované zápalom a deštrukciou exokrinných žliaz a to slinných, slzných, potných, hlienových žliaz, ale aj pankreasu, žliazok tenkého čreva a dýchacích ciest a genitálu žien. Je nazývaný aj sicca syndróm. Celkový výskyt je uvádzaný niekde medzi 0.08% – 3% dospelej ženskej populácie. 
Epidemiológia.
Druhé najčastejšie autoimunitné ochorenie. 9x častejšie postihuje ženy vo veku 15 až 65 rokov.
Etiológia.
Etiológia je neznáma. Predpokladá sa, že spúšťačom ochorenia sú sialotropné vírusy. Teda vírusy, ktoré majú zvýšenú tendenciu infikovať exokrinné žľazy. Takýmto vírusom je napríklad Epstein-Barrovej vírus, ale aj HIV alebo vírus hepatitídy C. Tieto vírusy po infikovaní žľazy spúšťajú charakteristické patologické imunitné reakcie, ktoré spôsobia autoimunitný zápal a deštrukciu postihnutej žľazy. 
Klinický obraz.
Postihnutie žliaz - glandulárne prejavy
Extraglandulárne prejavy
Diagnostika.
Laboratórne vyšetrenia
Pomocné vyšetrenia
Terapia.
Špecifickú terapiu nepoznáme. Dôležité sú "režimové opatrenia". Zvlhčovanie úst, časté zapíjanie pri jedení, pravidelná stomatologická starostlivosť. Možnosť zakúpenia špeciálnych roztokov - "umelé sliny a slzy" - v lekárňach. V prípade sťaženého pohlavného styku lubrikačné gély.
Pri výrazných prejavoch ochorenia, ktoré značne sťažujú život pacienta, je možnosť zváženia podávať glukokortikoidy. Je to však posledná možnosť, vzhľadom na mnohé nepriaznivé účinky týchto liečiv. Glukokortikoidy sa kombinujú s imunosupresívami.

</doc>
<doc id="319605" url="https://sk.wikipedia.org/wiki?curid=319605" title="Usireove mystéria">
Usireove mystéria



</doc>
<doc id="319606" url="https://sk.wikipedia.org/wiki?curid=319606" title="Osiridovské mystériá">
Osiridovské mystériá



</doc>
<doc id="319607" url="https://sk.wikipedia.org/wiki?curid=319607" title="Kefalonia">
Kefalonia

Kefalonia (iné názvy pozri nižšie) je najväčší ostrov v Iónskom mori a šiesty najväčší ostrov patriaci Grécku, administratívne je to krajská jednotka. Má rozlohu približne (v závislosti od zdroja až ).
Názvy.
Súčasné (teda novogrécke) názvy sú:
Starogrécke názvy sú:
Talianske názvy sú: "Cefalonia", staršie "Ceffalonia", "Ceffalenia" či "Cefalogna". 
Latinský názov je "Cephallenia".
Dejiny.
Podľa legendy získal ostrov svoje meno po aténskom vodcovi a bojovníkovi Kefalovi, ktorý pomohol mykénskemu kráľovi Anfitrionovi vo vojne proti vtedajšiemu kráľovi ostrova Thapiovi. Za odmenu dostal tento ostrov a pomenoval ho Kefallénia (dnes Kefalonia). Štyri samostatné mestské celky potom niesli mená po jeho synoch. Kefalléňanov, ako obyvateľov kráľovstva, ktoré zahŕňalo Kefalléniu, Ithaku, Zakynthos a Lefkadu, prvýkrát spomína grécky básnik Homér. 
Ako vyplýva z výskumu mnohých fosílií rastlín, zvierat a kostí nájdených v blízkosti miest Skala a Fiskardo, ostrov Kefalonia bol jednou z prvých obývaných oblastí Grécka. Mnohí historici a archeológovia sa zhodujú v názore, že Kefalonia mala všetky predpoklady potrebné pre demografický rast. Na ostrove sa nachádzal obrovský les, ktorý bol v minulosti zdrojom dreva na stavbu lodí a na rozvoj obchodných aktivít medzi Kefaloniou a inými prístavmi. Nedávne výskumy poukázali na to, že aj niektoré časti paláca Knossos boli postavené z jedlí z Kefalonie. Rôzne nálezy nekropol potvrdzujú, že Kefalonia bola osídlená už od 11. storočia pred naším letopočtom.
Na ostrove Kefalonia, tak ako aj vo zvyšku Grécka, boli monarchie nahradené oligarchiami. Okolo 7. storočia pred Kr. sa všetky oligarchie vyvinuli do tyranie a koncom 7. storočia sa začali rodiť prvé demokracie. Po úpadku tyranie sa na ostrove Kefalonia zrodili 4 mocné mestá – Pali, Krani, Sami a Proni. Thoukydides uvádza, že boli autonómne a často medzi sebou bojovali, čo dokazujú aj obrovské múry, ktoré ich obkolesovali.
Najvýznamnejším z týchto miest, ktoré malo tiež veľký politický význam, bolo staroveké Pali. Pali bolo od začiatku dôležitým prístavom pre ľudí, ktorí sa vydávali z Grécka smerom k pobrežiu Sicílie. 
Počas peloponézskych vojen (431 – 404 pred Kr.) bojovali všetky štyri mestá po boku Atén. Vojaci z Atén používali Kefaloniu ako strategický bod na boj proti svojim súperom z Korintu. Po peloponézskych vojnách, v období medzi rokmi 404 a 322 pred Kr., je ostrov Kefalonia obsadený najskôr vojakmi zo Sparty, potom vojakmi z Atén a nakoniec macedónskym kráľom Filipom II. Po smrti Alexandra Veľkého bola Kefalonia zaradená do Aitólskeho spolku, čo ostrovu prinieslo rozvoj obchodu.

</doc>
<doc id="319610" url="https://sk.wikipedia.org/wiki?curid=319610" title="Diskografia Rihanny">
Diskografia Rihanny

Diskografia barbadoskej speváčky Rihanny obsahuje osem štúdiových albumov, jeden koncertný album, tri kompilácie, päťdesiattri singlov (vrátane trinástich singlov ako hosťujúci umelec a tri charitatívne single) a tridsaťštyri videoklipov. Od začiatku jej kariéry v roku 2005 predala celosvetovo 60 miliónov albumov a 215 miliónov singlov, čím sa stala jedným z najlepšie predávajúcich umelcov všetkých čias. Až 13 Rihanniných singlov sa dostalo na vrchol amerického singlového rebríčka Billboard Hot 100. Väčší počet singlov na čele rebríčka sa podarilo dostať už len Elvisovi Presleymu, Mariah Carey a The Beatles. Všetky jej albumy boli v Spojených štátoch certifikované ako platinové a multiplatinové od asociácie Recording Industry Association of America (RIAA) a celkovo sa ich v krajine predalo viac ako 10 miliónov kópií.
Rebríčky hitparád dobyla po prvýkrát v roku 2005 so singlom „Pon De Replay“, po podpísaní zmluvy s nahrávaciou spoločnosťou Def Jam Recordings. Jej debutový album "Music of the Sun" obsahuje prvky Karibského reggae, dancehallu a dance-popu. Druhým singlom z albumu sa stal „If It's Lovin' that You Want“. V roku 2015 sa z "Music of the Sun" celosvetovo predalo viac ako dva milióny kópií. Nasledujúci rok Rihanna vydala druhý štúdiový album "A Girl Like Me", ktorý bol viac popový. Z albumu sa celosvetovo predalo viac ako štyri milióny kópií. Z albumu vyšli štyri single: lámači rebríčok „SOS“ a „Unfaithful“, a tiež „We Ride“ a „Break It Off“. Videoklip pre skladbu „Unfaithful“ režíroval Anthony Mandler, a bol to jeden z mnohých videoklipov na ktorých spoločne spolupracovali. 
V roku 2007, Rihanna spolúčinkovala s J-Status a Shontelle na piesni „Roll It“ pred vydaním jej tretieho albumu "Good Girl Gone Bad". Album sa opäť posunul žánrovo k viac Európskemu dance-popu. Album zahŕňa single „Umbrella“, „Shut Up and Drive“, „Don't Stop the Music“ a „Hate That I Love You“. Ďalší rok vyšiel v reedícii pod názvom "Good Girl Gone Bad: Reloaded" s tromi novými skladbami. Nasledovali single „Take A Bow“, „Disturbia“ a „Rehab“. Do roku 2017 sa ho celosvetovo predalo viac ako deväť miliónov kópií. V rokoch 2008 a 2009 Rihanna spoluúčinkovala na singloch s Maroon 5, T.I., Jay-Z, Kanye West a taktiež spolupracovala aj na charitatívnej nahrávke „Just Stand Up!“.
V roku 2009 vyšiel štvrtý štúdiový album "Rated R", z ktorého sa celosvetovo predalo viac ako tri milióny kópií.
"Loud", jej piaty štúdiový album bol vydaný v novembri 2010. Prvý singel „Only Girl (In the World)“ dosiahol vrchol v rebríčkoch v pätnástich krajinách. Druhý singel „What's My Name?“ v spolupráci s Drakeom bodoval v Spojenom kráľovstve a v Spojených štátoch takisto na prvom mieste. Nasledujúce single boli „Raining Men“ v spolupráci s Nicki Minaj, „S&amp;M (Rihanna)|S&amp;M“, ktorý tiež dosiahol vrchol v americkom Billboard Hot 100, a taktiež „Man Down“ a „California King Bed“. „Cheers (Drink to That)“ nasledoval ako posledný šiesty singel z albumu. V roku 2011 sa tiež objavila singli Kanye Westa „All of the Lights“ a v singli „Fly“ od Nicki Minaj.
V novembri 2011 Rihanna vydala šiesty štúdiový album nazvaný "Talk That Talk". Prvým singlom z albumu sa stal „We Found Love“, na ktorom spolupracovala s Calvinom Harrisom, ktorý skladbu produkoval. Singel vládol rebríčkom v 29 krajinách. Aktuálne je v US Billboard Hot 100 desať týždňov, čím sa stal jej najdlhšie trvajúcim hitom na vrchole rebríčka a tiež najúspešnejším singlom jej kariéry. Druhý a tretí singel z albumu sú „You Da One“ a „Talk That Talk“ v spolupráci s Jay-Z. V roku 2012 Rihanna spoluúčinkovala na singloch „Princess of China“ od Coldplay a „Take Care“ od Drake.
Siedmy štúdiový album "Unapologetic "bol vydaný v roku 2012 a bol to jej prvý album, ktorý sa dostal na vrchol rebríčku Billboard Hot 200. Celkovo sa z albumu predalo celosvetovo viac ako štyri milióny kópií. Prvý singel z albumu „Diamonds“ mal veľký úspech, keďže sa dostal na vrchol hitparád v 20 krajinách. Nasledovali single „Stay“ v spolupráci s Mikky Ekko, „Pour It Up“ a „What Now“.
V roku 2016 vydala svoj ôsmy štúdiový album "Anti", ktorý sa taktiež dostal na vrchol rebríčku Billboard Hot 200.

</doc>
<doc id="319611" url="https://sk.wikipedia.org/wiki?curid=319611" title="Cirhóza pečene">
Cirhóza pečene

Cirhóza pečene je difúzny, chronický, progredujúci proces, ktorého výsledkom je úplná dezorganizácia architektoniky pečene.
Epidemiológia.
Ide o pomerne časté ochorenie a stále ho pribúda. Závažný je predovšetkým v posledných rokoch nárast počtu ochorení u žien. Existujú určité geografické rozdiely, ktoré sú dané napríklad sociálnymi pomermi, náboženstvom (arabské národy majú zakázaný alkohol), rozšírením vírusových a parazitárnych ochorení.
Typicky ochorenie postihuje dospelé osoby v produktívnom veku. Častejšie postihuje osoby zo sociálne nižších vrstiev spoločnosti.
Etiológia.
Cirhóza je ochorenie rôznej etiológie. Pri jej vzniku sa uplatňujú vplyvy metabolické, genetické, toxické, infekčné, spôsob výživy, socioekonomický status, úroveň hygieny i zamorenie životného prostredia rôznymi škodlivinami.
V Strednej Európe dominujú 3 príčiny cirhózy pečene:
Patogenéza.
Poškodzujúcim procesom vzniká nekróza pečeňových buniek. Dochádza ku deštrukcii pečeňových lalôčikov. Znižuje sa funkcia pečene. Nekrotické časti sú nahradzované bezcenným väzivom. Zostávajúce zdravé tkanivo začína regenerovať v podobe tzv. "„uzlov“". V dôsledku prebehnutých zmien sa mení aj cievne zásobenie pečene, ktoré sa chaoticky prestavuje. Dochádza ku vytvoreniu tzv. "„shuntov“", t. j. skratov medzi žilovým a tepenným riečiskom, ktoré majú za príčinu vznik portálnej hypertenzie. Tvoria sa väzivové septá medzi uzlami regenerovaného tkaniva, ktoré ďalej utláčajú cievne riečisko, čo ešte viac prehlbuje portálnu hypertenziu.
Klinický obraz.
Kompenzovaná cirhóza (latentná, subklinická).
Je to stav, kedy už nastali zmeny v pečeni, ale ochorenie ešte nie je plne rozvinuté. Organizmus ešte dokáže dané zmeny kompenzovať, pričom sa prejavuje toto poškodenie nešpecifickými príznakmi:
Postupne prechádza toto štádium do štádia dekompenzovanej cirhózy.
Dekompenzovaná cirhóza (pokročilá, klinická).
Toto štádium má veľmi pestrú symptomatológiu. Dekompenzácia môže byť "metabolická" (príznaky z porušenej funkcie pečene) alebo "vaskulárna" (príznaky vyplývajúce z portálnej hypertenzie), alebo sa vzájomne kombinujú. 
Subjektívne pacient sa sťažuje na:
Objektívne nachádzame u pacienta:
Diagnóza.
Anamnéza
Klinické vyšetrenie
Laboratórne vyšetrenie
Špeciálne vyšetrenie
Zobrazovacie vyšetrenie
Komplikácie.
portálna hypertenzia a jej dôsledky
hepatocelulárny karcinóm
zvýšená náchylnosť k infekcii
choroby tráviaceho traktu
osteopenia
tvorba hernií
Prognóza.
Prognóza závisí od miery spolupráce s pacientom, od etiológie ochorenia a od pokročilosti poškodenia pečene. Aj keď je zachovaná len 1/10 zdravého tkaniva pečene, je pečeň schopná plniť svoju funkciu. Hneď ako je prekročený tento limit dochádza ku pečeňovému zlyhávaniu. Príčinou úmrtia môže byť krvácanie z pažerákových varixov, hepatocelulárny karcinóm a hepatorenálne zlyhávanie.
Prevencia.
Najdôležitejší je boj proti šíreniu infekcie vírusom hepatitídy B a C a boj proti alkoholizmu.

</doc>
<doc id="319612" url="https://sk.wikipedia.org/wiki?curid=319612" title="Windows 3.1x">
Windows 3.1x

Windows 3.1x je séria 16-bitových operačných prostredí vyrábaných spoločnosťou Microsoft pre použitie na osobných počítačoch. Séria začala s Windows 3.1, ktorý bol najprv predávaný v marci 1992 ako nástupca Windows 3.0. Ďalšie vydanie bolo vydané medzi rokmi 1992 a 1994. Sériu nahradil Windows 95.
Windows 3.2.
V roku 1994 firma Microsoft vydala čínsku verziu Windows používajúcu zjednodušené čínske znaky pre čínsky trh. Updatovaný systém bol označovaný ako Windows 3.2.

</doc>
<doc id="319616" url="https://sk.wikipedia.org/wiki?curid=319616" title="Windows 9x">
Windows 9x

Windows 9x je všeobecný pojem, ktorý odkazuje na operačné systémy Microsoft Windows, ktoré sú založené na rozšírenom jadre Windows 95. Tento pojem zahŕňa všetky verzie Windows 95, Windows 98 a Windows Me.
Windows 9x je prevažne známy pre jeho použitie na stolných počítačoch. V roku 1998 Windows tvorili 82% podielu operačných systémov na trhu.

</doc>
<doc id="319617" url="https://sk.wikipedia.org/wiki?curid=319617" title="Windows 3.1">
Windows 3.1



</doc>
<doc id="319618" url="https://sk.wikipedia.org/wiki?curid=319618" title="Iguaçu (vodopády)">
Iguaçu (vodopády)

Vodopády Iguazu (, ) predstavujú najväčší systém vodopádov na Zemi. Ležia na rieke Iguaçu na hraniciach medzi Argentínou 80% a Brazíliou 20% na 25° 41' južnej šírky a 54° 26' západnej dĺžky. Voda sa tu v prepade dlhom asi 2,7 km rúti cez okraj lávovej plošiny do hĺbky asi 70 metrov. V období dažďov je tu prietok asi /s vody a asi 270 samostatných vodopádov, v období sucha klesá prietok na 300 m3/s a vodopádov je asi 150. Najväčším vodopádom sú "Diablove ústa". 
Obidva štáty, na ktorých hraniciach vodopády ležia, okolo nich vytýčili rozsiahle národné parky (Parque Nacional Iguazú na argentínskej strane a Parque Nacional do Iguaçu na brazílskej strane) chrániace ako vodopády, tak aj okolie tvorené z veľkej časti zachovaným pralesom. 
Vodopády sú hojne navštevované turistami, pre ktorých boli pod vodopádmi vybudované špeciálne lávky a observatóriá. Vodopády a oba priľahlé parky boli zaradené na zoznam svetového dedičstva UNESCO.

</doc>
<doc id="319619" url="https://sk.wikipedia.org/wiki?curid=319619" title="Cruzeiro">
Cruzeiro



</doc>
<doc id="319621" url="https://sk.wikipedia.org/wiki?curid=319621" title="Charles Ehresmann">
Charles Ehresmann

Charles Ehresmann (* 19. apríl 1905, Štrasburg, Francúzsko, vtedy Nemecké cisárstvo – † 22. september 1979, Amiens, Francúzsko) bol francúzsky matematik. Zaoberal sa predovšetkým diferenciálnou topológiou a teóriou kategórií. Je známy aj vďaka práci v topológii Lieových grúp. V oblasti diferenciálnej topológie je po ňom pomenovaná Ehresmannova veta.

</doc>
<doc id="319622" url="https://sk.wikipedia.org/wiki?curid=319622" title="Cruzeiro EC">
Cruzeiro EC



</doc>
<doc id="319624" url="https://sk.wikipedia.org/wiki?curid=319624" title="Cruzeiro Belo Horizonte">
Cruzeiro Belo Horizonte



</doc>
<doc id="319633" url="https://sk.wikipedia.org/wiki?curid=319633" title="Richard Courant">
Richard Courant

Richard Courant (* 8. január 1888, Lubliniec, Poľsko, vtedy Nemecké cisárstvo – † 27. január 1972, New York, USA) bol nemecký matematik. Je známy predovšetkým vďaka práci v aplikovanej matematike, matematickej fyzike a numerickej matematike, kde položil matematické základy metódy konečných prvkov, ktorá sa využíva pri numerickom riešení parciálnych diferenciálnych rovníc.

</doc>
<doc id="319645" url="https://sk.wikipedia.org/wiki?curid=319645" title="1. slovenská futbalová liga 1995/1996">
1. slovenská futbalová liga 1995/1996

1. slovenská futbalová liga 1995/96 bola v poradí 3. ročník slovenskej najvyššej futbalovej súťaže. Pravidelne ju usporadúva Slovenský futbalový zväz.

</doc>
<doc id="319657" url="https://sk.wikipedia.org/wiki?curid=319657" title="Slanická Osada">
Slanická Osada

Slanická osada je miestna časť Námestova. Je to novo vytvorené turistické stredisko, ktoré sa vybudovalo po dokončení Oravskej priehrady. 

</doc>
<doc id="319660" url="https://sk.wikipedia.org/wiki?curid=319660" title="Denis Sergejevič Grebeško">
Denis Sergejevič Grebeško



</doc>
<doc id="319663" url="https://sk.wikipedia.org/wiki?curid=319663" title="Majstrovstvá Európy v ľadovom hokeji 1924">
Majstrovstvá Európy v ľadovom hokeji 1924

IX. majstrovstvá Európy v ľadovom hokeji sa uskutočnili v dňoch 14. až 17. marca 1924 v Ľadovom paláci v talianskom Miláne. Zúčastnilo sa ich šesť krajín, Španielsko však súťaž nedohralo, keďže na svoj druhý zápas so Švédskom nenastúpilo. Česko-Slovensko sa z finančných dôvodov súťaže nezúčastnilo.
Hralo sa v dvoch trojčlenných skupinách (A: Švédsko, Švajčiarsko, Španielsko – B: Francúzsko, Belgicko, Taliansko). Svoj prvý a v histórii aj jediný titul získalo Francúzsko po finálovom víťazstve 2:1 (2:0, 0:1) nad Švédskom. O bronz sa nehralo, získali ho Belgicko aj Švajčiarsko.

</doc>
<doc id="319676" url="https://sk.wikipedia.org/wiki?curid=319676" title="Zaozernyj">
Zaozernyj



</doc>
<doc id="319680" url="https://sk.wikipedia.org/wiki?curid=319680" title="Claire Foyová">
Claire Foyová

Claire Elizabeth Foyová (* 16. apríl 1984, Stockport, Spojené kráľovstvo) je britská herečka.
Stala sa známou vďaka hlavnej úlohe v seriáli "Little Dorrit" televíznej stanice BBC1. Narodená v Stockporte, ako najmladšia z troch detí, žila aj v Manchestri a Leedsi. Neskôr sa jej rodina presťahovala do Longwicku v grófstve Buckinghamshire. V súčasnosti žije v štvrti Peckham na juhu Londýna.

</doc>
<doc id="319681" url="https://sk.wikipedia.org/wiki?curid=319681" title="Urbinská Venuša">
Urbinská Venuša

Urbinská Venuša (tal. "Venere di Urbino") je názov obrazu talianskeho renesančného maliara Tiziana.
Svojou schémou nadväzuje Tizianova "Urbinská Venuša" na Giorgioneho "Spiacu Venušu" (Tizian je vlastne spoluautorom tohto obrazu). Celkové poňatie diela je však iné. Ideálne krásna Giorgioneho "Venuša" spí v šírej podvečernej krajine, naproti tomu Tizianova, svetskejšia, s plnšími tvarmi a s individuálnymi rysmi tváre, odpočíva na lôžku v miestnosti, obsluhovaná slúžkami. 
Krásna mladá žena tu nezakryte dáva najavo svoju zmyselnosť, ktorú zvýrazňuje zlatistá pokožka jej nahého tela na bielej plachte. Červený zamat lôžka a zelený záves za ňou vytvárajú dokonalý kontrast. Scéna sa odvíja za skorého rána, čo naznačuje náznak brieždenia za oknom. Slúžky, na obraze v pozadí, chystajú panej šaty.
Je to dielo z pozostalosti urbinskej rodiny della Rovere (odtiaľ názov obrazu), zanechané poslednej členke rodiny Vittorii, manželke Ferdinanda II. de' Medici.
Tizian namaľoval toto plátno pre urbinského vojvodu Guidobalda II. v roku 1538. Patrí medzi najreprezentatívnejšie práce zrelého umelca. V diele cítiť inšpiráciu dvoch veľkých renesančných umelcov a Tizianových predchodcov: Michelangela a Raffaela. 
Dlho sa viedli polemiky koho vlastne mladá žena predstavuje. Až v druhej polovici 20. storočia bol prijatý názor, že nejde o žiadnu konkrétnu osobu a že toto dielo, zdobiace pôvodne urbinský palác, je vlastne alegóriou manželskej lásky a oddanosti.

</doc>
<doc id="319683" url="https://sk.wikipedia.org/wiki?curid=319683" title="Tolmačov (sopka)">
Tolmačov (sopka)



</doc>
<doc id="319685" url="https://sk.wikipedia.org/wiki?curid=319685" title="Tolmačova">
Tolmačova

Tolmačova (rus. Толмачева) môže byť:

</doc>
<doc id="319686" url="https://sk.wikipedia.org/wiki?curid=319686" title="Rhea Silvia">
Rhea Silvia



</doc>
<doc id="319687" url="https://sk.wikipedia.org/wiki?curid=319687" title="Hadrianove pamäti a iné prózy">
Hadrianove pamäti a iné prózy

Hadrianove pamäti a iné prózy je historický román - epištola o rímskom cisárovi Hadriánovi od autorky Marguerite Yourcenarovej. Písala ho od roku 1920 do roku 1951. Dielo malo veľký úspech u čitateľov. Román je napísaný historicky veľmi korektne a erudovane. Niekoľko prvých verzií autorka vlastnoručne zničila, pretože ich odmietali vydavatelia. Autorka si mohla okrem archívov a múzeí osobne obzrieť miesta, na ktorých sa odohráva dej románu. Za román obdržala cenu Francúzskej akadémie a bola do nej zvolená ako prvá žena v histórii tejto inštitúcie.
Obsah románu.
Dielo patrí do štýlu novoklasicizmu. Je písané formou spomienok - memoárov rímskeho cisára Hadriana na konci jeho života v prvej osobe vo forme dlhého listu svojmu nástupcovi Marcovi Aureliovi. Bohatá historická výprava s veľmi presnými údajmi o jeho živote sú prepletené s rozprávaním o jeho homosexuálnom vzťahu k Antinoovi. Dielo je doplnené poznámkou autorky a podrobnými poznámkami vydavateľa.
Antinoos opísaný rukou Marguerite Yorucenarovej sťaby v podaní Hadrianovom je grécky chlapec z Bytýnie a Arkádie, pôvodom mladučký pastierik, pre ktorého Hadrian vytvoril mnohé umelecké a architektonické skvosty tej doby. Po rituálnej samovražde Antinoa dal postaviť na jeho počesť v Egypte nové mesto Antinoe a Antinoa dal pochovať neďaleko v skalách ako faraóna. V Eleusíne (veštiarni) založil jeho božský kult, pretože Antinoos umrel ako posvätná obeť v chráme boha. 
V liste Markovi Aureliovi môžeme takisto čítať o novodobom Ježišovom kulte, ktorý práve vznikal, bolo to sto rokov po jeho skone na kríži. Opisuje sa v ňom cisárov vzťah ku Židom a kresťanom a ku tradičnej viere v Olymp a jeho panteón. Dobýjanie Jeruzalema je zaujímavou súčasťou histórie Hadrianovho panovania a preto je spomenuté i v jeho fiktívnom memoári. Román vykresľuje Hadriana ako neotrasiteľného vyznavača olympských božstiev. Ponúka sa porovnanie Antinoa a Krista na kríži, čo si autorka zrejme vedome pripúšťala ale výslovne neuviedla.

</doc>
<doc id="319688" url="https://sk.wikipedia.org/wiki?curid=319688" title="Kefalónia">
Kefalónia



</doc>
<doc id="319689" url="https://sk.wikipedia.org/wiki?curid=319689" title="Kefallinia">
Kefallinia



</doc>
<doc id="319690" url="https://sk.wikipedia.org/wiki?curid=319690" title="Keffalónia">
Keffalónia



</doc>
<doc id="319691" url="https://sk.wikipedia.org/wiki?curid=319691" title="Kefallénia">
Kefallénia



</doc>
<doc id="319692" url="https://sk.wikipedia.org/wiki?curid=319692" title="Kefalénia">
Kefalénia



</doc>
<doc id="319693" url="https://sk.wikipedia.org/wiki?curid=319693" title="Tolmačov Dol (sopka)">
Tolmačov Dol (sopka)



</doc>
<doc id="319696" url="https://sk.wikipedia.org/wiki?curid=319696" title="Cetinje (mesto)">
Cetinje (mesto)

Cetinje je mesto v južnej časti Čiernej Hory. V minulosti bolo hlavným mestom Čiernohorského kráľovstva. V meste je aj oficiálne sídlo prezidenta Čiernohorskej republiky.
Mesto leží na krasovej planine obklopenej vápencovými horami, vrátane Lovćena, čierneho vrchu, podľa ktorého bola pomenovaná celá krajina. Cetinje je historické mesto, ktoré bolo založené v 15. storočí. Neskôr sa stalo strediskom Čiernej Hory a pravoslávnej cirkvi.

</doc>
<doc id="319701" url="https://sk.wikipedia.org/wiki?curid=319701" title="Tomáš Skuhravý">
Tomáš Skuhravý

Tomáš Skuhravý (* 7. september 1965) je bývalý český futbalista. Hrával na poste útočníka.
Väčšinu svojej kariéry odohral v drese Sparty Praha a talianskeho Janova. Odohral 43 zápasov v národnom mužstve Česko-Slovenska, vrátane majstrovstiev sveta 1990, kde strelil 5 gólov, čím sa stal druhým najlepším strelcom turnaja.

</doc>
<doc id="319704" url="https://sk.wikipedia.org/wiki?curid=319704" title="Iľja Grigorievič Ehrenburg">
Iľja Grigorievič Ehrenburg



</doc>
<doc id="319706" url="https://sk.wikipedia.org/wiki?curid=319706" title="Marianne Vosová">
Marianne Vosová

Marianne Vosová, (hol. "Marianne Vos;" * 13. máj 1987, Babyloniënbroek, Holandsko) je všestranná holandská cyklistka. Dosiahla vynikajúce výsledky na dráhe, ceste aj v teréne.
Úspechy.
Vo svojej doterajšej kariére získala osem titulov majsterky sveta, dve olympijské víťazstvá a dva tituly majsterky Európy v kategórii žien a jeden titul majsterky sveta v kategórii junioriek.
Externé odkazy.
Oficiálna stránka

</doc>
<doc id="319719" url="https://sk.wikipedia.org/wiki?curid=319719" title="Brno-Útěchov">
Brno-Útěchov

Brno-Útěchov je mestská časť na severovýchodnom okraji štatutárneho mesta Brna. Pod názvom Útěchov u Brna tiež katastrálne územie a ako Útěchov do 1. júla 1980 samostatná obec.
Mestská časť je s rozlohou 117,81 ha najmenšou mestskou časťou Brna, je tu evidovaných 19 ulíc a 347 adries.

</doc>
<doc id="319720" url="https://sk.wikipedia.org/wiki?curid=319720" title="Útěchov">
Útěchov

Útěchov môže byť:

</doc>
<doc id="319721" url="https://sk.wikipedia.org/wiki?curid=319721" title="Útěchov u Brna">
Útěchov u Brna



</doc>
<doc id="319728" url="https://sk.wikipedia.org/wiki?curid=319728" title="Topologický priestor">
Topologický priestor

Topologický priestor je matematická štruktúra, ktorá umožňuje formalizovať a zovšeobecniť koncepty ako konvergencia, spojitosť, či kompaktnosť. Tieto sú definované na základe vzťahov medzi množinami, na rozdiel od metrických priestorov, kde sa definujú pomocou vzdialenosti. Topologické priestory sa ako formalizácia vyskytujú takmer vo všetkých oblastiach matematiky. Sú predmetom štúdia topológie.
Definícia.
Klasická definícia.
Topologický priestor je usporiadaná dvojica formula_1, kde "X" je množina a formula_2, ktorej prvky sa nazývajú aj otvorené množiny, je množina podmnožín "X", pre ktorú sú splnené nasledujúce tri podmienky:
Tretia podmienka je ekvivalentná s podmienkou, ktorá hovorí, že prienik ľubovoľného konečného počtu otvorených množín je otvorená množina.
Množina formula_2 sa nazýva aj "topológia" na množine "X", toto pomenovanie má však odlišný význam ako názov topológia v zmysle vedy o topologických priestoroch. Prvky množiny "X" sa zvyčajne nazývajú "body", podmnožiny "X" patriace do formula_2 sa nazývajú "otvorené množiny", každý komplement otvorenej množiny sa nazýva "uzavretá množina".
Je dôležité si uvedomiť, že množina uzavretých množín v "X" nie je to isté ako formula_9. Množina totiž môže byť otvorená aj uzavretá súčasne. Takýmito množinami sú napríklad formula_10 alebo "X", keďže sú komplementárne (pracuje sa s univerzom "X") a zároveň otvorené (z definície topologického priestoru).
Definícia pomocou uzavretých množín.
Použitím de Morganových zákonov je možné jednoduchým spôsobom odvodiť ekvivalentnú definíciu topologického priestoru, ktorá namiesto podmienok na otvorené množiny kladie podmienky na uzavreté množiny. Teda je možné povedať, že topologický priestor je usporiadaná dvojica formula_1, kde "X", formula_2, otvorené a uzavreté množiny sú definované rovnako ako vyššie, a kde platí:
Definícia pomocou Kuratowského axióm uzavretosti.
Inou možnosťou definície topologického priestoru (ktorá je však ekvivalentná s klasickou definíciou) je definícia topologickej štruktúry pomocou súborov axióm, s ktorou prišiel poľský matematik Kazimierz Kuratowski. Podľa tejto definície je topologický priestor usporiadaná dvojica formula_13, kde "X" je množina a
formula_14
je operátor uzáveru, pre ktorý sú splnené nasledujúce podmienky (Kuratowského axiómy):
Definícia pomocou axióm susednosti.
Ďalšou ekvivalentnou definíciou topologického priestoru, s ktorou prišiel Felix Hausdorff, je jeho definícia pomocou tzv. axióm susednosti. Podľa tejto definície je topologický priestor usporiadaná dvojica formula_19, kde "X" je množina a formula_20 je trieda množín formula_21, kde každé formula_21 je množina podmnožín "X" nazývaných "okolie" bodu formula_23, pričom platia nasledujúce podmienky (axiómy susednosti):
Príklady topologických priestorov.
Sierpińského priestor.
Najjednoduchším príkladom topologického priestoru, ktorý nie je ani triviálny, ani diskrétny je tzv. "Sierpińského priestor", pomenovaný podľa Wacława Sierpińského. Ide o topologický priestor na množine {0,1}, ktorého otvorené množiny sú
formula_39
a ktorého uzavreté množiny sú
formula_40
Jednoprvková množina {0} je uzavretá a nie otvorená, jednoprvková množina {1} je otvorená a nie uzavretá.
Hausdorffove priestory.
"Hausdorffov priestor", pomenovaný podľa Felixa Hausdorffa, nazývaný aj "separabilný priestor" alebo "T2 priestor", je taký topologický priestor, v ktorom pre ľubovoľné dva body existuje dvojica disjunktných okolí. Každý metrický priestor je Hausdorffov priestor.
Základné pojmy teórie topologických priestorov.
Okolie bodu.
Množina formula_41 sa nazýva okolím bodu formula_23 v topologickom priestore formula_43, ak existuje množina formula_44 taká, že formula_45.
Podľa toho, či je okolie "V" bodu "x" otvorená alebo uzavretá množina, nazýva sa "V" otvoreným alebo uzavretým okolím bodu "x".
Vnútro množiny.
Neformálne možno povedať, že vnútro množiny "A" tvoria práve všetky body z "A", ktoré neležia "na jej kraji," ale "vnútri." Je však dôležité, že aj keď je takéto vysvetlenie intuitívne (napr. z klasickej topológie na množine formula_46), vo všeobecnosti je bez formálnej definície pomerne problematické rozhodnúť o tom, čo je kraj a čo vnútro množiny.
Formálne, vnútro množiny formula_47 (označované int ("A") alebo alebo "A°") v topologickom priestore formula_43 je množina všetkých bodov "x" z "A", pre ktoré existuje okolie, ktoré je celé v "A". Teda,
 formula_49
Uzáver množiny.
Uzáver množiny "A", označovaný formula_50 alebo formula_51, je najmenšia uzavretá množina "B", pre ktorú platí formula_52 To je ekvivalentné s nasledujúcou formálnou definíciou: uzáver množiny "A" v topologickom priestore formula_43 je množina všetkých bodov formula_23, ktoré nepatria dovnútra množiny formula_55 Čiže,
 formula_56
Ak rozpíšeme definíciu vnútra množiny a výsledný logický výraz vhodne upravíme, dostaneme:
 formula_57
Táto definícia uzáveru predpokladá klasickú definíciu topologického priestoru. Zjavne, pokiaľ sa použije definícia pomocou Kuratowského axióm uzavretosti, je uzáver definovaný len ako zobrazenie spĺňajúce stanovené axiómy.
Hranica množiny.
Hranica množiny "A" v topologickom priestore formula_43, označovaná bd ("A") alebo formula_59, je množina všetkých bodov, ktoré patria do uzáveru množiny "A", ale nepatria do jej vnútra. Teda,
 formula_60
Husté a riedke množiny.
Množina formula_47 sa nazýva hustá v topologickom priestore formula_43, ak jej uzáver je celá množina "X" (komplementárna množina neobsahuje žiadne vnútorné body), čiže ak platí množinový vzťah
 formula_63
Množina formula_64 sa nazýva riedka v topologickom priestore formula_43, ak vnútro jej uzáveru je prázdna množina, čiže ak platí
 formula_66
Hromadné a izolované body.
Pre definíciu pojmov ako spojité zobrazenie, či limita, je kľúčový pojem hromadného bodu. Bod formula_23 sa nazýva hromadný bod množiny formula_47 v topologickom priestore formula_43, ak každé rýdze okolie bodu "x" (t. j. okolie bodu "x" bez bodu "x") má neprázdny prienik s množinou "A".
Bod formula_70 sa nazýva izolovaný bod množiny formula_47 v topologickom priestore formula_43, ak existuje okolie formula_73 také, že pre zodpovedajúce rýdze okolie platí
 formula_74
Báza topologického priestoru.
Báza topologického priestoru formula_1 je taká množina formula_76 otvorených množín z formula_2, že všetky otvorené množiny (prvky formula_2) sa dajú zapísať ako zjednotenie množín z bázy formula_76. Čiže množina formula_80 je báza topologického priestoru formula_1 práve vtedy, keď platí
formula_82
Báza topologického priestoru formula_43 sa niekedy nazýva aj báza topológie formula_2.
Spojité zobrazenia v topologických priestoroch.
Topologické priestory umožňujú definovať pojem spojitého zobrazenia, pričom definícia je zovšeobecnením klasických definícií, napríklad pre funkcie jednej alebo viacerých reálnych premenných.
Zobrazenie formula_85 medzi topologickými priestormi formula_43
a formula_87 je spojité, ak pre každú otvorenú množinu z "Y" (teda ľubovoľnú množinu z formula_76) je jej inverzný obraz zobrazením "f" otvorená množina v "X" (teda prvok formula_2). Teda, formálne, formula_85 je spojité, ak platí
formula_91
kde "f−1(V)" je definované ako
formula_92
Priame použitie takejto definície môže byť problematické, preto sa definuje príbuzný pojem – spojitosť zobrazenia v bode. Zobrazenie formula_85 medzi topologickými priestormi formula_43 a formula_87 je spojité v bode formula_23, ak pre každé okolie "V" bodu formula_97 v priestore formula_87 existuje okolie "U" bodu "x" v priestore formula_43 také, že formula_100.
Homeomorfizmus.
Homeomorfizmus sa definuje ako spojité bijektívne zobrazenie medzi topologickými priestormi formula_43 a formula_87, ktoré má spojité inverzné zobrazenie. Homeomorfizmus je izomorfizmus v kategórii topologických priestorov, teda je to zobrazenie zachovávajúce všetky topologické vlastnosti daného priestoru. Ide teda o druh topologickej ekvivalencie.

</doc>
<doc id="319730" url="https://sk.wikipedia.org/wiki?curid=319730" title="Renga">
Renga

Renga () je klasický žáner japonskej poézie. Je to dlhá reťazová báseň s pevnou formou, ktorú tvoria dvaja alebo viacerí autori. Má najmenej dve strofy (). Úvodná, formalizovaná strofa "hokku" (発句) sa stala základom moderného žánru "haiku".
Strofy na seba nadväzujú a reťazia sa. Sú rôzne varianty pravidiel určujúcich kedy ktorý typ slohy nasleduje. Toto sa stanovuje vopred a autori prednášajú svoje slohy, ktoré jeden účastník zapisuje. Je to teda kolaboratívne dielo tvorené autormi majúcimi okamžitú inšpiráciu a poetické schopnosti.
Renga je typ pevného, v zmysle západnej poézie viazaného verša a vznikla ako reakcia na intuitívnu a voľnejšiu poéziu "tanka". Ustálená forma však môže mať modifikácie, záleží od vopred daných propozícií.
Proces tvorby básne renga má tiež ustálenú formu. Je vždy známy hostiteľ a miesto, ktoré poskytuje básnikom, je určený tajomník-zapisovateľ a hlavný hosť sedenia, ktorý tvorí úvodnú slohu "hokku" určenú pre čestných hostí. Samozrejme sú známi i ďalší poeti. Tajomník zapisuje protokol okolo organizácie sedenia a táto listina aj s podpismi autorov má slúžiť ako svedectvo o autorstve básne.
Stavba.
Hokku.
Prvá strofa, "hokku", pozostáva zo 17 slabík (presnejšie mór) usporiadaných do troch veršov obsahujúcich 5 + 7 + 5 mór. Skladá ju čestný hosť spoločného básnického posedenia. Musí obsahovať "kigo" (季語), ustálené slovo alebo slovné spojenie symbolizujúce jedno z ročných období alebo udalosti v roku, ako aj predel, "kiredži" (切れ字), ustálené slovo alebo časticu na konci verša.
Waki.
Druhá strofa, "wakiku" (脇句) alebo len "waki" (脇), pozostáva zo 14 mór rozdelených do dvoch veršov po 7. Skladá ju hostiteľ alebo organizátor spoločného básnického posedenia. 
Daisan.
Tretia strofa, "daisan" (第三) pozostáva z 5-7-5 mór. Musí končiť slovesom v tvare s príponou "-te", ktorá umožní ďalšiemu básnikovi ľahšie nadviazať pokračovanie.
Hiraku.
Strofy medzi treťou a poslednou strofou sa nazývajú "hiraku" (平句), pokojné alebo ploché.
Ageku.
Posledná strofa, ktorá ukončuje a uzatvára báseň renga, sa nazýva "ageku" (挙句).
Dejiny.
Prvý záznam o básni typu renga je z roku 1125 v cisárskej antológii poézie "Kinjó waka šú". Z roku 1488 je zachovaný básnický útvar renga so sto veršami. Autori sú traja: Sočó, Šóhaku a Lio Sógi, ktorí boli u Minase Sangin Hyakuina ako hostiteľa.

</doc>
<doc id="319739" url="https://sk.wikipedia.org/wiki?curid=319739" title="Javorníček">
Javorníček

Javorníček je národná prírodná rezervácia v pohorí Považský Inovec v podcelku Nízky Inovec, približne východne od zrúcaniny hradu Tematín.
Nachádza sa v katastrálnom území obcí Lúka, Stará Lehota a Hrádok, okres Nové Mesto nad Váhom v Trenčianskom kraji. Vyhlásená bola v roku 1982 na rozlohe , bez ochranného pásma. Na území rezervácie platí 5. stupeň ochrany.
Predmetom ochrany sú: "Zachovalé sutinové lesy a vápencové bralá v Považskom Inovci s bohatou flórou i faunou význačnou zastúpením severských i teplomilných prvkov na vedeckovýskumné a náučné ciele. Rezervácia je od roku 2004 súčasťou územia európskeho významu Tematínske vrchy.

</doc>
<doc id="319740" url="https://sk.wikipedia.org/wiki?curid=319740" title="Tematínska lesostep">
Tematínska lesostep

Tematínska lesostep (staršie "Tematínske vrchy") je národná prírodná rezervácia v pohorí Považský Inovec v podcelku Nízky Inovec, južne od vrchu "Ihelník" (), približne západne od zrúcaniny hradu Tematín. Je v správe štátnej ochrany prírody Biele Karpaty. 
Nachádza sa v katastrálnom území obce Lúka v okrese Nové Mesto nad Váhom v Trenčianskom kraji. Vyhlásená bola v roku 1976 na rozlohe , s ochranným pásmom . Rezervácia je od roku 2004 súčasťou územia európskeho významu Tematínske vrchy. Na území rezervácie platí 4. a 5. stupeň ochrany.
Predmetom ochrany je: "Zachovalý, krajinne významný prírodný prvok s pestrou kvetenou, v ktorej sa striedajú teplo- a suchomilné ponticko-panónske prvky s prvkami západokarpatskými. V porastoch lesostepného charakteru žije značný počet vzácnych ponticko-mediteránskych druhov fauny".

</doc>
<doc id="319744" url="https://sk.wikipedia.org/wiki?curid=319744" title="Kňaží vrch">
Kňaží vrch

Kňaží vrch je prírodná rezervácia v pohorí Považský Inovec v podcelku Nízky Inovec, západne od spojnice vrchov "Kňaží vrch" () a "Rovence" (). Je v správe štátnej ochrany prírody Biele Karpaty.
Nachádza sa v katastrálnom území obcí Modrová, Stará Lehota a Lúka v okrese Nové Mesto nad Váhom v Trenčianskom kraji. Vyhlásená bola v roku 1988 na rozlohe , bez ochranného pásma. Rezervácia je od roku 2004 súčasťou územia európskeho významu Tematínske vrchy. Na území rezervácie platí 5. stupeň ochrany.
Predmetom ochrany sú: "Zachované spoločenstvá skalných stepí a duba plstnatého v Považskom Inovci."

</doc>
<doc id="319747" url="https://sk.wikipedia.org/wiki?curid=319747" title="Soccer City">
Soccer City

Soccer City (doslova: "futbalové mesto") je jedným z futbalových štadiónov v Južnej Afrike, na ktorom sa hrali Majstrovstvá sveta vo futbale 2010. Štadión sa nachádza v juhozápadnej časti Johannesburgu, neďaleko Soweta. Štadión bol postavený v 80. rokoch, bol zrekonštruovaný a je známy tým, že v roku 1990 sa na ňom konalo prvé masové zhromaždenie na podporu Nelsona Mandelu po jeho prepustení z väzenia. Základný architektonický tvar štadióna bol inšpirovaný tradičnou africkou nádobou zvanou "kalabaš". Po rekonštrukcii má štadión kapacitu 94 000 divákov. 
Na tomto štadióne sa hralo aj finále Afrického pohára národov v roku 1996, v ktorom zvíťazili domáci futbalisti JAR nad Tunisom 2 : 0. 
Na tomto štadióne sa odohral 11. júna otvárací zápas Majstrovstiev sveta vo futbale 2010 medzi domácim mužstvom a Mexikom a 11. júla 2010 sa tu odohrá aj finále majstrovstiev.

</doc>
<doc id="319749" url="https://sk.wikipedia.org/wiki?curid=319749" title="Moses Mabhida Stadium">
Moses Mabhida Stadium

Moses Mabhida Stadium je jedným z futbalových štadiónov v Južnej Afrike, na ktorom sa hrali Majstrovstvá sveta vo futbale 2010. Nový štadión v meste Durban má kapacitu 70 000 divákov. Dizajn štadióna je inšpirovaný juhoafrickou vlajkou: dve podnožia oblúka sa na južnej strane spájajú s jedným podnožím na severnej strane, čo symbolizuje novú jednotu kedysi rozdelenej krajiny. 
Štadión je vybudovaný ako multifunkčný priestor, systém chodníkov pre peších spája štadión s plážou. Súčasťou komplexu je aj amfiteáter a lanovka vyvážajúca záujemcov na plošinu na vrchole oblúka s rozpätím 350 metrov, z ktorej je zvýšky 106 metrov nad ihriskom úžasný výhľad na líniu pobrežia a mesto. 
Štadión je pomenovaný po Mosesovi Mabhidovi, ktorý sa narodil v chudobnej rodine, ktorú vyhnali z pôdy. Stal sa popredným juhoafrickým odborárom a svoj život venoval boju proti apartheidu. Bol aj veliteľom Umkhonto we Sizwe, ozbrojeného krídla Mandelovej politickej strany Africký národný kongres.

</doc>
<doc id="319750" url="https://sk.wikipedia.org/wiki?curid=319750" title="Green Point Stadium">
Green Point Stadium

Green Point Stadium (doslova "štadión na zelenej vyhliadke") bol futbalový štadión v Kapskom Meste Južnej Afrike. 
Green Point štadión mal kapacitu 18 000 sedadiel. Využíval sa predovšetkým na futbalové zápasy, bol domovským štadiónom klubov Santos Football Club a Ajax Cape Town. Okrem toho hostil hudobné koncerty, vrátane Michaela Jacksona, U2, Metallicy, Paula Simona, Robbieho Williamsa, Coca Cola Colab Massive Mix a úvodný koncert série charitatívnych koncertov 46664, organizovanej Nelsonom Mandelom v prospech obetí AIDS. Štadión bol v roku 2007 zbúraný a pre potreby majstrovstiev sveta 2010 bol v Kapskom meste postavený Cape Town Stadium s kapacitou 70 000 divákov.

</doc>
<doc id="319751" url="https://sk.wikipedia.org/wiki?curid=319751" title="Nelson Mandela Bay Stadium">
Nelson Mandela Bay Stadium

Nelson Mandela Bay Stadium je jedným z futbalových štadiónov v Južnej Afrike, na ktorom sa hrali Majstrovstvá sveta vo futbale 2010. Štadión bol špeciálne vybudovaný pre tieto Majstrovstvá sveta. Jeho pýchou je strešná konštrukcia a nádherný výhľad na jazero North End. 
Na štadióne sa hrali zápasy v skupine a osemfinále, jedno štvrťfinálové stretnutie a 10. júla 2010 zápas o tretie miesto medzi Uruguajom a Nemeckom.
Externé odkazy.
Oficiálna stránka 

</doc>
<doc id="319752" url="https://sk.wikipedia.org/wiki?curid=319752" title="Free State Stadium">
Free State Stadium

Free State Stadium (doslova: "štadión slobodného štátu") je štadión v Bloemfonteine v Južnej Afrike, na ktorom sa hrali Majstrovstvá sveta vo futbale 2010. V roku 2009 bol prebudovaný pre Pohár konfederácie, kedy USA prekvapivo porazili úradujúcich majstrov Európy - Španielov. Štadión ma kapacitu 45 000 sedadiel. 
V priebehu MS vo futbale sa tu plánovali hrať zápasy v skupine a osemfinálové zápasy.

</doc>
<doc id="319754" url="https://sk.wikipedia.org/wiki?curid=319754" title="Giacomo Casanova">
Giacomo Casanova

Giacomo Casanova, celým menom Giacomo Girolamo Casanova (* 2. apríl 1725, Benátky – † 4. jún 1798, Duchcov), bol taliansky spisovateľ-prozaik, dramatik, básnik, cestovateľ, voľnomyšlienkar. Svoje divadelné hry podpisoval menom de Saingalt.
Život.
Mladosť.
Casanova sa narodil v Benátkach 18.storočia v hereckej rodine. Matka Zanetta Casanovová bola krásna primadona, ktorá si aj po manželovej smrti vedela vytvoriť samostatnú kariéru v talianskom divadle. Jej vplyv v divadelnom prostredí postúpil natoľko, že pre ňu písali hry, napríklad Carlo Goldoni pre ňu napísal "La Pupilla". Zanetta zverila výchovu syna Giacoma svojej matke. Príspevok starej mamy k výchove bol najmä vo vyliečení Giacomovej "tuposti" a krvácania z nosa tak, že ho zaviedla k čarodejnici. Domnievala sa, že je to potrebné, Casanova totiž ešte v ôsmich rokoch nevedel čítať.
Keď jeho otec skonal predčasne v tridsiatich šiestich rokoch, zasiahli tútori sirôt. Giacomo sa dostal do opatrovníctva Alvisia Grimaniho, nielen veľmi bohatého a vplyvného, ale aj lakomého benátskeho patricia. Poslal ho do Padovy do školy, kde malý Giacomo žil v biede.
V roku 1737 ako dvanásťročný vstúpil na pôdu univerzity v Padove, na právnickú fakultu. V roku 1739 ju musel opustiť, lebo prehral definitívne posledné peniaze v hazarde. Vrátil sa do Benátok k starej mame. Ako šestnásťročný mládenec dostal nižšie cirkevné vysvätenie zásluhou vplyvu svojej matky. Prijali ho do služieb u senátora Malipiera. Tu sa dovŕšila jeho výchova typického benátskeho mládenca, ktorému nebola cudzia otvorenosť benátskych mravov.
Umožnilo sa mu, aby ukázal svoju schopnosť písať kázne. Darilo sa mu a vybral do zvončeka slušnú sumu. Jeho kazateľská popularita vydržala tri mesiace, lebo sa začal zajakávať a začal trpieť trémou. No stále mal prístup do salónov aristokracie a kurtizán, ktorí riadili spoločenský život v Benátkach. Ctižiadostivý Casanova sa rozhodol po rôznych erotických dobrodružstvách odísť do Ríma dúfajúc, že tam urobí kariéru. Neskôr odchádza do Neapola do služby ku kardinálovi. Tu sa prejavila jeho nechuť robiť tento typ kariéry, keď sa v jednej intrige postavil na stranu bezmocného dievčaťa proti svojmu chlebodarcovi prekaziac mu intímne dobrodružstvo. Casanova dostáva výpoveď z cirkevných kruhov a odporúčajúci list do Istanbulu. Zahodil masku mladého abbého a kúpil si v Benátkach hodnosť nižšieho dôstojníka, načo odcestoval do Osmanskej ríše a na ostrov Korfu. V Istanbule bol hosťom Ahmeda pašu, francúzskeho šľachtica a islamského konvertitu zaujímajúceho vysoké postavenie na dvore sultána. Ahmed paša pred konvertovaním velil kresťanskej armáde, ktorá natrvalo porazila a vyhnala Osmanov z Európy. Casanova dostal od neho školenie vo voľnomyšlienkarstve, ktoré dovŕšilo jeho vzdelanie začaté u Malipiera, v Ríme a Neapole. 
Dospelosť.
Spôsob života Casanovu bolo odvtedy cestovanie po Európe, návraty do Benátok, hazardné hráčstvo, dobrodružstvá so ženami a pokusy preniknúť do aristokratických kruhov ako rovnocenný člen, čo sa mu nikdy nepodarilo. Zvyčajne sa zaplietol v ich budoároch, no do salónov neprenikol.
V roku 1753 vstúpil do slobodomurárskej lóže v Lyone, o čom svedčí len spomienka v jeho pamätiach. 
Po dlhšom pobyte vo Francúzsku odcestoval do Viedne a odtiaľ odišiel na výlet do Bratislavy (vtedy Pressburg). V roku 1753 zavítal aj do biskupského paláca na ples, kde uvidel sedieť kniežacieho biskupa nad kopou zlata a hrať farao. Casanova mal vtedy dvadsaťosem rokov. Túto udalosť spomína vo svojich pamätiach. 
V spleti dobrodružstiev, intríg a pobytu na hrane šikmej plochy sa zaujímavo vyníma jeho nápad inštalovať štátnu lotériu ako prostriedok na zvýšenie príjmu do štátneho rozpočtu Francúzska. Projekt sám vymyslel, presadil, no politický osoh a zisk z neho mal kardinál de Bernis. Casanovov výmysel bol prvou uskutočnenou štátnou lotériou v dejinách a odvtedy sa veľmi dobre ujal. 
Z nedostatku iných peňažných zdrojov začal písať. Vymyslel projekt prekladu Iliady, na ktorý získal dar od veľa aristokratov a boháčov v Benátkach. Bol pomerne dobre vzdelaný v klasických vedách ako literatúra a dejiny. Bol hudobne nadaný, hral na husliach. Ovládal výborne francúzštinu, ktorá v 18. storočí dominovala v Európe ako diplomatický a kultúrny jazyk. Vedel vynikajúco šermovať. Napriek svojmu voľnomyšlienkarstvu sa vždy postavil na stranu bezmocných žien, čo je v protiklade so zaužívaným názorom o jeho povrchnosti a sebeckosti. Ako dôkaz sa dá uviesť súboj v Poľsku o česť jednej benátskej kurtizány. Pravidelne posielal peniaze svojej družke a synovi do Benátok, ktorých tam zanechal po osemročnom spoločnom živote. 
Medzi jeho nedostatky patrila nestálosť a zvyk prežívať v okrajových skupinách spoločnosti ako hazardní hráči, herci, kaukliari a cirkusanti, mystici, čarodejníci a kurtizány. Dostal sa aj do väzenia. Jeho pobyt v benátskych olovených komorách a útek je známy z jeho diela "História môjho úteku", vydaného v roku 1787. Pravdepodobne bol uväznený za to, že zviedol mníšku pochádzajúcu zo vznešeného benátskeho rodu a za podozrenie zo špionáže.
Napokon, najkontroverznejšie obdobie tohto voľnomyšlienkarskeho osvieteneckého dobrodruha bolo obdobie medzi 1774 – 1782, keď ho nakoniec zobrala Serenissima na milosť a mohol sa vrátiť z 19-ročného vyhnanstva do Benátok. Osem rokov sa živil ako udavač inkvizície. Zbieral informácie o známych, ktorí čítali zakázanú literatúru: Lukianos, Voltaire, Niccolò Machiaveli aj Julien Offray de La Mettrie, atď. Benátska inkvizícia, mimoriadne agilná, archivovala Casanovove písomné udania. Casanova napísal opäť pamflet proti mocnej rodine Grimaniovcov. Bez peňazí odišiel do Terstu. Tu začal svoju poslednú európsku cestu do Viedne, Kolína, Aachen, Amsterdamu, Bruselu a Paríža. Nakoniec sa mu naskytla príležitosť pracovať u benátskeho veľvyslanca vo Viedni ako tajomník do roka 1785.
Posledná etapa.
Vypovedali ho z viacerých štátov Európy, kde sa predtým dostal do súkromného styku s najvyššími mocnármi, prelátmi a diplomatmi. Casanova bol podľa vlastných pamätí člen slobodomurárskej lóže vo Francúzsku, v službách ktorej cestoval ako posol a údajný agent. Svoje prijatie do lóže opísal v pamätiach. 
Udalostiam okolo Francúzskej revolúcie sa však vyhol, od roka 1785 pobýval už na zámku Duchcov u kniežaťa z Valdštejna. Sústreďoval sa na spisovanie svojich rokokových dobrodružstiev v diele "Pamäte, história môjho života". Obsahuje tritisíc stránok obsažných spomienok až do roka 1774. V prvom roku svojho pobytu na Duchcove napísal esej "Pojednanie o mravoch, vedách a umeniach". Občas cestoval, aby sa stretol s Goethem vo Weimare alebo si išiel hľadať prácu do Berlína. Skonal na Duchcove v roku 1798. Jeho najobľúbenejšia veta bola: "Fata viam invenient". (Osud si svoju cestu nájde)
Dielo.
Tvorba má znaky nastupujúcej osvietenskej kultúry na konci obdobia rokoka. Písal divadelné hry, pamôte, eseje, listy. 

</doc>
<doc id="319771" url="https://sk.wikipedia.org/wiki?curid=319771" title="Filipka">
Filipka

Filipka môže byť:

</doc>
<doc id="319779" url="https://sk.wikipedia.org/wiki?curid=319779" title="Michail Vasilievič Frunze">
Michail Vasilievič Frunze

Michail Vasilievič Frunze (; * 2. február 1885, Biškek, Kirgizsko – † 31. október 1925, Moskva, ZSSR) bol sovietsky politik, vojenský činiteľ a významná osobnosť ruskej občianskej vojny. 
Životopis.
Mladosť.
Frunze sa narodil v rodine lekára rumunskej národnosti, ktorý pochádzal z Chersonskej gubernie. Najprv študoval v Alma-Ate a neskôr na Petrohradskej univerzite. 
Revolucionár.
V roku 1903, vstúpil do Sociálnodemokratickej robotníckej strany Ruska. Na druhom kongrese, počas ideologického rozporu medzi Leninom a Martovom, dvoma hlavnými straníckymi vodcami sympatizoval Frunze s Leninom a jeho boľševikmi. 
Dva roky po kongrese sa stal Frunze dôležitým účastníkom revolúcie v roku 1905 kedy stál v čele textilných robotníkov v Ivanove. Keď revolúcia neuspela bol Frunze zatknutý a za protištátnu činnosť odsúdený na trest smrti. Trest mu bol na poslednú chvíľu zmenený na vyhnanstvo na Sibír, kde strávil desať rokov. V roku 1915 Frunze utiekol a stal sa editorom boľševického týždenníka Iskra. Do vypuknutia februárovej revolúcie používal pseudonym Arsenij-Trifonyč.
Revolúcia.
Počas februárovej revolúcie sa stal Frunze vedúcim ľudových milícií v Minsku, a neskôr sa stal prezidentom Bieloruského sovietu. Neskôr odišiel do Moskvy, a viedol ozbrojené oddiely robotníkov, aby pomohli pri zápase o kontrolu nad mestom. 
Občianska vojna.
Po októbrovej revolúcii sa v roku 1918 stal Frunze vojenským komisárom pre Ivanovo. Počas počiatočných dní ruskej občianskej vojny bol Frunze vymenovaný hlavou severnej skupiny armád. Potom čo Frunze porazil admirála Alexandra Kolčaka a Bielu armádu pri Omsku, poveril ho Lev Trockij (vtedajšia hlava Červenej armády) velením na východnom fronte.
V novembri roku 1920 získal Frunze Krym a vyhnal veliteľa Bielogvardejcov Piotra Vrangeľa a jeho vojenské jednotky z Ruska. Podarilo sa mu tiež zničiť Čiernu armádu na Ukrajine a nacionalistov pod vedením Simona Petľuru. 
V roku 1921 bol Frunze zvolený do ústredného výboru strany a v januári 1925 sa stal predsedom revolučnej vojenskej rady. V tejto funkcii sa významne zaslúžil o zlepšenie organizácie armády. Podpora Grigorija Zinovieva spôsobila, že sa Frunze dostal do konfliktu so Stalinom.
Smrť.
Frunze bol považovaný za potenciálneho následníka Lenina vďaka svojej schopnosti riešiť teoretické a praktické problémy straníckeho programu. 
V polovici roka 1925 začal Frunze trpieť bolesťami brucha. Mnohokrát mu bola ponúknutá operácia, Frunze sa jej však bál a odmietal. Neskôr sa mu však jeho stav zhoršil a musel byť hospitalizovaný. 
Frunze zomrel 31. októbra 1925 na otravu chloroformom pri operácii. Je možné, že za jeho smrť nesie zodpovednosť Stalin, neexistuje však na to dôkaz. Bol pochovaný pri Kremeľskom múre v Moskve. Všetci štyria lekári, ktorí Frunzeho operovali zomreli roku 1934.
Odkaz.
V roku 1926 bolo mesto Biškek pomenované na jeho počesť na „"Frunze"“. Roku 1991 sa mesto vrátilo k pôvodnému názvu. Aj napriek tomu sa však po Frunzem pomenúvajú rôzne ulice i múzea. Frunzeho vojenská akadémia, jedna z najznámejších v Rusku, nesie jeho meno. 
V moskovskom metre sa nachádza stanica Frunzenskaja, kde sa nachádza aj jeho busta.
Zdroj.
 

</doc>
<doc id="319780" url="https://sk.wikipedia.org/wiki?curid=319780" title="Michail Frunze">
Michail Frunze



</doc>
<doc id="319782" url="https://sk.wikipedia.org/wiki?curid=319782" title="Zostavy mužstiev na Majstrovstvách sveta vo futbale 2010">
Zostavy mužstiev na Majstrovstvách sveta vo futbale 2010

Tento článok obsahuje zoznamy potvrdených zostáv mužstiev na záverečnom turnaji Majstrovstiev sveta vo futbale 2010, ktoré sa konali v Južnej Afrike od 11. júna do 11. júla 2010. Pred oznámením konečných zostáv, 11. mája (mesiac pred začiatkom turnaja) tréneri zverejnili predbežné zostavy s 30 hráčmi. 1. júna boli zverejnené konečné zostavy s 23 hráčmi. Zranení hráči mohli byť nahradení najneskôr do 24 hodín pred prvým zápasom mužstva. Hráči označení (c) boli určení ako kapitáni svojich národných mužstiev. Informácie o kluboch sú z oficiálnej stránky FIFA . Hráči, ktorým sa zmenili informácie sú označení poznámkami.
Skupina A.
Tréner: Carlos Alberto Parreira

Tréner: Javier Aguirre

Tréner: Oscar Tabárez

Tréner: Raymond Domenech
Skupina B.
Tréner: Diego Maradona

Tréner: Lars Lagerbäck

Tréner: Huh Jung-Moo

Tréner: Otto Rehhagel
Skupina C.
Tréner: Fabio Capello

Tréner: Bob Bradley

Tréner: Rabah Saâdane

Tréner: Matjaž Kek
Skupina D.
Tréner: Joachim Löw

Tréner: Pim Verbeek

Tréner: Radomir Antić

Tréner: Milovan Rajevac
Skupina E.
Tréner: Bert van Marwijk

Tréner: Morten Olsen

Tréner: Takeshi Okada

Tréner: Paul Le Guen
Skupina F.
Tréner: Marcello Lippi

Tréner: Gerardo Martino

Tréner: Ricki Herbert

Tréner: Vladimír Weiss
Skupina G.
Tréner: Dunga

Tréner: Kim Jong-Hun

Tréner: Sven-Göran Eriksson

Tréner: Carlos Queiroz
Skupina H.
Tréner: Vicente del Bosque

Tréner: Ottmar Hitzfeld

Tréner: Reinaldo Rueda

Tréner: Marcelo Bielsa

</doc>
<doc id="319787" url="https://sk.wikipedia.org/wiki?curid=319787" title="Andrés Sorel">
Andrés Sorel

Andrés Sorel (* 1937, Segovia, Španielsko – † 7. január 2019, Madrid) bol španielsky spisovateľ.
Životopis.
Narodil sa v Segovii počas občianskej vojny, otcovi z Kastílska a matke z Andalúzie. Jeho brat Antonio Martínez Menchén pôsobí taktiež ako spisovateľ.
Študoval učiteľstvo a filozofiu. Počas diktatúry vstúpil do Komunistickej strany Španielska. Medzi rokmi 1962 a 1971 pracoval ako korešpondent Radio España Independiente a v Paríži viedol časopis "Información Española", ktorý bol určený pre španielskych emigrantov. Priezvisko Sorel prevzal od postavy Juliena Sorela, predstaviteľa Stendhalovho románu "Červený a čierny".
Počas Francovej diktatúry, minister informácií a turizmu, Manuel Fraga Iribarne, zakázal publikovanie jeho diel.
V roku 1963 pre ideologické a politické nezhody opustil Komunistickú stranu.
Počas Kubánskej revolúcie niekoľkokrát cestoval na ostrov, kde uskutočnil rozhovor s Fidelom Castrom a Che Guevarom. Jeho podpora kubánskej vláde trvala aj po jeho odchode z Komunistickej strany.
Po smrti Franca sa vrátil do Španielska kde spolupracoval s rôznym ľavicovými periodikami, medzi ktorými možno vyzdvihnúť založenie denníka "Liberación" v roku 1984, prezentovaného ako prvý radikálny ľavicový denník v krajine.
V súčasnosti je generálnym sekretárom Asociación Colegial de Escritores de España, a riaditeľom časopisu "República de las Letras".
Doposiaľ publikoval viac ako 50 kníh a zúčastnil sa viac ako 1 000 konferencií v rozličných mestách sveta. Jeho diela boli preložené a publikované v Spojených štátoch, Kube, Portugalsku, Rumunsku, Anglicku a Slovensku.

</doc>
<doc id="319794" url="https://sk.wikipedia.org/wiki?curid=319794" title="STS-41-G">
STS-41-G

STS-41-G bola misia raketoplánu Challenger- šiesty let orbitera Challenger a 13. misia v programe Space Shuttle celkovo. Bol to prvý let so sedemčlennou posádkou, prvý let s dvoma ženami na palube a prvá misia kanadského astronauta. Cieľom letu bolo vypustenie družice ERBS. Hoci sa v médiách objavili špekulácie, že počas letu bol raketoplán ožiarený sovietskym laserovým lokátorom na sledovanie vesmírnych objektov, začo USA kritizovalo Sovietsky zväz, tieto informácie boli neskôr vyvrátené samotnými členmi posádky. 
Priebeh letu.
Challenger odštartoval z KSC 5. októbra 1984 o 7:03 EDT. Už 9 hodín po štarte bol satelit ERBS vypustený z nákladového priestoru pomocou manipulátora RMS. Urýchľovací stupeň vyniesol satelit na dráhu vo výške 560 km. ERBS bol prvý z troch satelitov určených na sledovanie radiácie a pohybov energie z trópov do polárnych oblastí. 
Hlavnou úlohou druhého dňa bolo sprevádzkovanie prístroja Shuttle Imaging Radar-B (SIR-B). SIR-B bol súčasťou experimentálneho balíka OSTA-3 uloženého v nákladovom priestore, ktorý tiež obsahoval veľkoformátové kamery, merače zamorenia ovzdušia a experiment FILE. 
SIR-B bola vylepšená verzia prístroja OSTA-1 použitého pri lete STS-2. Skladala sa z panelovej antény z rozmermi 11x2m. SIR-B bol v prevádzke počas celého letu, ale pre problémy z anténou na raketopláne museli byť dáta z neho zaznamenané na palube a na Zem odovzdané neskôr ako sa plánovalo. 
Scully-Power vykonával počas celého letu oceánografické pozorovania. Garneau vykonával pokusy CANEX podporované kanadskou vládou, ktoré boli spojené z lekárskymi, robotickými, atmosférickými a klimatickými vedami. 
Neskôr sa hlavne v bulvárnych médiách objavili informácie, že 10.10.1984 sovietske laserové centrum Terra-3 ožiarilo Challenger nízko výkonným laserom. Hoci to údajne malo spôsobiť nefunkčnosť niektorých palubných prístrojov a dočasné oslepenie posádky, neskôr boli tieto informácie vyvrátené samotnými členmi posádky.
Astronauti Leestma a Sullivanová vykonali 11.10.1984 výstup do otvoreného priestoru, pri ktorom otestovali zariadenie na tankovanie družíc (Orbital Refueling System).
Raketoplán pristál 13.10. na dráhe SLF na Kennedyho vesmírnom stredisku po 54 sekundovom dojazde. 

</doc>
<doc id="319807" url="https://sk.wikipedia.org/wiki?curid=319807" title="Čepúšky">
Čepúšky

Čepúšky sú prírodná rezervácia v pohorí Považský Inovec v podcelku Nízky Inovec. Nachádza sa v katastrálnom území obcí Prašice, okres Topoľčany v Nitrianskom kraji a Zlatníky, okres Bánovce nad Bebravou v Trenčianskom kraji. Vyhlásená bola v roku 1988 na rozlohe , bez ochranného pásma. 
Predmetom ochrany sú: "Ojedinelé rastlinné spoločenstvá bezkolencového brezovo-dubového lesa Považského Inovca, ktoré nadväzujú na kyslý dubový les, ktorý je druhovo chudobnejší. Takéto fytocenózy sú na západnom Slovensku zachovalé už len ojeninele". Na území rezervácie platí 4. stupeň ochrany.

</doc>
<doc id="319810" url="https://sk.wikipedia.org/wiki?curid=319810" title="Adolf Kašpar">
Adolf Kašpar

Adolf Kašpar (27. december 1877 Bludov – 29. jún 1934 Železná Ruda) bol český maliar a ilustrátor.
Na svoje výtvarné nadanie upozornil už počas štúdií na učiteľskom ústave v Olomouci, potom pokračovali v štúdiách na akadémii v Prahe.
Známe sú jeho ilustrácie k "Babičke" od Boženy Němcovej, Jiráskovej "Filosofskej histórii" a ďalším dielam českej aj svetovej literatúry.

</doc>
<doc id="319812" url="https://sk.wikipedia.org/wiki?curid=319812" title="Parc Kellermann">
Parc Kellermann

Parc Kellermann je verejný park, ktorý sa nachádza na juhu Paríža v 13. obvode. Park bol vybudovaný medzi "boulevardom Kellermann" a mestským okruhom a jeho rozloha je 5,6 ha. Bol zriadený po prvej svetovej vojne na mieste zrušených mestských hradieb a bývalom koryte rieky Bièvre.
Jeho záhrady sa rozkladajú na troch úrovniach a sú prepojené potokom stekajúcim po kaskádach. Park má tiež detské ihrisko a športovisko.
Park je pomenovaný po francúzskom maršalovi F.-Ch. Kellermannovi. 

</doc>
<doc id="319813" url="https://sk.wikipedia.org/wiki?curid=319813" title="Gameport">
Gameport

Gameport bol tradičný konektor pre vstupné zariadenie slúžiaci pre ovládanie hier na osobných počítačoch. Rozhranie bolo často integrované priamo na základnej doske alebo na zvukovej karte, prípadne ako rozširujúca PCI karta. Microsoft prestal gameport v operačnom systéme Windows Vista podporovať, a preto výrobcovia výrobu tohto rozhrania ukončili. Dôvodom opustenia od gameportu je tiež fakt, že bol analógovým rozhraním a väčšina súčasných zariadení je digitálna a pripájajú sa cez USB.
Analógové rozhranie.
Na rozdiel od joystickov, ktoré sa už u starších počítačov pripájali digitálne, bol gameport skôr analógovým, ako digitálnym rozhraním. Pre detekciu pohybu používal ADC prevodník. Jedny z prvých príručiek od IBM-PC popisovali tento port ako vhodný pre pripojenie dvoch ovládacích koliesok (tzv. "paddle"), čo je zariadenie s jedným guľatým otočným gombíkom a jedným či viac tlačidlami. Tento prístup poskytol z historického hľadiska IBM-PC prevahu v simulačných hrách, obzvlášť leteckých simulátoroch.
Originálny gameport, navrhnutý IBM mal spočiatku štyri analógové osi a štyri tlačidla na jednom porte, čo dovoľovalo spojenie dvoch ovládacích pák.
Známe problémy.
Gameport bolo analógové zariadenie, čo spôsobovalo najrôznejšie problémy. Napríklad všetky druhy ovládacích pák potrebovali kalibráciu, dokonca aj na arkádový štýl hier.
Kalibrácia bola stále vyžiadavaná operačnými systémami, ako bol napríklad Windows XP. Účelom kalibrácie bolo zmeranie maximálneho rozsahu osi páky u analógových signálov (z potenciometrov) alebo digitálnych signálov (s mikrospínačom alebo kontaktmi). Obvykle zostávalo z posunu ovládacej páky okolo všetkých jej osí. Ovládacie páky, ktoré používajú USB konektor, obvykle kalibráciu nevyžadujú.
V časoch operačného systému DOS musela každá hra, ktorá používala gameport, previesť vlastnú kalibráciu. Veľmi často sa stávalo, že kvôli zle naprogramovanej kalibrácii sa po štarte hry stala ovládacia páka nepoužiteľná. S Windows XP stačila jediná kalibrácia priamo v operačnom systéme, ktorý ju zdieľal aj s ostatnými aplikáciami. Dokiaľ nedošlo k odpojeniu zariadenia, zostáva kalibrácia platná.
Microsoft oznámil, že v operačných systémoch už nebude zahrnutá podpora gameportu (počnúc 64 bitovou verziou Windows XP). Dôvodom je, že v súčasnosti sú omnoho bežnejšie herné zariadenia, ktoré sa pripájajú k PC cez rozhranie USB. Podpora gameportu teda postupne úplne zanikla.
Konektory MIDI.
Rozhranie gameport využívalo konektor DA-15, obsahujúci viac ako dvojnásobok konektorov potrebných pre káble MIDI. Pre použitie gameportu s MIDI nástrojmi bol vyžadovaný kábel samec-samica konektoru DA-15 a dva 5 pinové káble so samci typu DIN. Ovládače a hardware gameportu, schopné pracovať s MIDI zariadeniami, boli založené na štandardnom Roland MPU-401 MIDI rozhraní a podporovali väčšinu štandardných MPU-401 aplikácií pre Windows a DOS.

</doc>
<doc id="319814" url="https://sk.wikipedia.org/wiki?curid=319814" title="GamePort">
GamePort



</doc>
<doc id="319815" url="https://sk.wikipedia.org/wiki?curid=319815" title="Game port">
Game port



</doc>
<doc id="319816" url="https://sk.wikipedia.org/wiki?curid=319816" title="Róbert Gavenda">
Róbert Gavenda

Róbert Gavenda (* 15. január 1988, Trenčín) je doposiaľ najúspešnejší slovenský cyklokrosár v ére samostatnej SR. Dňa 29. januára 2011 sa v nemeckom St. Wendeli prvýkrát v kariére postavil na štart hlavnej kategórie majstrovstiev sveta Elita muži.

</doc>
<doc id="319819" url="https://sk.wikipedia.org/wiki?curid=319819" title="Ondrej Glajza">
Ondrej Glajza

Ondrej Glajza (* 22. marec 1966, Poprad) je slovenský cyklokrosár, najúspešnejší Slovák v doterajšej histórii tejto terénnej cyklistickej disciplíny.
Kariéra a úspechy.
Aktívnej činnosti sa venoval v rokoch 1972 - 1991. Ako reprezentant Česko-Slovenska získal dva tituly majstra sveta:
Na majstrovstvách Česko-Slovenska v kategórii mužov získal spolu štyri medaily, z toho dve zlaté:
V máji v roku 1989 emigroval z Česko-Slovenska (ČSSR) do Západného Berlína. Po revolúcii sa vrátil a opäť reprezentoval Česko-Slovensko, tentoraz už medzi profesionálmi.
Dvakrát štartoval na majstrovstvách sveta v kategórii Elite (profesionáli):
V rokoch 1993 – 1999 pôsobil vo funkcii trénera slovenskej cyklokrosovej reprezentácie.
V súčasnosti sa opäť aktívne venuje cyklistike. Vo farbách cyklistického klubu FCT Považská Bystrica sa zúčastňuje súťaží veteránov v cyklokrose a na horských bicykloch .

</doc>
<doc id="319820" url="https://sk.wikipedia.org/wiki?curid=319820" title="Machnovščina">
Machnovščina

Махновщина "(Machnovščyna, po slovensky Machnovščina)", známe tiež pod názvami anarchistická Ukrajina bolo anarchistické územie kontrolované Ukrajinskou revolúčnou povstaleckou armádou pod vedením Nestora Machna. Existovalo v rokoch 1918 až 1921. Bol to prvý a doposiaľ jediný úspešný pokus vo Východnej Európe o vytvorenie bezštátnej anarchistickej spoločnosti. Rozprestieralo sa na dnešnej Záporožskej oblasti, Dnepropetrovskej oblasti a Doneckej oblasti.
Nestor Machno a jeho územie od svojho vzniku ležalo boľševikom v žalúdku a v roku 1921 tam vtrhla Červená armáda, ktorá po niekoľkých mesiacoch bojov Revolučnú oslobodzovaciu armádu porazila a územie bolo včlenené do Sovietskeho zväzu.

</doc>
<doc id="319821" url="https://sk.wikipedia.org/wiki?curid=319821" title="1. FC Nuremberg">
1. FC Nuremberg



</doc>
<doc id="319822" url="https://sk.wikipedia.org/wiki?curid=319822" title="Panathinaikos F.C.">
Panathinaikos F.C.



</doc>
<doc id="319823" url="https://sk.wikipedia.org/wiki?curid=319823" title="Olympiacos F.C.">
Olympiacos F.C.



</doc>
<doc id="319824" url="https://sk.wikipedia.org/wiki?curid=319824" title="FC Rubin Kazan">
FC Rubin Kazan



</doc>
<doc id="319825" url="https://sk.wikipedia.org/wiki?curid=319825" title="FC Dynamo Kyiv">
FC Dynamo Kyiv



</doc>
<doc id="319829" url="https://sk.wikipedia.org/wiki?curid=319829" title="Nikolaj Michajlovič Karamzin">
Nikolaj Michajlovič Karamzin

Nikolaj Michajlovič Karamzin (rus. Никола́й Миха́йлович Карамзи́н, * 12. december 1766, Michajlovka, Rusko - † 3. jún 1826, Petrohrad) bol ruský spisovateľ, autor sentimentalistických poviedok a noviel, historik, publicista a jazykový reformátor.
Je po ňom pomenovaná planétka 3719 Karamzin.
Životopis.
Pochádzal z vidieckeho šľachtického prostredia. Vyrastal v rodinnej usadlosti pri Simbirsku. Jeho otec, Michail Jegorovič Karamzin (1724 – 1783), bol v tom čase kapitánom vo výslužbe. Pochádzal z rodu krymsko-tatárskeho murzu Kara-Murza. Vzdelanie získal v jednom z popredných súkromných ústavoch vtedajšieho Ruska.
V rokoch 1789 – 1790 cestoval po Európe. Stretol sa s Immanuelom Kantom v Königsbergu, bol v Paríži počas Veľkej francúzskej revolúcie. Navštívil aj Švajčiarsko, Anglicko.
Pod dojmami z ciest napísal dielo "Listy ruského cestovateľa" ("Письма русского путешественника" 1791 –1792), ktoré sa niekedy považuje za začiatok ruskej modernej literatúry.
Tvorba.
Karamzin mal najbližšie k umiernenému a kultivovanému konzervativizmu, bol stúpencom osvietenskej monarchie. Priviedol do Ruska západoeurópsku literatúru, prekladal Shakespeara, Lessinga, Sterna, Ossiana.
Prejavoval sa aj ako básnik, ako žurnalista (založil prvé ruské literárne časopisy novodobého typu), ako autor literárno-teoretických a historických statí. Obzvlášť dôležité boli jeho nedokončené dvanásť-zväzkové "Dejiny ruského štátu" ("История государства российского" 1826). Toto dielo podávalo ucelený obraz ruského národného vývoja až do prvej tretiny 17. storočia. Poslúžilo ako inšpiračný zdroj mnohým autorom, napr. Rylejevovi v Dumách a Puškinovi v Borisovi Godunovi.
Karamzin vo svojej tvorbe smeroval k prikrášľovaniu ľudských pováh a k výraznému sociálnemu idylizmu. Písal aj sentimentálne novely.
Žánrová diferenciácia drobnej prózy.
Významnú rolu zohral Karamzin pri žánrovom formovaní a diferenciácii drobnej ruskej prózy. Vo svojom diele rozvinul a špecifikoval tri z jej hlavných typov:
Jazyková reforma.
Karamzin však najviac zasiahol do vývoja ruskej literatúry svojím úsilím v jazykovej oblasti. Úplne sa odpútal od klasicistických predstáv a bez ohľadu na Lomonosovo učenie o troch záväzne rôznych štýloch sa pokúsil vytvoriť jednotný sloh pre knihy aj pre spoločnosť. Musel preto narušiť strnule honosnú dikciu svojich predchodcov, oslobodiť jazyk od nánosu zastaraných cirkevnoslovanských a staroruských prvkov, prispôsobiť ho elegancii francúzskej klasicistickej vety. Ako jeden z prvých začal používať písmeno „Ё“.
V snahe o nadľahčenú ruštinu však vytvoril reč až príliš salónneho charakteru, presýtenú galicizmami a nivelizovanú. To spôsobilo, že Karamzinová jazyková reforma sa okrem nadšeného prijatia stretla aj so silným nesúhlasom. Vznikla veľká a ostrá polemika, ktorá v desiatych rokoch 19. storočia viedla k deľbe medzi spisovateľmi. 
Odporci reformy sa v roku 1811 združili v "Besede milovníkov ruského slova" ("Беседа любителей русского слова"). Patrili k nej autori Gribojedov, Katenin.
Stúpenci Karamzina sa v roku 1815 združili v spoločnosti "Arzamas" ("Арзамас"). Členmi boli Puškin, Žukovskij.
S konečnou platnosťou sa s jazykovou reformou vyrovnal až Puškin. Vedome nadviazal na Karamzina a jeho reformu prekonal rozvinutím jej najproduktívnejších tendencií.

</doc>
<doc id="319830" url="https://sk.wikipedia.org/wiki?curid=319830" title="Pláž">
Pláž

Pláž je breh vodnej plochy, ktorý je pokrytý pieskom alebo drobnými kamienkami a len mierne sa zvažuje smerom k vode. Môže sa vyskytovať na brehoch riek, jazier alebo morí. Pláž môže byť dlhá aj desiatky či stovky kilometrov.

</doc>
<doc id="319831" url="https://sk.wikipedia.org/wiki?curid=319831" title="Pláž (rozlišovacia stránka)">
Pláž (rozlišovacia stránka)

Pláž môže byť:

</doc>
<doc id="319832" url="https://sk.wikipedia.org/wiki?curid=319832" title="Pavel Bém">
Pavel Bém

MUDr. Pavel Bém (* 18. júl 1963, Praha) je český politik a lekár. Od roku 2002 (znovuzvolený v októbri 2006) do roku 2010 bol primátor Prahy. V rokoch 2004 až 2008 bol 1. podpredsedom Občianskej demokratickej strany.
Vzdelanie.
Pavel Bém vyštudoval všeobecné lekárstvo na Fakulte všeobecného lekárstva Karlovej univerzity. Štúdium ukončil roku 1987. Neskôr sa zameral na psychiatriu, z ktorej zložil roku 1990 atestáciu. Následne absolvoval dvojročný kurz na Johns Hopkins University v Baltimore zameraný na protidrogovú politiku a v tomto sektore pokračoval aj po návrate do Česka. Roku 1994 zložil druhú atestačnú skúšku v odbore "prevencia a liečenie návykových chorôb". Pracoval v psychiatrickej liečebni, na protialkoholickom oddelení, neskôr viedol Stredisko drogových závislostí pri Všeobecnej fakultnej nemocnici v Prahe a Kontaktné centrum pre drogovo závislých v Prahe. 
V súčasnej dobe (2009) študuje postgraduálny program "Preventívna medicína" na 3. lekárskej fakulte Karlovej univerzity. 
Politika.
Do politiky vstúpil v roku 1998. V lete sa zblížil s Václavom Klausom a vstúpil do Občianskej demokratickej strany. Po vnútrostraníckej kríze na jeseň roku 1998 sa stáva Klausovým spojencom. V decembri 1998 bol na štyri roky zvolený za starostu mestskej časti Praha 6. Po komunálnych voľbách na jeseň 2002 uzavrela ODS koaličnú zmluvu s ČSSD a Bém bol zvolený primátorom Prahy. V komunálnych voľbách v októbri 2006 vyhrala ODS v Prahe ziskom 55% hlasov. Bém pribral okrem členov ODS do Rady hlavného mesta Prahy aj zástupcov Strany zelených a strany SNK Európskych demokratov a bol na opätovne zvolený primátorom. 
V roku 2004 bol zvolený za podpredsedu ODS, od roku 2006 zastával post prvého podpredsedu strany. Je členom regionálnej rady ODS Praha. 
Bém je však časťou verejnosti kritizovaný za niektoré kontroverzné kroky. Výrazne napríklad zasiahol do súťaže o novú podobu Národnej knižnica na Letnej. Cez počiatočné nadšenie sa po kritickom hodnotení knižnice Václavom Klausom pridal na opačnú stranu a razantne sa postavil proti víťaznému návrhu architekta Jana Kaplického. 
Médiá tiež upozornili na sporný predaj luxusného hotelu Praha firme Falcon Capital, ktorý sa začal realizovať keď bol Bém starostom Prahy 6. Zakladateľom a údajným spoluvlastníkom firmy je Gruzínec Paata Mamaladze, ktorý bol podľa tajných služieb spojený s ľuďmi okolo gruzínskej mafie. Falkon Capital hotel od Prahy 6 získal, hoci v súťaži skončil na druhom mieste a ponúkol o 200 miliónov českých korún menej, než sa očakávalo .
Pred krajskými a senátnym voľbami v roku 2008 kritizoval vlastnú stranu. Po neúspechu ODS v krajských a senátnych voľbách 27. októbra 2008 oznámil, že sa rozhodol kandidovať na funkciu predsedu strany na decembrovom kongrese a nahradiť predsedu ODS Mirka Topolánka.
Na 19.kongresu v decembri 2008 však súboj s Mirkom Topolánkom prehral a neobhájil ani funkciu prvého podpredsedu, čím opustil najužšie vedenie ODS. 
Podporoval kandidatúru Prahy na usporiadanie olympijských hier v roku 2016, na ktorú magistrát vydal približne 70 miliónov českých korún. 
Bém sa bránil zvolanie mimoriadneho regionálneho snemu, o ktorého konaní v apríli 2010 rozhodla v marci toho istého roku rada pražskej ODS. Kvôli historicky nízkym volebným preferenciám v ODS začali silnieť názory na odvolanie Béma a jeho priaznivcov z vedenia pražskej ODS. Jedným z dôvodov odvolania mala byť kauza Opencard. Predseda ODS Mirek Topolánek naznačil, že si Bém chce zaistiť kandidatúrou imunitu. 
Lisabonská zmluva.
Bém sa v novembri 2008 vyslovil proti prijatiu Lisabonskej zmluvy, ktorú za Česko podpísal jeho stranícky kolega Mirek Topolánek 
Ropák roku 2008.
Bém bol v apríli 2009 vyhlásený víťazom 17. ročníka ankety ropák roka, ktorá oceňuje antiekologický čin roka. Nominovaný na cenu bol za presadzovanie výstavby mrakodrapov na Pankráci, ktorú kritizuje Výbor svetového kultúrneho dedičstva UNESCO, za presadzovanie diaľničného okruhu Prahy cez obytné časti Suchdolu, hoci existuje lacnejšia a šetrnejšia trasa, a presadzovanie novej pristávacej plochy na letisku v Ruzyni, ktorá by nadmerným hlukom zasiahla husto obývané časti Prahy. 
Horolezectvo, výstup na Mount Everest.
Dominantnou záľubou Pavla Béma je horolezectvo. V posledných rokoch sa snaží o dokončenie horolezeckého programe "Seven Summits" (Sedem vrcholov), ktorý predpokladá zdolanie najvyšších vrcholov všetkých kontinentov. 
V piatok 18. mája 2007 vystúpil ako desiaty Čech v histórii na vrchol najvyššej hory sveta Mount Everestu. Väčšinu výstupu zvládol bez kyslíka, od Južného sedla () už však z časových dôvodov kyslík využil.
Iné projekty.
 

</doc>
<doc id="319833" url="https://sk.wikipedia.org/wiki?curid=319833" title="Lutych">
Lutych



</doc>
<doc id="319835" url="https://sk.wikipedia.org/wiki?curid=319835" title="Cigelka">
Cigelka



</doc>
<doc id="319837" url="https://sk.wikipedia.org/wiki?curid=319837" title="Stanisław Wojciechowski">
Stanisław Wojciechowski

Stanisław Wojciechowski (* 15. marec 1869, Kalisch, Prusko - † 9. apríl 1953, Gołąbki, Poľská ľudová republika) bol poľský politik, roku 1922 sa stal druhým prezidentom druhej poľskej republiky. 
Život.
Mladosť.
Stanisław Wojciechowski sa narodil do šľachtickej rodiny. V rokoch 1888 - 1891 študoval na Varšavskej univerzite matematiku a fyziku. Tam sa tiež stal členom ilegálnej organizácie „"Zet"“. Wojciechowski bol v roku 1891 zatknutý za protesty pre nezávislosť od Ruského impéria. Potom, čo bol prepustený, odišiel do Paríža.
Exil.
V roku 1893 vstúpil Wojciechowski do Sociálno demokratickej strany Poľska, kde pôsobil napr. Karl Radek. V tom istom roku sa stretol a spriatelil s Józefom Piłsudským. Roku 1895 bol z Francúzska vyhnaný. Avšak v ňom ilegálne zostal až do roku 1899. V tomto roku sa Wojciechowski odsťahoval do Londýna, kde vydával poľsky písaný časopis "Przedswit".
V roku 1905 začal spolu s Piłsudským publikovať časopis "Robotnik". Roku 1906 sa Wojciechowski vrátil do Ruska. Po návrate vystúpil zo Sociálno demokratickej strany Poľska a pôsobil v časopise "Spolem".
Politik.
Wojciechowski vedel, že prvá svetová vojna predstavovala pre Rusko nebezpečenstvo. Roku 1918 bol prinútený opustiť Moskvu pod hrozbou zatknutia. 
Do prezidentských volieb zastával funkciu ministra vnútra v troch vládach. Roku 1922 bol zvolený do Sejmu za Poľskú roľnícku stranu. V tom istom roku sa zúčastnil prezidentských volieb. 
V druhom kole bojoval Wojciechowski proti kandidátovi za ľudovú stranu Gabrielovi Narutowiczowi a kandidátovi zoskupení národnostných menšín Janovi Baudouinovi de Courtenayovi. Wojciechowski nakoniec kandidatúru vzdal. Prezidentom sa stal až po Narutowiczovej násilnej smrti a po dočasnej vláde Maiceja Rataja. 
Pád.
Počas vykonávania funkcie sa Wojciechowski pre svoje autoritárske presvedčenie dostával do konfliktov s vládou. Jeho dávny priateľ Piłsudski zinscenoval povstanie (tzv. Májový prevrat). Napriek tomu že na Wojciechowského strane stáli premiér Wincenty Witos, minister vojny generál Juliusz Tarnawa-Malczewski či generálporučík Władysław Anders, bol Wojciechowski nútený odstúpiť z funkcie. 
Stanisław Wojciechowski dožil polozabudnutý v Golobkách v roku 1953.

</doc>
<doc id="319842" url="https://sk.wikipedia.org/wiki?curid=319842" title="Eugenio Pacelli">
Eugenio Pacelli



</doc>
<doc id="319843" url="https://sk.wikipedia.org/wiki?curid=319843" title="Liga národov">
Liga národov

Liga národov môže byť:

</doc>
<doc id="319844" url="https://sk.wikipedia.org/wiki?curid=319844" title="Miloš Fišera">
Miloš Fišera

Miloš Fišera (* 17. február 1950, Kolín, Česko-Slovensko (dnes Česko)), je bývalý česko-slovenský reprezentant v cyklokrose.
Úspechy.
Bol prvým česko-slovenským cyklokrosárom, ktorý získal pre svoju krajinu v seniorskej kategórii medailu (na MS 1972 v Prahe), ako aj titul (na MS 1981 vo španielskej Tolose). O rok neskôr svoj titul vo francúzskom Lanarvily obhájil v pamätnom súboji so svojím synovcom Radomírom Šimůnkom. Všetky spomínané medaily získal v súťaži amatérov.
Amatéri.
Na MS amatérov štartoval desaťkrát, pričom hneď pri svojom prvom štarte v roku 1972 v Prahe získal striebro. Amatérsku kariéru ukončil v roku 1983 šiestym miestom na MS v Birminghame.
Profesionáli.
Jeho športová kariéra však ešte zďaleka neskončila. V rokoch 1988 - 1990 sa trikrát zúčastnil MS v súťaži profesionálov, kde obsadil postupne 13., 18. a 22. miesto. Jeho smolou bolo, že k profesionálom sa dostal až keď mal výkonnostný zenit za sebou. Vtedajší komunistický režim mu to skôr nedovolil.

</doc>
<doc id="319845" url="https://sk.wikipedia.org/wiki?curid=319845" title="Pevnosť Modlin">
Pevnosť Modlin

Pevnosť Modlin () je vojenská pevnosť v Poľsku, na sútoku Visly a Bugu v Mazovskom vojvodstve.
Pevnosť bola postavená v rokoch 1806 až 1812 na príkaz Napoleona I. V roku 1813 dobyli pevnosť Rusi v rámci protiofenzívy voči francúzskym vojskám. Počas nemeckého útoku na Poľsko v druhej svetovej vojne bola pevnosť významným obranným bodom, kapitulovala ako jedna z posledných 29. septembra 1939.
V súčasnosti sú niektoré priestory v pevnosti otvorené pre verejnosť.

</doc>
<doc id="319846" url="https://sk.wikipedia.org/wiki?curid=319846" title="Czech Connect Airlines">
Czech Connect Airlines

Czech Connect Airlines bola česká charterová letecká spoločnosť so sídlom v Ostrave. Spoločnosť zabezpečovala charterovú prepravu cestujúcich do tradičných európskych a exotických destinácií. Hlavnou základňou spoločnosti Czech Connect Airlines bolo Letisko Leoša Janáčka v Ostrave. Czech Connect Airlines bola jedinou charterovou spoločnosťou bázovanou na Morave.
Flotila.
Flotilu spoločnosti Czech Connect Airlines tvorilo jedno lietadlo typu Boeing 737-300 bázované na ostravskom letisku a jedno lietadlo Boeing 737-400.

</doc>
<doc id="319851" url="https://sk.wikipedia.org/wiki?curid=319851" title="Hevea brasiliensis">
Hevea brasiliensis



</doc>
<doc id="319856" url="https://sk.wikipedia.org/wiki?curid=319856" title="Chlorid olovnatý">
Chlorid olovnatý

Chlorid olovnatý () je anorganická zlúčenina, jeden z chloridov olova. Za bežných podmienok ide o bielu pevnú práškovitú látku slabo rozpustnú vo vode. Chlorid olovnatý je jeden z najdôležitejších olovnatých reagencií. V prírode sa vyskytuje v podobe minerálu cotunnitu.
Štruktúra a vlastnosti.
V tuhom chloride olovnatom je každý ión olova koordinovaný s 9 chloridovými iónmi. Šesť z nich leží vo vrcholoch trojuholníkového hranolu a zostávajúce tri na bokoch tohto hranola. Chloridové ióny nemajú od centrálneho atómu olova rovnakú vzdialenosť, sedem ich leží vo vzdialenosti 280 – 309 pm a dva 370 pm ďaleko. Chlorid olovnatý tvorí biele ortorombické ihličky.
Molekuly pár chloridu olovnatého má zahnutú štruktúru s uhlom Cl-Pb-Cl o veľkosti 98° a dĺžka každej z väzieb Pb-Cl je 2,44 Å. Takýto chlorid olovnatý je súčasťou výfukových plynov zo zážihových motorov, ak sa ako antidetonačné aditívum do benzínu používa etylenchlorid-tetraetylolovo.
Rozpustnosť chloridu olovnatého je nízka (0,99 g/100 ml pri 20 °C) a pre praktické účely sa považuje za nerozpustný. Jeho súčin rozpusnosti je 1,7•10−5. Je jedným z iba štyroch bežne nerozpustných chloridov, tými zvyšnými sú chlorid strieborný (AgCl), meďný (CuCl) a ortutný (HgCl).
Výskyt.
Chlorid olovnatý sa v prírode vyskytuje vo forme minerálu cotunnitu. Ten je bezfarebný, biely, žltý alebo zelený s hustotou 5,3 – 5,8 g/cm³. Tvrdosť podľa Mohsa je 1,5 – 2. Kryštálová štruktúra je ortorombická dipyramidálna, bodová grupa je 2/m 2/m 2/m Každý atóm olova má koordinačné číslo 9. Zloženie je 74,50% olova a 25,50% chlóru. Cotunnit sa objavuje blízkosti sopiek: Vezuv (Taliansko), Tarapacá (Čile) a Tolbačik (Rusko).
Syntéza.
Chlorid olovnatý koaguluje z roztoku po pridaní zdroja chloridového iónu (HCl, NaCl, KCl...) do vodného roztoku olovnaté zlúčeniny, napríklad dusičnanu olovnatého ().
&lt;chem&gt;Pb(NO3)2{}_{(aq)} + 2 NaCl{}_{(aq)} -&gt; PbCl2{}_{(s)} + 2 NaNO3{}_{(aq)}&lt;/chem&gt;
&lt;chem&gt;Pb(CH3COO)2{}_{(aq)} + HCl{}_{(aq)} -&gt; PbCl2{}_{(s)} + 2 CH3COOH{}_{(aq)}&lt;/chem&gt;
&lt;chem&gt;PbCO3 + 2 HCl{}_{(aq)} -&gt; PbCl2{}_{(s)} + CO2{}_{(g)} + H2O&lt;/chem&gt;
&lt;chem&gt;Pb(NO3)2{}_{(aq)} + 2 HCl{}_{(aq)} -&gt; PbCl2{}_{(s)} + 2 HNO3{}_{(aq)}&lt;/chem&gt;
Reakciou oxidu olovičitého s kyselinou chlorovodíkovou vzniká chlorid olovnatý, plynný chlór a voda:
&lt;chem&gt;PbO2{}_{(s)} + 4 HCl -&gt; PbCl2{}_{(s)} + Cl2 + 2 H2O&lt;/chem&gt;
Ak sa použije namiesto toho oxid olovnatý alebo hydroxid olovnatý, vzniká len chlorid olovnatý a voda (nie však už chlór):
&lt;chem&gt;PbO{}_{(s)} + 2 HCl -&gt; PbCl2{}_{(s)} + H2O&lt;/chem&gt;
&lt;chem&gt;Pb(OH)2 + 2 HCl -&gt; PbCl2 + 2 H2O&lt;/chem&gt;
Chlorid olovnatý možno získať aj pôsobením plynného chlóru na kovové olovo:
&lt;chem&gt;Pb + Cl2 -&gt; PbCl2&lt;/chem&gt;
Reakcia.
Pridaním chloridového iónu do suspenzie chloridu olovnatého získame komplexné ióny. V týchto reakciách pridaný chlorid (alebo iné ligandy) štiepi chloridové mostíky, ktoré tvoria polymérny základ tuhého chloridu olovnatého.
&lt;chem&gt;PbCl2{}_{(s)} + Cl- -&gt; [PbCl3]-{}_{(aq)}&lt;/chem&gt;
&lt;chem&gt;PbCl2(s) + 2 Cl- -&gt; [PbCl4]^2-{}_{(aq)}&lt;/chem&gt;
Chlorid olovnatý reaguje s roztaveným dusitanom sodným () za vzniku oxidu olovnatého:
&lt;chem&gt;PbCl2{}_{(l)} + 3 NaNO2 -&gt; PbO + NaNO3 + 2 NO + 2 NaCl&lt;/chem&gt;
Chlorid olovnatý sa využíva pri syntéze chloridu olovičitého: chlór prebubláva cez nasýtený roztok chloridu olovnatého vo vodnom roztoku chloridu amónneho a tvorí hexachloroolovičitan amonný. Ten sa potom necháva reagovať so studenou koncentrovanou kyselinou sírovou za vzniku olejovitého chloridu olovčitého
Chlorid olovnatý je hlavným prekurzorom organokovových derivátov olova, napríklad plumbocénu. Používajú sa obvyklé alkylačné činidlá, napríklad Grignardovo činidlo alebo organolítne zlúčeniny:
&lt;chem&gt;2 PbCl2 + 4 RLi -&gt; R4Pb + 4 LiCl + Pb&lt;/chem&gt;
&lt;chem&gt;2 PbCl2 + 4 RMgBr -&gt; R4Pb + Pb + 4 MgBrCl&lt;/chem&gt;
&lt;chem&gt;3 PbCl2 + 6 RMgBr -&gt; R3Pb-PBr3 + Pb + 6 MgBrCl&lt;/chem&gt;
Tieto reakcie produkujú deriváty, ktoré sú podobnejšie organokřemíkovým zlúčeninám, teda olovnatý ión má pri alkyláciu tendenciu k disproporcionacii.
Použitie
&lt;chem&gt;x PbCl2{}_{(l)} + BaTiO3{}_{(s)} -&gt; Ba1-xPbxTiO3 + x BaCl2&lt;/chem&gt;
Toxicita.
Podobne ako u iných zlúčenín olova, môže expozícia chloridom olovnatým viesť k otrave olovom.

</doc>
<doc id="319858" url="https://sk.wikipedia.org/wiki?curid=319858" title="Ivan Ivanovič Dmitrijev">
Ivan Ivanovič Dmitrijev

Ivan Ivanovič Dmitrijev () (* 21. september 1760, Bogorodickoe, Ruské impérium — † 15. október 1837, Moskva, Ruské impérium) — ruský spisovateľ, sentimentalistický básnik. Člen Ruskej akadémie (1797).
Život a dielo.
Ivan Ivanovič Dmitriev sa narodil 21. septembra 1760 na vidieckom statku svojho otca, Ivana Gavriloviča Dmitrieva, v Bogorodickom v Kazanskej (neskôr Simbirskej) gubernii. Vzdelanie nadobudol v penzióne v Simbirsku.
Pugačovovo povstanie donútilo rodiny Dmitrieva presťahovať sa do Moskvy.
Ivan Ivanovič debutoval v roku 1777 básňou "Nápis k portrétu kniežaťa A. D. Kantemira" ("Надпись к портрету князя А. Д. Кантемира"). Jeho inšpiráciou bola tvorba Lomonosova, Sumarokova.
V 1783 sa zoznámil s Karamzinom. Pod jeho vplyvom sa Dmitrijev začal zaoberať francúzskou literatúrou. Neskôr sa spriatelil aj s Deržavinom. 
Začiatkom roku 1796 sa Dmitriev stal kapitánom. Smrť Kataríny II. ho však donútila odísť do Petrohradu, kde bol zatknutý po obvinení z prípravy atentátu na Pavla I. Po vyjasnení nedorozumenia ho panovník omilostil. Neskôr sa stal ministrom spravodlivosti.
Písal protiklasicistické satiry, ossianovské balady, napr. "Jermak" (1794), žartovne ladené básnické poviedky "Vyslúžilý strážmajster" (1796) a bájky. Najväčšmi ho preslávili sentimentalistické cituplné milostné piesne a romance v štylizovanom ľudovom duchu.

</doc>
<doc id="319860" url="https://sk.wikipedia.org/wiki?curid=319860" title="Giorgio Chiellini">
Giorgio Chiellini

Giorgio Chiellini (* 14. august 1984, Pisa, Taliansko) je bývalý taliansky futbalista, ktorý bol hráčom klubu Los Angeles FC. 
Rodák z Pisy začínal so svojou futbalovou kariérou v Livorne, odkiaľ mal pôvodne v roku 2002 prestúpiť do AS Rím. Po postupe Livorne do Serie B však zostal v klube. V lete 2006 prestúpil za 6,5 milióna eur do Juventusu. Reprezentoval Taliansko už v mládežníckych kategóriach.

</doc>
<doc id="319861" url="https://sk.wikipedia.org/wiki?curid=319861" title="Viatka">
Viatka

Viatka môže byť:

</doc>
<doc id="319862" url="https://sk.wikipedia.org/wiki?curid=319862" title="Kirov">
Kirov

Kirov (rus. Киров) môže byť:

</doc>
<doc id="319863" url="https://sk.wikipedia.org/wiki?curid=319863" title="Radomír Šimůnek (1962)">
Radomír Šimůnek (1962)

Radomír Šimůnek (* 8. apríl 1962, Plzeň – † 10. august 2010, Kamenice) bol česko-slovenský reprezentant v cyklokrose. Ako prvý česko-slovenský a český cyklista získal v holandskom Gietene v roku 1991 titul profesionálneho majstra sveta. V tom istom roku ho Klub športových novinárov vyhlásil za najlepšieho športovca Česko-Slovenska. 
Jeho syn Radomír Šimůnek takisto preteká v cyklokrose.
Radomír Šimůnek bol synovcom Miloša Fišeru, dvojnásobného majstra sveta v cyklokrose. Na MS 1982 vo francúzskom Lanarvily získal Miloš Fišera zlatú a jeho synovec Radomír Šimůnek striebornú medailu.
Zomrel 10. augusta 2010.

</doc>
<doc id="319865" url="https://sk.wikipedia.org/wiki?curid=319865" title="Galvanické pokovovanie">
Galvanické pokovovanie

Galvanické pokovovanie (iné názvy: galvanostégia, elektrolytické pokovovanie, galvanizácia) je elektrolytické nanášanie vrstvy kovu na vodivý povrch. Najčastejšie sa na bežné materiály (meď, železo, hliník…) nanášajú tenké vrstvy ušľachtilých materiálov. Takto sa zvyšuje odolnosť povrchu voči korózii, tvrdosť, lesk, elektrická vodivosť, a podobne. Účel môže byť estetický alebo funkčný, prípadne oba súčasne.
Pokovanie sa vykonáva ponorením pokovovaného predmetu do elektrolytu, pričom tento slúži ako elektróda. Druhou elektródou môže byť nádoba, alebo sa použije elektróda z materiálu, ktorým sa pokovuje. Po privedení elektrického prúdu na elektródy sa začne na pokovovanom predmete vylučovať ochranná vrstva nového materiálu (elektrolýza). Na rýchlosť elektrolýzy majú vplyv fyzikálne vlastnosti elektrolytu, prípadné jeho premiešavanie a použité katalyzátory.
Výhodou tohto spôsobu pokovovania je, že predmet nie je tepelne namáhaný a je možné nanášať aj vrstvy inak ťažko spracovateľných kovov. Veľmi jednoducho je možné vymedziť pokovovaný povrch, napr. prekrytím, alebo farbením (maskovaním) miest, ktoré pokovené byť nemajú. Naopak, galvanicky je možné pokovovať nevodivé materiály, ak sa na ne nanesie vodivá vrstva, najčastejšie grafitový prach. Na upravený model je možné naniesť až niekoľko milimetrovú vrstvu kovu. Takto je možné pokoviť aj vytaviteľné jadro napr. z vosku a vyrobiť inak ťažko dosiahnuteľný tenkostenný predmet. Najväčšou nevýhodou je, že sa často pracuje s nebezpečnými a jedovatými látkami. Galvanickým pokovovaním sa obťažne pokovujú vnútorné dutiny a kúty.
Najčastejšie galvanické pokovovanie:

</doc>
<doc id="319866" url="https://sk.wikipedia.org/wiki?curid=319866" title="Radomír Šimůnek starší">
Radomír Šimůnek starší



</doc>
<doc id="319867" url="https://sk.wikipedia.org/wiki?curid=319867" title="FC Lorient">
FC Lorient

FC Lorient Bretagne Sud je francúzsky futbalový klub ktorý hrá prvú najvyššiu francúzsku súťaž. Bol založený v roku 1926. Sídli v meste Lorient v Bretónsku. Domáce zápasy hráva na štadióne Stade du Moustoir. 

</doc>
<doc id="319868" url="https://sk.wikipedia.org/wiki?curid=319868" title="FC Lorient Bretagne Sud">
FC Lorient Bretagne Sud



</doc>
<doc id="319869" url="https://sk.wikipedia.org/wiki?curid=319869" title="Hel">
Hel

Hel môže byť:

</doc>
<doc id="319870" url="https://sk.wikipedia.org/wiki?curid=319870" title="Radomír Šimůnek">
Radomír Šimůnek

Radomír Šimůnek môže byť:

</doc>
<doc id="319874" url="https://sk.wikipedia.org/wiki?curid=319874" title="Nestor Ivanovyč Machno">
Nestor Ivanovyč Machno

Nestor Ivanovyč Machno (;* 7. november 1888, Huľajpole, Ruské impérium, dnes Ukrajina† 6. júl 1934, Paríž, Francúzsko) bol ukrajinský anarchistický revolucionár, veliteľ partizánskej Revolučnej oslobodzovacej armády Ukrajiny.
Život.
Detstvo a mladosť.
Nestor Machno sa narodil v chudobnej rodine v obci Huľajpole v Alexandrovskom kraji (dnes Záporožská oblasť) na Ukrajine v Ruskom impériu. Bol najmladší z piatich súrodencov. Jeho rodičia mu do rodného listu uviedli rok narodenia 1889, hoci v miestnom kostole je uvedený rok 1888. Jeho otec zomrel, keď mal 10 rokov. Pracovať musel už ako sedemročný. Ako dvanásťročný opustil školu a začal pracovať na statku, ktorý patril bohatým Rusom, ktorým sa vtedy hovorilo kulaci. Pracoval tam až do svojich sedemnástich. Vtedy začal pracovať v zlievárni. Tam sa zoznámil s revolučnými anarchistickými myšlienkami a v roku 1906 vstúpil do anarchistickej organizácie. Už v tom roku bol prvýkrát zatknutý, no bol zbavený viny. Druhýkrát bol zatknutý v roku 1907, no opäť bol zbavený viny. Tretíkrát bol zatknutý v roku 1908, a bol odsúdený na smrť obesením, no trest bol zmenený na doživotie vo väznici Butyrka v Moskve. Tam sa zoznámil s anarchistom Piotrom Aršinovom, ktorý s Machnom bojoval aj neskôr v Revolučnej oslobodzovacej armáde. V roku 1917 po Februárovej revolúcii boli obidvaja z väzenia prepustení.
Revolúcia.
Po návrate z väzenia začal na juhovýchode Ukrajiny organizovať roľnícke únie, ktorým sa podarilo mierumilovne, či s použitím zbraní vyvlastniť veľké množstvá súkromnej pôdy, vďaka čomu narastala Machnova popularita.
V marci 1918 nová boľševická vláda v Rusku podpísala Brestlitovský mier, ktorým sa skončila účasť Ruska v prvej svetovej vojne, no taktiež veľké územia, vrátane Ukrajiny, boli pripojené k Sovietskemu Rusku. Po tomto vypukli v Dnepropetrovskej oblasti protiboľševické nepokoje, ktoré boli organizované zväčša anarchistami. Machno vstúpil do jednej z mnohých anarchistických skupín v tejto oblasti, a rýchlo sa stal jej veliteľom. Machno bol rozhorčený podpisom mieru, ale v lete 1918 bol nútený odísť na Ruské územie. V tomto období sa stretol s Piotrom Kropotkinom, myšlienky ktorého ho v minulosti veľmi nadchli pre anarchizmus. Vďaka impozantnej osobnosti a charizme Machna sa všetky ukrajinské anarchistické partizánske skupiny v oblasti začali nazývať "Machnovci". Tieto skupiny sa spojili a vytvorili Revolučnú oslobodzovaciu armádu Ukrajiny (ROAU), ktorá bola známa aj pod názvom "machnovci". Od marca viedla armáda úspešné boje s ukrajinskými nacionalistami a Bielou armádou. Tieto víťazstva dosiahla ROAU proti omnoho väčším armádam, a tak začala narastať Machnova reputácia ako špičkového vojenského stratéga; ľudia mu začali hovoriť "baťko" (ukr.: otec).
V tomto období si Machnovci vytvorili konkrétny program, ktorý pozostával z piatich bodov: zákaz všetkých politických strán, zákaz akejkoľvek diktatúry a útlaku, zrušenie štátu, odmietnutie socializmu, t.j. hneď po porazení kapitalizmu chceli zrušiť štát a vytvoriť anarchistickú spoločnosť, bez akéhokoľvek prebudovávacieho režimu, ktorí by podľa nich viedol iba k diktatúre, a aktívne rozhodovanie pracujúcich na výrobe. V novembri 1918 ROAU vytvorila Slobodné územie.
Konflikt s boľševikmi a emigrácia.
Machno, odmietajúci akýkoľvek typ vlády, nie to ešte diktatúru proletariátu, predstavoval pre boľševikov nevítanú prekážku a hrozbu. V júli 1918 40 000 vojakov Červenej armády na Kryme prešlo do ROAU. Boľševici po tomto spustili protimachnovskú propagačnú vojnu, v ktorej ho obvinili z popráv svojich politických oponentov a z vytvorenia tajných služieb, ktoré mali rozvrátiť Sovietske Rusko. Historici obidve obvinenia vyvrátili ako lži. Machno obvinil boľševikov z vytvorenia ešte krutejšej diktatúry ako bola tá cárska. Po porazení cárskych vzbúrencov v Sovietskom Rusku boľševici napadli v polovici roku 1921 Slobodné územie, a po niekoľkých mesiacoch bojov ho porazili a pripojili k Rusku. Machnovi sa podarilo emigrovať do Paríža, kde v udržoval styky s ruskými a ukrajinskými anarchistami, žijúcimi taktiež v emigrácii. 
V roku 1926 spoločne s Aršinovom a ďalšími anarchistami vydal "Organizačnú platformu svetového zväzu anarchistov". Platforma, jeden z najvýznamnejších anarchistických programových dokumentov, reflektovala porážku anarchizmu v Ukrajine a Rusku a obhajovala a navrhovala medzinárodné organizovanie anarchistického hnutia na princípoch federalizmu, priamej akcie a kolektívnej zodpovednosti. Program vyvolal rozsiahle diskusie.
Machno zomrel začiatkom júla 1934 na tuberkulózu.

</doc>
<doc id="319875" url="https://sk.wikipedia.org/wiki?curid=319875" title="Nestor Machno">
Nestor Machno



</doc>
<doc id="319885" url="https://sk.wikipedia.org/wiki?curid=319885" title="Užovka obojková">
Užovka obojková

Užovka obojková alebo staršie užovka obyčajná (lat. "Natrix natrix") je európsky prakticky nejedovatý had z čeľade užovkovitých, podčeľade Natricinae a rodu "Natrix". Je široko rozšírený v Európe, ale vyskytuje sa aj v niektorých oblastiach juhozápadnej a strednej Ázie. Na Slovensku je najhojnejším druhom hada. Dosahuje obvyklú dĺžku tela 50 až 150 cm a hmotnosť 95 až 240 g. Samec je menší ako samica. Hlavným charakteristickým znakom sú polmesiacovité škvrny za hlavou.
Delí sa na rad poddruhov, štandardne asi na 14, ale počet sa líši štúdia od štúdie. Odlišujú sa od seba sfarbením, veľkosťou a hmotnosťou. Niektorým jedincom môže charakteristická kresba chýbať, alebo sa môžu naopak vyznačovať inou kresbou.
Cez zimu obvykle hibernuje a pári sa krátko po jarnom prebudení. Je to vajcorodý druh, ktorý preferuje život pri vode. Tomu zodpovedá aj jedálniček, pretože sa živia hlavne obojživelníkmi a rybami. Zmocniť sa však dokáže aj menších cicavcov (hlodavcov) alebo vtákov. V období rozmnožovania samica kladie asi 2 až 40 vajíčok. Mláďatá sa vyliahnu za 6 až 10 týždňov, sú 15 až 21 cm veľké a úplne samostatné. Pohlavne dospejú vo veku troch až piatich rokov. V dobrých podmienkach sa užovka dožíva najčastejšie 15 až 25 rokov.
Medzinárodný zväz ochrany prírody (IUCN) hodnotí druh ako najmenej ohrozený, pretože jeho globálnu populáciu považuje za „relatívne stabilnú“, avšak mnoho poddruhov či subpopulácií je ohrozených (napr. v Česku alebo vo Švédsku) či dokonca na pokraji vyhynutia (na Sardínii alebo na Cypre). Na Slovensku je užovka obojková považovaná za zraniteľnú. V rámci Európy je chránená Bernským dohovorom.
Taxonómia a nomenklatúra.
Druh prvýkrát vedecky opísal švédsky prírodovedec Carl Linné v roku 1758 pod názvom "Coluber natrix" vo svojej knihe "Systema naturæ", v ktorej sa zaoberal binomickou nomenklatúrou rastlín a živočíchov. Hady nemal veľmi rád a svoju averziu k týmto tvorom demonštroval v niekoľkých pasážach svojich spisov. Podobne sa staval napríklad k ropuchám. Obojživelníky a plazy popisoval ako „najstrašnejšie a najodpornejšie zvieratá“, ale napriek tomu sa im venoval s rovnakým zápalom, ako v prípade iných druhov živočíchov.
Slovo "natrix" pochádza z latinčiny a v preklade znamená „hydra“ či „vodný had“, čo dokonale vystihuje spôsob života i schopnosti užovky, ktorá je viazaná na vodné prostredie. V slovenčine nesie had vedecké meno užovka "obojková" na základe výrazných polmesiacových škvŕn tesne za hlavou, ktoré pripomínajú obojok.
V priebehu evolúcie sa tento druh oddelil od svojho najbližšieho príbuzného, užovky fŕkanej, pred 13 až 22 miliónmi rokov. Užovka obojková je považovaná za priameho potomka vyhynutého druhu "Natrix longivertebrata", ktorý žil v miocéne a pliocéne v oblastiach dnešného Poľska, Maďarska a Moldavska. Za najstaršiu dochovanú fosíliu užovky obojkovej sa považuje nález z Poľska datovaný do doby pred 3,2 až 4,9 miliónmi rokov (pliocén).
Výskyt.
Užovka obojková sa vyskytuje – keď nebudeme počítať so zmenou u poddruhu "Natrix natrix astreptophora" či "Natrix natrix helvetica" (viď odsek nižšie) – v nížinách kontinentálnej Európy, od južnej Škandinávie po južné Taliansko, na Britských ostrovoch s výnimkou Írska a Škótska. Obýva aj severozápadnú Afriku a juhozápadnú a strednú Áziu. Nachádza sa teda na území týchto štátov: Albánsko, Alžírsko, Arménsko, Azerbajdžan, Bielorusko, Belgicko, Bosna a Hercegovina, Bulharsko, Cyprus, Česko, Čierna Hora, Čína, Dánsko, Estónsko, Fínsko, Francúzsko, Grécko, Gruzínsko, Holandsko, Chorvátsko, Irán, Kazachstan, Kosovo, Litva, Lotyšsko, Luxembursko, Maďarsko, Maroko, Moldavsko, Mongolsko, Nórsko, Poľsko, Portugalsko, Rakúsko, Rumunsko, Rusko, Severné Macedónsko, Slovensko, Slovinsko, Spojené kráľovstvo, Srbsko, Sýria, Španielsko, Švajčiarsko, Švédsko, Taliansko, Tunisko, Turecko, Turkménsko, Ukrajina. Jej počty však v mnohých oblastiach prudko klesajú (viď hrozby a ochrana).
Poddruhy.
Populácia živočícha žijúca na rozsiahlom areáli sa vetví na niekoľko poddruhov. V prípade užovky obojkovej ich bolo uznávaných asi 14 a navzájom sa od seba líšia sfarbením. Systém však nie je ustálený a môže dôjsť k rôznym zmenám. Napríklad od roku 2016 je poddruh "N. natrix astreptophora" z Pyrenejského polostrova a severozápadnej Afriky považovaný za samostatný druh "Natrix astreptophora". V roku 2017 boli užovky obojkové zo západnej Európy, od Spojeného kráľovstva po Taliansko, preklasifikované na nový druh "Natrix helvetica" (pôvodne poddruh "N. natrix helvetica") a navyše k nemu preradené štyri poddruhy, pôvodne poddruhy druhu "Natrix natrix", a síce "N. helvetica helvetica", "N. helvetica cetti", "N. helvetica corsa" a "N. helvetica sicula" (syn. "N. helvetica lanzai")"." 
Podľa "The Reptile Database" sa užovka obojková delí iba na päť poddruhov (k decembru 2023): 
Výskyt a stav na Slovensku.
Ekosozologický status od roku 2001 "LR:lc" – menej ohrozený. Z pohľadu výskytu v Karpatoch bol v roku 2014 v rámci projektu Bioregio vypracovaný návrh ekosozologického statusu za celé pohorie ako aj za Slovensko "LC" – najmenej ohrozený. V roku 2023 bol druh považovaný za "VU" – zraniteľný.
Opis.
Užovka obojková je tzv. pravá (aglyfná) užovka, pre ktorú je typické, že má hladké a rovnomerne tvarované zuby bez pozdĺžnej ryhy (nedokáže teda vstreknúť jed).
Samce merajú najčastejšie medzi 50 až 85 cm, samice medzi 60 až 150 cm. Všeobecne neprekročí dĺžku 110 či 115 cm, iba tie najstaršie jedince dosahujú dĺžku 180 cm, podľa niektorých zdrojov aj 200 cm, možno i 210 cm. Parametre hadov sú často veľmi odlišné aj preto, že žijú v rôznom prostredí a vytvárajú tak niekoľko poddruhov. Hmotnosť sa pohybuje v rozmedzí od 50 do 515 g, priemerne váži asi 95 až 240 g, opäť v závislosti od poddruhu.
Hlavu má mierne odlišnú podľa pohlavia. Samice ju majú širšiu a plochejšiu až mierne trojbokú, ľahšie ju možno rozlíšiť od krku. Samce majú hlavu menej výraznú a teda pretiahnutejšiu. Samice sú celkovo väčšie a robustnejšie, niekedy výrazne. Zaujímavá je ale chvostová (subkaudálna) časť samcov, ktorá je často dlhšia a silnejšia ako u samíc. Obvykle tvorí asi 20 – 30 % dĺžky tela a smerom ku koncu sa zužuje. Samci využijú dlhší koniec chvosta pravdepodobne pri pytačkách. Ako do seba súperi zaplietajú telá, rivala, ktorý sa uchádza o tú istú družku, takto ľahšie premôže lepšie vybavený samec. Dlhý chvost tak môže byť znakom dominancie a plodnosti – najdlhší bude mať úspešný jedinec, ktorý sa pravidelne pári. Podobne ako u iných hadov je telo užovky na dotyk suché a príjemne chladivé.
Farbu má rôznu, v závislosti na obývanom prostredí; obvykle tmavo zelenú až bridlicovo šedú, menej už hnedastú s nepravidelnými drobnými čiernymi škvrnami a dvoma charakteristickými belavými, žltými až oranžovými, čierno lemovanými polmesiacovitými škvrnami za hlavou (obojok). Experimenty ukázali, že táto typická kresba pomáha odlákať potenciálnych predátorov (tzv. aposematizmus), pretože im pripomína nebezpečný či jedovatý nepožívateľný hmyz. To by vysvetľovalo, prečo sú aj mláďatá takto pestro a často ešte výraznejšie sfarbené, podobne ako dospelí. S vekom polmesiacovité škvrny blednú a najmä u starších samíc sú len šedobiele až biele. Niektorým poddruhom polmesiačiky za hlavou buď úplne chýbajú, alebo sú sotva viditeľné. Niektoré užovky môžu mať na tele aj drobné svetlé škvrny, ktoré niekedy splynú a vytvoria pozdĺžne pásy (tzv. odchýlka "persa", typická pre poddruh z juhovýchodnej Európy). Existujú aj exempláre šedé alebo čierné. Brucho majú užovky obvykle svetlejšie. Spodná časť tela je belavá s nepravidelnými čiernymi kotvičkami či kockami, ktoré sú užitočne pri identifikácii jedincov; rozvrh týchto fliačikov nikdy nie je totožný. Niekedy je však brušná strana skôr čierna, že prevláda tmavšie sfarbenie. Nájdený bol aj veľmi vzácny albín. Dúhovka oka je tradične čierna s bielym až žltým okrajom (napr. poddruh "N. n. astreptophora" má dúhovku jasne červenú, avšak tento je už považovaný za samostatný druh).
Biológia a ekológia.
Užovka obojková obýva oblasti až do nadmorskej výšky 3 000 metrov (max. asi 3 060 metrov), dokáže teda žiť aj v dosť chladnom prostredí, čo je u vajcorodých hadov nezvyčajné, preferuje však nížiny. Je to prispôsobivý druh a preniká tak do najrôznejších habitatov. Vyskytuje sa väčšinou v blízkosti vody, preto uprednostňuje mokrade, potoky a iné vodné plochy. Je skvelým plavcom a dokáže sa dobre potápať. Pod vodnou hladinou vydrží až pol hodiny bez toho, aby sa nadýchla. S vodou je tak spätá, že sa v nej aj vyzlieka a nahrádza tak starú opotrebenú kožu (viď vyzliekanie kože a rast). Často sa zatúla a do určitej miery znesie aj antropizované stanovištia. Môže sa tak ukázať na viniciach, v zatopených pieskovniach, v starých lomoch, pri zrúcaninách a nakoniec aj v blízkosti ľudských obydlí. Niektoré antropogénne zdroje sú pre užovky životne dôležité, mikrohabitaty ako kompostárne a hnojiská, najmä v menej vhodných lokalitách s chladnejšou klímou.
Užovka obojková je denný živočích a ako iné druhy hadov sa rada vyhrieva na slnku. Dobíja tak energiu a zbiera nové sily, pretože teplo povzbudzuje jej metabolizmus. Len príležitostne, napríklad pri veľmi teplom počasí, je možné naraziť na hada aj v nočných hodinách. Hoci sa užovka s obľubou zdržiava vo vode, nemôže v nej byť príliš dlho, aby sa jej telesná teplota nedostala pod prijateľnú úroveň. Tá totiž ovplyvňuje agilitu (rýchlosť) hada, ktorá je veľmi dôležitá ako pri love potravy, tak pri úniku pred dravcami. Preto sa užovka musí pravidelne vyhrievať – vystavovať slnku, aby si udržala optimálnu telesnú teplotu. Rýchlej strate teploty bráni aj tým, že zvinie telo do kompaktnej pozície. Významnú úlohu zohráva aj sfarbenie; tmavší jedinci pohlcujú viac tepla. Pokiaľ je jej teplota naopak príliš vysoká, hľadá úkryt v tieni alebo práve vo vode. Ak si zháňa potravu alebo partnera v čase párenia, pohybuje sa na širšom priestore. Túlavá je tiež tesne pred hibernáciou a po nej.
Potrava.
Keďže vie veľmi dobre plávať, potravu si najčastejšie hľadá medzi vodnými živočíchmi. Živí sa tak hlavne obojživelníkmi a prípadne rybami, a ďalej jašteričkami, hmyzom a inými menšími tvormi. Najčastejšou a väčšinou preferovanou korisťou sú skokany a ropuchy, prípadne iné druhy žiab vo všetkých vývojových štádiách. Z iných obojživelníkov konzumuje mloky a iné salamandrovité. Vyhýba sa však kunkám a salamandre škvrnitej kvôli sekrétu vylučovanému ich pokožkou, ktorý je pre ňu jedovatý. Niekedy v skladbe koristi môžu zohrávať zásadnú úlohu ryby mnohých druhov (prevažujú kaprovité, vrátane druhov s tŕňmi – ostriež zelenkastý), ale na užovku sú obyčajne príliš rýchle, takže sa zmocní predovšetkým tých rýb, ktoré sú buď choré alebo už po smrti. V južných oblastiach sa medzi korisťou častejšie vyskytujú jašterice a prípadne iné plazy. V malej miere sú potom zastúpené drobné cicavce (hlodavce), menšie vtáky, hmyz a slimáky. Napríklad v juhovýchodnom Anglicku sa strava užoviek skladala predovšetkým zo žiab (63 %), ďalej boli bežné malé cicavce (25 %), ryby (10 %) a nakoniec v menšej miere vtáky (1 %). Obeť uchopuje do čeľustí a drží ju ostrými zúbkami. Väčší úlovok vynáša na breh, menší dokáže zjesť rovno pod hladinou.Vďaka široko roztiahnuteľným čeľustiam dokáže prehltnúť aj väčšie živočíchy. Veľkosť koristi sa odvíja od veľkosti hada, takže väčších živočíchov sa zmocnia skôr samice. Tie tiež konzumujú viac hlodavcov ako samce. Korisť obvykle pohltí hlavou napred, aby sa jej v pažeráku nezadrhli šupiny alebo plutvy, ale napríklad ropuchy nezriedka odzadu – ľahšie tak z nafúknutej žaby vytlačí vzduch, čím pretromfne jej obrannú stratégiu. Svoju obeť prehĺta za živa, lebo ju nemá ako zabiť – uškrtiť ju nedokáže a ani jed využiť nemôže (jed v slinách ju maximálne len ochromí). Aby ju ľahšie požierala, obalí ju slinami. Pretože nedokáže rozomlieť potravu pomocou zubov, disponuje namiesto toho veľmi účinnými tráviacimi sekrétmi, ktoré si poradia aj s kosťami, šľachami alebo so srsťou – vstrebať potravu jej pomôže obsah tzv. Duvernoyových žliaz, ktorý sa mieša so slinami, keď korisť prehĺta. Za deň strávi množstvo potravy, ekvivalent 1,6 – 2,3 % svojej hmotnosti. Doba trávenia je závislá na vonkajšej teplote a veľkosti koristi, pričom obojživelníky a ryby trávi rýchlejšie ako teplokrvné stavovce. Opäť aktívna je až po úplnom strávení potravy a vylúčení exkrementov. Väčšiu korisť loví približne každých 20 dní, gravidná samica môže držať pôst aj 45 dní.Svoju obeť vypátra najmä zrakom alebo „čuchom“. Pohybujúcu sa žabu je schopná zaznamenať aj na vzdialenosť niekoľkých metrov. Okrem toho nenápadným kmitaním jazyka skúma vzduch a zbiera pachové častice. Tieto pachy sa potom detegujú v Jacobsonovom orgáne, ktorý je vystlaný veľmi citlivými chemoreceptormi, ktoré dokážu korisť presne lokalizovať. Pokiaľ je potravy dostatok, jej obľúbenou loveckou taktikou je číhanie a čakanie na vhodnú príležitosť na útok, teda na okamih, keď sa akákoľvek potenciálna korisť priblíži na dosah, čo ju stojí najmenej síl.
Prezimovanie.
Ako poikilotermný živočích trávi užovka najchladnejšiu časť roka v hibernácii. K zimnému spánku sa uchyľuje na jeseň, medzi septembrom a októbrom (najneskôr v novembri), kedy prestáva mať záujem o potravu a začína sa sťahovať k zimoviskám. Tesne pred hibernáciou možno užovku zastihnúť veľmi ďaleko od vody, pretože pátra po vhodnej skrýši. Vhodným úkrytom môže byť hlbšia nora malých cicavcov, skalná rozsadlina, dutina v padnutom kmeni, polorozborený kamenný múrik alebo pivnica staršieho domu. Veľmi obľúbená je tiež hromada tlejúceho organického materiálu, do ktorej v lete užovka kladie svoje vajíčka. Niektoré zimoviská môže využívať hneď niekoľko druhov plazov alebo obojživelníkov, takže je možné na jednom mieste zastihnúť užovku obojkovú spolu s vretenicou severnou, alebo napríklad s rôznymi druhmi jašteričiek, hoci mnoho z nich loví pre potravu.
Rozmnožovanie.
Cez zimu hibernuje a pári sa krátko po jarnom prebudení; v závislosti na lokalite približne od polovice marca do začiatku mája, pričom hlavné obdobie párenia pripadá na koniec apríla a máj. Výnimočne sa pária aj na jeseň (v septembri). Kým však pytačky započnú, ešte sa had vyzlečie – vymení starú opotrebovanú kožu za novú.
Užovky vytvárajú krátkodobé stabilné páry a schádzajú sa na párenie vo väčších skupinách, pričom prevažujú samci, ktorí sú prilákaní feromónmi samice. Väčšie a zdatnejšie samce sa pária častejšie a atraktívnejšie sú pre ne tie samice, ktoré vyrástli do väčších rozmerov. Často sa pária s viacerými samicami a tie tak produkujú geneticky rozmanitejšie mláďatá. Ku skutočným súbojom medzi samcami nedochádza, a to ani v prípade, že o jednu samicu usiluje niekoľko náruživých sokov. V takom prípade sa samce len vzájomne prepletajú a ovíjajú okolo zadnej časti tela samice, pričom ich hlavnou zbraňou je dlhší chvost. Silnejší samec maximálne slabšieho odtlačí, alebo konkurenta pritlačí k zemi a usiluje sa o čo najlepšiu pozíciu. K páreniu dochádza po dobu niekoľkých hodín. Pri samotnej kopulácii samec pritisne svoju kloaku k jej a pomocou hemipenisu samicu oplodní.
V priebehu júna až augusta, teda po asi dvojmesačnej gravidite, samica kladie 2 až 40 vajec (zriedkavo aj 50 a viac, možno až 100; podľa veľkosti hada – väčšie hady sú plodnejšie). Vajcia sú dlhé asi 25 až 30 mm, široké 13 až 20 mm, majú pružný kožovitý povrch a vážia každé 4,5 až 5,5 g. Veľkosť vajec sa v priebehu inkubácie mení, priebežne nadobúdajú na objeme. V niektorých oblastiach kladú užovky vajcia hromadne na jedno miesto, takže možno v tesnej blízkosti nájsť niekoľko sto až tisíc vajec. Väčšinou sú kladené v náplavových hromadách pri riekach, pod kameňmi, do hromád spráchnivelého dreva, do lístia, hnijúcej vegetácie a iných podobných úkrytoch, ktoré sú dostatočne teplé a vlhké. Známe sú tak aj prípady, kedy kládli svoje vajcia do kompostu či hnoja.
Mláďatá sa liahnu po šiestich až desiatich týždňoch koncom leta, v auguste alebo v septembri (zriedkavo aj skôr, napr. v polovici júla, keď samice nakladú vajcia so zárodkami už v pokročilom vývine). Vajcia potrebujú teplotu najmenej 21 °C, ideálna je 28 °C. Podľa okolitej teploty je inkubačná doba kratšia alebo dlhšia; konštantná vysoká teplota všeobecne urýchľuje vývoj embrya a zaisťuje zdravie a výkonnosť mláďat. Škrupinu prerazia za pomoci vaječného zuba. Novorodené hady sú dlhé 15 až 21 cm a sú samostatné ihneď po vyliahnutí. Samice rastú rýchlejšie ako samce a dosahujú väčšie rozmery. Samce pohlavne dospievajú vo veku troch rokov (keď sú veľké asi 40 až 50 cm), samice v štyroch až piatich rokoch (pri veľkosti zhruba 60 až 70 cm). Ak sú podmienky menej priaznivé, rozmnožujú sa hady ešte neskôr, i v šiestich až ôsmich rokoch. V dobrých podmienkach sa dožívajú najčastejšie 15 až 25 rokov, môžu sa však dožiť aj 28 rokov.
Vyzliekanie kože a rast.
Ide o proces, pri ktorom had zhodí a nahradí starú, opotrebovanú kožu, ktorá už mu je „malá“, pretože počas života neustále rastie. Hadia koža totiž nie je flexibilná (naťahovacia). V mladosti sa had zbavuje kože častejšie, pretože rastie rýchlejšie, aby sa dostal z kritickej fázy, keď ho ohrozujú predátori. V dospelosti sa vyzlieka len niekoľkokrát ročne, v neskoršom veku (hady staršie ako 10 rokov) možno len dvakrát ročne a u najstarších jedincov sa vyzlieka menej ako raz ročne. Celý proces vyzliekania môže trvať 7 až 14 dní. Spočiatku had začína strácať svoje jasné farby a koža a oči sa mu do dvoch dní zakalia, pretože pod vrchnú vrstvu preniká voda. Počas nasledujúcich troch až piatich dní sa stará koža postupne odlupuje. Keď sa úplne uvoľní, had sa začne trieť o tvrdé predmety, aby kúsok po kúsku oddelil starú kožu od novej, až kým sa mu ju nepodarí zhodiť celú (začínajúc od hlavy a pokračujúc až po koniec chvosta). Zvyčajne to robí cez noc, pretože na to potrebuje dostatok vlhkosti, a nezriedka aj priamo vo vode. Počas tohto náročného procesu had neloví potravu a pokojne odpočíva v ústraní, takže ak je vyrušený, môže byť agresívnejší. Zvlečená koža sa nazýva lieno.
Antipredačné správanie a nepriatelia.
Užovka obojková je v porovnaní s ostatnými hadmi neobyčajne rýchla, dokáže vyvinúť rýchlosť aj 6,7 km/h (4,2 mph), ale napr. africká mamba čierna sa dokáže plaziť rýchlosťou až 16 km/h. Zo všetkých najrýchlejší je potom asi štrkáč "Crotalus cerastes", ktorý sa podľa niektorých zdrojov dokáže po súši pohybovať rýchlosťou až 29 km/h.
Útek je jej hlavnou obrannou stratégiou, pokiaľ ale takú možnosť nemá (napr. ak nemá optimálnu telesnú teplotu dôležitú pre vyšší výkon), alebo ju prepásla, má ešte iné „esá v rukáve“. Jednou z ďalších možností je varovný signál v podobe hlasného syčania (v 25 % prípadov, o vysokej frekvencii 5 000 – 10 000 Hz), ďalej nafukovanie krku a prudké pohyby, trochu na spôsob kobry, za čo pravdepodobne môže tzv. fosílne správanie – akési naučené napodobňovanie kobier rodu "Naja" z dôb, kedy užovky a kobry žili bok po boku a teda zdieľali územie (miocén až pliocén). Niekedy pri tom uskutoční výpad, ktorý však len simuluje, lebo pri ňom neotvára čeľuste. Ak všetka snaha o zastrašenie nepriateľa zlyhá, dokáže na obranu vypustiť zapáchajúcu tekutinu z kloaky; odér je podobný cesnaku a má pripomínať jedovatého hada alebo rozkladajúci sa mŕtvolu. Stočí sa pri tom do klbka bruchom hore a prípadne aj otvorí papuľu. Počas predstierania smrti niekedy nechá von z čeľustí voľne spustený jazyk. Bezvládne visieť zostane užovka aj v prípade, že ju človek vezme do rúk. Takto sa snaží odradiť dravca, ktorý uprednostňuje živú korisť, a teda protivníka zmiasť a získať tým čas na vhodný okamih na únik. Napodobňovať jedovatého hada či robiť mŕtveho dokáže druh nezávisle od jeho pohlavia, veku a skúseností, ide o dedičnú schopnosť. Ak napokon žiadna z týchto obranných stratégií nezafunguje, môže sa pokúsiť nepriateľa uhryznúť. Keď sa s užovkou manipuluje, môže sa stať, že pri tom vyzvracia obsah žalúdka (z frustrácie, aby odľahčila telo a mohla ľahšie utiecť, alebo skrátka preto, že nedávno ulovila potravu a teda vinou neodbornej manipulácie).
Užovky rodu "Natrix" majú jedovaté sliny, ktoré pôsobia hlavne na obojživelníky. Pre človeka nepredstavujú všeobecne žiadne nebezpečenstvo, ale sú už známe prípady otravy po uhryznutí rôznych pravých užoviek. Jed v slinách vylúčený užovkou obojkovou u alergikov môže v zriedkavých prípadoch vyvolať aj smrteľnú reakciu.
Napriek pútavej obrannej stratégii sa užovka stáva korisťou mnohých živočíchov, na ktoré predstieranie smrti neplatí. Typickými predátormi sú jazvece, ježkovia, diviaky, lasicovité šelmy (napr. kuny), líšky, mačky a vtáky (najmä dravce alebo brodivý). Výnimočne sú usmrtené aj inými plazmi, napr. užovkou hladkou. Mláďatá sú ešte zraniteľnejšie, na ne sa môžu zamerať aj oveľa menšie druhy vtákov, hlodavce, žaby alebo tiež zdatné bystrušky. Samotné vajíčka užoviek dokáže vyplieniť aj kŕdeľ mravcov. Avšak najväčším nepriateľom užoviek je človek.
Hrozby a ochrana.
Prakticky v celej Európe populácia užoviek klesá. Druh je pravdepodobne veľmi citlivý na antropizáciu či degradáciu svojho prirodzeného prostredia a okrem toho umiera aj v dôsledku intenzívnej automobilovej dopravy počas migrácie cez cesty. Za úbytok populácií je teda často zodpovedný človek, a to napríklad aj tým, že odvodňuje mokraďové biotopy, čerpá vody z riek, znečisťuje vodné toky, alebo keď do lokalít zavlečie nepôvodné druhy živočíchov (napr. norok americký, medvedík čistotný). Na ostrove Milos alebo v Mongolsku je druh ohrozený priamo ťažobnou činnosťou. Dôležitým faktorom je tiež dostupnosť koristi. V oblastiach, kde populácia hadov klesá, sa zdá, že pokles koreluje s úbytkom populácie obojživelníkov žijúcich v rovnakých lokalitách a tvoriacich ich hlavnú potravu. A podobne ako v prípade iných hadov, aj užovka obojková je ľuďmi prenasledovaná a zbytočne (napríklad zo strachu) zabíjaná.
V menej vhodných regiónoch, kde panuje chladnejšia klíma a užovky by normálne nemali šancu prežiť, sú niektoré antropogénne zdroje (tj. staré senníky, komposty či hnojiská) naopak veľmi prínosné.
Medzinárodný zväz ochrany prírody (IUCN) hodnotí druh ako najmenej ohrozený (k roku 2016). Globálnu populáciu považuje za „relatívne stabilnú“, ale niektoré poddruhy či subpopulácie sú ohrozené (napr. "Natrix n. natrix" v Česku alebo vo Švédsku) až kriticky ohrozené ("Natrix n. cetti" zo Sardínie, "Natrix n. schweizeri" z ostrova Milos či "Natrix n. cypriaca" z Cypru). Fragmentované populácie možno teda nájsť najmä v južných oblastiach výskytu (napr. tiež v Mongolsku, Iráne alebo Turkménsku). V niektorých štátoch je naopak veľmi hojný, ako napr. v Donecku na Ukrajine (až 120 exemplárov na hektár – stav pred vojnou). 
Druh je zaradený do Bernského dohovoru (Príloha III). Zvlášť chránený je potom v jednotlivých štátoch s ohľadom na tamojšiu populáciu a hrozby, napríklad v Belgicku, Česku, vo Francúzsku, v Luxembursku, vo Švajčiarsku, v Spojenom kráľovstve či na Slovensku (pozri nižšie).
Na Slovensku.
Na Slovensku je užovka obojková zákonom chránená a považovaná za zraniteľnú. Spoločenská hodnota je 300 € (Vyhláška MŽP č. 170/2021). 

</doc>
<doc id="319887" url="https://sk.wikipedia.org/wiki?curid=319887" title="Lagrangeova funkcia">
Lagrangeova funkcia

Lagrangeova funkcia (iné názvy: Lagrangeov výraz, lagrangeián, lagrangián, lagranžián [výslovnosť vždy "lagra(n)ž..."], značka "L") dynamického systému predstavuje východiskový bod lagrangeovej formulácie klasickej mechaniky. Je pomenovaná podľa Josepha Louisa Lagrangea.
V klasickej mechanike je lagrangeián definovaný ako zovšeobecnená kinetická energia formula_1 systému mínus jeho zovšeobecnená potenciálna energia formula_2:
formula_3
Priamou substitúciou lagrangeiánu do Eulerovej-Lagrangeovej rovnice získame systém parciálnych diferenciálnych rovníc predstavujúcich pohybové rovnice študovaného systému.
Lagrangeova formulácia.
Dôležitosť.
Lagrangeova formulácia mechaniky je dôležitá nielen pre jej širokú aplikáciu, ale aj pre jej úlohu v pokroku hlbšieho chápania fyziky. Hoci sa Lagrange snažil len opísať klasickú mechaniku, "akčný princíp", ktorý sa používa na odvodenie Lagrangeovej rovnice sa teraz uznáva za aplikovateľný na kvantovú mechaniku. 
Fyzická akcia a kvantovomechanická fáza sú prepojené prostredníctvom Planckovej konštanty, a princíp stacionárnej akcie možno pochopiť v pojmoch konštruktívnej interferencie vlnových funkcií. 
Rovnaký princíp a Lagrangeov formalizmus sú úzko prepojené na Noetherovej teorému, ktorá prepája fyzickú konzervovanú kvantitu na kontinuálne symetrie fyzického systému.
Lagrangeovská mechanika a Noetherovef teoréma spolu dávajú prirodzený formalizmus pre prvú kvantizáciu prostredníctvom zahrnutia komutátorov medzi určitými pojmami lagrangeovských rovníc pre fyzikálny systém.
"Cyklické súradnice" a konzervačné zákony.
Dôležitou vlastnosťou lagrangeiánu je, že konzervačné zákony z nich možno ľahko odčítať. Napríklad, ak lagrangeián formula_5 závisí od "časovej derivácie" formula_6 zovšeobecnenej súradnice, ale "nie" od formula_7 samotnej, potom "zovšeobecnená hybnosť",
formula_8,
je konzervovanou kvantitou. toto je špeciálny prípad Noetherovej teorémy, pozri nižšie. Takéto koordinanty sa nazývajú "cyklické".
Napríklad konzerváciu zovšeobecnenej hybnosti
 formula_9,
možno pozorovať, ak lagrangeián systému má formu
formula_10
Rovnako, ak čas "t" sa neobjavuje v formula_5, potom nasleduje konzervovanie Hamiltonianu. Toto je konzervovanie energie až kým potenciálna energia nedosiahne rýchlosť ako v elektrodynamike. Viac detailov je možné nájsť v akejkoľvek učebnici týkajúcej sa teoretickej mechaniky.
Vysvetlenie.
Rovnice pohybu sa získavajú prostredníctvom princípu akcie, zapísaného ako:
formula_12
kde "akcia", formula_13 je funkciou závislých premenných formula_4 spolu s ich derivátmi samotným "s" 
formula_15
a kde formula_16 popisuje súbor "n" nezávislých premenných systému, indexovaného ako formula_17
Rovnice pohybu získané z tejto funkcionálnej derivácie sú Euler–Lagrangeove rovnice tohto atómu. Napríklad, v klasickej mechanike častíc, jedinou nezávislou premennou je čas "t". A tak Euler-Lagrangeove rovnice sú
formula_18
Dynamické systémy, ktorých rovnice pohybu je možné získať prostredníctvom akčného princípu na vhodne vybranom lagrangeiáne sú známe ako Lagrangeovské dynamické systémy. Príklady Lagrangeovských dynamických systémov siahajú od klasickej verzie Štandardného modelu po Newtonove rovnice a čisto matematickým problémom ako sú geodézne rovnice a Plateauov problém.
Príklad klasickej mechaniky.
V pravouhlej sústave súradníc.
Predpokladajme, že máme trojrozmerný priestor a lagrangeián
formula_19.
Potom Eulerova–Lagrangeova rovnica znie:
formula_20
kde formula_21.
Derivácia dáva:
formula_22
formula_23
formula_24
Eulerove–Lagrangeove rovnice preto možno zapísať ako:
formula_25
kde derivácia času je zapísaná konvenčne ako bod nad diferencovaným objemom a formula_26 je del operátor.
Použijúc tento výsledok je možno ľahko ukázať, že lagrangeovský prístup je ekvivalentný newtonovskému. 
Ak je sila zapísané v pojmoch potenciálu formula_27; výsledná rovnica je formula_28, čo je presne rovnaké rovnica ako v newtonovskom prístupe pre objekt konštantnej hmotnosti. 
Veľmi podobnou dedukciou dostávame výraz formula_29, ktorý je Newtonovým druhým zákonom v jeho všeobecnej podobe.
V sústave sférických súradníc.
Predpokladajme, že máme trojdimenzionálny priestor použijúc sférické súradnice formula_30 s lagrangeiánom
formula_31
Potom Eulerove–Lagrangeove rovnice sú:
formula_32
formula_33
formula_34
Tu je súbor formula_35 len časom formula_36, a dynamické premenné formula_37 sú trajektóriami formula_38 častice.
Napriek použitiu štandardných premenný ako formula_39, lagrangeián dovoľuje použitie akýchkoľvek súradníc, ktoré nemusia byť ortogonálne. Sú to "zovšeobecnené súradnice".
Lagrangeián testovacej častice.
Testovacia častica je časticou, ktorej hmotnosť a náboj sú pravdepodobne tak malé, že jej vplyv na externý systém nie je dôležitý. Je to často hypoteticky zjednodušené bodová častica, ktorá má len hmotnosť a náboj. Reálne častice ako elektróny a horné kvarky sú komplexnejšie a majú dodatočné pojmy vo svojich lagrangeiánoch.
Klasická testovacie častica s Newtonovskou gravitáciou.
predpokladajme, že máme časticu s hmotnosťou formula_40 kilogramov a pozíciou formula_41 metrov v newtonovskom gravitačnom poli s potenciálom formula_42 joulov na kilogram. Línia častice je parametrizovaná časom formula_43 v sekundách. Kinetická energia častice je:
formula_44
a gravitačná potenciálna energia častice je:
formula_45
Potom lagrangeián je formula_46 joulov, kde
formula_47
Variujúc formula_48 v integráli (ekvivalentom Euler–Lagrangeovej diferenciálnej rovnici), dostávame
formula_49
formula_50
Integrujme prvý pojem po častiach and zrušme celkový integrál. Potom rozdeľme variáciu, aby sme dostali
formula_51
a tak
formula_52
je rovnica pohybu – dva rozdielne výrazy vyjadrujúce silu.
Špeciálna relativistická testovacia častica s elektromagnetizmom.
V špeciálnej relativite, forma pojmu, ktorý vyvodzuje deriváciu hybnosti musí byť zmenená; už nejde o kinetickú energiu. Stáva sa:
formula_53
formula_54
kde formula_56 metrov za sekundu je rýchlosť svetla vo vákuu, formula_57 sekúnd vo vhodnom čase (t.e. čas meraný hodinami pohybujúcimi sa s časticou) a formula_58. Druhý pojem v sérii je len klasická kinetická energia. Predpokladajme, že častica má elektrický náboj formula_59 coulombov a je v elektromagnetickom poli so skalárnym potenciálom formula_60 voltov (volt je joule na coulomb) a vektorový potenciál formula_61 voltsekúnd za meter. Lagrangeián špeciálnej relativistickej testovacej častice je elektromagnetické pole:
formula_62
Variáciami s ohľadom na formula_41, dostávame
formula_64
čo je
formula_65
čo je rovnica, ktorá je rovnicou pre Lorentzovu silu, kde
formula_66
formula_67
Všeobecná relativistická testovacia častica.
Vo všeobecnej relativite, prvý pojem zovšeobecňuje ako klasickú kinetickú energiu a interakciu medzi newtonovským gravitačným potenciálom. Stáva sa:
formula_68
formula_69
Lagrangeián všeobecnej relativistickej testovacej častice v elektromagnetickom poli je:
formula_70
A štvorrozmerné priestorovočasové súradnice formula_71 sú dané v arbitrárnych jednotkách (t. j. bezjednotkových), potom formula_72 metrov štvorcových je symetrické na úrovni 2 metrického tenzoru, čo je taktiež gravitačným potenciálom. Taktiež, formula_73 voltsekúnd je elektromagnetický 4-vektorový potenciál. Všimnite si, že faktor "c" bol absorbovaný do druhej mocniny, pretože toto sa rovná 
formula_74
Všimnite si, že tento pojem bol vo všeobecne odvodený od špeciálnej relativity.
Lagrangeiány a hustoty lagrangeiánu v teórii poľa.
Časový integrál lagrangeiánu sa nazýva akcia popísaná prostredníctvom formula_75.
V teórii poľa, rozdiel je niekedy robený medzi lagrangeiánom formula_76, ktoré je akcia integrálom času:
formula_77
a "hustota Lagrangeiánu" formula_78, ktorý sa integruje ponad všetok časopriestor aby sa získala akcia:
formula_79
Lagrangeián je potom priestorovým integrálom lagrangeiánskej hustoty. formula_78 sa však takisto často nazýva lagrangeián, hlavne vo svojom modernom používaní; je oveľa užitočnejší v relativistických teóriách, keďže ide o definíciu lokálne definovanú Lorentzovým skalárnym poľom. Obe definície lagrangeiánu možno vidieť ako špeciálne prípady všeobecnej formy, v závislosti na tom, či priestorová premenná formula_81 je zahrnutá do indexu formula_82 alebo parametrov formula_83 v formula_4. Teórie kvantového poľa v časticovej fyzike, ako kvantová elektrodynamica, sú obvykle popísané v pojmoch formula_78, a pojmy v tejto forme lagrangeiánu sa rýchlo transformujú do pravidiel používaných pri hodnotení Feynmanových diagramov.
Vybrané polia.
Pre pokračovanie v sekcii o testovacích časticiach vyššie, tu sú rovnice pre polia v ktorých sa pohybujú. Rovnice nižšie sa týkajú polí, v ktorých testovacie častice popísané vyššie sa pohybujú a dovoľujú výpočet týchto polí. Tieto rovnice nedajú rovnice pohybu testovacej častice, ale dávajú potenciál (pole) vyvolaný kvantitami ako sú hmotnosť alebo hustota náboja v akomkoľvek bode formula_86. Napríklad, ak v prípade newtonovskej gravitácie je lagrangeiánska hustota integrovaná v časopriestore, dáva rovnicu, ktorá, ak je vyriešená, poskytne formula_87. Toto formula_87, keď je substituované späť v rovnici (1), Lagrangeova rovnica pre testovaciu časticu je Newtonovské gravitačné pole, pričom poskytuje informáciu potrebnú pre výpočet akcelerácie častice.
Newtonovská gravitácia.
Lagrangeián (hustota) je formula_78 joulov na meter 3 (kubický). Interakčný pojem formula_90 je nahradený pojmom zahŕňajúcim kontinuálnu hustotu hmotnosti formula_91 kilogramov na meter kubický. Toto je nevyhnutné, pretože používajúc podobný zdroj pre pole by vyústilo v matematické ťažkosti. Výsledný lagrangeián pre klasické gravitačné pole je:
formula_92
kde formula_93 metrov kubických na kilogram sekundu na druhú je gravitačná konštanta. Variácia integrálu s ohľadom na formula_42 dáva:
formula_95
Integrujte časti a zrušte celkový integrál. Potom vydeľte prostredníctvom formula_96 aby ste dostali:
formula_97
a tak
formula_98
čo dáva Gaussov zákon pre gravitáciu.
Elektomagnetizmus v špeciálnej relativite.
Interakčný pojem formula_99 je nahradený pojmami zahŕňajúcimi kontinuálnu hustotu náboja formula_100 coulombov na meter kubický a aktuálnu hustotu formula_101 ampérov na meter štvorcový. Výsledný lagrangeián pre elektromagnetickú pole je:
formula_102
Variujúc toto s ohľadom na formula_60, dostávame
formula_104
čo dáva Gaussov zákon.
Variujúc namiesto toho s ohľadom na formula_61, dostávame
formula_106
čo dáva Ampèrov zákon.
Elektromagnetizmus vo všeobecnej relativite.
Pre lagrangeián gravitácie vo všeobecnej relativite, pozri Einstein-Hilbertova akcia. Lagrangeián elektromagnetického poľa je:
formula_107
V štvorrozmerných časopriestorových súradniciach formula_71 sú dané arbitrárne jednotky, potom: formula_78 joulsekúnd lagrangeián, skalárna hustota; formula_110 coulombov je prúd, vektorová hustota denzity; a formula_111 voltsekúnd is elektromagnetický tenzor, kovariantný antisymetrický tenzor radu dva. Všimnite si, že determinant pod znakom druhej odmocniny je aplikovaný na maticu komponentov kovariantného metrického tenzoru formula_72, a formula_113 je jeho inverzia. Všimnite si, že jednotky lagrangeiánu sa menia, pretože integrujeme ponad formula_114, ktoré sú bezjednotkové, a nie ponad formula_115, ktoré majú jednotky v sekundometroch kubických. Elektromagnetický tenzor poľa je formovaný antisymetrizáciou čiastkových derivácií elektromagnetického vektorového potenciálu; takže to nie je nezávislá premenná. Druhá odmocnina je potrebná na konverziu tohto pojmu na skalárnu hustotu namiesto len skalára a tiež pre kompenzáciu zmien v jednotkách premenných integrácie. Faktor formula_116 vnútri druhej odmocniny je potrebný na normalizáciu, aby ho druhá odmocnina zredukovala na pojem špeciálnej relativity (keďže determinant je formula_117 v špeciálnej relativity).
Lagrangeiány v kvantovej teórii poľa.
Diracov lagrangeián.
Lagrangeiánska hustota pre Diracove pole je:
formula_118
kde formula_119 je Diracov spinor, formula_120 je jeho Diracova prípojka, formula_121 je kalibračná kovariantná derivácia, a formula_122 je Feynmanova anotácia pre formula_123.
Kvantovo elektrodynamický lagrangeián.
Lagrangeiánska hustota pre QED je:
formula_124
kde formula_125 je elektromagnetický tenzor.
Kvantovo chromodynamický lagrangeián.
Lagrangeiánska hustota pre kvantovú chromodynamiku je :
formula_126
kde formula_121 je QCD kalibračná kovariantná derivácia, 
formula_128 počíta kvarkové typy, a formula_129 je gluónový tenzor silového poľa.
Matematická formalizácia.
predpokladajme, že máme "n"-dimenzionálnu rozmanitosť, formula_130, a cieľovú rozmanitosť, formula_1. Nech formula_132 je konfiguračný priestor hladkej funkcie z formula_130 na formula_1.
Matematický vývoj.
Uvažujme funkctionálne, formula_142, nazvané akcia. Fyzické dôvody určujú, že to je mapovanie na formula_136, ne formula_144.
Za účelom toho, aby akcia bola lokálna, potrebujeme dodatočné obmedzenia ohľadom akcie. Ak formula_145, predpokladáme, že formula_146 je integrál nad formula_130 funkcie formula_148, jej derivátov a pozície zvanej lagrangeián, formula_149. Inými slovami,
formula_150
Nižšie sa na dôvažok predpokladá, že Lagreangian závisí len na hodnote poľa a jeho prvej derivácii, ale nie od ďalších derivácií.
Za predpokladu hraničných podmienok, v zásade špecifikácia hodnoty formula_148 na hranici ak formula_130 je kompaktný ale bo nejaký limit na formula_148 keďže x pristupuje formula_154 (toto pomôže urobiť integráciu po častiach), podpriestoru formula_132 pozostávajúc z funkcií, formula_148, t. j. že všetky funkcionálne derivácie na formula_75 pri formula_148 sú nulové a formula_148 uspokojujúce dané hraničné podmienky je podpriestorom na škrupine riešení.
Riešenie je dané prostredn9ctvom Euler–Lagrangeových rovníc (vďaka hraničným podmienkam),
formula_160
Ľavá strana je funkcionálna derivácia akcie s ohľadom formula_148.

</doc>
<doc id="319889" url="https://sk.wikipedia.org/wiki?curid=319889" title="Kleisthenes (Atény)">
Kleisthenes (Atény)

Kleisthenes (iné názvy: Kleisthenés, Kleistenes; gr. Κλεισθένης – Kleisthenes/iné prepisy: Kleisthenés, Kleistenes; starogrécka výslovnosť:Klepirenes 
novogrécka výslovnosť Klišihanes), bol aténsky politik 6. stor. pred Kr. a tvorca aténskej demokracie. Patril do starej aténskej aristokratickej rodiny Alkmeonovcov, z ktorej pochádzal aj jeho nástupca Perikles. 
Napriek tomu, že Kleisthenes pochádzal z aristokratickej rodiny, zasvätil svoj život boju proti nadvláde bohatých a stal sa z neho ochranca ľudu a tvorca demokracie. V aténskej politike pôsobil už za vlády diktátora Peisistrata, no až za vlády Peisistratovho syna Hippia bol vymenovaný do úradu archonta. Hippias ho však neskôr poslal do vyhnanstva, lebo Kleisthenes nesúhlasil s jeho politikou. Aténčania sa však proti Hippiovej diktatúre vzbúrili a v rozhorčení nad jeho vládou dobyli Akropolu a Hippia v roku 510 pred Kr. vyhnali z Atén. Kleisthena poverili vypracovaním novej ústavy, ktorá by zmenila alebo nahradila timokratickú Solónovu ústavu.
Kleisthenova reforma.
Obyvateľov Atiky rozdelil na tri časti (trítye – podhorské oblasti, úrodné nížinné oblasti a mesto Atény) a desať územných fýl (gr. fylés). Každú územnú fýlu tvorili tri démy, pričom v každej fýle boli zastúpené všetky tri územné oblasti. Na tomto územnom princípe boli vytvorené nové politické inštitúcie. 
Základnou politickou jednotkou bol démos, v čele ktorého stál žrebovaný démarchos. Občania sa zapisovali do príslušného dému, ktorého meno bolo súčasťou mena každého aténskeho občana. Z démov sa žrebovali občania do ďalších politických funkcií.
Vyššou jednotkou bola územná fýla, v čele ktorej stál každoročne volený stratégos. V čase vojny viedol stratégos vojenské oddiely, ktoré tvorili občania fýly. Postupne sa stratégovia stali najvýznamnejšími výkonnými politikmi aj v čase mieru – zabezpečovali výcvik členov fýly, riadili financie, zvolávali ľudové zhromaždenia. 
Radu 500 ("Bulé ton pentakossion") tvorili každý rok vyžrebovaní občania, z každej fýly 50. Členovia rady sa nazývali prytanovia. Každá fýla si vyžrebovala jednu desatinu v roku, v ktorej jej členovia tvorili kolektívne vedenie štátu (prytaneia). Počas tohto funkčného obdobia muselo byť celých 24 hodín prítomných 3/5 členov príslušnej prytaneie v budove rady (búleutérion), kde prijímali posolstvá z cudzích štátov, rokovali o medzinárodných zmluvách, pripravovali podklady pre rokovanie ľudového zhromaždenia. Na každý deň bol z radov prytanov vyžrebovaný jeden občan, ktorý sa stal formálnou hlavou štátu. Mal k dispozícii kľúče od štátnej pokladnice a štátne pečatidlo. Aténsky občan mohol len raz v živote zastávať túto funkciu.
Najdôležitejšou politickou inštitúciou bolo ľudové zhromaždenie (ekklésia). Tvorili ho všetci aténski občania starší ako 20 rokov, ktorých zvolávali na zasadnutia stratégovia. Ľudové zhromaždenia sa museli zísť na svojom zasadnutí minimálne raz za prytaneiu, ale okrem toho aj podľa potreby, takže zasadnutia ľudového zhromaždenia sa konali približne raz za týždeň. Na ľudovom zhromaždení sa volili (stratégovia, štátni pokladníci) alebo žrebovali (ostatní) úradníci a funkcionári štátu. Na ľudovom zhromaždení sa prijímali zákony, pričom každý občan mal právo navrhovať zákony, ale potom celý rok bol za taký zákon zodpovedný (grafé paranomon). Ak sa v priebehu roka ukázalo, že navrhnutý zákon bol zlý, jeho navrhovateľ bol potrestaný. Na ľudových zhromaždeniach sa prerokúvali zmluvy so zahraničnými štátmi, rozhodovalo sa o mieri a o vojne, schvaľovali sa financie na výstavbu Atén, alebo na budovanie loďstva. Ľudové zhromaždenie malo aj súdne právomoci. Po politických rokovaniach sa žrebovaním vytvárali súdne poroty, ktoré rozhodovali o súdnych sporoch medzi Aténčanmi, ale aj medzi Aténčanmi a členmi aténskeho námorného spolku, dokonca aj medzi členmi aténskeho spolku navzájom. Podľa dôležitosti prípadu (krádež, ublíženie na zdraví, vražda) sa žreboval príslušný počet porotcov z občanov (napr. 50+1, 250+1, 500+1 – aby bol vždy nepárny počet). Najviac občanov muselo byť prítomných pri črepinovom súde (ostrakismos), alebo pri udeľovaní občianskych práv cudzincovi – vtedy sa vyžadovala účasť aspoň 6000 občanov. 
Výkonnú moc zabezpečovali úradníci. V Aténach potrebovali ročne asi 700 – 750 úradníkov, ktorí zabezpečovali všetky základné funkcie štátu. Úradníci sa buď volili – v prípade, že sa vyžadovali určité osobitné znalosti alebo schopnosti (napr. stratégovia, štátni pokladníci) alebo sa žrebovali zo všetkých občanov podľa fýl alebo démov. Kleisthenes zastával zásadu, že každý občan, ktorý sa zúčastňuje pravidelne na zasadaniach ľudového zhromaždenia, sa postupne naučí potrebné znalosti pre zastávanie štátnych funkcií. Úradníci boli po skončení funkčného obdobia zodpovední ľudovému zhromaždeniu a ak svoju funkciu nevykonávali správne, mohli byť pokutovaní alebo dokonca odsúdení na smrť (napr. stratégovia po porážke pri Aigospotamoi). 
Aristoteles o Kleisthenovi raz vyhlásil: "Édose tin politéia ston laó (Dal štát ľuďom)". 
Význam Kleisthenových reforiem pre dnešnú dobu.
Kleisthenovou reformou bola v Aténach vytvorená demokratická ústava, aká nemala v starovekom Grécku a Ríme obdobu. Účasť na riadení štátu získali všetci občania bez rozdielu pôvodu a bez rozdielu veľkosti majetku. Túto širokú demokraciu obmedzili v Aténach po porážke v peloponézskej vojne. 
Najdôkladnejšie dokázal využiť širokú aténsku demokraciu stratég Periklés (ako stratég bol zvolený do funkcie v rokoch 443 – 429 pred Kr.), ktorý sa opieral predovšetkým o najnižšie sociálne vrstvy (podľa Solónovej reformy tzv. "théti"), ktorí slúžili v aténskom vojsku ako veslári na bojových lodiach. Zabezpečil im diéty (plat) za účasť v porotných súdoch a takisto im platil poplatok (theoretikon) za účasť na náboženských slávnostiach (predovšetkým divadelných predstaveniach, ktoré boli s nimi spojené). Tým im umožnil účasť na politickom živote, predovšetkým účasť na pravidelných zasadnutiach ľudového zhromaždenia, a ich hlasovanie.
Kleisthenove pojmy ako "démos" a "bulé" pretrvali v gréckom jazyku dodnes a i dnes sa používajú. Grécke slovo pre parlament je "vulí", čo je ekvivalent modernej gréčtiny pre starogrécke slovo "bulé". Dimos je v Grécku základnou územnosprávnou jednotkou, na jej čele je Dimarchos.

</doc>
<doc id="319890" url="https://sk.wikipedia.org/wiki?curid=319890" title="Corgoň liga 1999/2000">
Corgoň liga 1999/2000



</doc>
<doc id="319900" url="https://sk.wikipedia.org/wiki?curid=319900" title="Dubový vŕšok">
Dubový vŕšok

Dubový vŕšok je prírodná rezervácia v pohorí Považský Inovec v podcelku Nízky Inovec v správe štátnej ochrany prírody Biele Karpaty. Leží približne južne od obce Nová Lehota.
Nachádza sa v katastrálnom území obce Nová Lehota, okres Nové Mesto nad Váhom v Trenčianskom kraji. Vyhlásená bola v roku 1993 na rozlohe , bez ochranného pásma. Na území rezervácie platí 4. stupeň ochrany.
Predmetom ochrany je: "Cenný fragment oligotrofnej kyslej dubiny na kryštaliniku Považského Inovca s typickými indikačnými druhmi rastlín. V tesnej blízkosti rezervácie sa nachádzajú xerotermné spoločenstvá na karbonátovom podloží obalovej série - možnosť miešania rôznych faunistických a floristických prvkov."

</doc>
<doc id="319901" url="https://sk.wikipedia.org/wiki?curid=319901" title="Patricij (staroveký Rím)">
Patricij (staroveký Rím)

Patricij (, zo slova "patrēs", mn. číslo od "pater", otec) bol v starovekom Ríme príslušník vyššej privilegovanej vrstvy, zväčša nejakej bohatej rodiny. Vznik vrstvy patricijov sa datuje do doby kráľa Romula.
Oproti ostatnému obyvateľstvu mali plné politické práva a zastávali mnoho významných úradov (konzul, prétor). Od 3. storočia pred Kr. po prijatí Hortensiovho zákona ("lex Hortensia") začali patricijské rodiny splývať s bohatými plebejskými rodinami a začala sa vytvárať nová vládnuca vrstva – nobilita, ktorej členovia obsadzovali významné štátne úrady. Väčšina starých patricijských rodín republikánskeho Ríma vyhynula počas občianskych vojen v 1. storočí pred Kr.

</doc>
<doc id="319903" url="https://sk.wikipedia.org/wiki?curid=319903" title="Holé brehy">
Holé brehy

Holé brehy sú prírodná rezervácia v pohorí Považský Inovec v podcelku Nízky Inovec, približne juhozápadne od obce Podhradie. 
Nachádza sa v katastrálnom území obce Podhradie, okres Topoľčany v Nitrianskom kraji. Vyhlásená bola v roku 1976 na rozlohe , s ochranným pásmom . Predmetom ochrany sú floristicky pestré a bohaté zvyšky xerotermných spoločenstiev s mimoriadne hojným výskytom ponikleca obyčajného veľkého ("Pulsatilla vulgaris" subsp. "grandis") vo východnej časti Považského Inovca. Rezervácia sa využíva na vedecko-výskumné ciele. Na území rezervácie platí 3. a 4. stupeň ochrany.

</doc>
<doc id="319904" url="https://sk.wikipedia.org/wiki?curid=319904" title="Cape Town Stadium">
Cape Town Stadium

Cape Town Stadium je futbalový štadión v Kapskom Meste Južnej Afrike. Štadión bol postavený pre potreby Majstrovstiev sveta vo futbale v roku 2010. Počas majstrovstiev hostil päť stretnutí skupinovej fázy, jeden zápas osemfinále, jeden zápas štvrťfinále a jeden zápas semifinále.

</doc>
<doc id="319905" url="https://sk.wikipedia.org/wiki?curid=319905" title="Kulháň">
Kulháň

Kulháň je prírodná rezervácia v pohorí Považský Inovec v podcelku Nízky Inovec, približne západne od obce Zlatníky. Nachádza sa v katastrálnom území obce Zlatníky, okres Bánovce nad Bebravou v Trenčianskom kraji. Vyhlásená bola v roku 1972 na rozlohe , bez ochranného pásma.
Predmetom ochrany sú: "Jednotlivo a v skupinách rastúce duby, pozoruhodné vysokým vekom, mohutným vzrastom a estetickým vzhľadom". Na území rezervácie platí 4. stupeň ochrany.

</doc>
<doc id="319910" url="https://sk.wikipedia.org/wiki?curid=319910" title="Lagrangianska mechanika">
Lagrangianska mechanika



</doc>
<doc id="319911" url="https://sk.wikipedia.org/wiki?curid=319911" title="Patricijovia">
Patricijovia



</doc>
<doc id="319912" url="https://sk.wikipedia.org/wiki?curid=319912" title="Plebej">
Plebej

"Plebej alebo plebejec znamená aj prenesene: jednoduchý človek z ľudu."
Plebej alebo plebejec () bol v starovekom Ríme slobodný občan, oproti vyššej triede patricijov mal však obmedzené práva (nemohol zastávať niektoré úrady atď.).
Čiastočné politické zrovnoprávnenie s patricijmi dosiahli v roku 287 pred Kr., na základe tzv. Hortensiovho zákona (Lex Hortensia).

</doc>
<doc id="319913" url="https://sk.wikipedia.org/wiki?curid=319913" title="Plebejci">
Plebejci



</doc>
<doc id="319914" url="https://sk.wikipedia.org/wiki?curid=319914" title="Plebejec">
Plebejec



</doc>
<doc id="319915" url="https://sk.wikipedia.org/wiki?curid=319915" title="Lagrangián">
Lagrangián



</doc>
<doc id="319916" url="https://sk.wikipedia.org/wiki?curid=319916" title="Lagrangeián">
Lagrangeián



</doc>
<doc id="319917" url="https://sk.wikipedia.org/wiki?curid=319917" title="Lagranžián">
Lagranžián



</doc>
<doc id="319918" url="https://sk.wikipedia.org/wiki?curid=319918" title="Lagrangeovská mechanika">
Lagrangeovská mechanika



</doc>
<doc id="319919" url="https://sk.wikipedia.org/wiki?curid=319919" title=".bt">
.bt

.bt je internetová národná doména najvyššej úrovne pre Bhután. Doménu spravuje Bhutan Ministry of Communications.

</doc>
<doc id="319920" url="https://sk.wikipedia.org/wiki?curid=319920" title="Falcon Studios">
Falcon Studios



</doc>
<doc id="319921" url="https://sk.wikipedia.org/wiki?curid=319921" title="Tim Hamilton">
Tim Hamilton

Tim Hamilton (*1982, Morava, Česko-Slovensko), je bisexuálne orientovaný model a pornoherec účinkujúci v homosexuálnych pornofilmoch. Svoju kariéru začal v roku 2000 v produkčnej firme, produkujúcej pre registrovanú ochrannú známku Bel Ami.

</doc>
<doc id="319923" url="https://sk.wikipedia.org/wiki?curid=319923" title="Tanka">
Tanka

Tanka () je japonský poetický žáner - báseň. Je to najstaršia forma japonskej poézie. Od básne tanka je odvodený žáner renga a ďalej haiku. Ako synonymum pre názov tanka sa používa termín „waka“ (). Termín waka je však všeobecné označenie japonskej básne: "wa = japonská", "ka = báseň". Tento výraz vznikol z potreby odlíšiť japonskú a čínsku poéziu, ktorá isté obdobie dominovala. Waka má svoje subžánre: sedóka - popevok, tanka - krátka báseň, čóka - dlhá báseň, haiku - 17 slabičná krátka báseň.
Preto je pomenovaný konkrétny básnický útvar o 31 slabikách ako tanka pre rozlíšenie. Tento názor sa vyskytuje v obidvoch publikáciách, ktoré sa uvádzajú ako referencie. Nielen ale pre základné rozlíšenie. Aj časť básne renga má v sebe druhú slohu nesúcu tradičné pomenovanie "waka" alebo "waki" (dva sedemslabičné verše). Preto, aby sme sa nemýlili, tento subžáner jednoslohovej básne budeme i naďalej v článku nazývať „tanka“. (vysloviť ako "tenka"). Názov tanka preferuje aj japonský básnik Masaoka Šiki vo svojich kritických esejach a je súčasťou jeho modernej reformy japonskej poézie.
Forma básne.
Formálna stránka básne tanka je: Jedna sloha s piatimi veršami vo forme: 5-7-5-7-7, teda 31 slabikami. Verše nemajú rýmy. Sú konštruované z piatich a siedmich slabík alebo mór. (móra je najkratšie zvukové vyjadrenie písanej slabiky).
História žánru.
Najstarší výskyt tejto básnickej formy je v najstaršej japonskej kronike Kodžiki zo začiatku 8. storočia v období "Nara". Prvým známym autorom tanka v japončine je šľachtičná Ono-no Komači (). V roku 951 založil cisár Go Toba Úrad pre poéziu (), ktorý kontroloval verejné zbierky peňazí pre potreby básnikov a verejné súťaže poézie. Cisársky dvor nariaďoval zostavovať antológie japonsky písanej poézie waka, ktorá zahŕňala všetky vtedajšie žánre poézie.
Medzi predstaviteľov žánru tanka patria:
V 9. stor. bolo vybraných 6 nesmrteľných autorov tanka uvedených v cisárskej antológii "Kokin wakašú":

</doc>
<doc id="319924" url="https://sk.wikipedia.org/wiki?curid=319924" title="Brandon Manilow">
Brandon Manilow

Brandon Manilow (* 5. január 1983, Brno, Česko-Slovensko) je český model a pornoherec, ktorý pracuje pre produkčnú firmu produkujúcu homosexuálne pornofilmy pre ochrannú známku Bel Ami. Prvé video ("Personal Trainers 5") natočil ako 19 ročný v roku 2002. V análnom sexe preferuje aktívnu pozíciu, v žiadnom filme nevystupoval ako pasívny. V jednej scénke s Alexom Oriolim účinkoval bez kondómu. Reakcia na vyvolanú kritiku bola správa, že v dobe natáčania filmu Alex Orioli a Brandon Manilow žili spolu už pol roka ako pár. Podľa profilu na stránkach Bel Ami študoval na športovej škole.

</doc>
<doc id="319925" url="https://sk.wikipedia.org/wiki?curid=319925" title="David Fiala">
David Fiala



</doc>
<doc id="319926" url="https://sk.wikipedia.org/wiki?curid=319926" title="Daniel Ferenčík">
Daniel Ferenčík



</doc>
<doc id="319932" url="https://sk.wikipedia.org/wiki?curid=319932" title="Považský Inovec (prírodná rezervácia)">
Považský Inovec (prírodná rezervácia)

Považský Inovec je prírodná rezervácia v správe štátnej ochrany prírody Biele Karpaty. Nachádza sa v pohorí Považský Inovec v podcelku Vysoký Inovec, v juhozápadnej časti vrcholu Inovca ().
Leží v katastrálnom území obce Selec v okrese Trenčín v Trenčianskom kraji. Vyhlásená bola v roku 1988 na rozlohe , bez ochranného pásma. Na území rezervácie platí 5. stupeň ochrany.
Predmetom ochrany sú: "Zachovalé prirodzené bukové lesné porasty vrcholových častí Považského Inovca".

</doc>
<doc id="319933" url="https://sk.wikipedia.org/wiki?curid=319933" title="Underground (rozlišovacia stránka)">
Underground (rozlišovacia stránka)

Underground môže byť:

</doc>
<doc id="319934" url="https://sk.wikipedia.org/wiki?curid=319934" title="Zoznam poslancov NR SR (2010 – 2012)">
Zoznam poslancov NR SR (2010 – 2012)

Toto je zoznam poslancov Národnej rady Slovenskej republiky vo volebnom období 20102012.
Poslanci NR SR.
Prvých 150 položiek zoznamu tvoria v úvodnom zoradení "zvolení poslanci" v poradí primárne podľa čísla politického subjektu vo voľbách a sekundárne podľa poradia kandidáta po zohľadnení prednostného hlasovania. Za nimi nasledujú "náhradníci" chronologicky, v poradí ako nastupovali. Dátumy a dôvody vznikov a zánikov mandátov sú uvádzané formou poznámok k menám. Zoznam je možné zoradiť podľa vlastného kritéria kliknutím na záhlavie stĺpca.
Zdroje: 

</doc>
<doc id="319935" url="https://sk.wikipedia.org/wiki?curid=319935" title="Visiace skaly">
Visiace skaly

Visiace skaly sú prírodná pamiatka v správe Štátnej ochrany prírody Malé Karpaty.
Leží v pohorí Považský Inovec v podcelku Krahulčie vrchy, približne juhozápadne od vrcholu Marháta (). Nachádza sa v katastrálnom území obce Hubina, okres Piešťany v Trnavskom kraji. Vyhlásená bola v roku 1994 na rozlohe , bez ochranného pásma. Na území pamiatky platí 4. stupeň ochrany.
Predmetom ochrany sú: "Lesné a travinné spoločenstvá a skalnaté stepi viazané na južné svahy v dubovom vegetačnom stupni na vápencoch a dolomitoch, s výskytom ohrozených druhov flóry a fauny."

</doc>
<doc id="319936" url="https://sk.wikipedia.org/wiki?curid=319936" title="Vladimir Fiodorovič Odojevskij">
Vladimir Fiodorovič Odojevskij

Vladimír Fiodorovič Odojevskij (; * 13. august 1803, Moskva, Ruské impérium – † 11. marec 1869, Moskva) bol ruský knieža, spisovateľ, filozof, muzikológ, hudobný kritik a teoretik.
Bol jedným z posledných príslušníkov starej vetvy rodu Rurikovcov. 
Spolu s Kiuchelbekerom v rokoch 1823-1824 vydával v Moskve druhý najvýznamnejší dekabristický literárny almanach "Mnemozina".
V. F. Odojevskij bol bratrancom dekabristického básnika A. I. Odojevského. Pochádzal zo zámožnej a vysoko kultúrnej aristokratickej rodiny. 
V mladosti patril k predným členom „ľubomúdrych“.
Literárne bol silno ovplyvnený nemeckým romantizmom, hlavne záľubou v iracionálnych situáciách, groteskne a v intelektuálnej irónii. Svedčia o tom už "Pestré rozprávky" (1833), ktoré však boli miestami priehľadne didaktické miniatúry. Vo svojej novelistike, ktorú zhrnul do osobitého cyklu "Ruské noci" (1842), sa odohráva široko pojatý a značne ambiciózny filozofický rozhovor štyroch diskutérov, z ktorých každý reprezentuje odlišný životný i svetonázorový postoj.

</doc>
<doc id="319937" url="https://sk.wikipedia.org/wiki?curid=319937" title="Stavba">
Stavba

Stavba môže byť:

</doc>
<doc id="319940" url="https://sk.wikipedia.org/wiki?curid=319940" title="1. slovenská futbalová liga 1994/1995">
1. slovenská futbalová liga 1994/1995

1. slovenská futbalová liga 1994/95 bol v poradí druhý ročník slovenskej najvyššej futbalovej súťaže. Pravidelne ju usporadúva Slovenský futbalový zväz.

</doc>
<doc id="319941" url="https://sk.wikipedia.org/wiki?curid=319941" title="Kaštieľ v Moravanoch nad Váhom">
Kaštieľ v Moravanoch nad Váhom

Kaštieľ v Moravanoch nad Váhom je renesančný kaštieľ s anglickým parkom v obci Moravany nad Váhom, okres Piešťany v Trnavskom kraji.
Dejiny.
Kaštieľ má stredoveký pôvod. Dokazuje to situovanie objektu na terase nad údolím kedysi inundačného územia Váhu, ktoré tvorilo jeho prirodzenú ochranu, ako aj dispozícia, skladajúca sa zo samostatných budov scelených až renesančnou prestavbou koncom XVI. storočia. Touto prestavbou získal kaštieľ zhruba dnešný vzhľad. Monumentálny kaštieľ Motešických v stredoveku, v dobe svojho vzniku, pozostával z dvoch samostatných budov, scelených až renesančnou prestavbou koncom 16. storočia, ktorá bola rozhodujúca aj pre jeho dnešný vzhľad. 
V 18. storočí bol barokovo upravený. Na mieste východnej bašty, zbúranej začiatkom 18. storočia, dali Čákiovci postaviť kaplnku, ktorej bolo 30. mája 1757 generálnym urbárom Ostrihomského arcibiskupstva udelené privilégium na slúženie svätých omší. Interiéru kaplnky dominuje renesančný edikulový oltár s erbmi Čákiovcov a Zičiovcov. V strede je veľký obraz Piety, nad ním menší obraz Najsvätejšej Trojice, pod ním svätostánok. Renesančná kazateľnica je v čierno-zlatej farebnej kombinácii. 
Pomerne veľké úpravy kaštieľa sa uskutočnili v 2. polovici 19. storočia. Roku 1881 do povalového priestoru vstavali tretie podlažie a na východnej strane pristavali vežu. V rokoch 1964 - 1970 bol kaštieľ obnovený podľa projektu Karola Chudomelku zo Stavoprojektu Bratislava pre Domov slovenských výtvarných umelcov a architektov v správe Slovenského fondu výtvarných umení. V anglickom parku pri kaštieli sú rozmiestnené plastiky slovenských i zahraničných umelcov, ktoré tu vytvorili v rámci medzinárodných sochárskych sympózií. 
Od predaja zahraničným fyzickým osobám v roku 2006 kaštieľ chátral. V roku 2017 ho získal nový majiteľ, spoločnosť Juris Doctor, ktorý začal so zabezpečovacími prácami.

</doc>
<doc id="319948" url="https://sk.wikipedia.org/wiki?curid=319948" title="Lena Meyer-Landrutová">
Lena Meyer-Landrutová

Lena Meyer-Landrut (* 23. máj 1991, Hannover) známa ako Lena je nemecká speváčka, víťazka celoeurópskej Eurovision Song Contest 2010 (skrátene "Eurosong", predtým "Veľká cena Eurovízie") za rok 2010 v nórskom Oslo.
Rodina.
Jej starý otec z otcovej strany Andreas Meyer-Landrut pracoval v diplomatických službách. V rokoch 1980 – 1983 a potom aj v časoch Gorbačovovej „perestrojky“ (1987 – 1989) bol veľvyslancom Spolkovej republiky Nemecko v bývalom Sovietskom zväze. Po návrate do Nemecka pôsobil v rokoch 1989 – 1994 vo funkcii šéfa kancelárie prezidenta Richarda von Weizsäckera.
Stará mama z matkinej strany Hanna Karatsony von Hodos pochádza z maďarskej šľachtickej rodiny.
Otec opustil rodinu, keď Lena mala dva roky. Teraz, keď je slávna, chcel by sa s ňou údajne znova stretnúť. Jej víťazné vystúpenie na Eurosongu sledoval v televízii a vyhlásil, že je na ňu hrdý.
Cesta ku kariére.
Aj keď sa Lena od malička zaujímala o hudbu, neprihlásila sa na žiadnu školu s umeleckým zameraním. Spočiatku sa venovala tancu klasickému aj modernému, vrátane hip-hopu a džezového tanca. V roku 2009 sa pokúsila o hereckú dráhu. Zahrala si vo filmoch "K11 – Komisári v akcii" a "Sudca Alexander Hold". Vystúpila aj v reality show televízie RTL Bitte helfen Sie mir ("Pomôžte mi, prosím"). Práve nahé šteklivé scény v bazéne, ktorými sa predviedla v tejto show, jej podľa jej vlastného vyjadrenia dopomohli na ceste ku kariére.
Účasť na Eurosongu.
2010: víťazný debut.
Na jeseň 2009 sa prihlásila do castingu mediálne podporovaného televíziami ARD a ProSieben pod názvom Unser Star für Oslo "(Naša hviezda v Oslo)". Spomedzi 4500 uchádzačov sa prebojovala do dvadsaťčlenného finále a v piatok 12. marca 2010 získala právo reprezentovať Nemecko vo finále Eurosongu v Oslo.
V sobotu 29. mája 2010, šesť dní po svojich devätnástych narodeninách, vystúpila pod štartovým číslom 22 ako jedna z 25 finalistov Eurosongu 2010 v Oslo. Svojím vystúpením, predovšetkým rytmickosťou svojej súťažnej skladby Satellite ("spievala ju v angličtine"), ale aj pohybovým prejavom očarila hlasujúcich divákov v mnohých krajinách Európy, čo jej vynieslo suverénne prvé miesto v súťaži. Stala sa tak iba druhou nemeckou víťazkou v histórii tejto súťaže. Prvý triumf zažilo Nemecko v roku 1982 zásluhou speváčky Nicole a jej súťažnej skladby Ein bißchen Frieden.
2011: pokus o obhajobu.
V histórii súťaže Eurosong nebolo častým javom, aby víťaz niektorého z ročníkov reprezentoval svoju krajinu aj v nasledujúcom roku. Lena je jednou z mála výnimiek a 14. mája 2011 bude na domácej pôde v Düsseldorfe obhajovať triumf z roku 2010. Vo verejnom elektronickom hlasovaní spomedzi šiestich kandidátskych skladieb fanúšikovia rozhodli, že düsseldorfskom finále Lena vystúpi so súťažnou skladbou [[Taken by a Stranger]].
Zdroj.
[[Kategória:Lena Meyer-Landrutová| ]]
[[Kategória:Nemecké speváčky]]
[[Kategória:Víťazi Eurovision Song Contest]]
[[Kategória:Osobnosti z Hannoveru]]

</doc>
<doc id="319952" url="https://sk.wikipedia.org/wiki?curid=319952" title="Parlamentné voľby na Slovensku v roku 2010">
Parlamentné voľby na Slovensku v roku 2010



</doc>
<doc id="319955" url="https://sk.wikipedia.org/wiki?curid=319955" title="Polárna družica">
Polárna družica

Polárne družice obiehajú okolo Zeme vo výške nad povrchom. Ich dráha vedie ponad severný a južný pól. Najčastejšie sú využívané na meteorologické a navigačné účely.
Vypúšťajú ich z kozmodrómov, ktoré sú blízko k pólu (napr. Plesetsk).

</doc>
<doc id="319956" url="https://sk.wikipedia.org/wiki?curid=319956" title="Nezávislý">
Nezávislý

Nezávislý je slovenská mimoparlamentná politická strana. Jej predsedom je Róbert Lifka. 
História.
Strana bola zaregistrovaná na Ministerstve vnútra SR 5. marca 2010 pod pôvodným názvom Paliho Kapurková, veselá politická strana, skratka Paliho Kapurková. Predsedom strany a zároveň jej jediným členom bol rušňovodič Pavel Vass. Od 25. októbra 2013 sa stal predsedom strany Róbert Lifka. 8. novembra 2013 bol zmenený názov strany na súčasný názov Nezávislý. Bývalý predseda strany Pavel Vass oznámil ukončenie činnosti strany 9. novembra 2013. 
V skutočnosti strana nezanikla, zmenil sa jej názov a predseda.
Volebné výsledky.
Strana sa zúčastnila na voľbách do Národnej rady v roku 2010 pod vtedajším názvom Paliho Kapurková. Na kandidátnej listine strany v týchto voľbách bol iba jeden kandidát – jediný člen a zároveň predseda strany Pavel Vass. 
Strana získala vo voľbách 0,57 % hlasov, čo nepostačovalo na vstup do parlamentu. Najväčšiu podporu získala strana v Prešovskom kraji, odkiaľ pochádza Pavel Vass.
Členská základňa.
Podľa výročnej správy za rok 2012 mala strana k 31. decembru 2012 jediného člena.

</doc>
<doc id="319957" url="https://sk.wikipedia.org/wiki?curid=319957" title="Cuenca, Ecuador">
Cuenca, Ecuador



</doc>
<doc id="319958" url="https://sk.wikipedia.org/wiki?curid=319958" title="Loja, Ecuador">
Loja, Ecuador



</doc>
<doc id="319961" url="https://sk.wikipedia.org/wiki?curid=319961" title="Jaap Stam">
Jaap Stam

Jakob Stam (* 17. júl 1972, Kampen, Holandsko) je bývalý holandský futbalový obranca, ktorý je futbalovým fanúšikom známy pod menom Jaap Stam.
Kariéra.
Stam začal svoju futbalovú kariéru v amatérskom klube DOS Kampen. V roku 1992 zažil svoj profesionálny debut v drese FC Zwolle. Prielom vo svojej kariére nastal v sezóne, keď hral za Willem II Tilburg. Šokujúce víťazstvo 1:0 nad Ajaxom zariadilo prestup Jaapa Stama do PSV Eindhoven.
O dva a pol roka neskôr sa stal Stam najdrahším holandským hráčom a obrancom v histórii. Vtedy za neho Manchester United zaplatil 10,5 milióna libier. Počas troch rokov, kedy Stam v Manchestri pôsobil, vyhral anglickú ligu, FA Cup a Ligu majstrov UEFA.
Počas sezóny 2001/02 bol Stam kontroverzne predaný do Lazia Rím za 16,5 milióna libier. Údajne bol predaný kvôli výrokom vo svojej knihe na hlavu trénera Manchesteru United Alexa Fergusona.
Počas pôsobenia v Laziu bol usvedčený z používania dopingu, konkrétne z užívania nandrolonu a dostal od dopingovej komisie päťmesačnú zákaz, ktorý mu bol po odvolaní skrátili na štyri mesiace.
30. januára 2006 oznámil, že sa chce vrátiť do Holandska a hrať tamojšiu ligu Eredivisie. Podpísal dvojročnú zmluvu s Ajaxom Amsterdam. Pre mnohých to bolo prekvapivé rozhodnutie, keďže sa čakalo, že sa vráti do niektorého zo svojich niekdajších klubov, PSV alebo SC Heerenveen.
Reprezentácia.
Svoj debut v drese mal Jaap Stam 24. apríla 1996. Nakoniec za reprezentáciu odohral 67 zápasov a strelil 3 góly. Do podvedomia fanúšikov sa dostal v národnom drese hlavne fakt, že v dôležitých zápasoch Jaap Stam nikdy nepremenil penaltu. Ani na majstrovstvách sveta v roku 1998 a Euru 2000.
Reprezentačnú kariéru ukončil po Eure 2004 v Portugalsku s tým, že sa chce venovať svojej rodine a klubovej kariére. 

</doc>
<doc id="319986" url="https://sk.wikipedia.org/wiki?curid=319986" title="Spoločná zdravotná poisťovňa">
Spoločná zdravotná poisťovňa

Spoločná zdravotná poisťovňa (SZP) bola zdravotná poisťovňa, ktorá vznikla k 1. júlu 1998 zlúčením predchádzajúcich 3 zdravotných poisťovní:
Hovorkyňou SZP bola Martina Ostatníková.
SZP zanikla 31. decembra 2009 zlúčením so Všeobecnou zdravotnou poisťovňou.

</doc>
<doc id="320002" url="https://sk.wikipedia.org/wiki?curid=320002" title="The E.N.D.">
The E.N.D.

The E.N.D. (úplne The Energy Never Dies) je piaty štúdiový album americkej alternatívnej hip hopovej skupiny The Black Eyed Peas. Do predaja sa tiež dostala "Deluxe" verzia, ktorá obsahuje navyše štyri nové piesne a šesť prerobených starších piesní.

</doc>
<doc id="320003" url="https://sk.wikipedia.org/wiki?curid=320003" title="Fanatik">
Fanatik



</doc>
<doc id="320007" url="https://sk.wikipedia.org/wiki?curid=320007" title="Kanál">
Kanál

Kanál môže byť:

</doc>
<doc id="320008" url="https://sk.wikipedia.org/wiki?curid=320008" title="Juglans">
Juglans



</doc>
<doc id="320009" url="https://sk.wikipedia.org/wiki?curid=320009" title="Bomba">
Bomba

Bomba môže byť:

</doc>
<doc id="320010" url="https://sk.wikipedia.org/wiki?curid=320010" title="Divočiaca rieka">
Divočiaca rieka

Divočiaca rieka () je typ rieky s plytkým a širokým korytom, ktorého typickým znakom sú viaceré rozvetvené kanály oddelené od seba barmi a ostrovmi. Na rozdiel od riek s anastomóznym korytom sú „ostrovy“ divočiacich riek tvorené vnútrokanálovými barmi.
Podmienky vzniku.
Podmienky, ktoré umožňujú vznik divočiacich riečnych korýt (kanálov) sú hlavne výrazný prínos sedimentu, vysoký gradient toku, náhle a časté zmeny v množstve pretekajúcej vody, ľahko erodovateľné brehy a strmosť riečnych korýt. Divočiace rieky sú preto časté v oblastiach, kde rieka prechádza z oblasti s výrazným georeliéfom, ktorý dodáva väčšie množstvo hruboklastického materiálu, do oblasti otvorenej doliny. Sú to prípady prechodu horských riek do rovín, ale podobne môže divočiaca rieka vznikať aj v púštnych oblastiach, kde rieka stráca rýchlo unášaciu schopnosť v dôsledku výparu alebo vsakovania, ale aj v oblastiach riek vytekajúcich z roztápajúcich sa ľadovcov cez nánosy priepustných sutín.
Výskyt.
Typickým príkladom divočiacej rieky je Brahmaputra v Bangladéši. Na Slovensku má charakter divočiacej rieky Belá. V minulosti pred svojim zregulovaním mal takýto charakter aj potok Vydrica.

</doc>
<doc id="320011" url="https://sk.wikipedia.org/wiki?curid=320011" title="Kvantová superpozícia">
Kvantová superpozícia



</doc>
<doc id="320012" url="https://sk.wikipedia.org/wiki?curid=320012" title="Rosemonde Gérardová">
Rosemonde Gérardová

Rosemonde Gérardová, celým menom Louise-Rose-Étiennette Gérard (* 5. apríl 1866, Paríž – † 8. júl 1953, Paríž) bola francúzska poetka a spisovateľka šľachtického pôvodu, manželka Edmonda Rostanda, matka Mauricea Rostanda – básnika a Jeana Rostanda – biológa. Bola vnučkou maršala Étienna Mauricea Gérarda, hrdinu od Wagramu. Jej prastarou matkou bola i Madame de Genlis – spisovateľka a vychovávateľka princov z Orléansu. Jej tútorom bol Alexandre Dumas ml. a Leconte de Lisle. Okrem poézie písala divadelné hry.
Život.
Vydala sa v roku 1890 za E. Rostanda, mali spolu dvoch synov. Maurice bol básnikom, Jean biológom. Jean bol prijatý v roku 1959 do Francúzskej akadémie. Rosamonde spolu so synom Mauriceom neskôr spolu tvorili, k ich krúžku patril aj Jean-Paul Sartre a Gilbert Martineau. V roku 1890 vydala svoju prvú zbierku básní, ktorá mala úspech. Manželstvo trvalo až do Rostandovho skonu v roku 1918. Bola vdovou tridsaťpäť rokov. Pochovali ju na cintoríne v Passy, vedľa syna Mauricea. Edmond je pochovaný v Marseille.
Dielo.
Rosemonde Gérard písala romantickú poéziu vo viazanom verši: sonety, triolety, rondely.
Veľmi známymi sa stali tieto jej verše, ktoré písala ako vyznanie lásky Edmondovi Rostandovi v roku 1889, sú zo známej básne "L'éternelle chanson":
""Car, vois-tu, chaque jour je t’aime davantage,
Aujourd’hui plus qu’hier et bien moins que demain."
preklad:
"Pretože, vidíš, každý deň ťa ľúbim silnejšie,
dnes viac ako včera a menej ako zajtra."
Do jej spoločenského krúžku patrili Georges Martineau, Jean-Paul Sartre, Jean Cocteau, princ Jusupoff, Serge Lifar. Rosemonde písala zrozumiteľné romantické verše o láske a prírode, ktoré boli aj zhudobnené a počas jej života populárne.
Poznámka: názvy diel sú doslovné preklady, jej diela nevyšli v slovenskom jazyku.

</doc>
<doc id="320013" url="https://sk.wikipedia.org/wiki?curid=320013" title="Vodný kanál">
Vodný kanál

Vodný kanál alebo kanál (v prípade stoky častejšie len kanál) je umelý vodný tok (otvorený aj krytý) resp. príslušné umelé koryto, spravidla so spevnenými aspoň bokmi, presnejšie:

</doc>
<doc id="320014" url="https://sk.wikipedia.org/wiki?curid=320014" title="Prenosový kanál">
Prenosový kanál

Prenosový kanál alebo komunikačný kanál alebo kanál môže byť:

</doc>
<doc id="320015" url="https://sk.wikipedia.org/wiki?curid=320015" title="Komunikačný kanál">
Komunikačný kanál



</doc>
<doc id="320016" url="https://sk.wikipedia.org/wiki?curid=320016" title="Národné futbalové mužstvo Kórejskej ľudovodemokratickej republiky">
Národné futbalové mužstvo Kórejskej ľudovodemokratickej republiky

Národné futbalové mužstvo Kórejskej ľudovodemokratickej republiky (KĽDR) reprezentuje svoju krajinu na medzinárodných futbalových akciách, ako sú Majstrovstvá sveta, Ázijský pohár a olympijské futbalové turnaje.
Olympijské hry 1964.
Svoj prvý oficiálny medzištátny zápas KĽDR odohrala 22. marca 1964 v Rangúne s reprezentáciou Barmy (0:0). Bolo to stretnutie olympijskej kvalifikácie. KĽDR si v tejto kvalifikácii (ďalším súperom bolo Thajsko) postup na olympiádu v Tokiu síce vybojovala, ale napokon sa zriekla účasti.
MS 1966.
V roku 1966 po vyradení Austrálie v kvalifikácii si KĽDR vybojovala svoju prvú účasť na MS. V záverečnom stretnutí základnej skupiny šokujúco zdolala Taliansko 1:0 a postúpila do štvrťfinále.
Vo štvrťfinále proti Portugalsku nasledovali ďalšie priam šokujúce skutočnosti. Najprv zo strany KĽDR, ktorá už v 25. minúte viedla 3:0, a následne zo strany Portugalcov. Eusébio do konca polčasu znížil na 3:2 a po prestávke svojimi ďalšími dvomi gólmi otočil skóre. Portugalsko napokon vyhralo 5:3.
Olympijské hry 1976.
Na ďalšie svetové podujatie sa KĽDR kvalifikovala v roku 1976. Bol to olympijský futbalový turnaj v Montreale, kde KĽDR po víťazstve nad domácou Kanadou postúpila do štvrťfinále. Tam však nestačila na obhajcu prvenstva Poľsko, ktorému podľahla 0:5.
MS 2010.
Na svoju ďalšiu účasť na svetovom podujatí musela KĽDR čakať ďalších 34 rokov. V kvalifikácii MS 2010 vybojovali severokórejskí futbalisti pre svoju krajinu po 44 rokoch druhú účasť na MS, ktoré sa konali v dňoch 11. júna11. júla 2010 v Juhoafrickej republike. KĽDR po prehrách s Brazíliou 1:2, Portugalskom 0:7 a Pobrežím Slonoviny 0:3 obsadila v základnej G skupine posledné štvrté miesto.
Úspechy mladých žien.
Okrem mužskej reprezentácie na medzinárodnej scéne vystupujú aj mládežnícke a ženské reprezentácie. Najväčšie úspechy dosiahli ženské mládežnícke reprezentácie:

</doc>
<doc id="320017" url="https://sk.wikipedia.org/wiki?curid=320017" title="David Trimble">
David Trimble

William David Trimble (* 15. október 1944, Bangor, Severné Írsko – † 25. júl 2022) bol britský politik, držiteľ Nobelovej ceny za mier a prvý britský minister pre Severné Írsko.

</doc>
<doc id="320018" url="https://sk.wikipedia.org/wiki?curid=320018" title="William David Trimble">
William David Trimble



</doc>
<doc id="320026" url="https://sk.wikipedia.org/wiki?curid=320026" title="Svrab">
Svrab

Svrab je infekčné kožné ochorenie, ktorého pôvodcom je zákožka svrabová (lat. "Sarcoptes scabiei"). Toto kožné ochorenie je charakterizované intenzívnym svrbením.
Zákožka svrabová.
Je to okrúhly roztoč so značne skrátenými kužeľovitými nohami. Samička meria 0,3 – , samček . Cele telo je sploštené. Tieto parazity žijú v koži človeka. Samičky v koži vŕtajú chodbičky, do ktorých kladú vajíčka. Chodbičky sú dlhé 1 – , na povrchu kože sa javia ako tenké nepravidelné pásiky. Samička po vniknutí do kože zanecháva za sebou výkaly a vajíčka. Živia sa tkanivovou tekutinou. Z vajíčok sa liahnu larvy, ktoré vyliezajú na povrch kože, zaliezajú do vlasových vačkov a živia sa mazom. Vo svojom vývoji prekonajú jedno až dve nymfálne štádia. Celý vývoj trvá asi 14 dní. Samček žije len na povrchu kože. Roztoč žije 3 – 6 týždňov, mimo človeka len niekoľko dní. Veľkosť samičky je na hranici viditeľnosti voľným okom. V koži ju možno nájsť podľa príznakov – na koži sa vytvorí ružová čiarovitá papula ukončená perleťovou hrudkou. V tejto perleťovej hrudke je uložená samička. Nachádza sa na miestach, kde je koža jemná, tenká. Napríklad medzi prstami rúk a nôh, na zápästí, medzi lopatkami, medzi prsníkmi, v oblasti brucha, na vnútornej strane stehien, v podpazuší. Nepostihuje dlane ani stupaje. Vyskytuje sa aj na netypických miestach so zvraštenou kožou – vonkajšie pohlavné orgány.
Epidemiológia.
Inkubačná doba je 1 – 3 týždne. Človek sa nakazí pohlavným stykom, ide teda o pohlavne prenosné ochorenie, ale aj priamym kontaktom z človeka na človeka, používaním spoločnej posteľnej bielizne. Hromadné nákazy bývajú v spoločných ubytovniach. 
Klinický obraz.
Chorí pociťujú intenzívne svrbenie, najmä večer, keď sa zahreje pod prikrývkou celé telo. Pacienti si škrabú kožu, pričom môžu vzniknúť až krvavé škrabance, ktoré sa môžu sekundárne bakteriálne infikovať. U imunodeficientých osôb (aj s AIDS) sa môže vyvinúť ťažká forma – "scabies norvegica".
Diagnostika.
Na diagnostické vyšetrenie sú vhodné čerstvé papulózne lézie. Použije sa tenký skalpel alebo ihla. Hrot sa vpichne do perleťovej hrudky smerom proti chodbičke. Posúva sa do hĺbky a dopredu a nakoniec vyvažovacím spôsobom na povrch kože. Samička zvyčajne zostane prichytená na povrchu nástroja a je voľným okom zachytiteľná ako belavá bodka. Následne sa položí na podložné sklíčko a prezerá sa pod mikroskopom. Vyšetrované miesta sa dezinfikujú po odbere. Diagnóza je potvrdená nájdením dospelého parazita, larvy, vajíčka. U osôb, ktoré úzkostlivo dbajú o hygienu a čistotu tela, môžeme nájsť len niekoľko lézií, pričom chodbičky nemusia byť viditeľné.
Terapia.
Používajú sa lindanové prípravky, permetrín, benzylbenzoátové prípravky a sírová pasta. Prípravky sa vtierajú do kože 2x denne počas 3 dní. Je dôležité natrieť celé telo. Po liečbe nasleduje kúpeľ, dôsledná výmena posteľnej bielizne s dezinfekciou. Treba preliečiť aj rodinných príslušníkov a sexuálnych partnerov.

</doc>
<doc id="320032" url="https://sk.wikipedia.org/wiki?curid=320032" title="Nicole (nemecká speváčka)">
Nicole (nemecká speváčka)

Nicole (* 25. október 1964, v Saarbrückene ako "Nicole Hohloch", po manželovi "Nicole Seibert") je nemecká speváčka. V roku 1982 vo veku 17 rokov vyhrala so skladbou „Ein bißchen Frieden“ celoeurópsku pesničkovú súťaž Eurovision Song Contest (skrátene "Eurosong", predtým "Veľká cena Eurovízie"), ktorá sa konala v britskom Harrogate. Získala tak prvé a na dlhé roky pre Nemecko jediné víťazstvo v Eurosongu. Jej triumf zopakovala po 28 rokoch 29. mája 2010 v nórskom Oslo Lena Meyer-Landrut.

</doc>
<doc id="320033" url="https://sk.wikipedia.org/wiki?curid=320033" title="Hop trop">
Hop trop



</doc>
<doc id="320038" url="https://sk.wikipedia.org/wiki?curid=320038" title="Édouard Lucas">
Édouard Lucas

François Édouard Anatole Lucas (* 4. apríl 1842, Amiens, Francúzsko – † 3. október 1891, Paríž) bol francúzsky matematik. 
Je známy predovšetkým vďaka štúdiu Fibonacciho čísel. Jeho najvýznamnejší výsledok v tejto oblasti je pravdepodobne odvodenie uzavretého tvaru pre Fibonacciho čísla. Sú po ňom pomenované Lucasove čísla, ako aj trieda postupností nazývaných Lucasove postupnosti. Obi dve úzko súvisia s Fibonacciho číslami.
Zaoberal sa tiež inými oblasťami teórie čísel, napríklad testovaním prvočíselnosti, či diofantickými rovnicami. Formuloval úlohu, ktorej zadanie ukladá dokázať, že pre "N" &gt; 1 existuje jediné riešenie diofantickej rovnice:
formula_1
a to "N" = 24 a "M" = 70. 
Dôkaz tohto pozoruhodného tvrdenia bol nájdený až v roku 1918 s použitím hypereliptických funkcií. Riešenie má súvislosť aj s bozónovou teóriou strún v 26-rozmernom priestore.
Je tiež objaviteľom hlavolamu známeho ako Hanojské veže.

</doc>
<doc id="320039" url="https://sk.wikipedia.org/wiki?curid=320039" title="François Édouard Anatole Lucas">
François Édouard Anatole Lucas



</doc>
<doc id="320046" url="https://sk.wikipedia.org/wiki?curid=320046" title="Salvador Puig Antich">
Salvador Puig Antich

Salvador Puig Antich (* 30. máj 1948, Barcelona – † 2. marec 1974, Barcelona) bol katalánsky anarchista, aktívny koncom 60. a začiatkom 70. rokov.
Život.
Narodil sa ako tretí zo šiestich súrodencov. Jeho otec bol členom militantnej katalánskej organizácie, ktorá bola aktívna počas Druhej španielskej republiky. Po porážke republiky musel ujsť do Francúzska, odkiaľ sa po čase vrátil, no bol odsúdený na trest smrti.
Salvador sa počas štúdia na strednej škole spoznal s Xavierom Garrigom a bratmi Sugranyeovými, s ktorými neskôr založil Movimiento Ibérico de Liberación (MIL), katalánsku anarchistickú organizáciu, bojujúcu proti Francovmu režimu a kapitalizmu. Udalosti z mája 1968 vo Francúzsku Salvadora presvedčili, aby sa zapojil do boja proti Francovej diktatúre. Stal sa členom Robotníckych odborov (špan. Comisiones Obreras, CCOO), no čoskoro sa mu zapáči anarchistické myšlienky, odmietajúce akúkoľvek hierarchickú spoločnosť. Po začatí štúdia na vysokej škole si urobil vojenskú službu na Ibize. Po jej skončení sa stal členom MIL. Aktívne sa podieľal na jej činnosti, organizácia vykrádala banky. Takto získané peniaze boli využívané na propagáciu anarchistických publikácií a na podporu zadržaných radikálnych robotníkov.
Puig Antich aj s ďalšími členmi MIL vykrádali banky nepravidelne, a často cestovali na juh Francúzska, aby ich španielska polícia nevypátrala. Vo Francúzsku sa spojili s revolucionármi z organizácie Confédération nationale du travail.
V auguste 1973 sa vo Francúzsku konala konferencia MIL. Na ďalší mesiac, po vykradnutí najväčšej banky v Barcelone, začala silná policajná ofenzíva proti MIL.
Mnoho členov MIL bolo zadržaných, vypočúvaných, a mučených. Jeden z nich, Santi Soler, bol využitý políciou na chytenie Puig Anticha a Garrigu. Dôsledne pripravená akcia sa odohrala 25. septembra 1973 v Barcelone. Obaja boli zadržaní, no bezprostredne potom došlo k prestrelke, pri ktorej bol zabitý mladý španielsky policajt.
Puig Antich bol uväznený a obvinený z vraždy tohto policajta a vojenským súdom odsúdený na trest smrti. V mnohých častiach Európy, dokonca aj v Argentíne, vznikali demonštrácie na podporu Puig Anticha, no bezvýsledne. 2. marca 1974 vo veku 25 rokov bol vo väzení v Barcelone popravený garotou (udusením). Bola to posledná poprava garotou a tiež posledná politická poprava frankistickým režimom v Španielsku.
V roku 2006 bol o Salvadorovi Puig Antichovi nakrútený film Salvador (Puig Antich), kde Salvadora stvárnil nemecký herec Daniel Brühl.

</doc>
<doc id="320067" url="https://sk.wikipedia.org/wiki?curid=320067" title="Dáva mi/Dobré veci/Moja rola">
Dáva mi/Dobré veci/Moja rola

Dáva mi/Dobré veci/Moja rola je trojsingel skupiny Kontrafakt vydaný v roku 2003 pod vydavateľstvom českého časopisu Bbarák. Singel vyšiel na vinylovej platni a takisto aj v CD verzii. O hudobné produkcie (a aj o obal) sa postaral DJ Kontrafaktu Anys (vtedy známy ako Aneš).
Ku skladbe "Dáva mi" bol natočený aj klip režírovaný Michalom " Romeo " Dvořákom, ktorý bol nasadený do hitparády Deka Hity na Markíze a v prvom týždni sa dostala na prvé miesto (kde sa dokopy udržala 8 týždňov), tiež bola mesiac medzi najhranejšími klipmi na hudobnej TV stanici Music Box. Skladba (aj klip) sa stretla s pozitívnymi odozvami a je tiež je označovaná za jeden z momentov, kedy sa média začali zaujímať o Hip-Hop a stal sa "komerčnejším".
Skladby "Dáva mi", jej remix a "Dobré veci" sa o 5 rokov neskôr objavili na Rytmusovej výberovke "Si zabil".
Zoznam skladieb (Vinyl).
Strana K:
Strana F:

</doc>
<doc id="320075" url="https://sk.wikipedia.org/wiki?curid=320075" title="Hadica">
Hadica

Hadica je pružná rúrka na vedenie kvapalín alebo plynov. Jej vnútorný profil má spravidla kruhový tvar. Používa sa často pri čerpaní kvapalín a plynov na rôzne vzdialenosti, napr. hasičská zásahová hadica. Býva často súčasťou rôznych zariadení alebo prístrojov, napríklad vysávača. Obvykle ide o formu gumeného alebo plastového potrubia, ktoré je pružné, ohybné a do určitej miery odolné aj voči bežným formám nedeštruktívneho mechanického namáhania spojeného s bežnou manipuláciou, aj voči pretlaku a podtlaku prepravovaného média.
Technické požiadavky.
Hadice sú vyrábané podľa kombinácie požiadaviek na použitie a výkonu - prepravnej kapacity, ktorá sa od nich očakáva. Dôležitými faktormi sú priemer, hrúbka stien, pracovný tlak, hmotnosť, ohybnosť, dĺžka, zloženie, chemická inertnosť vzhľadom na prepravované médium a teplotu, pri ktorej bude hadica používaná.
Materiály.
Hadice môžu byť vyrobené z jedného materiálu, ale najčastejšie sú tvorené kombináciou viacerých. V praxi sú najčastejšie z nylonu, polyuretánu, polyetylénu, PVC alebo syntetickej či prírodnej gumy, podľa toho v akom prostredí sa očakáva ich použitie. V poslednej dobe sa objavujú hadice vyrobené z rôznych typov polyetylénu (LDPE a hlavne LLDPE). Medzi ďalšie materiály používané na ich výrobu patria teflón alebo nehrdzavejúca oceľ.

</doc>
<doc id="320076" url="https://sk.wikipedia.org/wiki?curid=320076" title="Prírodná rezervácia Sedliská">
Prírodná rezervácia Sedliská



</doc>
<doc id="320077" url="https://sk.wikipedia.org/wiki?curid=320077" title="T-26">
T-26

T-26 bol sovietsky ľahký pechotný tank, používaný od začiatku 30. rokov 20. storočia do začiatku druhej svetovej vojny. Bol skonštruovaný na základe britskej konštrukcie Vickers Mark E a patril medzi najúspešnejšie tankové konštrukcie svojej doby.
Vznik a vývoj.
V roku 1930 sovietska nákupná komisia zakúpila v Spojenom kráľovstve prvé 4 kusy tanku Vickers 6-ton Mark E a dokumentáciu, ktorá umožňovala ich výrobu v ZSSR. Na základe britskej konštrukcie boli v Leningradskom konštrukčnej kancelárii Vojenskej technickej akadémie F. E. Dzeržinského postavené prvé prototypy TMM-1 a TMM-2. Výroba sa v júli 1931 začala v továrni Boľševik v Leningrade, ktorú neskôr premenovali na Závod č. 174 K.J. Vorošilova. V roku 1933 sa začala výroba v Stalingradskom traktorovom závode. Počas vojny sa tanky ďalej vyrábali a opravovali v továrni Kirova v Leningrade a v závode L. Kaganoviča v Chabarovsku.
V rokoch 1931 – 1941 bolo vyrobených 23 sérií s 11 hlavnými typmi. Pôvodne sa vyrábal ako dvojvežový s guľometom DT v každej veži (štandardná verzia) alebo s guľometom DT a 27 (T-26A-4) alebo kanónom (veliteľská verzia T-26A-5). Neskôr sa vyrábala verzia s jednou vežou a kanónom kalibru (T-26B-1). V roku 1932 bolo rozhodnuté o výrobe nového typu veže pre tanky BT, T-26 a T-35, ktorá by niesla nový protitankový kanón. Táto bola montovaná na tanky od roku 1933. Tento typ sa stal najrozšírenejším tankom pred začiatkom nemeckého vpádu do ZSSR, keď tvoril celkovo 5500 z 12000 všetkých T-26.. Od roku 1935 boli do tankov montované ďalšie 2 guľomety DT. Bojové nasadenie ukázalo, že zo strojov, ktorých pancierové plechy boli nitované, nity často po zásahu odletovali a odrážali sa po interiéri. V modeli 1933 sa preto zaviedlo zváranie. Vznikli tiež rôzne iné verzie ako mostný tank, plávajúci alebo plameňometný tank.
V roku 1937 došlo k ďalšiemu vylepšeniu, ktorým bolo zvýšenie pancierovania vrchnej časti motora. Toto zlepšenie bolo neskôr inštalované aj na staršie modely. Od roku 1938 bola na tanky montovaná nová veža kónického tvaru s vylepšeným kanónom kalibru 45 mm. Do podlahy tankov bol inštalovaný nový únikový otvor pre posádku. Po bojových skúsenostiach z bojov vo Fínsku v roku 1939 bolo asi na 100 tankov Leningradského vojenského okruhu montované dodatočné pancierovanie, ktoré však zvyšovalo hmotnosť tanku na 12 ton a výrazne znižovalo ich priechodnosť terénom s ich slabými motormi.
Celkovo bolo vyrobených vyše 11 000 tankov T-26.
Nasadenie.
T-26 slúžil v tankových práporoch pechotných divízií a v divíziách motorizovanej pechoty. Zúčastnil sa bojových operácií počas občianskej vojny v Španielsku, napadnutia Poľska a bojových operácií na Ďalekom výhode (bitka o Chalchyn Gol) ako aj zimnej vojny. Už vtedy sa ukázalo, že konštrukcia prešla svojim zenitom a je potrebné hľadať jeho náhradu.
Spolu s typmi BT-5 a BT-7 bol hlavnou tankovou zbraňou červenej armády na začiatku druhej svetovej vojny a počas nacistického vpádu. Na začiatku vojny slúžil hlavne v samostatných brigádach ľahkých tankov, každej s 256 – 267 tankmi T-26. 1. júna 1941 mala červená armáda 10 268 tankov T-26 všetkých modelov, vrátane rôznych typov obrnených vozidiel na podvozku T-26. 22. júna 1941 tvorili tanky T-26 52% všetkých tankov Západného vojenského okruhu. Najnovšie modely T-26 (mod. 1938/39) boli porovnateľné so staršími nemeckými tankmi Panzer I, Panzer II, Panzer 35(t) a Panzer 38(t), ktoré tvorili polovicu tankových síl nasadených proti ZSSR počas operácie Barbarossa. Neboli však už schopné plne čeliť moderným verziám tankov Panzer III a IV. Tanky T-26 mali v porovnaní s najnovšími nemeckými tankmi slabšiu výzbroj, menšiu rýchlosť, manévrovateľnosť a pancierovanie. Ich kanón však bol schopný prerážať z bojovej vzdialenosti pancier všetkých vtedajších nemeckých tankov. Väčšina tankov T-26 bola stratená v priebehu prvých mesiacov nemecko-sovietskej vojny prevažne v dôsledku leteckých úderov, delostreleckej paľby, porúch a kvôli nedostatku paliva.
Nasadenie T-26 po skončení roku 1941 bolo skôr sporadické. Najviac ich bolo použitých pri obrane Leningradu, keďže v meste sa nachádzala továreň s dostatočným množstvom náhradných dielov a bolo možné ich udržiavať ešte aj v priebehu roka 1942. Najdlhšie sa udržali T-26 v jednotkách na Ďalekom východe, kde tvorili spolu s tankmi BT asi polovicu tankov, ktoré boli nasadené na konci vojny proti japonským silám.
Mnoho týchto strojov sa dostalo do rúk nepriateľa. Boli používané Fínmi aj Nemcami, ktorí veľké množstvo tankov T-26 prestavali na ťahače alebo stíhače tankov.
Napriek tomu, že T-26 bol iba ľahký tank, ktorý bol počas druhej svetovej vojny zastaranou konštrukciou, bol prvým masovo vyrábaným tankom v ZSSR, ktorý umožnil vznik výrobných kapacít a znalostnej technológie, čo dovolilo pokračovanie vo vývoji ďalších tankových konštrukcií.
Dodnes sa zachovalo kusov 45 tankov tohto typu.

</doc>
<doc id="320081" url="https://sk.wikipedia.org/wiki?curid=320081" title="BT-7">
BT-7

BT-7 (BT je skratka pre "bystrochodnyj" – rýchly tank) je sovietsky ľahký tank kolopásovej konštrukcie vyrábaný na prelome 30. a 40. rokov 20. storočia. Predstavoval posledný a najrozšírenejší variant sovietskych rýchlych tankov radu BT. Na rozdiel od svojich predchodcov BT-2 a BT-5 mal zváranú korbu odlišného tvaru. Výzbroj bola podobná ako pri tanku BT-5, tvoril ju kanón 20K, vzor 1934 a 1 alebo 2 guľomety DK kalibru . Bolo postavených 5328 kusov.
Vznik a vývoj.
Konštrukcia tankov BT (bystrochodnyj tank - rýchly tank) začala vznikať v roku 1931. Odvíjala sa od konštrukcie amerického inžiniera Christieho, na ktorú Sovieti zakúpili licenciu. Iróniou je, že Christieho koncepcia bola Americkou armádou napriek svojim kvalitám odmietnutá. Prvé tanky tejto kategórie sa zúčastnili prehliadky na Červenom námestí v deň výročia revolúcie 7. novembra 1931. Tanky BT používali kolopásový podvozok, čo znamenalo, že sa mohli pohybovať na pásoch aj na kolesách, ktoré mali potiahnuté gumou. Zmena pohonu aj s rozpojením pásov trvala posádke asi 30 minút. Tanky boli v porovnaní so svojimi súčasníkmi výrazne rýchlejšie. Prvými verziami rýchlych tankov boli BT-2 a BT-5.
V januári 1933 prebiehali v Charkovskom traktorovom závode konštrukčné práce nad prototypom tanku BT-5. Konštrukčná kancelária však dostala nové zadanie na vývoj vylepšenej verzie tanku, v ktorej by boli odstránené nedostatky predošlých verzií. Sériová výroba typu BT-7 sa začala v roku 1936 a trvala do roku 1940. Tanky tejto konštrukčnej rady dosiahli typom BT-7 svoj zenit. Neskôr bolo rozhodnuté o výrobe nových perspektívnejších stredných tankov T-34, ktoré nemali kolopásové usporiadanie.
Nasadenie.
Tank si čoskoro získal obľubu medzi posádkami pre svoje dobré jazdné vlastnosti a ovládateľnosť. Tankmi boli vybavené hlavne tankové a jazdecké jednotky. Nasadený bol počas útoku na Poľsko, pohraničných bojov s Japonskom aj v zimnej vojne. Počas bojov s Nacistickým Nemeckom sa plne prejavili slabiny tanku, ktorými bolo predovšetkým slabé pancierovanie. Tanky boli sťahované k prieskumným jednotkám, kde slúžili až do roku 1944.

</doc>
<doc id="320084" url="https://sk.wikipedia.org/wiki?curid=320084" title="Panzer III">
Panzer III



</doc>
<doc id="320085" url="https://sk.wikipedia.org/wiki?curid=320085" title="Panzer IV">
Panzer IV



</doc>
<doc id="320086" url="https://sk.wikipedia.org/wiki?curid=320086" title="Panzer 38(t)">
Panzer 38(t)



</doc>
<doc id="320087" url="https://sk.wikipedia.org/wiki?curid=320087" title="Panzer 35(t)">
Panzer 35(t)



</doc>
<doc id="320088" url="https://sk.wikipedia.org/wiki?curid=320088" title="Panzer II">
Panzer II



</doc>
<doc id="320089" url="https://sk.wikipedia.org/wiki?curid=320089" title="Panzer I">
Panzer I



</doc>
<doc id="320090" url="https://sk.wikipedia.org/wiki?curid=320090" title="Paliho Kapurková">
Paliho Kapurková



</doc>
<doc id="320101" url="https://sk.wikipedia.org/wiki?curid=320101" title="Homeomorfizmus">
Homeomorfizmus

Homeomorfizmus alebo topologický izomorfizmus je v topológii spojité bijektívne zobrazenie medzi dvoma topologickými priestormi, ktoré má spojité inverzné zobrazenie. Homeomorfizmus je izomorfizmus v kategórii topologických priestorov. Homeomorfizmus je teda zobrazenie zachovávajúce topologické vlastnosti daného topologického priestoru. Dva topologické priestory, medzi ktorými existuje homeomorfizmus sa nazývajú homeomorfné a z topologického hľadiska sa považujú za ekvivalentné.

</doc>
<doc id="320102" url="https://sk.wikipedia.org/wiki?curid=320102" title="Jurij Vladimirovič Andropov">
Jurij Vladimirovič Andropov

Jurij Vladimirovič Andropov (* 15. jún 1914 – † 9. február 1984) bol sovietsky politik a najvyšší predstaviteľ Sovietskeho zväzu a predseda prezídia Najvyššieho sovietu od 12. novembra 1982 až do svojej smrti o šestnásť mesiacov neskôr.
Život.
Mladosť.
Narodil sa v stanici Nagutskaja v Stavropoľskej gubernii v Rusku 15. júna 1914. Jeho otec (†1919) bol železničný inžinier a mal vyššie vzdelanie. Jeho matka bola učiteľkou hudby. Po skončení sedemročnej školskej dochádzky Andropov pracoval ako ako telegrafista na Mozdockej stanici. Neskôr od roku 1931 ako námorník volžskej riečnej plavby. V roku 1934 bol prijatý na Rybinskú technickú školu vodnej dopravy, ktorú ukončil v roku 1936. Po jej skončení pracoval v Rybinskej Volodarského lodenici. V roku 1935 sa oženil s Ninou Ivanovnou Engalyčevou, ktorá študovala za vyšetrovateľku a neskôr pracovala v NKVD. Spolu mali 2 deti – chlapcov Jevgenia a Vladimira. Andropov, mladý pesničkár, bol aktívny v komsomolskej organizácii.
Začiatky kariéry.
Počas veľkého teroru (1937/1938) vystúpal na popredné priečky mládežníckej organizácie. V roku 1939 bol, po ukončení veľkého teroru, prijatý do Komunistickej strany. V tom čase už viedol oblastnú komsomolskú organizáciu v Jaroslavli (19381940). Potom bol presunutý do novozriadenej Karelsko-fínskej zväzovej republiky, kde sa stal prvým tajomníkom republikového Komsomolu. Počas veľkej vlasteneckej vojny sa podieľal na organizácii tamojšieho frontu, partizánskeho hnutia a spoluprácu tyla a armády. 
V roku 1944 prešiel na prácu v straníckych orgánoch. Najprv pôsobil ako druhý tajomník hlavného mesta republiky (Petrozavodsk) a neskôr sa stal tajomníkom republikového ÚV. V tejto dobe si dopĺňal svoje vysokoškolské vzdelanie okrem iného na Vysokej škole straníckej pri ÚV VKS(b). Jeho kariéru nepríjemne poznamenala Leningradská aféra, ktorá zmietla celé vedenie republiky. Andropov len zázrakom vykĺzol vďaka aktívnej spoluúčasti počas kampane. Po páde svojho dlhoročného ochrancu a prvého tajomníka Karelsko-fínskej republiky nenastúpil na jeho miesto, ale bol prevedený do ústredného aparátu v Moskve. Stal sa inšpektorom a dohliadal na pobaltské zväzové republiky. Jeho priamym nadriadeným sa stal druhý muž strany Malenkov a jeho favorit Averkij B. Aristov.
Po Stalinovej smrti odišiel do diplomatických služieb a pôsobil ako veľvyslanec v Maďarsku, kde pracoval aj v období protikomunistického povstania v roku 1956. Jeho aktivita a vystupovanie počas krízy mu v očiach N. S. Chruščova priniesli ovocie. Čoskoro sa dostavilo povýšenie do funkcie vedúceho oddelenia ÚV KSSZ pre dohľad a spoluprácu s ostatnými sovietskymi satelitmi. V roku 1962 bol vyzdvihnutý medzi tajomníkmi ÚV a zaradil sa medzi nových perspektívnych Chruščovových aparátčikov. Získal renomé znalca medzinárodných vzťahov a ideologických otázok. V jeho oddelení ÚV sa sústredil mozgový trust poradcov, ktorí si udržali vplyv na dianie v ZSSR až do dôb Gorbačova.
Nástup L. I. Brežneva – M. A. Suslova (október 1964) bol pre Andropova ranou a zdalo sa, že s jeho zotrvaním vo funkciách je koniec. Andropov bol až príliš spojený s Chruščovom. Avšak zložité vzťahy a rivality vnútri Kremľa viedli ku konvergencii s Brežnevom, ktorý hľadal spojenca proti svojim súperom (Šeljepin – Podgornyj – Kosygin).
Na čele KGB (1967 – 1982).
V roku 1967 sa Brežnevovi podarilo zbaviť nepohodlného šéfa KGB Semičastného. Novou hlavou KGB sa stal Andropov, ktorý zostal v tejto funkcii až do jari 1982, keď sa znovu vrátil do funkcie tajomníka ÚV KSSZ. Pod jeho vedením upevnila štátna bezpečnosť svoj dohľad nad obyvateľstvom. Pod jej kontrolu sa dostali všetky sféry života štátu i spoločnosti. Jednou z jej úloh bol boj s disidentom, s prejavmi miestneho nacionálneho separatizmu a náboženstvom. Z jeho iniciatívy začalo vyľudňovanie disidentov za hranice. V roku 1974 nebol umožnený návrat Solženicyna do krajiny a neskôr bol zbavený občianstva. Ľudia s odlišným názorom boli posielaní do psychiatrických liečební, aby sa zabránilo ich zatváraniu do väzníc. KGB sledovala aj život za hranicami ZSSR a podieľala sa na určovaní línie zahraničnej politiky. Andropov bol hlavným aktérom pri vpáde sovietskych vojsk do Česko-Slovenska v roku 1968 aj do Afganistanu v roku 1979.
Na vrchole moci.
Úpadok Brežnevovej osobnosti otváral Andropovovi možnosti uchádzať sa o následníctvo. Brežnev pôvodne vyzdvihoval svojich favoritov Kirilenka (spolupracovník z Dnepropetrovska od 30. rokov) a K. U. Černenka (spolupracovník a asistent od 50. rokov z Moldavska). Reálne šance sa pre Andropova otvorili na jar 1982. Po smrti M. A. Suslova zaujal post druhého tajomníka ÚV, prevzal dohľad nad ideológiou a riadenie sekretariátu ÚV. 
Andropov bol zvolený za generálneho tajomníka ÚV KSSZ na plenárnom zasadnutí 14. novembra 1982 na návrh svojho rivala Konštantína Ustinoviča Černenka. Deľba moci však prebehla už predtým na rokovaní politbyra. Zdravotný stav nového sovietskeho vodcu bol už veľmi zlý, napriek tomu sa vrhol do práce a začal sériu reforiem, ktoré mali obnoviť hospodársky rast, zvýšiť produktivitu práce a vyriešiť ekonomické ťažkosti kolabujúceho impéria. Pozornosť venoval boju s korupciou a zneužívaním postavenia vo vnútri straníckej nomenklatúry. Do vedúcich funkcií vyzdvihol mladších funkcionárov. Okolo Andropova sa vytvorilo nové perspektívne vedenie KSSZ (Andropov, Romanov, Gorbačov, Alijev, Gromyko, Ustinov, Ryzkov, Ligačov, Solomencev a Vorotnikov), ktoré však muselo stále počítať so silnými pozíciami konzervatívcov, ktorí nechceli narúšať status quo Brežnevovej epochy (Černenko, Tichonov, Pelše, Grišin, Kunajev, Ščerbyckij, Zimjanin, Kapitonov, Rusakov). Zásadným zmenám však zabránila jeho smrť vo februári 1984. Jeho nástupcom sa stal vekom a chorobami úplne zničený konzervatívny stúpenec brežnevovského štýlu Konstantin Ustinovič Černenko.

</doc>
<doc id="320103" url="https://sk.wikipedia.org/wiki?curid=320103" title="Jurij Andropov">
Jurij Andropov



</doc>
<doc id="320110" url="https://sk.wikipedia.org/wiki?curid=320110" title="FC Saturn Ramenskoje">
FC Saturn Ramenskoje



</doc>
<doc id="320115" url="https://sk.wikipedia.org/wiki?curid=320115" title="Topologický izomorfizmus">
Topologický izomorfizmus



</doc>
<doc id="320116" url="https://sk.wikipedia.org/wiki?curid=320116" title="Sychrov (prírodná rezervácia)">
Sychrov (prírodná rezervácia)

Sychrov je prírodná rezervácia v pohorí Považský Inovec v podcelku Inovecké predhorie, približne východne od obce Beckov. Je v správe štátnej ochrany prírody Biele Karpaty.
Nachádza sa v katastrálnom území obce Beckov v okrese Nové Mesto nad Váhom v Trenčianskom kraji. Vyhlásená bola v roku 1984 a novelizovaná v roku 1988 na rozlohe , bez ochranného pásma. Na území rezervácie platí 4. stupeň ochrany. K rezervácii vedie Náučný chodník Sychrov vychádzajúci z Beckova.
Predmetom ochrany je: "Suchomilné a teplomilné trávnaté spoločenstvo Považského Inovca s bohatou populáciou hlaváčika jarného (Adonis vernalis L.)."

</doc>
<doc id="320123" url="https://sk.wikipedia.org/wiki?curid=320123" title="John Leroy Kelley">
John Leroy Kelley

John Leroy Kelley (* 6. december 1916, Kansas, USA – † 26. november 1999, Oakland, Kalifornia, USA) bol americký matematik. Zaoberal sa predovšetkým topológiou a funkcionálnou analýzou. Je tiež spoluautorom axiomatického systému teórie množín známeho ako Morseho-Kelleyho teória množín.

</doc>
<doc id="320124" url="https://sk.wikipedia.org/wiki?curid=320124" title="John L. Kelley">
John L. Kelley



</doc>
<doc id="320125" url="https://sk.wikipedia.org/wiki?curid=320125" title="John Kelley">
John Kelley



</doc>
<doc id="320126" url="https://sk.wikipedia.org/wiki?curid=320126" title="Židovská štvrť (Třebíč)">
Židovská štvrť (Třebíč)

Židovská štvrť v Třebíči (po česky "Židovská čtvrť") je zachovaná židovská štvrť, kultúrna pamiatka a lokalita Svetového dedičstva.
Nachádza sa na ľavom brehu Jihlavy v meste Třebíč. Táto štvrť je pamiatkou, ktorá dokumentuje spolužitie židovskej kultúry spolu s kresťanskými obyvateľmi od stredoveku až do 20. storočia. Štvrť je husto zastavaná, domy väčšinou nemajú záhrady a sú poprepájané. Nachádza sa tu 123 domov, dve synagógy a budovy ako radnica, nemocnica a chudobinec. V súčasnosti prebiehajú na pamiatkách rekonštrukčné práce.
Je jedinou židovskou pamiatkou v Svetovom dedičstve UNESCO, ktorá sa nachádza mimo Izraela. Zapísaná bola spolu s bazilikou svätého Prokopa a židovským cintorínom v Třebíči.

</doc>
<doc id="320133" url="https://sk.wikipedia.org/wiki?curid=320133" title="Ťatliakova chata">
Ťatliakova chata

Ťatliakova chata je vysokohorská chata v Roháčskej doline v Západných Tatrách. Nachádza sa v nadmorskej výške . Je významným turistickým bodom a je veľmi často navštevovaná. Dajú sa z nej podniknúť rôzne výlety: napr. na sedlo Zábrať, Roháčske plesá, Rákoň, Smutné sedlo a iné. Dá sa k nej dostať od chaty Zverovka za 1,30 hodiny chôdze po asfaltovej ceste. Pri chate sa nachádza Ťatliakovo jazero.
História.
Už v roku 1883 stála na brehu Roháčskeho potoka malá útulňa. Rozvoj turizmu podnietil v roku 1933 výstavbu zrubu a na podnet Jána Ťatliaka v roku 1937 i chatu na terajšom mieste. Dokončená bola v roku 1941, no už v roku 1944 bola vypálená Nemcami. 
Dvojpodlažnú chatu obnovili hneď po skončení vojny oproti dnešnému bufetu, čo bola v roku 1953 pristavená lyžiareň. Samotná chata vyhorela 28. mája 1963 a pre nedostatok financií sa už neobnovila. Rozširovanie sa realizuje až v súčasnosti. 

</doc>
<doc id="320151" url="https://sk.wikipedia.org/wiki?curid=320151" title="Radula">
Radula

Radula je orgán a poznávací znak mäkkýšov, ktorý slúži na strúhanie potravy. Vývoj raduly spolu so slinnými žľazami znamená veľké zdokonalenie trávenia. Je typická pre slimákov; u lastúrnikov je redukovaná.
Radula sa nachádza v ústnej dutine a sčasti tu plní podobnú funkciu ako u človeka jazyk. Je tvorená chitínovými šupinkami.

</doc>
<doc id="320157" url="https://sk.wikipedia.org/wiki?curid=320157" title="Potenčná množina">
Potenčná množina

Potenčná množina množiny formula_1, značená formula_2 alebo formula_3, je v matematike množina všetkých podmnožín množiny formula_1. V Zermelovom-Fraenkelovom axiomatickom systéme je existencia potenčnej množiny zaručená tzv. axiómou potenčnej množiny.
Podľa Cantorovej vety má potenčná množina formula_5 väčšiu mohutnosť, ako samotná množina formula_6.

</doc>
<doc id="320159" url="https://sk.wikipedia.org/wiki?curid=320159" title="Čiastočné usporiadanie">
Čiastočné usporiadanie



</doc>
<doc id="320160" url="https://sk.wikipedia.org/wiki?curid=320160" title="Úplné usporiadanie">
Úplné usporiadanie



</doc>
<doc id="320170" url="https://sk.wikipedia.org/wiki?curid=320170" title="Aerodynamická brzda">
Aerodynamická brzda

 
Aerodynamická brzda () je zariadenie na povrchu (alebo z neho vysúvané/vystreľované) lietadla alebo iného veľmi rýchleho dopravného prostriedku, slúžiace na zníženie jeho rýchlosti výrazným zvýšením odporu vzduchu.
Terminológia.
Aerodynamická brzda môže byť:
Od aerodynamickej brzdy (brzdiacej klapky) by sa mal prísne vzaté odlišovať rušič vztlaku (=rušič, spoiler, spojler, interceptor, presnejšie lift spoiler), čo sú spravidla klapky, ktoré sa vysúvajú v hornej časti krídla takmer po celej jeho dĺžke a v smere letu a slúžia na elimináciu vztlaku (sekundárne na zníženie odporu vzduchu). Spravidla sa používajú pri pristávaní resp. na zemi (ground spoiler). Tzv. letový rušič vztlaku (flight spoiler), čo je spravidla časť klapiek lift spoilera (wing spoiler), sa však používa aj ako krídelko (aileron) alebo aerodynamická brzda. Okrem toho sa výrazom „speed brake system“ označuje aj sústava všetkých spoilerov.
Použitie.
Brzdiaca klapka sa používa, keď pilot potrebuje z nejakého dôvodu znížiť rýchlosť stroja; najčastejšie pri pristávaní. Klapka sa vysunie a zvýši sa aerodynamický odpor, čo má za následok zníženie rýchlosti. Uhol vyklopenia sa dá často regulovať podľa potreby - čím väčší uhol, tým je brzdenie rýchlejšie.

</doc>
<doc id="320177" url="https://sk.wikipedia.org/wiki?curid=320177" title="Vztlaková klapka">
Vztlaková klapka

Vztlaková klapka (anglicky "wing flap") je „pohyblivá plocha umiestnená na odtokovej časti krídla, ktorá slúži na zväčšenie jeho vztlaku“.
Funkcia.
Hlavnou funkciou vztlakových klapiek je zvýšiť vztlak lietadla pri nízkych rýchlostiach, t. j. znížiť pádovú rýchlosť lietadla pri vzlete a pristávaní, ale aj pri iných manévroch, kde je potrebná nízka rýchlosť.

</doc>
<doc id="320179" url="https://sk.wikipedia.org/wiki?curid=320179" title="Lucas Radebe">
Lucas Radebe

Lucas Radebe (* 12. apríl 1969) je bývalý juhoafrický futbalový reprezentant.
Narodil sa v meste Soweto neďaleko Johannesburgu ako jedno z jedenástich detí. Pôvodne začínal hrať na pozícií brankára, pri prestupe do Kaizer Chiefs už hrával na poste stredopoliara. V roku 1991 ho postrelili, keď išiel po ulici, no vážnejšie zranenie neutrpel.
V roku 1994 prestúpil do anglického klubu Leeds United, kde mal veľmi úspešnú a dlhú kariéru. V roku 1999 skončil s klubom na štvrtom mieste v FA Premier League a kvalifikoval sa do Poháru UEFA. O rok neskôr klub skončil na treťom mieste a kvalifikoval do Ligy majstrov. V roku 2000 utrpel zranenia kolena a členku, ktoré ho vyradili z hry na takmer dva roky. Pre svoju oddanosť ku klubu odmietol ponuky na prestup do AC Miláno, či Manchestru United. Odohral tu vyše 200 zápasov, v ktorých sa trikrát gólovo presadil (v Pohári FA a v Pohári UEFA).
V roku 2005 ohlásil koniec svojej aktívnej kariéry a krátko nato usporiadal exhibičný futbalový zápas s bývalými hviezdami Leedsu. V decembri 2000 získal ocenenie FIFA Fair Play.

</doc>
<doc id="320193" url="https://sk.wikipedia.org/wiki?curid=320193" title="Brzdiaca klapka">
Brzdiaca klapka



</doc>
<doc id="320199" url="https://sk.wikipedia.org/wiki?curid=320199" title="Serdab">
Serdab

Serdab alebo serdáb (z , pôvodne ) je v egyptológii názov typu uzatvorenej miestnosti alebo výklenku, ktorá bola súčasťou niektorých staroegyptských hrobiek. V nej bola umiestnená jedna alebo viac sôch "ka" zosnulého. Na nich bol zobrazený v rôznom veku a v rozmanitých spoločenských a náboženských rolách, ktoré plnil počas svojho života. Miestnosť mala v stene susediacej s obetnou sieňou jeden alebo dva priezory, ktorými sa mohol zosnulý prostredníctvom sochy účastniť svojho kultu a sledovať rituály a jemu prinášané obety, ktoré boli dôležité pre jeho posmrtný život.
Dosiaľ najstarší kráľovský "serdab" poznáme z hrobky faraóna Dena (1. dynastia) na pohrebisku Umm el-Káb v Abyde. Najstarší známy nekráľovský "serdab" pochádza z obdobia panovania faraóna Kaa (tiež 1. dynastia) a našiel sa v hrobke hodnostára Merku na sakkárskom pohrebisku (hrobka S3505). Obvyklou súčasťou hrobiek bol v období 3. až 6. dynastie, najčastejšie mastáb členov kráľovských rodín a vysokých hodnostárov. V kráľovských hrobkách bol nájdený napr. v pyramídovom komplexe faraóna Necericheta (3. dynastia) ako samostatný kultový stánok, alebo v Ibiho pyramíde (8. dynastia) ako priestor v jej subštruktúre.

</doc>
<doc id="320200" url="https://sk.wikipedia.org/wiki?curid=320200" title="Brzdiaci štít">
Brzdiaci štít



</doc>
<doc id="320201" url="https://sk.wikipedia.org/wiki?curid=320201" title="Flexná krivosť čiary">
Flexná krivosť čiary

Flexná krivosť čiary je derivácia jednotkového tangenciálneho vektora podľa dĺžky oblúka čiary. Je to vektorová veličina, úmerná zmene smeru tangenciálneho vektora pozdĺž čiary. Je vždy kolmá na jeho nositeľku. Leží v smere hlavnej normály čiary a je orientovaná ku stredu krivosti čiary. Označuje sa formula_1 a má rozmer m−1. 
formula_2
Polomer flexnej krivosti čiary.
Veľkosť flexnej krivosti sa označuje písmenom K. Jej prevrátená hodnota je veľkosť polomeru flexnej krivosti čiary, resp. veľkosť polomeru oskulačnej kružnice čiary.
formula_3

</doc>
<doc id="320210" url="https://sk.wikipedia.org/wiki?curid=320210" title="FK Rostov">
FK Rostov

FK Rostov (rus. Футбольный клуб «Ростов», "Futboľnyj Klub "Rostov"") je ruský futbalový klub sídliaci v meste Rostov nad Donom. Je účastníkom najvyššej ruskej Premier ligy (RFPL), kam postúpil v roku 2008, keď sa stal víťazom prvej divízie.

</doc>
<doc id="320236" url="https://sk.wikipedia.org/wiki?curid=320236" title="Alexandr Nikolajevič Korkin">
Alexandr Nikolajevič Korkin

Alexandr Nikolajevič Korkin (* 3. marec 1837, Totma, Vologdská oblasť, Rusko, vtedy Ruská ríša - † 1. september 1908, Petrohrad, Rusko, vtedy Ruská ríša) bol ruský matematik. Zaoberal sa predovšetkým parciálnymi diferenciálnymi rovnicami. Po Čebyševovi bol pravdepodobne druhým najdôležitejším iniciátorom vzniku petrohradskej matematickej školy.

</doc>
<doc id="320237" url="https://sk.wikipedia.org/wiki?curid=320237" title="Alexandr Korkin">
Alexandr Korkin



</doc>
<doc id="320238" url="https://sk.wikipedia.org/wiki?curid=320238" title="Aleksandr Nikolajevič Korkin">
Aleksandr Nikolajevič Korkin



</doc>
<doc id="320239" url="https://sk.wikipedia.org/wiki?curid=320239" title="Aleksandr Korkin">
Aleksandr Korkin



</doc>
<doc id="320240" url="https://sk.wikipedia.org/wiki?curid=320240" title="Varieta (matematika)">
Varieta (matematika)

Varieta je v matematike topologický priestor lokálne homeomorfný "n"-rozmernému euklidovskému priestoru. Lokálne homeomorfný znamená, že každý bod variety má okolie homeomorfné s "n"-rozmerným euklidovským priestorom. Dimenzia "n" tohto euklidovského priestoru sa nazýva dimenziou variety. Priamka alebo kružnica sú teda jednorozmerné variety, rovina alebo povrch gule sú dvojrozmerné variety, atď. Variety sú kľúčovým pojmom v topológii a diferenciálnej geometrii.

</doc>
<doc id="320241" url="https://sk.wikipedia.org/wiki?curid=320241" title="Manifold">
Manifold



</doc>
<doc id="320242" url="https://sk.wikipedia.org/wiki?curid=320242" title="Varieta (topológia)">
Varieta (topológia)



</doc>
<doc id="320295" url="https://sk.wikipedia.org/wiki?curid=320295" title="Serdáb">
Serdáb



</doc>
<doc id="320302" url="https://sk.wikipedia.org/wiki?curid=320302" title="Praga (podnik)">
Praga (podnik)

Praga je bývalý česko-slovenský výrobca automobilov, motocyklov, autobusov, trolejbusov, lietadiel, tankov, prevodoviek a iných stavebných skupín nákladných vozidiel.
História.
Výroba automobilov začala ako spoločný projekt Prvej česko-moravskej továrne na stroje v Prahe a Ringhofferových závodov (Tatra), zlúčených ako materská spoločnosť Pragovky v koncerne ČKD v roku 1908 licenciami talianskej firmy Isotta Fraschini, o rok neskôr francúzskych značiek Charon a Renault. Koncom roku 1909 bolo zavedené označenie Praga. 
Prvou vlastnou konštrukciou bola v roku 1911 Praga Mignon, ktorá vznikla pod vedením konštruktéra Františka Keca. Nasledujúci rok nasledovala Praga Grand a o ďalší rok Praga Alfa.
V júni 2006 kúpila značku britská firma International Truck Alliance s úmyslom od roku 2007 opäť vyrábať nákladné vozidlá Praga v poľskom Lubline. Tento projekt však skrachoval.
Produkcia.
Osobné automobily.
Výroba osobných automobilov skončila v roku 1947.

</doc>
<doc id="320305" url="https://sk.wikipedia.org/wiki?curid=320305" title="Sade">
Sade

Helen Folasade Adu známa pod menom Sade (* 16. január 1959, Ibadan, Nigéria) je nigérijsko-britská populárna speváčka, líderka rovnomennej hudobnej skupiny.

</doc>
<doc id="320311" url="https://sk.wikipedia.org/wiki?curid=320311" title="Duncan Keith">
Duncan Keith

Duncan Keith (* 16. júl 1983, Winnipeg, Manitoba, Kanada) je bývalý kanadský hokejový obranca, ktorý odohral 17 sezón v severoamerickej lige (NHL), z toho šestnásť za tím Chicago Blackhawks, s ktorým vyhral trikrát Stanleyho pohár (2010, 2013 a 2015). Je zároveň dvojnásobným olympijským víťazom z rokov 2010 a 2014. Pri príležitosti 100. výročia NHL bol v januári 2017 vybraný ako jeden zo sto najlepších hráčov histórie ligy.
Po prvom ročníku na Michigan State University si Keitha vybralo Chicago v druhom kole(celkovo z 54. miesta) vo vstupnom drafte NHL 2002. Ďalší ročník odohral v drese Michigan State a Kelowna Rockets z Western Hockey League (WHL) a nasledujúce dve sezóny v Norfolk Admirals z American Hockey League (AHL). Sezóna 2005-06 bola jeho premiérová nováčikovská sezóna v NHL za Blackhawks. O štyri roky neskôr vyhral James Norris Memorial Trophy ako najlepší obranca NHL. V roku 2014 vyhral druhú Norris Trophy a jednomyseľným hlasovaním získal Conn Smythe Trophy ako najužitočnejší hráč play off o Stanley Cup 2015.
Keith bol známy ako obojsmerný obranca, schopný zastávať defenzívne aj útočné úlohy.
14. októbra 2022 klub Edmonton Oilers, kde odohral jeho poslednú sezónu, najal Keitha ako konzultanta pre rozvoj hráčov.

</doc>
<doc id="320312" url="https://sk.wikipedia.org/wiki?curid=320312" title="Smrť Bunnyho Munroa">
Smrť Bunnyho Munroa

Smrť Bunnyho Munroa je v poradí druhý román austrálskeho speváka Nicka Cavea z roku 2009. Hlavný hrdina románu Bunny Munro je podomový obchodník posadnutý sexom, ktorý sa živí predajom kozmetických prípravkov. Potom čo jeho manželka sklamaná jeho neverou spácha samovraždu, ostáva sám so smrteľne chorým otcom Bunnym starším a s deväťročným synom Bunnym mladším. Nick Cave predkladá najprv úsmevný, ale s postupom deja čoraz väčšmi tragikomický príbeh o vine, treste a pokání, kde sa miešajú prvky reálneho rozprávania so snovými víziami hlavnej postavy. 
Ukážka z diela.
"Cíti, ako mu vnútri vybuchne nežiaduca sopečná zlosť – zlosť na celý svet. Hnevá sa na manželku, ktorá ho prenasleduje ešte aj z hrobu a hrozí mu prstom, na túto artritickú starú babu, ktorej všetko chýba a ktorá ho zaplavuje nenormálnymi požiadavkami, na neprítomné dieťa čakajúce v aute, na otca, ktorý umiera na rakovinu, na všetky nenásytné ženy, ktoré z neho vyciciavajú krv, na idiotské včely aj škorce. Čo každý odo mňa chce? Preklína vlastný nenásytný apetít, ale aj tak sa s herkulovským vypätím vôle pokúša presmerovať myšlienky na blýskavé genitálie nejakej začínajúcej hviezdy alebo celebrity, no na nikoho konkrétneho si nespomenie, lebo škorce sa strmhlav spúšťajú nadol a útočia na oblok a akordy klavíra sú také hlučné, až má pocit, že sa mu z nich rozčesne hlava. Pani Brooksová ho schmatne svojím znetvoreným klepetom za ruku. „Buď sa všetci budeme milovať, alebo umrieme.“"
"„Prosím?“ Bunny odvracia oči, pozerá nadol a potom ich zatvára."
"Počuje pani Brooksovú. „Vyzeráte strašne smutný.""

</doc>
<doc id="320315" url="https://sk.wikipedia.org/wiki?curid=320315" title="Praga V3S">
Praga V3S

Praga V3S je terénny nákladný automobil (Vojenský trojtonový špeciál, ľudovo nazývaný vetrieska). Začal sa vyrábať v roku 1953 a bol určený najmä pre armádu. Pre neschopnosť riadiacich štruktúr štátu nahradiť zastaraný a nevyhovujúci automobil, sa vyrábal až do 90. rokov 20. storočia.
Praga V3S vnikla prevzatím ideí osvedčených vzorov, amerického Studebaker US6 a ruského ZiS 151. Svojou jednoduchou a robustnou konštrukciou patrila PV3S medzi najrozšírenejšie terénne nákladné automobily strednej triedy v Československu. Vďaka konštrukcii náprav so zostupnými kolesovými redukciami je os nápravy umiestnená nad osou krútenia sa kolies, takže vozidlo má veľkú svetlosť podvozku aj pri relatívne malom priemere kolies. Táto konštrukcia spolu s relatívne nízkou hmotnosťou tak zaisťuje dobrú priechodnosť cez terén. Dynamiku však značne limitoval nedostatočne výkonný motor a nevhodná prevodovka. 
Vzduchom chladený radový 6-valcový dieselový motor Tatra 912 je pomerne hlučný, s nedostatočným výkonom, no spoľahlivý aj za extrémnych tepelných podmienok (s výnimkou náročných štartov za nízkych teplôt – motor nemal dekompresor a žeraviace sviečky). Na ľahší štart sa v zime vozidlá vybavovali zariadením JIKOV 132 na vstrekovanie ľahko zápalného éteru do nasávacieho potrubia.
Technické údaje.
Motor je radový, vzduchom chladený šesťvalec Tatra 912-1 s objemom s priamym vstrekovaním paliva a ventilovým rozvodom OHV. Tento motor je odvodený od 12-valcového motora Tatry 111 využitím iba jedného radu valcov. Maximálny výkon motora je 98 koní pri 2000 otáčkach za minútu. Olejový filter je lamelový, jeho čistenie ovláda ťahadlo zo spojky. Vzduchový filter je kovový (typ cyklón), ľahko sa čistí a plní sa rovnakým olejom, aký je v motore. Naftový filter je umiestnený za motorom. 
Spotreba vozidla pri prevádzke na spevnených komunikáciách je približne 30 l nafty na , v teréne primerane viac. Palivová nádrž má objem 120 l. Brodivosť automobilu je . Akumulátory sú dva (12 V, 125 Ah), novšie stroje boli vybavené zásuvkou na pomocné napájanie spúšťača. Vozidlo nie je vybavené posilňovačom riadenia, ktoré tak vyžadovalo väčšiu silu. Užitočná hmotnosť vozidla je 5 ton na spevnenom povrchu a 3 tony v teréne alebo 22 vojakov. Niektoré (zväčša vojenské verzie) Pragy V3S majú strešný poklop a vyklápacie čelné okná (staršie série), ktoré slúžili napr. za jazdy v hustej hmle. Špeciálne upravená Praga V3S (opancierovaná) tvorila základ samohybného protilietadlového dvojkanóna PLDVK-10 vz. 53/59. Toto vozidlo sa v česko-slovenskej armáde niekedy slangovo označovalo aj prezývkou Ještěrka/Jašterica.
Automobil disponuje hlavnou a prídavnou prevodovkou. V hlavnej sú k dispozícii štyri stupne na jazdu dopredu a jeden stupeň na jazdu dozadu. Prídavná prevodovka je dvojstupňová (cestný prevod a redukovaný prevod na terén). Prevodovka nie je synchronizovaná, preraďovanie stupňov sa uskutočňuje dvojitým stlačením spojky pri vzostupnom preraďovaní a pri zostupnom aj pomocou medziplynu. Vedľa sedačky vodiča sa zapína terénna redukcia, predný náhon a navijak, ak ním je vozidlo vybavené. Uzávierky sa ovládajú pákou a ťahadlovým mechanizmom. 
Výkon motora sa cez prevodovku prenáša na nápravy cez štyri kardany. Tie majú kríže, pripevnené strmeňmi, pod ktorými sú na zaistenie upínacej matice plechové podložky. Kardany majú teleskopickú časť s manžetami, vyžadujúcimi si pravidelné mazanie. Kardany poslednej nápravy sú dva a sú zalomené v skrinke na strednej náprave. Výroba náprav prebiehala v TAZ.
Pri konštrukcii podvozku Pragy V3S sa konštruktéri vyhli chybám, ktoré urobili pri vývoji prototypu terénneho vojenského vozidla V3T. Inšpirovali sa úspešným americkým ľahkým terénnym automobilom GMC CCKW 352/353, vyvinutým v roku 1941 a osvedčeným počas vojnových rokov. Praga V3S má podobný podvozok tvorený tuhými nápravami v spojení s torzne poddajným rebrinovým rámom, čo umožňovalo prekonávanie nerovností terénu bez toho, aby auto stratilo kontakt kolies s povrchom. Desať šípových kolies (vzadu sú štyri dvojmontáže, vpredu dve jednoduché montáže) obmedzovalo zabáranie sa vozidla do mäkkej pôdy, kritické práve pri V3T.
Všetky kolesá boli vybavené redukciami, obidve zadné nápravy majú uzávierku diferenciálu, predná náprava nemá uzávierku a má vypínateľný náhon. Pri zaradenej redukcii je na 1. prevodovom stupni stúpavosť až 75% (bez vleku). Niektoré vojenské V3S s valníkovou karosériou mali pod korbou umiestený navijak, ktorý sa dal použiť ako pomocný prostriedok na vyslobodenie uviaznutého vozidla z terénu. Prage V3S tak nerobili väčší problém lesné a poľné cesty s hlbokými koľajami, ani menej únosný terén.
Konštrukcia vozidla nebola prispôsobená na vyššiu rýchlosť, ako /h, čo neumožňoval ani málo výkonný motor. Nebezpečné je napríklad jazdenie z kopca bez zaradeného prevodového stupňa so snahou dosiahnuť vyššiu rýchlosť. Pri výraznejšom prekročení maximálnej konštrukčnej rýchlosti vozidla môže dôjsť vplyvom vibrácií k uvoľneniu niektorého kardanového hriadeľa. Ak by sa hriadeľ uvoľnil predným koncom v smere jazdy, mohol by sa následne vzpriečiť o vozovku a tak doslova katapultovať vozidlo. Najmä vojenských vodičov na toto nebezpečenstvo dôrazne upozorňovali. Okrem vojenského valníka bola najznámejšou civilnou verziou fekálna cisterna. 
Na začiatku 80. rokov dostala BAZ zadanie na vývoj nového stredného terénneho automobilu, ktorý by nahradil technicky zastaranú Pragovku. Od roku 1984 do 1988 bolo v Bratislave postavených minimálne 15 prototypov moderného nákladného automobilu Devín, vo vojenskej verzii 6x6 a civilných verzií 6x6, 4x4 a 4x2. Po úspešnom odskúšaní bol však projekt z vedenia ČAZ pozastavený a po politických zmenách v roku 1989 sa ho nepodarilo obnoviť a reaizovať. Armáda SR nahradila PV3S vozidlami AKTIS od firmy Tanax, v priestoroch bývalej VAB v Bánovciach nad Bebravou.

</doc>
<doc id="320317" url="https://sk.wikipedia.org/wiki?curid=320317" title="Sierpińského priestor">
Sierpińského priestor

Sierpińského priestor, pomenovaný po Wacławovi Sierpińskom, je topologický priestor pozostávajúci z dvoch prvkov, 0 a 1, ktorý má iba jednu uzavretú jednoprvkovú podmnožinu. Je najmenším topologickým priestorom, ktorý nie je ani triviálny, ani diskrétny. Využíva sa vo formálnej sémantike a v teórii vypočítateľnosti.
Definícia.
Sierpińského priestor je topologický priestor na množine {0,1}, ktorého otvorené podmnožiny sú 
formula_1
a ktorého uzavreté podmnožiny sú 
formula_2
Teda jednoprvková množina {0} je uzavretá (a nie otvorená), jednoprvková množina {1} je len otvorená. Operátor uzáveru je v tomto priestore definovaný nasledovne:
formula_3

</doc>
<doc id="320318" url="https://sk.wikipedia.org/wiki?curid=320318" title="FC Rostov">
FC Rostov



</doc>
<doc id="320319" url="https://sk.wikipedia.org/wiki?curid=320319" title="Bruce Sterling">
Bruce Sterling

Bruce Sterling (* 14. apríl 1954, Bronsville, Texas, USA) je americký spisovateľ science fiction a jeden zo zakladateľov kyberpunku a postkyberpunku. Jeho pseudonym v kyberpunkovej komunite na webe je Vincent Omniaveritas. Podieľal sa ako spoluautor na dvoch poviedkach v populárnej zbierke "Mirrorshades" (v českom preklade vyšlo pod názvom „Zrcadlovky“) a bol jej editorom. Je činný aj ako novinár a lektor designu a médií.
Život.
Vyrástol v rodine zamestnanca naftárskej spoločnosti. Ako dieťa sa dal v Indii infikovať závislosťou na Bollywoodskych filmoch, ako sa sám vyjadril. Keď sa vrátil s rodičmi do Texasu, v pätnástich rokoch si našiel iné hobby: písanie sci-fi príbehov. V roku 1976 ukončil štúdium žurnalistiky v Austine. V tom istom roku mu uverejnili jeho prvotinu - poviedku "Man made-self" v antológii "Lone Star Universe". Odvtedy nepretržite píše. Jeho súčasnou manželkou je Jasmina Tešanovičová, filmová producentka a scenáristka. Žili spolu v Belehrade, v roku 2007 sa presťahovali do Turína. 
Literárna činnosť.
Sterling patrí do americko-kanadského literárneho hnutia „kyberpunk“ a neskôr „postkyberpunk“, ktorého bol nielen autorom, ale aj tvorcom, propagátorom, teoretikom a tvorcom terminológie. V terminológii kyberpunku vynikajú niektoré jeho neologizmy zverejňované postupne v jeho dielach, na webovej stránke fanzinu „Cheap Truth“ a v tlači. Z kyberpunku plynulo prešiel do písania postkyberpunku, občas sa mu vydarila i fantasy či steampunkový príbeh.
Dielo.
Najvýznamnejšie dielo je román "Schismatrix". Je to sci-fi román mixovaný s kyberpunkom. Vytvoril v ňom model kozmickej civilizácie fungujúcej na dvoch protichodných princípoch evolúcie. Mechanistickom a „Tvárnom“. Zobrazil tu mysliacu entitu, ktorá kolonizovala vesmír opustiac dávno starú Zem.
 "Tvární/Mechanisté"
 "Swarm" 
 "Spider Rose" (v českom preklade vyšlo pod názvom "Pavoučí růže")
 "Cicada Queen" (v českom preklade vyšlo pod názvom "Královna Cikád")
 "Sunken Gardens" (v českom preklade vyšlo pod názvom "Zapuštěné zahrady")
 "Twenty Evocations"
 "Green Days in Brunei" (v českom preklade vyšlo pod názvom "Zelené dny v Bruneji")
 "Dinner in Audoghast" (v českom preklade vyšlo pod názvom "Večeře v Audoghastu"), poviedka, fantasy
 "The Compassionate, the Digital" (v českom preklade vyšlo pod názvom "Milosrdný, Digitální")
 "Flowers of Edo" (v českom preklade vyšlo pod názvom "Květiny z Eda"), poviedka
 "We See Things Differently" (v českom preklade vyšlo pod názvom "My to vidíme jinak"), poviedka
 "Dori Bangs)" (v českom preklade vyšlo pod názvom "Dori Bangsová"), poviedka
 "Spook"
 "The Beautiful and the Sublime"
 "Telliamed"
 "The Little Magic Shop", (v českom preklade vyšlo pod názvom "Kouzelný krámek")
 "Leggy Starlitz", trojdielna novela 
 "Our Neural Chernobyl" (v českom preklade vyšlo pod názvom "Náš neuronový černobyl"), poviedka
 "Storming the Cosmos"
 "The Compassionate, the Digital" (v českom preklade vyšlo pod názvom "Milosrdný, Digitální")
 "Jim and Irene"
 "The Sword of Damocles" (v českom preklade vyšlo pod názvom "Damoklův meč")
 "The Gulf Wars"
 "The Shores of Bohemia"
 "The Moral Bullet"
 "The Unthinkable"
 "We See Things Differently" (v českom preklade vyšlo pod názvom "My to vidíme jinak")
 "Hollywood Kremlin" (v českom preklade vyšlo pod názvom "Hollywoodský Kreml")
 "Are You for 86?" (v českom preklade vyšlo pod názvom "Může se chodit po trati?")
 "Dori Bangs"
 "Deep Eddy" (v českom preklade vyšlo pod názvom "Koumák Eddy"), novela
 "A Bicycles repairman" (v českom preklade vyšlo pod názvom "Opravář kol"), novela
 "Taklamakan" (v českom preklade vyšlo pod názvom "Taklamakan"), novela
 "Maneki Neko", poviedka
 "Big Jelly" (spoluautorom je Rudy Rucker)
 "The Littlest Jackal" (v českom preklade vyšlo pod názvom "Šakalík")
 "Sacred Cow"
 "In Paradise" (v českom preklade vyšlo pod názvom "V ráji")
 "Luciferase"
 "Homo Sapiens Declared Extinct"
 "Ivory Tower"
 "Message Found in a Bottle"
 "The Growthing"
 "User-Centric"
 "Code"
 "The Scab's Progress"
 "Junk DNA" (spoluautorom je Rudy Rucker)
 "The Necropolis of Thebes"
 "The Blemmye's Stratagem" (v českom preklade vyšlo pod názvom "Blemmyho lest"), fantasy
 "The Denial"

</doc>
<doc id="320320" url="https://sk.wikipedia.org/wiki?curid=320320" title="Diferenciálna geometria">
Diferenciálna geometria

Diferenciálna geometria je oblasť matematiky, ktorá využíva metódy diferenciálneho a integrálneho počtu, ako aj lineárnej a multilineárnej algebry na štúdium geometrických problémov. Začala sa vyvíjať na prelome osemnásteho a devätnásteho storočia ako teória rovinných a priestorových kriviek a plôch v trojrozmernom Euklidovskom priestore. Neskôr sa transformovala na disciplínu, ktorá sa zaoberá všeobecnejšími geometrickými štruktúrami na diferencovateľných varietach. Úzko súvisí s diferenciálnou topológiou a geometrickými aspektmi diferenciálnych rovníc. 

</doc>
<doc id="320322" url="https://sk.wikipedia.org/wiki?curid=320322" title="Prazdroj">
Prazdroj

Prazdroj je tradičné české označenie piva v súčasnosti vyrábaného pod obchodným menom Pilsner Urquell v pivovare Pivovar Prazdroj Je nielen typovým, ale i historickým vzorom pív plzenského typu. Prvý druh sa začal vyrábať v roku 1842.
História.
Pôvod receptúry Prazdroja je spojený so vznikom plzenského meštianskeho pivovaru. Pri prvej várke 5. októbra 1842 sa sládkovi Josefovi Grollovi podarilo vytvoriť pivo unikátnej farby a chuti. Treba povedať, že sa mu to podarilo omylom, pretože bol pôvodne pozvaný na varenie piva klasického bavorského typu. Miestna mäkká voda, kvalitný žatecký chmeľ a nová anglická metóda spracovania sladu však spôsobili, že čerstvá várka po svojom narazení 11. novembra prekvapila nebývalou kvalitou.
Nové pivo si rýchlo získalo ohlas a časť produkcie sa začala aj vyvážať. S tým samozrejme prišli aj rôzne plagiáty, proti ktorým plzenský pivovar bojoval registráciou rôznych ochranných známok, z ktorých tá súčasná vznikla až na sklonku 19. storočia. Registrovaná bola v roku 1898, a to dvojjazyčne, po česky ako „Plzeňský Prazdroj“ a nemecky ako „Pilsner Urquell“.

</doc>
<doc id="320323" url="https://sk.wikipedia.org/wiki?curid=320323" title="Pilsner Urquell">
Pilsner Urquell



</doc>
<doc id="320326" url="https://sk.wikipedia.org/wiki?curid=320326" title="Ibadan">
Ibadan

Ibadan je z hľadiska populácie štvrté najväčšie mesto v Nigérii (po mestách Lagos, Kano a Port Harcourt) a hlavné mesto federálneho teritória Oyo. Nachádza sa v juhozápadnej Nigérii, 128 km severovýchodne od hlavného mesta Nigérie Lagosu a je významným tranzitným bodom medzi pobrežím a oblasťami na severe krajiny.
Ibadan bol v roku 1939 vybraný za sídlo Západných provincií kvôli svojej centrálnej polohe a dostupnosti z hlavného mesta Lagos. V tom čase sa Západné provincie rozprestierali od severných oblastí dnešného štátu Oyo až po Ekeremor, Bomadi a Patani. Tieto regióny boli neskôr po prerozdelení obvodov, ktoré vykonala administratíva Yakubu Gowona krátko pred nigérijskou občianskou vojnou, presunuté zo starej provincie Delta v Západnom regióne do regiónu Stredozápad a následne do štátu Rivers a štátu Bayelsa.

</doc>
<doc id="320327" url="https://sk.wikipedia.org/wiki?curid=320327" title="Praga S5T">
Praga S5T

Praga S5T (Silniční pětitunka, hovorovo espetka, espetéčka,espetona) je nákladný automobil strednej tonáže, ktorý sa začal vyrábať v roku 1956 ako cestná verzia Pragy V3S.
Popis.
Konštrukčne ide o veľmi podobné vozidlá a najväčšie rozdiely sú na podvozku. Dve nápravy S5T nemajú nápravové prevodovky, rovnako sa zmenila prídavná prevodovka s prevodmi do rýchla a hnaná je iba zadná náprava. Mierne zmeny podstúpila kabína, iný je rozmer kolies i prevody, čo prispelo k zníženiu spotreby a umožnilo zvýšiť maximálnu rýchlosť na 78 km/h.
Motor.
Rovnaký je i vzduchom chladený štvortaktný radový 6 valcový dieselový motor Tatra 912-1 (neskôr 912-2 a 912-3) s objemom 7 412 cm³ s priamym vstrekovaním paliva a ventilovým rozvodom OHV. Ide prakticky o polovicu vidlicového dvanásťvalca z Tatry 111, ktorý nachádzal široké uplatnenie - napríklad na pohon motorových železničných vozňov Tatra M131, malých letiskových ťahačov a navijákov, či vojenských motorových člnov. Výkon motora je 98, resp. 110 koní pri 2100 otáčkach za minútu. Palivová nádrž má objem 120 litrov.
Neskoršie verzie priniesli zníženie hmotnosti, zvýšenie užitočnej hmotnosti (na 6 ton), zvýšenie výkonu motora i zvýšenie pohodlia v kabíne.
Technický popis.
Tabuľka technických parametrov motorov T 912-1, T 912-2 a T 912-3:
Podvozok.
Brzdy sú pneumatické bubnové, ručná brzda pôsobí na zadné kolesá pomocou tiahla. Pomocná, odľahčovacia je výfuková ventilová brzda.
Praga S5T bola vyrábaná ako valník, sklápač i ťahač návesov (S5T-2-TN), montovaných bolo niekoľko nadstavieb - skriňové pre rôzne účely, vysokozdvižné plošiny, požiarne rebríky, cisterny, zametacie zariadenia a pod.
Technické údaje.
Údaje sú prevzaté z príručky "Údržba, obsluha a opravy automobilů Praga V3S a S5T" a platia pre valník so štandardným rázvorom.

</doc>
<doc id="320331" url="https://sk.wikipedia.org/wiki?curid=320331" title="Polomer flexnej krivosti čiary">
Polomer flexnej krivosti čiary



</doc>
<doc id="320332" url="https://sk.wikipedia.org/wiki?curid=320332" title="Plošná rýchlosť">
Plošná rýchlosť

Plošná rýchlosť je vektorová veličina, ktorej veľkosť je úmerná časovej zmene plochy opísanej polohovým vektorom pohybujúceho sa bodu. Označuje sa formula_1 a má rozmer m2.s−1. 
formula_2
Pri rovinnom pohybe je smer vektora plošnej rýchlosti nemenný a je kolmý na rovinu pohybu. 

</doc>
<doc id="320334" url="https://sk.wikipedia.org/wiki?curid=320334" title="Patrick Kane">
Patrick Kane

Patrick Timothy Kane Jr. (* 19. november 1988, Buffalo, New York, USA) je americký hokejový útočník hrajúci v tíme Detroit Red Wings v severoamerickej lige (NHL).
Hráčska kariéra.
Nižšie a juniorské súťaže.
Kane chodil na školu St. Martin of Tours School, kde hral za Cazenovia Chiefs v jeho rodnom Buffale v americkom štáte New York. Hral tiež za West Seneca Wings, Buffalo Regals a Depew Saints.
Vo veku 14 rokov začínal hrať juniorský hokej za USA Bobcats, kde strelil najviac gólov a bol vyhlásený najužitočnejším hráčom. Potom sa Kane presťahoval do Michiganu, kde býval u bývalého hráča NHL Pata Verbeeka, ktorý ho presvedčil, aby hral v tíme Honeybaked AAA Hockey club v Detroite. Tím hral v lige Midwest Elite Hockey League a Kane tu hral 3 roky.
V roku 2004 bol vybraný v 5. kole draftu OHL Londonom Knights. Ale v OHL nechcel hrať až do sezóny 2006-07. Namiesto toho hral v americkom rozvojovom programe osemnásťročných, kde viedol bodovanie so 102 bodmi. Počas sezóny 2005-06 hral v útoku so Sergejom Kosticynom a Samom Gagnerom.
Kane, ktorý potom nastupoval v OHL za London Knights, sa s týmto tímom dostal do finále OHL, kde prehrali s Plymouth Whalers. Kane si pripísal 10 gólov a 21 asistencií (31 bodov) v 16 zápasoch. Za túto sezónu získal Emms Family Award pre nováčika roka v OHL. Tiež bol s víťazom Johnom Tavaresom finalistom v nominácii na najužitočnejšieho hráča OHL.
Kariéra v NHL.
Pred vstupným draftom NHL 2007 bol Kane podľa centrálneho úradu skautingu NHL zaradený ako 2. najväčšie nádeje medzi severoamerickými hokejistami. Chicago Blackhawks si ho vybrali už na prvom mieste v zmienenom drafte.
25. júla 2007 oznámil generálny manažér Blackhawks - Dale Tallon, že s Patrickom Kaneom podpísali nováčikovský kontrakt na 3 roky. Kane v NHL debutoval 4. októbra 2007 proti Minnesote Wild. Svoj prvý gól (v nájazdoch) a asistenciu si pripísal o dva dni neskôr proti brankárovi tímu Detroit Red Wings - Dominikovi Hašekovi a prvý gól v normálnej hracej dobe strelil Josému Theodoremu z Colorada Avalanche 19. októbra 2007. S bleskovým vzostupom v jeho nováčikovskej sezóne si vyslúžil ocenenie nováčika mesiaca NHL za mesiac október, keď si v prvých 12 zápasoch pripísal 16 kanadských bodov za 5 gólov a 11 asistencií. 15. decembra 2007 hrali Blackhawks zápas v Kaneovom rodnom meste - Buffale proti miestnym Sabres. Bolo to prvýkrát čo hral Kane v Buffale ako profesionálny hokejista. Diváci Kanea privítali veľkými ováciami a pred zápasom sa k tejto príležitosti konala ceremónia. Blackhawks tento zápas prehrali 1:3 a Kane dal jediný gól porazených.
Kane vo svojej prvej sezóne v NHL vyhral bodovanie nováčikov súťaže a dostal za to Calder Memorial Trophy pre najlepšieho nováčika NHL. Porazil tak ďalších dvoch nominovaných, spoluhráča - útočníka Jonathana Toewsa a útočníka Washingtonu Capitals Nicklasa Bäckströma.
V nasledujúcej sezóne 2008/2009 pomohli Kane a Toews doviesť omladený tím Blackhawks do play-off. V základnej časti si pripísal 70 kanadských bodov a v play-off strelil 11. mája 2009 pri víťazstve 7: 5 nad Vancouverom Canucks svoj prvý hetrik v NHL. Týmto víťazným zápasom Blackhawks postúpili do finále západnej konferencie, čo sa im podarilo prvýkrát od roku 1995. Vo finále západnej konferencie prehrali s Detroitom Red Wings. V play-off si v 16 zápasoch pripísal 14 kanadských bodov.
V máji 2009 napísala americká tlač, že bude Kane tvárou nového dielu série počítačových hier NHL od EA Sports s názvom NHL 10.
V poslednej sezóne svojej nováčikovskej zmluvy podpísal 3. decembra 2009 ďalší päťročný kontrakt. Vedenie oznámilo predĺženie zmluvy spoločne s predĺžením zmlúv Jonathana Toewsa a Duncana Keitha.
V sezóne 2009/10 bol najproduktívnejším hráčom Blackhawks s 88 bodmi (30 + 58) v 82 zápasoch a zároveň bol najlepším strelcom klubu. V produktivite v NHL obsadil 9. miesto. Bol zaradený do 1. All-Star tímu NHL. V play-off pridal 28 bodov (10 + 18) v 22 zápasoch. 9. júna 2010 dal Kane rozhodujúci gól v predĺžení šiesteho finále play-off proti Philadelphii Flyers, ktorým rozhodol o víťazstve Chicaga Blackhawks v Stanley Cupe, čím ukončil 49 rokov trvajúci pôst tohto tímu bez Stanley Cupu.
V sezóne 2011/12 ako jediný hráč Blackhawks (a ako jeden z 15 v NHL) mal priemer bod na zápas, keď nazbieral 73 bodov (27 + 46) v rovnakom počte stretnutí. V januári si zahral na NHL All-Star Game.
V sezóne 2012/13 sa stal najproduktívnejším hráčom tímu s 55 bodmi (23 + 32) v 47 zápasoch a spoločne s Jonathan Toews bol najlepším strelcom. Tím v tejto sezóne získal President’s Trophy pre najlepší tím základnej časti a nakoniec zvíťazili aj v play-off a získali tak druhý Stanley Cup v posledných piatich rokoch. Kane k tomu prispel svojou produktivitou (najproduktívnejší hráč Blackhawks s 19 bodmi (9 + 10) v 23 zápasoch a bol vyhlásený najužitočnejším hráčom play-off (Conn Smythe Trophy).
Výborne mu vyšla predovšetkým prvá polovica sezóny 2013/14, kedy bol vyhlásený za november aj december 1. hviezdou mesiaca v NHL. Na konci roka 2013 sa s 53 bodmi v 43 zápasoch držal na 2. mieste produktivity NHL za Crosbym. 19. marca 2014 sa zranil po zrážke s Brendenom Morrowom a vynechal zvyšok základnej časti. Sezónu tak skončil s bilanciou 69 bodov (29 + 40) v 69 zápasoch. Zápas proti Winnipegu 26. januára 2014 bol jeho 500. v NHL. Do play-off sa však opäť vrátil do zostavy a pri ceste Blackhawks do finále konferencie nazbieral 20 bodov (8 + 12) v 19 zápasoch. Bol tak najproduktívnejším hráčom Blackhawks a 5. najproduktívnejším hráčom play-off NHL. Dňa 9. júla 2014 podpísal spoločne s Toewsom novú 8-ročnú zmluvu s ročným cap hitom 10,5 milióna dolárov za sezónu.

</doc>
<doc id="320335" url="https://sk.wikipedia.org/wiki?curid=320335" title="Plošné zrýchlenie">
Plošné zrýchlenie

Plošné zrýchlenie je derivácia plošnej rýchlosti podľa času. Je to vektorová veličina, označuje sa formula_1 a má rozmer m2.s−2. 
formula_2

</doc>
<doc id="320342" url="https://sk.wikipedia.org/wiki?curid=320342" title="Giacomo Girolamo Casanova">
Giacomo Girolamo Casanova



</doc>
<doc id="320343" url="https://sk.wikipedia.org/wiki?curid=320343" title="Antonio Gaudi">
Antonio Gaudi



</doc>
<doc id="320345" url="https://sk.wikipedia.org/wiki?curid=320345" title="Vlastimil Petržela">
Vlastimil Petržela

Vlastimil Petržela (* 20. júl 1953, Prostějov) je český futbalový tréner a bývalý česko-slovenský reprezentant.
Kariéra.
Aktívna hráčska činnosť.
Ako aktívny hráč pôsobil v kluboch SK Prostějov, Zbrojovka Brno, SK Sigma Olomouc, RH Cheb a SK Slavia Praha. Jeho najväčším hráčskym úspechom je účasť na MS 1982, kde odohral časť zápasu proti Kuvajtu, keď v 69. minúte striedal Petra Janečku.
Trénerská dráha.
Ako tréner viedol pražské kluby Sláviu, Spartu a Bohemians, ako aj Sigmu Olomouc, FC Slovan Liberec či FK Mladá Boleslav. Najväčšie úspechy dosiahol v ruskom Zenite Petrohrad, kde v rokoch 2003 až 2006 vyhral Ligový pohár, získal druhé miesto v najvyššej ruskej súťaži a postúpil do štvrťfinále Pohára UEFA.
Po nezhodách s majiteľom Zenitu Petrohrad bol v roku 2006 odvolaný z funkcie trénera. Príčinou nezhôd bolo gamblerstvo, v ktorom pokračoval aj po odvolaní a z ktorého sa neskôr dokázal vyliečiť.
Po odvolaní z Petrohradu trénoval Olomouc, azerbajdžanské Neftiči Baku a v sezóne 2009/10 druholigový český FK Viktoria Žižkov, kde pred sezónou podpísal trojročnú zmluvu, ktorú ale predčasne ukončil. Štyri kolá pred koncom súťaže v máji 2010 ho vedenie klubu odvolalo z postu, pretože sa nepodarilo naplniť športové ambície.
V júni 2010 podpísal nový kontrakt s účastníkom druhej najvyššej slovenskej súťaže (oficiálne nazývanej prvá liga) MFK Zemplín Michalovce na jeden rok plus jeden rok opcia.
V apríli 2011 vedenie MFK Zemplín predĺžilo trénerskú zmluvu s Vlastimilom Petrželom na ďalšie dva roky – do konca sezóny 2012/13.
Externé odkazy.
Vlastimil Petržela v Impulsech Václava Moravce 

</doc>
<doc id="320346" url="https://sk.wikipedia.org/wiki?curid=320346" title="Jonathan Toews">
Jonathan Toews

Jonathan Bryan Toews (* 29. apríl 1988, Winnipeg, Manitoba, Kanada) je kanadský hokejový útočník hrajúci v tíme Winnipeg Jets v severoamerickej lige (NHL). Vo svojej kariére, vzhľadom na svoj vek, už dosiahol mnoho individuálnych, reprezentačných a klubových úspechov. Je tiež členom tzv. Triple Gold Clubu, do ktorého patrí hráč, ktorý vyhral zlatú medailu na Olympijských hrách a Majstrovstvách sveta a k tomu získal Stanleyho pohár.
Amatérska a univerzitná kariéra.
Toews bol draftovaný v roku 2003 v dorasteneckom drafte WHL 2003 tímom Tri-City Americans. Lenže on sa namiesto toho rozhodol pre hranie v stredoškolskej lige v tíme Shattuck-St. Marie 's pri internátnej škole vo Faribaultu v americkom štáte Minnesota. V sezóne 2004-05, ktorá bola jeho jedinou v tomto tíme zaznamenal 110 bodov v 64 zápasoch. Potom odišiel hrať univerzitný hokej na Univerzitu v Severnej Dakote, kde hral za North Dakota Fighting Sioux v lige Western Collegiate Hockey Association (Západná vysokoškolská hokejová asociácia).
Toews hral v Severnej Dakote 2 sezóny, v ktorých si celkovo pripísal 85 bodov za 40 gólov a 45 asistencií v 76 zápasoch a pomohol tímu Fighting Sioux k dosiahnutiu Frozen Four v rokoch 2006 a 2007. Toews bol vo svojej premiérovej sezóne dvakrát vyhlásený nováčikom týždňa. Severnej Dakote tiež pomohol k víťazstvu Broadmoor Cupu pre majstrov WCHA a bol vyhlásený najlepším hráčom západného regiónu National Collegiate Athletic Association (Národnej vysokoškolskej športovej asociácie).
Vo vstupnom drafte NHL 2006 bol draftovaný na celkovo 3. mieste Chicagom Blackhawks.
Profesionálna kariéra.
Pred sezónou 2007-08 sa rozhodol pre debut v Chicagu Blackhawks, s ktorým 16. mája 2007 podpísal trojročný nováčikovský kontrakt. 10. októbra 2007 dal hneď vo svojom prvom zápase, zo svojej prvej strely, svoj prvý gól v National Hockey League proti San Jose Sharks. Potom zaznamenal druhú najdlhšiu šnúru zápasov v histórii NHL v ktorých od debutu bodoval, keď v každom z jeho prvých 10 zápasov bodoval. 1. januára 2008 si vykĺbil koleno v zápase proti Los Angeles Kings. Aj cez 16 zápasovú pauzu vynútenú už spomínaným zranením zvíťazil v streleckej štatistike medzi nováčikmi a v bodovaní nováčikov bol tretí. V bodovaní tímu skončil druhý za spoluhráčom Patrickom Kaneom. Toews a Kane súperili celú sezónu o víťazstvo v bodovaní tímu a nováčikov ligy. Obaja boli nominovaní na Calder Memorial Trophy spoločne s útočníkom Washingtonu Capitals Nicklasom Bäckstromöm. Nakoniec túto trofej získal Kane.
Po úspešnej nováčikovskej sezóne bol Toews 18. júla 2008 menovaný kapitánom tímu Blackhawks. V 19 rokoch a 79 dňoch veku sa stal tretím najmladším kapitánom v histórii NHL po Sidney Crosbym z Pittsburghu Penguins a Vincentom Lecavalierom z Tampy bay Lightning. V sezóne 2008-09 bol spoločne so svojimi spoluhráčmi Patrickom Kaneom a Brianom Campbellom, zvolený do NHL All-Star Game 2009 v Montreale. 27. februára 2009 strelil svoj prvý hetrik kariéry pri prehre 4-5 v predĺžení proti Pittsburghu Penguins. Sezónu dokončil so 69 bodmi v 82 zápasoch a pomohol tým k prvému postupu Blackhawks do play-off od roku 2002. Toews v play-off pridal v 17 zápasoch ďalších 13 bodov a pomohol postúpiť Chicagu do finále konferencie, kde ale vypadli po päť zápasovej bitke s Detroitom Red Wings.
Necelý mesiac po začiatku sezóny 2009-10 sa u Toewsa prejavili symptómy otrasu mozgu, ku ktorému došlo 21. októbra 2009 pri prehre 2-3 s Vancouverom Canucks po bodyčeku Willieho Mitchella. Na začiatku decembra 2009 podpísal Toews a jeho dvaja spoluhráči Duncan Keith a Patrick Kane s Blackhawks predĺženie zmluvy. Toews predĺžil zmluvu na 5 rokov za 6,3 miliónov amerických dolárov na sezónu. 7. mája 2010 Toews zaznamenal svoj druhý hetrik spoločne s dvomi asistenciami vo víťaznom zápase 7-4 s Vancouverom Canucks. 9. júna 2010 vyhral Toews s Chicagom Blackhawks Stanley Cup po šesť zápasovej sérií proti Philadelphii Flyers. Stal sa druhým najmladším kapitánom, ktorý vyhral Stanley Cup. Pred ním sa to podarilo iba Sidnymu Crosbymu v Pittsburghu Penguins. Vďaka 7 vstreleným gólom a 29 kanadskými bodmi získal Conn Smythe Trophy pre najlepšieho hráča play-off. V 22 rokoch sa tiež stal najmladším členom Triple Gold Clubu.
21. júna 2010 bol Toews vybraný, aby sa stal tvárou videohry NHL 11 od EA. Prvýkrát sa stalo, že dvaja hráči rovnakého tímu boli tvárou série videohier dva roky po sebe. V roku 2010 bol totiž tvárou hry Patrick Kane.
V sezóne 2010-11 bol najproduktívnejším hráčom Chicaga a 10. najproduktívnejším hráčom NHL so 76 bodmi (32 + 44). Počas sezóny vyhral celkom 937 vhadzovaní, najviac z celej NHL. Úspešnosť na vhadzovaní mal 56.7%, čo bol 9. najlepší výkon v lige. V januári 2011 sa opäť zúčastnil zápase hviezd NHL. Za február bol vyhlásený prvou hviezdou mesiaca NHL, keď nazbieral 21 bodov (6 + 15) v 13 dueloch.
V sezóne 2011-12 kvôli otrasu mozgu odohral len 59 zápasov, v ktorých nazbieral 57 bodov. V novembri 2011 nazbieral 18 bodov (9 + 9) v 14 dueloch a bol vyhlásený druhou hviezdou NHL mesiaca. Znovu bol nominovaný do NHL All-Star Game, ale nakoniec sa nezúčastnil kvôli zraneniu.
V skrátenej sezóne 2012-13 Toews pomohol 48 bodmi v 47 zápasoch Chicagu k zisku Prezidentovej trofeje a nakoniec tiež k zisku Stanley Cupu. Po sezóne bol vyhlásený najlepším hráčom v defenzíve celého ročníka NHL.
V sezóne 2013-14 nazbieral 68 bodov v 76 zápasoch a tradične bol najlepším hráčom Blackhawks na vhadzovaní s 884 vyhranými vhadzovaniami (5. v NHL) a úspešnosťou vhadzovania 57.2%. Tiež strelil svoj 3. hetrik v kariére 29. októbra 2013 proti Ottawe. 
Dňa 
9. júla 2014 podpísal spoločne s Kaneom novú 8-ročnú zmluvu, s ročným cap hitom 10,5 milióna dolárov za sezónu.

</doc>
<doc id="320347" url="https://sk.wikipedia.org/wiki?curid=320347" title="Kevin Ford">
Kevin Ford

Kevin Anthony Ford (* 7. júl 1960, Portland, Indiana, USA) bol pôvodne pilot amerického vojenského letectva, od júla 2000 je astronautom oddielu astronautov NASA. Do vesmíru sa dostal na dva týždne ako člen posádky raketoplánu Discovery pri lete STS-128 na Medzinárodnú vesmírnu stanicu (ISS) v auguste – septembri 2009. Je zaradený do Expedície 33 a 34 na ISS s plánovaným štartom v novembri 2010.
Život.
Mladosť, letec.
Kevin Anthony Ford sa narodil v Portlande v Indiane, detstvo a mladosť prežil v Montpelier v rovnakom štáte. Na University of Notre Dame získal v roku 1982 bakalársky titul v odbore leteckého a kozmického strojárstva. V tom istom roku nastúpil k vojenskému letectvu, kde počas dvoch rokov absolvoval letecký výcvik. V rokoch 1984 – 1987 slúžil v Nemecku, potom na Islande.
Od roku 1989 bol preložený do Spojených štátov, spočiatku študoval na "Troy State University" medzinárodné vzťahy (magister 1989) a v škole testovacích pilotov na Edwardsovej leteckej základni, v rokoch 1991 – 1994 slúžil v 3247. skúšobnej peruti ("3247th Test Squadron") na Eglinovej leteckej základni, súčasne získal titul magistra leteckého a kozmického strojárstva na "University of Florida". Potom študoval na technickom inštitúte letectva ("Air Force Institute of Technology"), trojročné štúdium zavŕšil roku 1997 ziskom titulu doktora vied ("Ph.D."). Do vojenskej služby sa vrátil na post riaditeľa pre plánovanie a program školy testovacích pilotov na Edwardsovej základni.
Astronaut.
Zúčastnil sa 15. náboru astronautov NASA v roku 1994, prepracoval sa len medzi 122 finalistov, v 16. nábore o dva roky neskôr skončil s rovnakým výsledkom, len finalistov bolo 121. Až v 18. nábore zaznamenal úspech a 26. júla 2000 bol zaradený medzi amerických astronautov. Začal ročný kozmonautický výcvik a získal kvalifikáciu "pilot" raketoplánu.
V júli 2008 NASA zaradila Forda do posádky letu STS-128 plánovaného na nasledujúci rok. Do vesmíru odštartoval 29. augusta 2009 na palube raketoplánu Discovery. Cieľom misie bola doprava zásob a vybavenia na Medzinárodnú vesmírnu stanicu (ISS). Let trval 13 dní, 20 hodín a 54 minút.
Vo februári 2010 bol zaradený do posádky Expedície 33 a 34 na ISS s plánovaným štartom v novembri 2010.
Kevin Ford je ženatý, má dve deti.

</doc>
<doc id="320348" url="https://sk.wikipedia.org/wiki?curid=320348" title="Kevin Anthony Ford">
Kevin Anthony Ford



</doc>
<doc id="320349" url="https://sk.wikipedia.org/wiki?curid=320349" title="Kevin A. Ford">
Kevin A. Ford



</doc>
<doc id="320363" url="https://sk.wikipedia.org/wiki?curid=320363" title="Balistická strela">
Balistická strela



</doc>
<doc id="320366" url="https://sk.wikipedia.org/wiki?curid=320366" title="Trident (raketa)">
Trident (raketa)

Trident je z ponorky odpaľovaná balistická raketa (SLBM), nesúca jadrové hlavice. Navrhla ju americká spoločnosť Lockheed Martin Space Systems. Existuje v dvoch variantoch - UGM-96 Trident I a UGM-133 Trident II. Rakety Trident sú súčasťou výzbroje štrnástich aktívnych amerických atómových raketových ponoriek triedy "Ohio" a štyroch britských ponoriek triedy "Vanguard". 
Popis.
Štart rakety prebieha vždy z ponorených ponoriek. Pred štartom je trubica s raketou zaplavená vodou, malá výbušnina na dne trubice potom spôsobí vyparenie vody a prudký nárast tlaku. Tlakový ráz je dostatočný na vystrelenie rakety z trubice takou rýchlosťou, aby zotrvačné sily dokázali vyniesť raketu celým objemom nad hladinu. Inerciálne senzory zaznamenajú klesajúce zrýchlenie po vynorení rakety a naštartujú prvý raketový stupeň. Samotné telo rakety je natlakované dusíkom, aby sa počas prvej fázy štartu zabránilo prieniku vody, ktorá by mohla raketu poškodiť alebo narušiť jej vyváženie. 
Trident má tri raketové stupne na tuhé palivo. Dolet je ešte zvýšený použitím teleskopického aerodynamického hrotu, ktorý je vysunutý počas prvej urýchľovacej fázy. Počas práce tretieho raketového stupňa, približne dve minúty po štarte, už Trident dosahuje rýchlosť 6000 m/s. 
Trident pre korekcie dráhy používa inerciálny navádzací systém, doplnený optickou kontrolou hviezdneho poľa v orbitálnej časti dráhy. Niektoré testovacie varianty obsahovali aj GPS, nepočíta sa však s tým, že by GPS zostal v skutočnej jadrovej vojne funkčný. 
Po dokončení posledných korekcií dráhy sú uvoľnené nezávislé návratové moduly s hlavicami a tiež klamné ciele. Konkrétne podrobnosti tejto fázy sú utajené. Každý návratový modul je potom schopný v okruhu dosahu zasiahnuť nezávislý cieľ. Moduly, ktoré vstupujú do atmosféry s rýchlosťou niekoľkonásobkom rýchlosti zvuku, za sebou zanechávajú dobre viditeľné stopy dráhy, niekedy označované ako "prsty Boha".

</doc>
<doc id="320370" url="https://sk.wikipedia.org/wiki?curid=320370" title="Diferenciálna topológia">
Diferenciálna topológia

Diferenciálna topológia je oblasť matematiky skúmajúca diferencovateľné funkcie na diferencovateľných varietach. Je úzko prepojená s diferenciálnou geometriou, diferenciálna topológia sa zaoberá globálnymi vlastnosťami diferencovateľných variet, diferenciálna geometria najmä ich lokálnymi vlastnosťami.

</doc>
<doc id="320372" url="https://sk.wikipedia.org/wiki?curid=320372" title="UGM-73 Poseidon">
UGM-73 Poseidon

UGM-73 Poseidon bola americká dvojstupňová balistická raketa s pohonom na tuhé palivo, nesúca až 14 jadrových hlavíc. Bola vyvinutá na odpálenie z ponoriek. Pre americké námorníctvo ju vyvinula spoločnosť Lockheed Martin Space Systems. Raketa Poseidon je ďalšou evolúciou staršej rakety Polaris. Do roku 1965 preto niesla označenie Polaris B-3. Jej nástupcom sa stala balistická raketa Trident. V rokoch 1970-1978 bolo vyrobených 620 rakiet Poseidon. 
Poseidon mal oproti Polaris A-3 pri rovnakom dolete dvojnásobnou vzletovú hmotnosť i nosnosť. Zachovanie doletu bolo možné vďaka väčšiemu množstvu prepravovaných pohonných hmôt, odľahčenej konštrukcii a účinnejšiemu palivu. V prove bola viacnásobná jadrová hlavica MIRV - jednotlivé hlavice mohli nezávisle od seba napadnúť niekoľko cieľov. Ak raketa niesla zvyčajných 10 hlavíc W-68 o sile 50 kt, mala dolet 5200 km, ak to bolo 14 hlavíc W-68, dolet klesol na 4000 km.
Poseidon mal oproti rakete Polaris o 52 cm väčší priemer (bol aj o 51 cm dlhší), Američanom sa ale podarilo vyvinúť nové vypúšťacie silá, ktoré mali vďaka lepšej konštrukcii rovnaký celkový priemer ako tie pôvodné. Odpadla tak nutnosť nákladne zrekonštruovať staršie americké raketové ponorky.
Poseidon bol prvýkrát skúšobne odpálený 16. augusta 1968 z mysu Canaveral. Prvou ponorenou ponorkou, ktorá Poseidon vypustila, bola v auguste 1970 USS "James Madison" rovnomennej triedy. Do operačnej služby bola strela prijatá v marci 1971. Vo výzbroji amerického námorníctva Poseidon čoskoro nahradili nové trojstupňové rakety Trident. Všetky rakety Poseidon boli vyradené do polovice 80. rokov.

</doc>
<doc id="320374" url="https://sk.wikipedia.org/wiki?curid=320374" title="Majstrovstvá Európy vo futbale 1972">
Majstrovstvá Európy vo futbale 1972

Majstrovstvá Európy vo futbale 1972 boli 7. Majstrovstvá Európy vo futbale. Konali sa v Belgicku od 14. júna do 18. júna 1972. Z kvalifikácie postupovali štyri tímy. Turnaj vyhrala reprezentácia Západného Nemecka, keď vyhrala vo finále nad reprezentáciou ZSSR. Najlepším strelcom sa stal Nemec Gerd Müller so 4 gólmi.
Kvalifikácia.
Kvalifikácia sa uskutočnila v dvoch fázach. Prvá fáza (skupinová), sa hrala v rokoch 1970 a 1971 v ôsmich štvorčlenných skupinách, z ktorých postupoval len prvý. Druhá fáza (štvrťfinálová), sa hrala v máji 1972 a víťaz dvojzápasu postúpil do záverečného turnaja.
Kvalifikované tímy:

</doc>
<doc id="320377" url="https://sk.wikipedia.org/wiki?curid=320377" title="Stephen Wolfram">
Stephen Wolfram

Stephen Wolfram (* 29. august 1959, Londýn, Spojené kráľovstvo) je britský fyzik, matematik, informatik, obchodník a autor, v súčasností žijúci v USA. Je známy ako tvorca softvéru Mathematica a internetovej aplikácie Wolfram Alpha, ako aj vďaka práci v časticovej fyzike, kozmológii, teórii chaosu, celulárnych automatoch, teórii zložitosti a počítačovej algebre. Je autorom knihy "New kind of science", v ktorej sa zaoberá empirickou analýzou jednoduchých výpočtových modelov.

</doc>
<doc id="320378" url="https://sk.wikipedia.org/wiki?curid=320378" title="Marko Pantelić">
Marko Pantelić

Marko Pantelić (po srbsky: Марко Пантелић) (* 15. september 1978, Belehrad) je bývalý srbský futbalový útočník.
Pantelić sa do srbskej reprezentácie presadil v roku 2003, v ten istý rok získal srbský pohár v drese FK Smederevo. Po sezóne prestúpil do FK Crvena zvezda, kde získal titul v lige, pohár a v roku 2005 bol najlepším strelcom srbskej ligy. Neskôr sa stal hráčom nemeckého klubu Hertha BSC, kde hral do roku 2009. 1. septembra 2009 podpísal ročnú zmluvu s klubom Eredivisie Ajax Amsterdam. Počas jeho prvej sezóny v Ajaxe sa mu darilo, strelil 16 gólov v 25 zápasoch.

</doc>
<doc id="320382" url="https://sk.wikipedia.org/wiki?curid=320382" title="Praga RV">
Praga RV

Praga RV bol česko-slovenský 6×4 nákladný automobil. Bol vyvinutý špeciálne pre armádu ako ľahký nákladný automobil, ambulancia, rádiovozidlo, delostrelecký ťahač atď. Jeho výrobcom bola automobilka Praga. Výroba prebiehala v rokoch 1935 - 1939 a bolo vyrobených viac ako 3000 kusov. Bol exportovaný do Poľska, Švédska, Iránu, Švajčiarska a Turecka.

</doc>
<doc id="320387" url="https://sk.wikipedia.org/wiki?curid=320387" title="Steven Strogatz">
Steven Strogatz

Steven Henry Strogatz (* 13. august 1959, Torrington, Connecticut, USA) je americký matematik a profesor na Cornellovej univerzite. Je známy predovšetkým vďaka práci v aplikovanej matematike, najmä v dynamických systémoch, biomatematike, teórii sietí a teórii chaosu.

</doc>
<doc id="320388" url="https://sk.wikipedia.org/wiki?curid=320388" title="Steven Henry Strogatz">
Steven Henry Strogatz



</doc>
<doc id="320389" url="https://sk.wikipedia.org/wiki?curid=320389" title="Steven H. Strogatz">
Steven H. Strogatz



</doc>
<doc id="320391" url="https://sk.wikipedia.org/wiki?curid=320391" title="Švibov">
Švibov

Švibov je prírodná rezervácia v pohorí Považský Inovec v podcelku Nízky Inovec, približne juhovýchodne od obce Nová Lehota. Je v správe štátnej ochrany prírody Biele Karpaty.
Nachádza sa v katastrálnom území obce Nová Lehota, okres Nové Mesto nad Váhom v Trenčianskom kraji. Vyhlásená bola v roku 1993 na rozlohe , bez ochranného pásma. Na území rezervácie platí 4. stupeň ochrany.
Predmetom ochrany je: "Veľmi cenný fragment kyslej dubiny na kryštaliniku Považského Inovca s typickými indikačnými druhmi. Územie je v kontakte s xerotermnými spoločenstvami na vápencoch a dolomitoch obalovej série Považského Inovca".

</doc>
<doc id="320392" url="https://sk.wikipedia.org/wiki?curid=320392" title="Ipswich Town FC">
Ipswich Town FC

Ipswich Town FC je anglický futbalový klub so sídlom v Ipswichi. Klub bol založený v roku 1878, no profesionálny futbalový tím vznikol v roku 1936. V súčasnosti hrá v Premier League.
Svoje domáce zápasy hráva na štadióne Portman Road s kapacitou 30 311 divákov. Najväčším rivalom klubu je Norwich City FC. Klub má prezývku "Blues", ktorý vyplýva z modrej farby ich dresov.
Ipswich Town vyhral v roku 1962 anglickú ligu, dvakrát získal druhé miesto (v rokoch 1981 a 1982). Klub vyhral raz Pohár FA a v roku 1981 vyhral aj Pohár UEFA.

</doc>
<doc id="320393" url="https://sk.wikipedia.org/wiki?curid=320393" title="Ipswich Town F.C.">
Ipswich Town F.C.



</doc>
<doc id="320394" url="https://sk.wikipedia.org/wiki?curid=320394" title="Ipswich Town">
Ipswich Town



</doc>
<doc id="320396" url="https://sk.wikipedia.org/wiki?curid=320396" title="Pyramída v Mejdúme">
Pyramída v Mejdúme



</doc>
<doc id="320400" url="https://sk.wikipedia.org/wiki?curid=320400" title="Národný park Redwood">
Národný park Redwood

Národný park Redwood () je národný park v USA. Rozkladá sa na pacifickom pobreží v severnej Kalifornii. Park bol vyhlásený v roku 1968, od roku 1980 je na zozname Svetového dedičstva. Dôvodom jeho vyhlásenia sú najmä rozsiahle pralesné porasty sekvoje vždyzelenej (najvyššieho stromu sveta) a spolu s nimi aj niektoré zrekonštruované sídla pôvodných obyvateľov a priľahlé oblasti prérií.

</doc>
<doc id="320401" url="https://sk.wikipedia.org/wiki?curid=320401" title="La Liga 2010/2011">
La Liga 2010/2011

La Liga 2010/2011 bol 80. ročník najvyššej španielskej futbalovej súťaže La Liga, ktorá vznikla v roku 1929. Titul obhajovala Barcelona, nováčikmi súťaže boli Real Sociedad, Hércules a Levante. Sezóna začala 28. augusta 2010 a skončila 29. mája 2011.
Barcelona obhájila trofej a získala 21. titul v klubovej histórii. Do Ligy majstrov UEFA 2011/2012 sa spolu s ňou kvalifikovali aj Real Madrid, Valencia a Villarreal. Do Európskej ligy UEFA 2011/2012 sa kvalifikovali Sevilla, Athletic Bilbao a Atlético Madrid. Do 2. ligy zostúpili Deportivo La Coruña, Hércules a Almería.

</doc>
<doc id="320405" url="https://sk.wikipedia.org/wiki?curid=320405" title="Alexej Vasilievič Koľcov">
Alexej Vasilievič Koľcov

Alexej Vasilievič Koľcov (; * 15. október 1809, Voronež, Ruské impérium – † 10. november 1842, Voronež, Ruské impérium) bol ruský romantický básnik. Bol vedľa Lermontova najvýraznejšou básnickou osobnosťou 30. rokov 19. storočia. 
Životopis.
Koľcov pochádzal z rodiny zámožného obchodníka s dobytkom vo Voroneži a ako najstarší syn mal prevziať po otcovi živnosť. Školu navštevoval len krátko, po dvoch rokoch jeho otec usúdil, že vzdelanie bude pre jeho budúce povolanie dostatočné. Koľcov si obzor rozširoval tak, že často sprevádzal otca na jeho pomerne ďalekých obchodných cestách. Na začiatku 30. rokov sa zoznámil s Nikolajom Vladimirovičom Stankevičom a prostredníctvom neho neskôr aj s Vissarionom Grigorievičom Belinským. Napriek ich naliehaniu, aby sa presťahoval do Petrohradu a venoval sa tam naplno literatúre, zostával vo Voroneži a zaoberal sa obchodom, v ktorom nenachádzal uspokojenie. Len pri občasných výletoch do Moskvy a Petrohradu sa utešoval rozhovormi so svojimi priaznivcami, medzi ktorých patril aj Alexander Sergejevič Puškin, Vladimir Fiodorovič Odojevskij. Pritom boli jeho vzťahy s rodinou krajne napäté. Na jednej strane preto, že odmietala jeho literárne snahy, na druhej pre nesúhlas rodiny s jeho milostným životom. Rozpory dospeli tak ďaleko, že básnikovu milovanú ženu, nevoľníčku, otec počas synovej neprítomnosti predal na juh Ruska, kde neskôr zomrela. Životné ťažkosti podlomili spisovateľovo zdravie natoľko, že predčasne, sotva tridsaťtriročný zomrel na tuberkulózu.
Tvorba.
Prvú báseň napísal v roku 1825 ako šestnásťročný. Báseň sa volala "Tri videnia" ("Три видения"), ktorú však neskôr zničil. Koľcov spočiatku písal epigónske napodobeniny svojich obľúbených básnikov, hlavne Puškina, Dmitrijeva, Delviga. Svoj vlastný štýl začal nachádzať okolo roku 1830, kedy sa jeho meno prvýkrát objavilo v tlači. Puškin mu v časopise Literaturnaja gazeta uverejnil báseň "Prsteň" ("Кольцо", 1830).
V roku 1835 mu vyšla jeho jediná zbierka, "Básne Alexeja Koľcova" ("Стихотворения Алексея Кольцова").
Poézia Koľcova sa vyznačovala mimoriadne vyvinutým citom pre špecifiká ruskej prírody. Príroda sa v jeho básňach nikdy neobjavuje izolovane, ale v pevnom vzťahu k človeku, ako každodenný spoluúčastník jeho existencie. Najvýraznejšie vystupuje príroda v jeho veršoch v súvislosti so všedným pracovným životom ruského vidieckeho človeka. Bol dobre oboznámený s konkrétnou situáciou ruskej dediny prvej polovice 19. storočia na základe vlastných skúseností a pozorovaní, zachytáva v poézii ťažké sociálne pomery, biedu, ponižujúci mocensko-politický útlak. Na rozdiel od šľachtickej sentimentálnej ľútostivej literatúry však zachytáva aj druhú stránku ruského bytia a myslenia: kladný vzťah k životu.
Nenásilné splynutie s pozitívnymi zložkami životných postojov a psychológie prostého vidieckeho ľudu patrilo k hlavným prednostiam Koľcovovej poézie.
Obľuboval dve literárne formy:

</doc>
<doc id="320412" url="https://sk.wikipedia.org/wiki?curid=320412" title="Vojenský konflikt">
Vojenský konflikt



</doc>
<doc id="320414" url="https://sk.wikipedia.org/wiki?curid=320414" title="Božská komédia">
Božská komédia

Božská komédia () je rozsiahly epos talianskeho básnika Danteho Alighieriho, jedno z najvýznamnejších diel svetovej literatúry. Vzniklo pravdepodobne v rokoch 13041321. V samotnej Božskej komédii Dante uvádza, že sa dej odohráva na Veľkú noc roku 1300 od 7. do 14. apríla. 1300 bol prvým jubilejným rokom, keď sa viacerí veriaci odobrali na púť, aby im boli odpustené ich hriechy. 
Je napísaná pomocou tercín (trojveršových strôf). V pôvodnom znení – a v niektorých prekladoch – je zložená z 11-slabičných veršov, v diele sa však nachádza aj niekoľko výnimiek. Podľa Jozefa Felixa a Viliama Turčányho sa nejedná o chybu alebo nepozornosť, prikláňajú sa skôr k názoru, že chcel Dante týmto narušením pravidelnosti poukázať na rozličné záležitosti vo veršoch. Celé dielo tvorí 14 233 veršov. 
Názov.
Dielo sa pôvodne volalo jednoducho Komédia (). V stredoveku, vrátane 14. storočia, keď bolo dielo napísané, sa komédia považovala za opak tragédie, teda za žáner, ktorý má pochmúrny začiatok, no radostný koniec. Prívlastok „Božská“ jej priradil až známy taliansky spisovateľ Bocaccio, ktorý bol považovaný za odborníka na Danteho umenie.
Rozdelenie.
Danteho "Božská Komédia" sa skladá z troch častí, resp. kantík:
Celú "Božskú komédiu" tvorí 100 spevov. Číslo 100 Dante považoval za symbol úplnosti a dokonalosti. Kantiku "Peklo" tvorí 33+1 spevov – jeden je úvod, ktorý sa väčšinou radí do prvej časti – Očistec 33 spevov, podobne aj Raj 33 spevov. 
Peklo (Inferno).
Kantika Peklo sa začína Danteho blúdením v Temnom lese, ktoré symbolizuje hriešnu cestu. Počas jeho cesty ho ohrozujú tri šelmy, a to "Zmyselnosť", "Pýcha" a "Lakomosť". Na pomoc mu príde jeden z najvýznamnejších antických básnikov, Vergílius, ktorého Eneidu obdivoval aj sám Dante. Vergílius symbolizuje rozum. Beatrice, Danteho platonická láska, poslala antického básnika za Dantem, aby ho previedol Peklom a Očistcom. 
Danteho Peklo má lievikovitý tvar, kde si hriešnici odpykávajú tresty na základe princípu contrapasso (súvis medzi vinou a trestom). Skladá sa z Predpeklia a deviatich kruhov Pekla. 
Dante blúdil Peklom 3 dni – od 7. apríla 1300 (na Zelený štvrtok) do 10. apríla 1300. 
Očistec (Purgatorio).
V tejto kantike Dante spoločne s Vergíliom prejdú cez Očistcovú horu, ktorá sa podľa básnika nachádza na južnej pologuli a je obklopená oceánom. Túto Očistcovú horu tvorí Predočistec, ktorý sa skladá z pobrežia a troch kruhov, z Očistca, ktorý sa skladá zo siedmich kruhov a Pozemského raja. Aj v Očistci sa uplatňuje princíp contrapasso (súvislosť medzi vinou a trestom).
Pri bráne do Očistca anjel nakreslí na Danteho čela sedem písmen P (po taliansky peccato, teda hriech), ktoré sa pri každom jednom zdolaní kruhu Očistca z Danteho zmyje. Keď prejde cez prvý kruh (pýchu), zmyje sa mu z čela jedno P a ostatné sa rozmažú – verilo sa totižto, že je pýcha základom všetkých hriechov. 
Keď sa dvaja básnici dostanú na vrch Očistcovej hory, do Pozemského Raja, Vergílius sa s Dantem rozlúči, keďže on, ako nepokrstený, odsúdený na bytie v prvom kruhu Pekla, nemá právo vstúpiť Raja. Na tomto mieste zostúpi Beatrice, Danteho platonická láska, ktorá umrela ako 25-ročná v roku 1290, teda desať rokov pred Danteho cestou, ktorá básnika prevedia cez Raj. 
Zaujímavosťou je, že Vergílius sprevádzal Danteho cez 63 spevov a Beatrice, naopak, cez obrátený číselný pomer, cez 36 spevov Božskej komédie.
Raj (Paradiso).
Rajom sprevádza Danteho Beatrice, jeho platonická láska. Raj sa skladá zo sféry ohňa, ktorý je vchodom do Raja, naďalej z deviatich nieb, Bielej ruže, Empyrea, Anjelského chóru a najvyššie sa nachádza samotný Boh. 

</doc>
<doc id="320422" url="https://sk.wikipedia.org/wiki?curid=320422" title="Archanjeli">
Archanjeli



</doc>
<doc id="320424" url="https://sk.wikipedia.org/wiki?curid=320424" title="Anjeli">
Anjeli

Anjeli môže byť:

</doc>
<doc id="320425" url="https://sk.wikipedia.org/wiki?curid=320425" title="Civilná ochrana">
Civilná ochrana

Civilná ochrana (od r. 1951 do februára 1994 civilná obrana; skr. "CO"), v súčasnom zákone nazývaná presnejšie civilná ochrana obyvateľstva , je podľa súčasného slovenského zákona (t.j. od roku 1994) „"systém úloh a opatrení zameraných na ochranu života, zdravia a majetku, spočívajúcich najmä v analýze možného ohrozenia a v prijímaní opatrení na znižovanie rizík ohrozenia, ako aj určenie postupov a činnosti pri odstraňovaní následkov mimoriadnych udalostí"“. Tento termín okrem toho často zahŕňa aj organizácie a inštitúcie vykonávajúce tieto úlohy a opatrenia.. Súčasný slovenský zákon explicitne stotožňuje názvy civilná obrana a civilná ochrana, keďže uvádza, že ak sa v iných právnych predpisoch používajú slová civilná obrana, rozumie sa tým civilná ochrana.
Staršia, užšia definícia.
Podľa predchádzajúceho (česko-)slovenského zákona (zák. č. 40/1961), ktorý v inkriminovanej časti platil do februára 1994, bola "civilná obrana" definovaná oveľa užšie než dnes, konkrétne takto: „"Civilná obrana ako súčasť obrany republiky zahrňuje opatrenia na zabezpečenie ochrany a obrany obyvateľstva pred následkami nepriateľských vzdušných útokov, na vytvorenie podmienok pre plynulý chod hospodárskeho života pri nepriateľských vzdušných útokoch a na odstraňovanie následkov týchto útokov."“
Encyklopédia Slovenska z roku 1977 uvádza takúto podobnú definíciu "civilnej obrany": „"ochrana obyvateľstva a národného hospodárstva pred následkami nepriateľských útokov"“.
Podobná užšia definícia dodnes platí napríklad v Nemecku.
Dejiny.
Civilná ochrana sa začala rozvíjať začiatkom 20. a v priebehu 30. rokov 20. storočia. Významne ju urýchlil rozvoj vojenského a predovšetkým bombardovacieho letectva, ktorý spôsobil počas druhej svetovej vojny veľké ohrozenie civilného obyvateľstva i v hlbokom tyle bojujúcich armád. Neskôr sa rozvíjala v dôsledku možnosti použitia zbraní hromadného ničenia, predovšetkým jadrových zbraní, tiež ako ochrana pri únikoch nebezpečných látok, priemyselných nehodách a živelných pohromách. Opatrenia a postupy civilnej ochrany boli organizované na všetkých úrovniach spoločnosti v mestách, dedinách, závodoch, školách, úradoch a podobne. Vytvárali sa aj objektové útvary, ktorých cieľom bola ochrana obytných domov, škôl či závodov. Od prelomu 80. a 90. rokov 20. storočia sa civilná ochrana prestala sústreďovať na obranu pred vojenskými útokmi, ale zamerala sa na ochranu pred katastrofami a havarijnými situáciami vo všeobecnosti.

</doc>
<doc id="320428" url="https://sk.wikipedia.org/wiki?curid=320428" title="Civilná obrana">
Civilná obrana



</doc>
<doc id="320430" url="https://sk.wikipedia.org/wiki?curid=320430" title="Letisko Tân Sơn Nhất">
Letisko Tân Sơn Nhất

Letisko Tan Son Nhat (; niekedy písané ako "Tan Son Nhut") je letisko ležiace na západe Hočiminovo Mesta. Ide o najväčšie letisko vo Vietname. V roku 2009 ním prešlo 13 mil. cestujúcich. 70% z nich bolo na medzinárodných letoch. Letisko bolo významnou vojenskou leteckou základňou počas vietnamskej vojny.

</doc>
<doc id="320432" url="https://sk.wikipedia.org/wiki?curid=320432" title="Redwood National Park">
Redwood National Park



</doc>
<doc id="320433" url="https://sk.wikipedia.org/wiki?curid=320433" title="Bezpečnosť a ochrana zdravia pri práci">
Bezpečnosť a ochrana zdravia pri práci

Bezpečnosť a ochrana zdravia pri práci (skrátene BOZP) je stav pracovných podmienok eliminujúcich vplyv nebezpečných a škodlivých faktorov pracovného procesu alebo prostredia na zamestnancov. Zahŕňa v sebe dve funkcie, ktorými je bezpečnosť práce a ochrana zdravia pri práci. Zatiaľ čo ochrana zdravia pri práci napĺňa hlavnú praktickú funkciu obsahu pojmu BOZP, bezpečnosť práce predstavuje spôsob, akým je dosahovaná. Faktormi ovplyvňujúcimi BOZP sú okrem právnych predpisov a pracovno-bezpečnostných technických opatrení aj stav pracovného prostredia, správanie sa pracujúcich na pracovisku (ich psychický stav), ale aj ich vybavenie pracovnými odevmi a ochrannými pomôckami. V praxi je celý systém bezpečnosti a ochrany zdravia pri práci zameraný nielen na zamedzenie poškodenia zdravia pracujúcich, ale aj na podporu zdravia zamestnancov, zvyšovanie alebo regeneráciu úrovne zdravia pri práci a podporu práceschopnosti a pohody pri práci, tak aby to zodpovedalo prijateľným štandardom.
Systém bezpečnosti a ochrany zdravia pri práci predstavuje sústavu legislatívnych, organizačných, technických, zdravotníckych, ekonomických, osvetovo-vzdelávacích a sociálnych opatrení. Na medzinárodnej úrovni bol prijatý rad opatrení na ochranu práce, predovšetkým komplexný Dohovor o bezpečnosti a ochrane zdravia pri práci a pracovnom prostredí Medzinárodnej organizácie práce. Najrozsiahlejšiu časť pracovného práva EÚ tvorí problematika BOZP. Základom je smernica Rady ES č. 89/391/EHS o opatreniach na zlepšenie BOZP zamestnancov. Legislatíva BOZP upravuje práva a povinnosti zamestnávateľov, štátneho dozoru, práva a povinnosti zamestnancov a ostatných orgánov spoločenskej kontroly. Prioritnou zásadou BOZP je dôraz na prevenciu.
V slovenskej legislatíve sa bezpečnosťou a ochranou zdravia zamestnancov pri práci zaoberá zákon č. 124 z roku 2006 o bezpečnosti a ochrane zdravia pri práci a o zmene a doplnení niektorých zákonov v znení neskorších predpisov a množstvo ďalších legislatívnych predpisov, zameraných špecificky. Prvé zákony, ktoré ošetrovali bezpečnosť práce boli na Slovenskom území vydané v roku 1854 pre baníctvo.
Školenie BOZP.
Jednou z najdôležitejších povinností zamestnávateľa na zaistenie bezpečnosti a ochrany zdravia pri práci (BOZP) je vykonávanie pravidelných školení zamestnancov. Táto povinnosť je upravená v § 7 zákona NR SR č. 124/2006 Z.z. o bezpečnosti a ochrane zdravia pri práci a o zmene a doplnení niektorých zákonov.
Zamestnávateľ je povinný pravidelne, zrozumiteľne a preukázateľne oboznamovať každého zamestnanca:
Periodicita vykonávania školení ohľadom bezpečnosti a ochrany zdravia pri práci musí byť upravená aj vo vnútornom predpise zamestnávateľa. Podľa zákona o BOZP sa školenie zamestnancov musí vykonávať najmenej raz za dva roky, ak v osobitnom predpise pre daný druh prác nie je ustanovený kratší čas. Požiadavka zrozumiteľnosti znamená, že školenia musia byť vykonávané tak, aby im každý zamestnanec porozumel (primeraným tempom, jednoduchými vetnými formuláciami, prípadne doplnené praktickými ukážkami). Preukázateľnosť spočíva v tom, že každý zamestnanec, ktorý školenie absolvuje, podpíše o tejto skutočnosti záznam, ktorý si zamestnávateľ uschováva. Dokument preukazujúci vykonanie školenia o bezpečnosti a ochrane zdravia musí byť tiež upravený vo vnútornom predpise zamestnávateľa.
Zamestnávateľ je tiež povinný v oblasti BOZP zamestnancom vhodným spôsobom a zrozumiteľne poskytnúť potrebné informácie o:
Oboznamovanie zamestnanca ohľadom bezpečnosti a ochrany zdravia pri práci sa musí vykonať pri jeho prijatí do zamestnania, preložení na iné pracovisko, zaradení alebo prevedení na inú prácu, zavedení novej technológie, nového pracovného postupu alebo nového pracovného prostriedku . Okrem toho, ako bolo spomenuté, pravidelne najmenej raz za dva roky. Školenia sa musia uskutočňovať v rámci pracovného času zamestnancov a za tento čas im zamestnávateľ poskytuje aj mzdu.
Ku školeniam ohľadom bezpečnosti a ochrany zdravia pri práci je zamestnávateľ povinný vydať vnútorný predpis, v ktorom bude uvedený spôsob vykonania školenia, požiadavky na odbornú spôsobilosť zamestnancov vykonávajúcich školenie a pravidelnosť vykonávania školenia. Vykonanie školenia zamestnancov môže zamestnávateľ zabezpečiť troma spôsobmi. Môže ho vykonávať osobne sám zamestnávateľ alebo prostredníctvom vlastných zamestnancov alebo dodávateľským spôsobom, keď si túto službu objedná od fyzickej alebo právnickej osoby, ktorá má na vykonávanie školení oprávnenie od Národného inšpektorátu práce.

</doc>
<doc id="320434" url="https://sk.wikipedia.org/wiki?curid=320434" title="Seitz">
Seitz

Seitz môže byť:

</doc>
<doc id="320437" url="https://sk.wikipedia.org/wiki?curid=320437" title="Eruptívna hornina">
Eruptívna hornina



</doc>
<doc id="320446" url="https://sk.wikipedia.org/wiki?curid=320446" title="Johann Elias Schlegel">
Johann Elias Schlegel

Johann Elias Schlegel (* 17. január 1719 Meißen – † 13. august 1749 Sorø, Dánsko) bol nemecký dramatik a literárny historik. Študoval právo v Lipsku, v roku 1743 sa stal tajomníkom svojho príbuzného, ktorý bol saským veľvyslancom v Dánsku. Potom sa stal profesorom na univerzite v Sorø, kde pôsobil celý život. Prispieval do časopisu "Bremer Beiträge", v Dánsku vydával týždenník "Der Fremde". Čoskoro začal písať veršované drámy, známe pre svoju dramatickú výstavbu a dobre spracované alexandríny. Patrí k nim najmä dodnes hraná tragédia "Canut" (1746), čerpajúca z dánskej histórie, a tiež veršovaná konverzačná komédia "Die StummSchönheit" (1748). Významným dielom je aj literárno historická práca "Vergleichung Shakespears und Andreas Gryphs" (1741), ktorá stojí na počiatku modernej literárnej komparatistiky.

</doc>
<doc id="320447" url="https://sk.wikipedia.org/wiki?curid=320447" title="Národný park Great Smoky Mountains">
Národný park Great Smoky Mountains

Národný park Great Smoky Mountains (angl. "Great Smoky Mountains National Park") je národný park s rozlohou v Apalačských vrchoch na území Spojených štátov, v štátoch Severná Karolína a Tennessee. Bol založený 15. júna 1934 a od roku 1983 patrí ku svetovému dedičstvu UNESCO. Les, ktorý sa nachádza v národnom parku, patrí ku najstarším lesom na Zemi a je najväčším pralesom na východe USA.
Národný park navštívi ročne osem až desať miliónov návštevníkov a je najnavštevovanejším národným parkom v USA, pričom sa prevádzka väčšinou obmedzuje na hlavné cesty. 450 kilometrov ciest mimo hlavnú cestu a 1400 turistických chodníkov je málo frekventovaných.

</doc>
<doc id="320451" url="https://sk.wikipedia.org/wiki?curid=320451" title="Vuvuzela">
Vuvuzela

 Vuvuzela (v jazyku tswana: Lepatata) je africký ľudový hudobný nástroj, ktorý bol v minulosti používaný k vzájomnému zvolávaniu občanov. Je to roh, dnes obvykle vyrábaný z plastu a je približne meter dlhý. Tento nástroj používajú najčastejšie futbaloví fanúšikovia z Juhoafrickej republiky, predovšetkým na významnejších športových podujatiach. 
Používanie vuvuziel vyvolalo kontroverzie. Pri fúknutí vydáva hlboký monotónny zvuk prirovnávaný k sloniemu trúbeniu alebo veľkému roju rozzúrených včiel. Na nepríjemné hlasné trúbenie si sťažovali niektorí nejuhoafrickí hráči, tréneri, diváci a fanúšikovia pri zápasoch Majstrovstiev sveta vo futbale 2010 (pri ústí rúrky dosahuje zvuk približne 130 decibelov). Kvôli nim sa hráči nemôžu dohovárať medzi sebou na ihrisku a nepočujú rozhodcu. Na vuvuzely si sťažujú televízne spoločnosti. Federácia FIFA sa zaoberala návrhom na zakázanie všetkých vuvuziel pri futbalových zápasoch, nakoniec ale FIFA a organizačný výbor rozhodli, že ich používanie pri zápasoch nezakážu..

</doc>
<doc id="320454" url="https://sk.wikipedia.org/wiki?curid=320454" title="Združenie národov juhovýchodnej Ázie">
Združenie národov juhovýchodnej Ázie

Združenie národov juhovýchodnej Ázie (iné názvy: Združenie krajín juhovýchodnej Ázie, Združenie štátov juhovýchodnej Ázie; skr. ASEAN; angl. "Association of Southeast Asian Nations") je geopolitické združenie 10 krajín juhovýchodnej Ázie. Funguje ako medzivládna organizácia na zlepšovanie hospodárskej, politickej a kultúrnej spolupráce. Bola založená v 8. augusta 1967 Bangkockou deklaráciou štátov Indonézia, Filipíny, Malajzia, Singapur a Thajsko. Neskôr sa medzi členov zaradili štáty ako Brunej, Mjanmarsko, Kambodža, Laos a Vietnam. Od roku 2006 sa o členstvo snaží aj Východný Timor. 
Organizácia sídli v Jakarte, jej generálnym tajomníkom je Le Luongh Minh.
Dejiny.
Predchodcom ASEAN bola organizácia ASA ("Association of Southeast Asia"), ktorá vznikla v roku 1961 a združovala štáty Filipíny, Malajzia a Thajsko. Charta ASEAN, ktorá je ústavou ASEAN bola prijatá v novembri 2007 na 13. summite.

</doc>
<doc id="320455" url="https://sk.wikipedia.org/wiki?curid=320455" title="Association of Southeast Asian Nations">
Association of Southeast Asian Nations



</doc>
<doc id="320460" url="https://sk.wikipedia.org/wiki?curid=320460" title="Majstrovstvá Európy vo futbale 1988">
Majstrovstvá Európy vo futbale 1988

Majstrovstvá Európy vo futbale 1988 boli 11. Majstrovstvá Európy vo futbale. Konali sa v Západnom Nemecku od 10. júna do 25. júna 1988. Z kvalifikácie postupovali sedem tímov a domáca reprezentácia. Turnaj vyhrala reprezentácia Holandska, keď zvíťazila vo finále 2 – 0 nad reprezentáciou ZSSR. Najlepším strelcom sa stal Holanďan Marco van Basten s 5 gólmi.
Kvalifikácia.
Do kvalifikácie Majstrovstiev Európy roku 1980 vstúpilo celkom 32 tímov, ktoré bojovali celkovo o 8 postupových miest na záverečný finálový turnaj. Nemecko ako hostiteľ majstrovstiev sa kvalifikoval automaticky, a tak sa bojovalo o sedem miest.
Kvalifikované tímy:

</doc>
<doc id="320461" url="https://sk.wikipedia.org/wiki?curid=320461" title="Rádio Klasika">
Rádio Klasika

Rádio Klasika bol okruh Rozhlasu a televízie Slovenska, vysielajúci satelitom, retransmisiou a internetom od 15. júla 2009. 1. februára 2016 bol okruh nahradený stanicou Rádio Pyramída. 
Rádio bolo zaradené aj v 3. (verejnoprávnom) multiplexe DVB-T. Program bol postavený na desaťhodinovom module dramaturgicky vystavanom na komplexne poňatých žánroch artificiálnej hudby všetkých historických období a štýlotvorných smerov.
URL adresa vysielania: http://live.slovakradio.sk:8000/Klasika_256.mp3

</doc>
<doc id="320467" url="https://sk.wikipedia.org/wiki?curid=320467" title="Rádio Litera">
Rádio Litera

Rádio Litera je ôsmy okruh Slovenského rozhlasu a spolu s Rádiom Junior patrí k umeleckým digitálnym programovým službám STVR. Je jediným projektom v slovenskom rádiovom priestore, ktorý ponúka 24-hodinové slovné, umelecké a literárno-dramatické programy. Vysiela poéziu, prózu, drámu a publicistiku - programy zamerané na intelektuálnejších poslucháčov od 15 rokov, ktorí majú radi hovorené slovo. Svoje vysielanie spustilo 15. júla 2009. Od roku 2016 vysiela aj v multiplexe digitálneho rozhlasu 
Štruktúra.
Štruktúra Rádia Litera je pestrá a zahŕňa široké spektrum umeleckých, publicistických či dokumentárnych žánrov, tém či hereckých predstaviteľov z minulosti aj súčasnosti, aby oslovila maximálne množstvo poslucháčov, ktorí sú aktívnymi užívateľmi internetu. Je tiež jedinečnou možnosťou udržať si kontakt so slovenským hovoreným slovom aj pre našich rodákov žijúcich v zahraničí. Vlastnou dramaturgiou zostavuje vysielanie, ktoré funguje na reprízovom princípe a pozostáva z výberu programových prvkov z digitálneho archívneho systému Slovenského rozhlasu.
Vysielanie prebieha formou tematických týždňov prostredníctvom piatich dvojhodinových rotujúcich blokov, ktoré sa opakujú v desaťhodinových intervaloch niekoľkokrát počas týždňa, aby si každý poslucháč stihol vypočuť všetko, na čo má chuť. Program každého týždňa vždy reflektuje rôzne aktuálne témy, ročné obdobie, osobnosti, krajiny, významné sviatky, výročia alebo prebiehajúce udalosti literárneho a kultúrneho života, ku ktorým sú dostupné programy v archíve.
Hudba v Rádiu Litera tvorí príjemné, ale nie banálne pozadie k náročným slovným programom. Vyhýba sa hlavnému prúdu a zvukovej agresivite, pričom vychádza z prostredia rôznych žánrov ako napr. alternatívny folk, džez, soul, pop a rock či jemná elektronika.
Prístup.
Rádio Litera je pre poslucháčov prístupné cez internet, cez satelitný príjem a cez vybrané digitálne služby. Technické parametre pre satelitné vysielanie: družica Astra 3B; pozícia: 23.5° východne; frekvencia: 11 836,5 MHz; polarizácia: horizontálna; modulácia: QPSK; FEC: 5/6; Symbolová rýchlosť: 27 500 kS/S.

</doc>
<doc id="320477" url="https://sk.wikipedia.org/wiki?curid=320477" title="Helmuth Duckadam">
Helmuth Duckadam

Helmuth Duckadam (* 1. apríl 1959, Semlac, Rumunsko† 2. december 2024, Bukurešť, Rumunsko) bol rumunský futbalový brankár. Svoju kariéru začal v mládežníckom celku Semlacana Semlac, jeho prvým klubom v seniorskej kategórii bol v sezóne 1977/78 Constructorul Arad. Ligový debut absolvoval 17. septembra 1978 ako devätnásťročný v drese UTA Arad v stretnutí CS Târgovişte - UTA Arad 2:0.
Historický zápis do dejín futbalu.
V roku 1982 prestúpil do armádneho klubu Steaua Bukurešť a v jeho drese sa nezmazateľne zapísal do dejín futbalu, keď 7. mája 1986 v španielskej Seville vo finále Pohára majstrov európskych krajín (dnes Liga majstrov) FC Barcelona - Steaua Bukurešť (0:0 po predĺžení) v jedenástkovom rozstrele chytil všetky štyri strely zo značky pokutového kopu. Keďže jeho dvaja spoluhráči (Lăcătuș a Balint) jedenástky premenili, Steaua sa stala prekvapujúcim víťazom najprestížnejšej európskej klubovej súťaže. Bolo to prvé víťazstvo celku z vtedajšieho tzv. východného bloku v tejto súťaži. Po Steaue sa to podarilo už len Crvenej Zvezde Belehrad v roku 1991.
Zdravotné problémy a koniec činnosti.
Krátko po tomto úspechu začali Duckadama prenasledovať vážne zdravotné problémy s rukou (trombóza, krvná zrazenina), preto musel svoju sľubne sa rozvíjajúcu kariéru ukončiť. V roku 1989 sa k aktívnej činnosti znova vrátil, ale už len v nižších súťažiach v klube Vagonul Arad, v ktorom svoju aktívnu činnosť v roku 1991 druhýkrát a naposledy ukončil.
Zomrel 2. decembra 2024 vo veku 65 rokov.

</doc>
<doc id="320479" url="https://sk.wikipedia.org/wiki?curid=320479" title="Mužská dvojhra na Wimbledone 2010">
Mužská dvojhra na Wimbledone 2010

Mužská dvojhra na Wimbledone 2010 sa hrala ako súčasť Wimbledonu 2010 od 21. júna do 4. júla. Titul získal španielsky tenista Rafael Nadal, ktorý vo finále zdolal prekvapenie turnaja, Tomáša Berdycha. Pre Nadala to bolo 8. grandslamové víťazstvo.
Nasadení hráči.
"Nižšie je zoznam nasadených hráčov. V zátvorkách je kolo, v ktorom vypadli."

</doc>
<doc id="320481" url="https://sk.wikipedia.org/wiki?curid=320481" title="Zuzana Szatmáry">
Zuzana Szatmáry

Zuzana Szatmáry (* 1947, Bratislava) je slovenská publicistka, novinárka, poetka a riaditeľka Nadácie Charty 77.
Bola ocenená Európskou úniou titulom Žena Európy za rok 1993. Je dcérou známeho slovenského spisovateľa, komunistu, neskôr disidenta komunistického režimu Juraja Špitzera a slovenskej herečky Dalmy Špitzerovej. Narodila sa v Bratislave, časť detstva však prežila u rodinných priateľov v Čiernom Balogu na Horehroní. Pochádzali odtiaľ jej stará mama z otcovej strany. Študovala architektúru, sociológiu a informatiku. V totalitnom období pracovala ako sústružníčka, upratovačka, vychovávateľka v polepšovni či technická prekladateľka. V roku 1989 stála pri zrode občianskeho hnutia Verejnosť proti násiliu.
Súčasné pôsobenie.
Dnes prednáša a publikuje doma aj v zahraničí. Aktívne spolupracuje s denníkmi Pravda, SME a v Česku s Lidovými novinami. Je spoluzakladateľkou Grémia III. sektora a Nadácie Charty 77, kde v súčasnosti pôsobí ako výkonná a programová riaditeľka. Táto nadácia sa dnes venuje najmä bezplatnému právnemu poradenstvu. Aktívne sa vyjadruje k ľudskoprávnym otázkam a ochrane menšín. V roku 2005 jej vyšla úspešná zbierka básní "Rozumné srdce" s ilustráciami slovenského výtvarníka Františka Guldana. Stála aj pri zrode slovensko-židovských novín "Delet" (hebrejsky "Dvere"). Jej syn komik a hudobník Michael bol od roku 2005 šéfredaktorom a vydavateľom "Delet". Noviny vychádzajú od leta 2010 len v internetovej verzii.http://www.delet.sk/ 

</doc>
<doc id="320483" url="https://sk.wikipedia.org/wiki?curid=320483" title="Agiovci">
Agiovci

Agiovci alebo Ágidovci (gréc.Δυναστεία Αγιαδών) boli jednou z dvoch kráľovských rodín z ktorých sa volili králi v starovekej Sparte.
Pôvod Agiovcov.
Podľa mýtov doviedol Dórov (predkov Sparťanov) do Sparty Heraklov potomok Aristodémos. Jeho synovia dvojčatá Eurysthenes a Prokles vládli spoločne, lebo ich matka Argeia vraj neprezradila ktorý z nich sa narodil prvý. V Sparte sa takto pokúšali vysvetliť vznik spartského dvojkrália.
Historici sa väčšinou domnievajú, že táto spartská [[spoločenská inštitúcia|inštitúcia] vznikla dohodou medzi vodcami dvoch dórskych [[Kmeň (etnografia)|kmeňov]] po dobytí [[Lakónia|Lakónie]], alebo vodcom dórskych dobyvateľov a vládcom [[Achájci|achájskych]] starousadlíkov. Skutočné dôvody vzniku [[Diarchia|diarchie]] v Sparte nám však asi zostanú neznáme.
Králi Sparty.
Zoznam kráľov rodu Agiovcov začína Eurysthenom a jeho dvojča Prokles je prvým kráľom dynastie [[Eurypontovci|Eurypontovcov]]. Ich následníci sa volili v rámci dynastie a mal to byť vždy najbližší príbuzný. Uzatváranie manželstiev medzi týmito kráľovskými rodmi bolo zakázané. Králi v Sparte nemali absolútnu moc. Ich kontrolným orgánom boli [[efor]]i, ktorí sa riadili [[Lykurgos (Sparta)|Lykurgovými]] zákonmi.
Agiovci sú celkove považovaní za významnejší rod (boli obdobia, keď to tak nebolo) ako Eurypotovci. Z ich radov je možné spomenúť [[Kleomenes I.|Kleomena I.]], reformátora [[Kleomenes III.|Kleomena III.]] a hlavne sa do dejín zapísal [[Leónidas I.]], ktorý hrdinsky bojoval aj napriek ohromnej početnej prevahe nepriateľa až do svojho trpkého konca v [[Bitka pri Termopylách|bitke pri Termopylách]].
Zoznam kráľov rodu Agiovcov.
Zoznam najstarších kráľov Sparty je uvedený v zozname historika [[Herodotos|Herodota]]. Králi od desiateho storočia pred Kr. do polovice siedmeho storočia pred Kr. patria skôr do oblasti mýtov, lebo nie sú známe žiadne dôkazy o ich [[Existencia|existencii]]. [[Letopočet|Letopočty]] uvedené o dobe ich vlády sú fiktívne.
Zdroje.
[[Kategória:Vládcovia Sparty]]

</doc>
<doc id="320484" url="https://sk.wikipedia.org/wiki?curid=320484" title="Will.i.am">
Will.i.am

William James Adams Jr. (* 15. marec 1975, Los Angeles, Kalifornia, Spojené štáty), známy pod umeleckým menom will.i.am, je americký spevák, skladateľ, reper, podnikateľ, herec, hudobník, hudobný producent a filantrop. Je členom a spoluzakladateľom skupiny The Black Eyed Peas.
Kariéra.
Jeho matka ho už od detstva podporovala v kariére, aby neskončil v jednom z kalifornských ghet, ako väčšina jeho spolužiakov a kamarátov. V dobe, keď začal študovať na strednej škole, začal viac pracovať na svojej hudobnej kariére. Zoznámil sa tu tiež so svojím budúcim kolegom z Black Eyed Peas Apl.de.ap. Čoskoro na to začal Will skladať prvé piesne a s Apl.de.ap vystupovať v Los Angeleských kluboch. Založili tu svoju prvú hudobnú skupinu Atban Klann. Potom to šlo s jeho hudobnou kariérou prudko hore. Pripojil sa ku nim raper Taboo a založili skupinu Black Eyed Peas. V roku 1998 vydali prvý album Behind the Front a tri roky na to album Bridging the Gap. Potom, v roku 2003 sa ku nim pridala speváčka Fergie a album Elephunk bol na svete. Nasledoval ešte úspešnejší album Monkey Business (2005) potom The E.N.D.(Energy Never Dies) (2009) , The Beginning (2010) a najnovší TRANSLATION (2020).
Zložil a naspieval mnoho soundtrackov ku filmom, ako sú napríklad: Scary Movie, Garfield, Taxi, Shrek Tretí, Znovu 17, G-Force alebo . Pre posledný menovaný film naspieval známu pieseň "I Like To Move It". Navyše si tu, čo by daber, strihol rolu hrocha Moto Moto. S Black Eyed Peas sa tiež objavil vo filme Buď v kľude s Johnom Travoltom alebo v seriáli . Jeho zatiaľ najväčšia herecká rola prišla až minulý rok, keď bol obsadený do roly Johna Wraitha vo filme . S piesňou Yes We Can, na podporu kampane prezidenta Baracka Obamu získal v roku 2008 cenu Daytime Emmy. Následne využil pauzu , ktorú si Black Eyed Peas zobrali v roku 2011 (nikdy sa však nerozpadli) a odobral sa opäť na sólovú dráhu. Jeho v poradí štvrtý sólový album ponesie názov #willpower, debutový singel T.H.E (The Hardest Ever) obsahuje hlasy Jennifer Lopezovej a Micka Jaggera. Ďalšie single pochádzajúce z jeho najnovšieho albumu sú This Is Love a Scream And Shout, ktoré zožali úspech po celom európskom kontinente. V rebríčkoch hranosti slovenských rádií sa niekoľko týždňov držali na prvej priečke. Najnovší singel - #ThatPower, na ktorom will.i.am spolupracoval s Justinom Biebrom, bol vydaný 15.3.2013 - v deň will.i.am-ovych narodenín. Ide pravdepodobne o posledný singel pred vydaním samotného albumu, na ktorom will.i.am pracoval takmer 3 roky. Vydanie je plánované na druhú polovicu apríla 2013.

</doc>
<doc id="320485" url="https://sk.wikipedia.org/wiki?curid=320485" title="William Adams">
William Adams

William Adams môže byť:

</doc>
<doc id="320490" url="https://sk.wikipedia.org/wiki?curid=320490" title="Džámsky minaret">
Džámsky minaret

Džámsky minaret () je 65 metrov vysoký minaret, ktorý sa nachádza na západe Afganistanu v provincii Ghór na brehu rieky Džám pri sídle Džám. Postavený bol v 12. storočí s použitím pálených tehál. Je známy pre svoju komplikovanú skladbu muriva, omietku a glazúrované dlaždice, na ktorý s nachádzajú kaligrafické výjavy, geometrické tvary a úryvky z koránu.
Po dlhé stáročia bol minaret zabudnutý a až v roku 1886 ho znova objavil Sir Thomas Holdich. Objav nevzbudil veľké nadšenie. V roku 1957 začali v tejto lokalite pracovať francúzsky archeológovia André Maricq a Gaston Wiet. V roku 2002 bol zapísaný na zoznam Svetového dedičstva a zároveň na zoznam dedičstva v ohrození, pre neisté zachovanie pamiatkovej ochrany a rabovanie v oblasti.

</doc>
<doc id="320493" url="https://sk.wikipedia.org/wiki?curid=320493" title="Shine (album)">
Shine (album)

Shine je štúdiový album slovenskej speváčky Jany Kirschner, ktorý Universal Music vydal v roku 2007.

</doc>
<doc id="320499" url="https://sk.wikipedia.org/wiki?curid=320499" title="Dekabristickí básnici">
Dekabristickí básnici

Dekabristickí básnici boli spätí s hnutím dekabristov, ktorí sa v Rusku v roku 1825 pokúsili o politický prevrat. Mnohí z dekabristických básnikov začínali spoločensky menej exponovanými (napríklad anakreónskymi veršami); vo svojich programových teoretických vystúpeniach však jednoznačne ponímali umenie ako vhodný prostriedok na šírenie a utvrdzovanie nadosobne významných ideí a zásad principiálneho spoločenského prevratu. Z takto výrazne účelových hľadísk odmietali emocionálne a zábavné polohy v literatúre. Cudzí im bol aj záujem o všedný každodenný život človeka, ktorý sa im zdal prízemný a plný banality. Redukovali si tým vlastné žánrové možnosti, obmedzili sa tzv. vysoké žánre s heroickou alebo historickou tematikou, nanajvýš na politickú satiru, epigram.
Kritický vzťah ku Karamzinovej reforme jazyka ich viedol k zdôrazňovaniu „rýdzej“ reči ľudu, čo pri ich podceňovaní súčasného ruského ľudu orientovalo na starobylý jazyk letopisov a kroník. Zaťažili svoj jazyk neúmerným množstvom archaizmov a slavianizmov a dali mu prevažne knižný, ťažko zrozumiteľný charakter. Zároveň si vypracovali svoj lexikálny, frazeologický a obrazový systém, kde kľúčové slová, slovné spojenia dostávali nový, konšpiratívny zmysel. Napríklad "staroruské veče" znamenalo snem, revolučný konvent, "hluk ďalekých bojov" im symbolizoval súdobé oslobodenecké hnutia v Európe, "deň triumfu a odplaty" bol pre nich deň povstania, atď.
Obdobným estetickým ekvivalentom dekabristickej revolučnosti za ľud, ale bez ľudu, bola záľuba v postavách uvedomelých, neohrozených, avšak osamelých bojovníkov z všeobecné blaho, ktorí vo svojom spravodlivom boji obvykle zhynú. Nakoľko dekabristickí básnici nenachádzali prototypy takých postáv v súdobom Rusku, vyhľadávali ich v histórii (hlavne antickej, ruskej a biblickej) a v oslobodeneckom zápase iných národov (grécke povstanie, španielsky protifeudálny revolucionár Riego) Vedome nedbali o kolorit, ani o historickú vernosť, ale snažili sa v historických alebo cudzokrajných kulisách ventilovať aktuálnu problematiku súdobého Ruska, propagovať svoje politické koncepcie. Chceli vyzdvihnúť svoj ideál človeka a jeho prostredníctvom svoj žiaduci autoportrét. Ten mal byť priamym protikladom rozorvaného či oneginsky unaveného individualistu, rovnako ako tyranov mal nenávidieť aj „otrokov“, ich ochotu podriaďovať sa bez boja osudu. 
Dekabristickí básnici vytvorili prvú revolučnú básnickú školu v Rusku.

</doc>
<doc id="320505" url="https://sk.wikipedia.org/wiki?curid=320505" title="Ali Brezovský">
Ali Brezovský

Alfonz „Ali“ Brezovský (* 26. február 1940, Suchohrad, Slovensko) je slovenský hudobný skladateľ, dramaturg, redaktor, autor populárnych piesní a filmovej hudby. Jeho manželka je textárka Vlasta Brezovská. Dcéra Mirka je speváčka, textárka a prekladateľka. Syn Marek Brezovský bol skladateľ, spevák, klavirista a textár. Spolupodieľal sa na albumoch anglických jazykových piesní. Okrem relácie pre deti Zlatá brána účinkuje aj na detských koncertoch, kde občas aj diriguje .
Zo života.
Štyridsaťjeden rokov (medzi rokmi 1963 – 2004) pracoval v Slovenskom rozhlase, ktorý do založenia vydavateľstva Opus v r. 1972 plnil funkciu nahrávacích štúdií. 
Je plodným autorom, patril k najúspešnejším autorom populárnych piesní na Slovensku. Ako skladateľ tiež pomáhal k presadeniu mnohým významným umelcom, napr. Mirovi Žbirkovi, Marike Gombitovej, skladaním piesní či tým, že si ich do televíznych relácií vyberal ako interpretov svojich skladieb. Spolupracoval na príprave súťaže Košický zlatý poklad a autorsky sa podieľal na piesňach, ktoré odzneli v relácii Zlatá brána.

</doc>
<doc id="320507" url="https://sk.wikipedia.org/wiki?curid=320507" title="Slnko, seno, jahody">
Slnko, seno, jahody

Slnko, seno, jahody () je úspešná česká filmová komédia z roku 1984 režiséra Zdeňka Trošku. Komédia sa odohráva v malej dedinke Hoštice (okres Strakonice), kde bola aj nakrútená.
Dej.
Študent vysokej poľnohospodárskej školy Šimon Plánička prichádza na miestne družstvo na letnú brigádu. Rád by vyskúšal v praxi experiment - „dojivosť kráv v závislosti na kultúre prostredia“, čo sa však kompetentným nepáči. Po obdivuhodnom výsledku experimentu na farárovej krave sa Šimonovi otvárajú možnosti na družstve. Po dedinke sa rozšíria reči o príbuzenstve brigádnika a šéfa krajskej poľnohospodárskej správy. Tu nastupuje atraktívna Blažena, dcéra pani Škopkovej, u ktorej je Šimon ubytovaný, aby zistila pravdu. Tajnú misiu komplikuje žiarlivosť Blaženinho chlapca Vencu, ktorý si myslí, že Blažena čaká dieťa so Šimonom a nie s ním. 

</doc>
<doc id="320510" url="https://sk.wikipedia.org/wiki?curid=320510" title="Manon Lescautová">
Manon Lescautová

Manon Lescaut je novela z roku 1731, ktorú napísal spisovateľ Abbé Prévost. Novelu autor prepracoval tak, aby sa páčila cenzúre potom, ako ju už raz zakázali a výtlačky dali spáliť v roku 1753. Témou sú osudy mladej slečny, ktorá sa ocitá bez ochrany v atmosfére Francúzska 18. storočia. V tomto období nastúpila rekatolizácia a s tým spojená cenzúra, niekde pretrvala aj inkvizícia. Hlavná ženská postava Manon Lescaut sa vzbúri proti patriarchálnemu právu a odmietne splniť želanie jej otca, aby odišla do kláštora za mníšku. Zostáva bez prostriedkov. Novela bola prepísaná do formy divadelnej hry a hráva sa neprerušene od doby svojho vzniku dodnes.
Téma a všeobecný popis.
Originálna Prévostova kniha je novela, ktorá má sedem častí. Príbeh je typický pre 18. storočie: Postavy v atmosfére protireformácie sa dostávajú do väzenia. Väčšinou sa dej vysvetľuje ako reťaz príčin a následkov zlej morálky protagonistky.
No je možný aj iný pohľad na príbeh. Abbé Prévost sa snažil vložiť do príbehu kritiku spoločenských vzťahov, avšak po jej prepracovaní sa z deja vytratil názor autora, zostali len skutky. Tieto sa dajú vysvetliť akokoľvek. Jeho Manon je mladé dievča, ktoré pod hrozbou zavretia v kláštore urobí čokoľvek, aby mohlo byť na slobode.
Príbeh predstavuje cieľavedomé ľudské konanie. Teda nie neznáma a nepochopená karma spôsobená veľkými spoločenskými hnutiami, ale organizované a premyslené zlo troch mužských postáv. Patriarchálny otec, policajný prezident a kňaz, ktorí aktívne konajú, aby zničili hlavnú protagonistku.
 
Hra je jediným opusom Prévostovým, ktorého životaschopnosť nevyschla, hra sa hráva podnes. Je to príbeh s osobným vkladom autora: niečo podobné Prévost prežíval aj sám, keď po nešťastnej a nenaplnenej láske odišiel do kláštora za novica.
Postavy.
Postavy vystupujúce v knihe:
Dej.
Manon sa stretáva s des Grieuxom, majú podobný osud, ona nechce ísť do kláštora, on za novica k jezuitom. Spolu utečú. Žijú v Paríži, des Grieux patrí k chudobnej šľachte, nemá peniaze, naháňajú ho veritelia. Manon rieši situáciu stretaním sa s Duvalom starším-policajným prezidentom, ktorý ju láka darmi a sľubmi. Dáva jej do úschovy perlový náhrdelník.
Ak odmietne staršieho, je jej ponúknutý mladší. Manon ho prijíma. Zápletka pokračuje žiarlivosťou des Grieuxa a intrigovaním Tibergea, následok je ten, že obvinia z nechceného zbitia Duvala ml. Manon a Des Grieuxa. Idú do väzenia a do amerických galejí, kde ich posiela policajný prezident Duval starší. Tiberge vykupuje des Grieuxa, ktorého pustia na slobodu. Manon necháva vo väzení, aby sa konečne zbavil jej vplyvu na svojho chránenca. Des Grieux odchádza za Manon. Záverečná scéna je v krčme v prístave, kde šesťnásťročná Manon umiera ako špinavá väzenkyňa v náručí nešťastného verného rytiera. Koniec.
Vplyv diela.
Prévostova hra inšpirovala mnohých umelcov, jej pôsobenie možno nazvať kultom. 

</doc>
<doc id="320518" url="https://sk.wikipedia.org/wiki?curid=320518" title="Vitalij Ivanovič Sevastianov">
Vitalij Ivanovič Sevastianov

Vitalij Ivanovič Sevastianov (; * 8. júl 1935, Krasnouralsk, Ruská SFSR, ZSSR – † 5. apríl 2010, Moskva, Rusko) bol ruský konštruktér a kozmonaut z lodí Sojuz. V kozme bol dvakrát v rokoch 1970 a 1973.
Život.
Mladosť a výcvik.
V roku 1959 dokončil štúdium na Moskovskom leteckom inštitúte S. Ordžonikidzeho – fakulte stavby lietadiel a začal pracovať ako konštruktér. V roku 1965 obhájil kandidátsku prácu. V roku 1967 bol prijatý do oddielu kozmonautov. Bol v skupine adeptov pre lety na Mesiac.
Lety do vesmíru.
Do vesmíru po prvýkrát letel ako palubný inžinier v Sojuze 9 v roku 1970, spolu s ním letel Andrijan Nikolajev. Po 18 dňoch na orbite úspešne pristáli v kabíne lode na padákoch na Zemi.
Druhýkrát vzlietol roku 1975 na Sojuze 18, veliteľa mu robil Piotr Klimuk. Dva mesiace spolu strávili v orbitálnej stanici Saľut 4.
Počas oboch svojich letov strávil vo vesmíre 80 dní.. 
Po letoch.
Po svojich letoch dostal viacero vyznamenaní, Ciolkovského zlatú medailu od Akadémie vied ZSSR, zlatú medailu J. A. Gagarina, medaily De La Voie od Medzinárodnej leteckej federácie a mnoho ďalších. V moskovskej televízii dlho uvádzal reláciu venovanú vesmíru, vysielanú raz mesačne a rovnako dobre zvládol aj vysielanie pre verejnosť z paluby kozmických lodí. Po svojich letoch precestoval ako známa osobnosť množstvo krajín. Už po prvom lete, na jeseň roku 1974, vystúpil s prednáškou na XV. astronautickom kongrese v Amsterdame. V roku 2003 sa zúčastnil stretnutia osobností v brnianskej hvezdárni. Stal sa tiež poslancom ruskej Dumy. Bol riaditeľom (neskôr prepusteným kvôli finančne nerozumným projektom) koncernu RKK Energia. Bol ženatý, manželka sa volala Alevtina, bola redaktorkou APN v Moskve, vedel výborne po česky.
Sevastianov zomrel 5. apríla 2010.

</doc>
<doc id="320520" url="https://sk.wikipedia.org/wiki?curid=320520" title="Vitalij Sevastianov">
Vitalij Sevastianov



</doc>
<doc id="320523" url="https://sk.wikipedia.org/wiki?curid=320523" title="Slnko, seno a pár faciek">
Slnko, seno a pár faciek

Slnko, seno a pár faciek () je veľmi úspešná česká filmová komédia z roku 1989 od Zdeňka Trošku. Komédia je pokračovaním filmu Slunce, seno, jahody a dej je rovnako situovaný do dedinky Hoštice (Hoštice u Volyně).
Dej.
Druhá časť trilógie nás prenesie do obdobia svadobných príprav Vencu a Blaženy. Odmietnutá Miluna však pokračuje v boji o srdce ženícha, v čom jej pomôže príchod inštruktorky autoškoly Gábiny Tejfarové. Nedorozumenie s fotografiou jej dcéry Vendulky spôsobí vojnu medzi rodinami Konopníkových a Škopkových, ktorá vyvrcholí zrušením svadby. Tá sa napokon koná, no až na pár zainteresovaných si málokto uvedomuje, že neskoro.

</doc>
<doc id="320526" url="https://sk.wikipedia.org/wiki?curid=320526" title="Zdeněk Troška">
Zdeněk Troška

Zdeněk Troška (* 18. máj 1953, Hoštice) je český režisér. Pochádza z juhočeských Hoštíc pri Volyni, ktoré preslávil vo svojich filmoch.
Absolvoval stredoškolské štúdium na Lycée Carnot vo francúzskom Dijone a potom filmovú a televíznu réžiu na pražskej FAMU, ktorú ukončil v roku 1978. Často sa zmieňuje, že do jeho tvorby zasahovala matka Růžena Trošková.
Zdeněk Troška je jeden z mála českých filmových tvorcov, ktorý sa otvorene hlási k homosexualite.

</doc>
<doc id="320529" url="https://sk.wikipedia.org/wiki?curid=320529" title="2K Czech">
2K Czech

2K Czech (v minulosti Illusion Softworks) je česká firma zaoberajúca sa vývojom počítačových hier. Firma bola v roku 2017 zlúčená pod herné štúdio Hangar 13, ale aj napriek tomu sa meno firmy nezmenilo.
História.
Firmu založil v roku 1997 Petr Vochozka . 8. januára 2008 spoločnosť Illusion Softworks kúpila Take 2 Interactive a začlenila ju do svojej divízie 2K Games a následne ju premenovala na 2K Czech. Firma má centrálu v Brne. V minulosti existovali aj dve ďalšie pobočky v Prahe, jedna v meste Zlín, druhá v Bratislave a tretia v Košiciach. Spoločnosť Illusion Softworks úzko spolupracovala s teamom Pterodon, ktorý je autorom série Vietcong. Po dokončení hry Vietcong 2 bol Pterodon rozpustený a väčšina jeho ľudí prešla do Illusion Softworks. V roku 2017 bola spoločnosť spojená do Hangar 13. 

</doc>
<doc id="320530" url="https://sk.wikipedia.org/wiki?curid=320530" title="LS3D engine">
LS3D engine

LS3D Engine je herný engine vytvorený vývojárskou spoločnosťou Illusion Softworks (dnes 2K Czech). Bol použitý v hrách:

</doc>
<doc id="320531" url="https://sk.wikipedia.org/wiki?curid=320531" title="Slnko, seno, erotika">
Slnko, seno, erotika

Slnko, seno, erotika () je úspešná česká filmová komédia z roku 1991 od Zdeňka Trošky. Komédia je posledným filmom trilógie "Slnko, seno..." a dej je opäť situovaný do dedinky Hoštice (Hoštice u Volyně), ale aj v Taliansku a v Nemecku.
Dej.
Prenášame sa do obdobia zmien a rodiacej sa trhovej ekonomiky. Otvorenie hraníc využívajú aj obyvatelia dedinky Hoštice, nadväzujúci kontakty na dovolenke v Taliansku. Hlavnú rolu opäť zohráva Blažena s Vencom, Béďa, ktorého napokon ulovila Gábina Tejfarová a ich dlhoročné sokyne Evík a Miluna. 
Hoštice žijú prípravami návštevy predstaviteľov talianskeho mestečka, s ktorými nadviazali priateľstvo účastníci zájazdu, ohúrení južanským prostredím. Roky zanedbávaná obec však veľa možností neponúka a tak sa presadí osvedčená metóda - alkohol a erotika. Napokon sa ukáže, že tá cesta do Európy nie je taká zložitá.

</doc>
<doc id="320532" url="https://sk.wikipedia.org/wiki?curid=320532" title="Vasilij Grigorievič Lazarev">
Vasilij Grigorievič Lazarev

Vasilij Grigorievič Lazarev (, * 23. február 1928, Porošino, Ruská SFSR, ZSSR – † 31. december 1990, Moskva, Sovietsky zväz) bol sovietsky lekár a kozmonaut. 
Život.
Mladosť a výcvik.
Už na základnej škole sa rozhodol, že bude pilotom. Neskôr sa prihlásil na Sverdlovskú špecializovanú školu vojenského letectva, ale pretože sa na túto školu spolu s ním nedostal jeho najväčší kamarát, zvolil si Sverdlovský lekársky inštitút. V treťom ročníku volil špecializáciu na chirurgiu. V roku 1951 nastúpil na základnú vojenskú službu, dostal sa na vojenskú fakultu saratovského lekárskeho inštitútu. Po štátnici bol vymenovaný za vojenského náčelníka nemocnice. Zostal len krátko, pretože využil ponuku a pokračoval v štúdiu na čugujevskom leteckom učilišti. 
Potom si osvojil profesiu skúšobného pilota. Skúšal rôzne záchranné prostriedky, výškové obleky a dostal sa aj na skúšku výškového stratostatu, laboratória Volga. Potom sa dostal aj ku skúškam zariadení pre kozmické lety a nakoniec aj ako všestranný a skúsený výskumník na štart kozmickej lode Sojuz. V tíme kozmonautov bol vedený od roku 1966. 
Lety do vesmíru.
Na misiu Sojuz 12 odštartoval z Bajkonuru s Olegom Makarovom v septembri 1973. Cieľom letu bolo vyskúšať veľa rôznych prístrojov pred projektom Sojuz-Apollo, vrátane testov nových skafandrov "Sokol". Bol to prvý let po predchádzajúcej havárii Sojuzu 11, Lazarev bol veliteľom lode. Pristáli s kabínou na padákoch pri meste Karaganda na území Kazachstanu.. 
V apríli 1975 letel Lazarev spolu s Makarov ešte raz na plánovaný dvojmesačnej pobyt na orbitálnej stanici Saľut 4. Po 20 minútach letu vo výške 192 km však došlo k poruche tretieho stupňa rakety a kozmická loď sa vrátila po strmej balistickej dráhe, pri ktorej museli kozmonauti vydržať preťaženie až 20,6 G. Pristáli juhozápadne od Gorno-Altajska (Altajská republika, RSFSR). Za tento nepodarený let, v zoznamoch Sojuzov sprvu ani neuvádzaný, získali obaja vyznamenanie Leninovým radom. Pretože nedoleteli, nezískali zvyčajne finančnú odmenu, len náhradnú dovolenku. Neskôr bol pokus vedený ako Sojuz 18a. 
Po lete.
Lekár, plukovník Lazarev zostal v oddiele kozmonautov až do roku 1985, zomrel vo svojich 62 rokoch. Bol ženatý a mal jedno dieťa.

</doc>
<doc id="320533" url="https://sk.wikipedia.org/wiki?curid=320533" title="Vasilij Lazarev">
Vasilij Lazarev



</doc>
<doc id="320534" url="https://sk.wikipedia.org/wiki?curid=320534" title="Národný park Pyrénées">
Národný park Pyrénées

Národný park Pyrénées () je národný park vo francúzskych departementoch Hautes-Pyrénées a Pyrénées-Atlantiques. Bol zriadený v poradí ako tretí francúzsky národný park. Nachádza sa pozdĺž hraníc so Španielskom a je tvorený hornatou krajinou pohoria Pyreneje. Na španielskej strane pohoria leží Národný park Ordesa y Monte Perdido. 
Nadmorská výška neklesá pod 1000 metrov a najvyšší bod je vrchol Vignemale Územie parku sa delí na dve časti "Pyrénées-Atlantiques" a "Hautes-Pyrénées".
Východná časť parku je súčasťou francúzskej časti Pyrénées – Mont Perdu, lokality svetového dedičstva, ktorá sa rozkladá na území Španielska a Francúzska.

</doc>
<doc id="320536" url="https://sk.wikipedia.org/wiki?curid=320536" title="Polomer flexnej krivosti">
Polomer flexnej krivosti



</doc>
<doc id="320538" url="https://sk.wikipedia.org/wiki?curid=320538" title="Americká mafia">
Americká mafia

Americká mafia (alebo jednoducho mafia v Spojených štátoch), známa tiež ako "Cosa Nostra" alebo "La Cosa Nostra", je taliansko-americká kriminálna organizácia a odnož sicílskej mafie.
Objavila sa v meste New York počas 19. storočia po vlnách prisťahovalectva z Talianska a Sicílie. Má korene v sicílskej mafii, ale je to samostatná organizácia v Amerike po veľa rokov. Dnes taliansko-americká mafia spolupracuje v rôznych trestných činnostiach spolu so sicílskou mafiou a inými talianskymi skupinami organizovaného zločinu, ako Camorra a ’Ndrangheta. V meste New York dodnes existujú mafiánske rodiny, známe tiež pod pojmom Five Families (slovensky Päť rodín). Sú to rodiny Gambino, Lucchese, Genovese, Bonanno a Colombo.
Štruktúra.
Základnou organizačnou jednotkou je rodina (), ktorá operuje buď na istom území (najmä mesta alebo štátu) alebo určitých aktivitách (hazardné hry, ilegálne drogy, úžerníctvo a pod.).
Operácie rodiny sú vykonávané skupinami (ang. "crew", ) pozostávajúcimi z vojakov a spolupracovníkov. Skupiny obvykle pôsobia samostatne, pod vedením kapitána (tal. "caporegime", skrátene "capo", ang. "captain", "skipper"), ktorého členovia skupiny pravidelne informujú a ktorý odsúhlasuje ich operácie. Spolupracovník (ang. "associate", tal. "Giovane D'Honore") participuje na týchto operáciách, ale nie je riadnym členom rodiny, zatiaľ čo "vojak" (ang. "soldier", tal. "soldato") je najnižšie postaveným riadnym (prísažným) členom a dohliada na aktivity svojich spolupracovníkov. Ako "piciotto" sa označuje nižšie postavený vojak, ktorý slúži ako vymáhač a výraz "sgarrista" pomenúva pešiaka, ktorý vykonáva rozkazy kapitána.
Vedenie rodiny tvorí "boss" (šéf, tal. "don", "capo crimini"), ktorému asistuje "consigliere" (poradca), často advokát alebo finančný poradca rodiny, a "underboss" (podšéf, tal. "capo bastone", "sottocapo").
V roku 1931 založil boss newyorskej rodiny Genovese Lucky Luciano tzv. Komisiu (ang. "The Commission"), ktorá mala slúžiť ako orgán na urovnávanie sporov medzi jednotlivými rodinami, rozdelenie území pôsobnosti rodín, rokovanie s ostatnými kriminálnymi organizáciami a pod.
Prehľad „hodností“:
Organizačnú štruktúru a systém kontroly Americkej mafie vytvoril Salvatore Maranzano, ktorý bol prvým "capo di tutti capi" (šéf všetkých šéfov) v USA až kým nebol zabitý Luckym Lucianom (udržal si tak svoju pozíciu iba šesť mesiacov).

</doc>
<doc id="320541" url="https://sk.wikipedia.org/wiki?curid=320541" title="Zoznam staroegyptských sídiel">
Zoznam staroegyptských sídiel

Zoznam najdôležitejších staroegyptských sídiel obsahuje administratívne strediská ("metropolis") nomov, mestá ("polis") a väčšie dediny. Názvy sídiel sa v priebehu času menili, pri niektorých sú uvedené ich alternatívy bez časového určenia.
Vysvetlivky: ■ – "metropolis" v určitom období a □ – "polis"; E – časové obdobie (éra) existencie sídla, príp. nálezov v lokalite (A – preddynastické alebo archaické obdobie, K – klasické obdobie, H – helénske obdobie, R – rímske a N – neskoré alebo byzantské obdobie). V zátvorke je zaužívaná hybridná forma názvu. Ak sa názov opakuje, je pridané číslo nomu, ku ktorému sídlo patrí.

</doc>
<doc id="320542" url="https://sk.wikipedia.org/wiki?curid=320542" title="Viačeslav Dmitrijevič Zudov">
Viačeslav Dmitrijevič Zudov

Viačeslav Dmitrijevič Zudov (; 8. január 1942, Bor† 12. jún 2024) bol sovietsky letec a kozmonaut.
Život.
Mladosť a výcvik.
Ako chlapec sa pod dojmom letu prvej družice stal členom školského krúžku raketových modelárov a rozhodol sa stať kozmonautom. Po čase sa dostal na balašovské vojenské letecké učilište, kde sa dostal prvýkrát ku skoku padákom. Neskôr lietal nielen na stíhačkách, ale aj dopravných lietadlách Il-2, Il-14, AN-12. Dostal sa do výcvikového strediska, Hviezdneho mestečka. V čase letu Komarova na Sojuze 1 pracoval v pozorovacej stanici na Kamčatke. V roku 1968 udržiaval spoločne s kozmonautom Dobrovoľským pohotovosť v stredisku letov s Beregovojom krúžiacim na obežnej dráhe v Sojuze 3.
Let do vesmíru.
Do vesmíru letel na palube Sojuzu 23 v roku 1976, po 11 rokoch výcviku, lietania a čakania. Let so štartom z Bajkonuru sa jemu a partnerovi, kozmonautovi Roždestvenskému nevydaril, automatický systém priblíženia k orbitálnej stanici Saľut 5 bol nefunkčný a preto sa po dohode s riadiacim strediskom predčasne vrátili na Zem. Pristáli v mraze na hladine jazera Tengiz, odkiaľ boli vrtuľníkom a vyhľadávacou skupinou odtiahnutí na závesných lanách k brehu.
Po lete.
Z výcvikového strediska bol vyradený už roku 1987, ale vo Hviezdnom mestečku zostal. V roku 1990 bol zástupcom náčelníka a politrukom v Centre prípravy kozmonautov J. A. Gagarina v hodnosti plukovníka. V roku 1978 bol v Prahe ako člen delegácie a vystúpil aj v televízii, v tej dobe nosil vyznamenanie Zlatú hviezdu hrdinu Sovietskeho zväzu. Bol ženatý a mal dve deti.
Zomrel 12. júna 2024.

</doc>
<doc id="320543" url="https://sk.wikipedia.org/wiki?curid=320543" title="Viačeslav Zudov">
Viačeslav Zudov



</doc>
<doc id="320544" url="https://sk.wikipedia.org/wiki?curid=320544" title="Art Garfunkel">
Art Garfunkel

Art Garfunkel, celým menom Arthur Ira Garfunkel (* 5. november 1941, Queens, New York, USA) je americký spevák, hudobník, básnik a herec, najviac známy prostredníctvom folkového dua Simon &amp; Garfunkel. Bol tiež vedúcim hlasom v hite „Bridge Over Troubled Water“, ktorý sa dostal na prvé miesto v americkom rebríčku singlov.
Diskografia.
Ako Simon &amp; Garfunkel:
Ako sólový umelec:
Kompilácie a živé albumy:

</doc>
<doc id="320545" url="https://sk.wikipedia.org/wiki?curid=320545" title="Ondrášová (osada)">
Ondrášová (osada)

Ondrášová je miestna časť obce Kolačno, ležiacej v okrese Partizánske. 
Nachádza sa v Kolačnianskej brázde na SZ okraji pohoria Tribeč v nadmorskej výške , asi 1,5 km juhovýchodne od Kolačna. Vznikla ako usadlosť materskej obce a v súčasnosti je obľúbenou chatárskou oblasťou.

</doc>
<doc id="320546" url="https://sk.wikipedia.org/wiki?curid=320546" title="Revolucionár (album)">
Revolucionár (album)

Revolucionár je druhý štúdiový album DNA, bratislavkého rappera a člena Drvivej Menšiny. Album vyšiel 7. decembra roku 2010 pod vydavateľstvom VSZ (V sieti zla), ktorý vlastní DNA. Medzi hosťami sa predstavili rapperi Čistychov, Bacil, Šegy 100, Orion a LA4, speváci Peter Kotuľa, Mišo Biely a v jednej skladbe spolupracoval aj gitarista Henry Tóth. O produkcie sa postarali Gary, Nazor, G-Bod, Deryck, Emeres, Palio, DJ Wich a Šegy 100. O mix a master sa postaral G-Bod v štúdiu Anapol. O grafiku obalu sa postaral Jakub "Drogizg" Drobena. Album bol pokrstený 3. decembra v pražskom klube Lávka.
Začiatkom roka 2011 DNA uverejnil na svojom youtube kanáli dokument o výrobe albumu "Revolucionár", kde sa nachádzajú zákulisné zábery, zábery z nahrávania a v dokumente sa objavil aj Bacil, Mišo Biely a iní hostia z albumu.

</doc>
<doc id="320560" url="https://sk.wikipedia.org/wiki?curid=320560" title="Nohy">
Nohy



</doc>
<doc id="320622" url="https://sk.wikipedia.org/wiki?curid=320622" title="Choroba z ožiarenia">
Choroba z ožiarenia

Choroba z ožiarenia je následok poškodenia tkanív po ich vystavení účinkom ionizujúceho žiarenia. Môže mať akútnu alebo chronickú podobu. Akútna vzniká pri jednorazovom veľkom ožiarení, kým chronická vzniká účinkom dlhodobého ožarovania nižšími dávkami, alebo ako následok prekonanej akútnej choroby. Akútna choroba má typický klinický priebeh, ktorý má 4 fázy:
Akútna choroba z ožiarenia sa začne prejavovať hneď po ožiarení, alebo niekoľko málo hodín po ožiarení. Sprevádzajú ju príznaky, ktoré sa nazývajú prodromálne príznaky. Patrí k nim celková slabosť, nevoľnosť, zvracanie, sucho v ústach, smäd, bolesť hlavy, pri vyšších dávkach problémy s trávením a hnačky. U niektorých postihnutých boli zaznamenané poruchy vedomia, spánku či stav podobný šoku. Pri pozorovaní postihnutých v Černobyle sa ukázalo, že čím skôr došlo po ožiarení k zvracaniu, tým bola prognóza ďalšieho vývoja choroby horšia. Ďalej sa na exponovanom mieste na koži môže objaviť erytém, pocity svrbenia, pálenia.
Po pominutí počiatočných príznakov, ktoré sú krátkodobé, nastupuje u ožiarených rôzne dlhé obdobie bez klinických príznakov. Napriek tomu, že postihnutým je lepšie, choroba skryte pokračuje až do obdobia plného rozvoja. Nastupujú horúčky, zvracanie, hnačky, krvácanie, zápaly slizníc. Objavuje sa infekcia podnietená zrútením obranných schopností organizmu. Zvracanie a hnačky vedú k dehydratácii, ohrozené sú obličky. Objavujú sa tiež kardiovaskulárne poruchy. Poškodená je krvotvorba, pečeň. Ktorákoľvek z týchto patologických zmien alebo ich kombinácia môže v tejto fáze spôsobiť smrť. Pri veľmi vysokých dávkach (nad 10 Gy) nastane smrť poškodením centrálnej nervovej sústavy. Poškodené sú aj pohlavné žľazy. K strate plodnosti dochádza u mužov po dávkach 3 až 8 Gy, u žien už od 3 Gy. Toto obdobie trvá dva až tri týždne. 
U postihnutých, ktorí prežijú, pretože neboli vystavení smrteľnej dávke, pozvoľna nastupuje obdobie rekonvalescencie. Stav postihnutého sa pozvoľna zlepšuje, príznaky ustupujú, upravuje sa tvorba krvných elementov, klesá teplota, zlepšuje sa chuť do jedla. Môže dôjsť aj k úplnému uzdraveniu, ale u postihnutých nastáva častejší výskyt leukémie a iných nádorových ochorení. Pri akútnych lokálnych zmenách (prahová dávka 3 Gy pre poškodenie kože) dochádza k epilácii, ktorá môže byť po dávke nad 6 Gy trvalá. Najzávažnejšia forma akútnej choroby z ožiarenia je tzv. nervová, pri ktorej zaniká väčší počet nervových buniek. To vedie k poruchám orientácie, koordinácie, bezvedomiu a smrti.
Choroba z ožiarenia

</doc>
<doc id="320626" url="https://sk.wikipedia.org/wiki?curid=320626" title="Valerij Iľjič Roždestvenskij">
Valerij Iľjič Roždestvenskij

Valerij Iľjič Roždestvenskij (; * 13. február 1939, Leningrad – † 31. august 2011, Hviezdne mestečko) bol sovietsky kozmonaut z lode Sojuz 23.
Život.
Vyštudoval vyššie technické učilište vojenského námorníctva. Miloval more a stal sa potápačom, podieľal sa na vyslobodzovaní vrakov lodí z dna mora. Napriek tomu sa po niekoľkých rokoch odhodlal (skafander ako skafander, to bola jedna z jeho úvah) a prihlásil sa do výcvikového strediska kozmonautov, prešiel zložitú etapou lekárskych vyšetrení a príprav a ocitol sa na štarte do vesmíru.
Išlo o Sojuz 23, štartoval spoločne s Viačeslavom Zudovom v októbri 1976, ale let sa obom nováčikom nepodaril. Nepracoval systém automatického približovania Sojuzu k orbitálnej stanici Saľut 5 a preto riadiace strediskom rozhodlo o predčasnom návrate lode s posádkou na Zem po dvoch dňoch letu.
V oddieli kozmonautov bol vedený vo funkcii palubného inžiniera od 28. októbra 1965 do 24. júna 1986. Po odchode z oddielu kozmonautov slúžil v rôznych funkciách v Stredisku prípravy kozmonautov, naposledy od roku 1990 prevzal v Hviezdnom mestečku 2. správu (výcvikovú). V roku 1992 bol uvoľnený z ozbrojených síl, potom pôsobil v súkromnom sektore. Mal jedno dieťa..

</doc>
<doc id="320628" url="https://sk.wikipedia.org/wiki?curid=320628" title="Valerij Roždestvenskij">
Valerij Roždestvenskij



</doc>
<doc id="320631" url="https://sk.wikipedia.org/wiki?curid=320631" title="Garsónka">
Garsónka

Garzoniera (niekedy písané garzónka) alebo garsoniérenka (z fr. garçonnièreš [garsonier] = byt starého mládenca/dievčenská izba) je buď všeobecne (veľmi 
veľmi) malý byt,alebo klietka obyčajne pre slobodných mládencov, alebo byt, ktorý má len jednu obytnú miestnosť spojenú s kuchyňou a ďalším príslušenstvom. V druhom prípade sa nedá označiť ako jednoizbový byt, lebo obývačka nie je oddelená stenou od kuchyne. Rozmery sa väčšinou pohybujú pod 30 m².

</doc>
<doc id="320632" url="https://sk.wikipedia.org/wiki?curid=320632" title="Oleg J. Aťkov">
Oleg J. Aťkov



</doc>
<doc id="320635" url="https://sk.wikipedia.org/wiki?curid=320635" title="Busiris">
Busiris



</doc>
<doc id="320636" url="https://sk.wikipedia.org/wiki?curid=320636" title="Buto">
Buto



</doc>
<doc id="320641" url="https://sk.wikipedia.org/wiki?curid=320641" title="Kondratij Fiodorovič Rylejev">
Kondratij Fiodorovič Rylejev

Kondratij Fiodorovič Rylejev (rus. Кондра́тий Фёдорович Рыле́ев) bol ruský básnik, jeden z vedúcich osobností dekabristického povstania. Po neúspechu povstania bol popravený v Petropavlovskej pevnosti v Petrohrade.
Životopis.
Rylejev bol pôvodom z drobnej, nezámožnej šľachty, musel sa živiť vlastnou prácou, čo neskôr ovplyvnilo jeho politické názory. Absolvoval petrohradskú kadetskú školu, slúžil v armáde počas ťaženia proti Napoleonovi. Z armády odišiel po štyroch rokoch, pretože nesúhlasil s názormi, ktoré presadzoval minister Alexej Andrejevič Arakčejev. Presťahoval sa do Petrohradu, kde v rokoch 1821 − 1824 pracoval ako prísediaci senátu trestného súdu. V roku 1821 vstúpil do spolku "Slobodný spolok milovníkov ruskej slovesnosti" ("Вольное общество любителей словесности, наук и художеств"). V rokoch 1823 − 1825 vydával s A. A.Bestuževom almanach "Polárna hviezda" ("Полярная звезда"). Od roku 1823 bol členom tajnej revolučnej organizácie "Severný spolok", 1825 sa stal členom jej vedenia.
25. júla 1825 bol popravený v Petropavlovskej pevnosti v Petrohrade.
Tvorba.
Rylejev začal svoju literárnu činnosť vlasteneckými ódami a intímnou lyrikou. Rozruch vyvolala jeho prvá publikovaná báseň "Favoritovi" ("К временщику", 1820). Išlo o invektívu voči Arakčejevovi.
Ako vypäto občiansky lyrik sa prejavil v politických ódach a elégiách "Videnie" ("Видение", 1823), "Občianska statočnosť" ("Гражданское мужество", 1823 − 1824) a "Občan" ("Гражданин", 1824 – 1825).
Protivládne vyznievali aj imitácie ľudových piesní, napr. "Náš cár, nemec ruský" ("Царь наш - немец русский", 1823). Posledné dva roky pred povstaním písal s úmyslom agitovať radových vojakov petrohradskej posádky.
Hlavným Rylejevovým cieľom však bolo vytvoriť pôvodnú ruskú hrdinskú epiku. Pre ten účel využil dumu, jeden z najfrekventovanejších druhov ukrajinskej ľudovej poézie a v rokoch 1821 − 1823 napísal cyklus básní na historické témy, ktoré vydal pod názvom "Dumy" ("Думы") v roku 1825. Väčšinou vychádzal z Karamzinových "Dejín Ríše ruskej". Do stredu pozornosti staval významné historické osobnosti. Politicko-didaktickému zámeru podriaďoval aj kompozíciu, ktorá bola u väčšiny jeho dúm stereotypná. Najprv statický nárys miesta deja, potom dlhší hrdinov monológ, oplývajúci slávnostným vyhlasovaním bojovných hesiel a výzvami, a nakoniec apelatívnym autorským ponaučením. 
Napísal aj jedinú dokončenú poému "Vojnarovskij" ("Войнаровский", 1825). Tematicky čerpá z ukrajinských dejín.

</doc>
<doc id="320642" url="https://sk.wikipedia.org/wiki?curid=320642" title="Revolucionár">
Revolucionár

Revolucionár môže byť:

</doc>
<doc id="320645" url="https://sk.wikipedia.org/wiki?curid=320645" title="Jeorjos Papandreu">
Jeorjos Papandreu

Jeorjos (Andrea) Papandreu môže byť:

</doc>
<doc id="320646" url="https://sk.wikipedia.org/wiki?curid=320646" title="Garzónka">
Garzónka



</doc>
<doc id="320648" url="https://sk.wikipedia.org/wiki?curid=320648" title="Garsoniéra">
Garsoniéra



</doc>
<doc id="320651" url="https://sk.wikipedia.org/wiki?curid=320651" title="Vladimír Dlouhý (herec)">
Vladimír Dlouhý (herec)

Vladimír Dlouhý (* 10. jún 1958, Praha – † 20. jún 2010, Praha) bol český herec, brat herca Michala Dlouhého.
Hrať začínal už v detskom veku, keď úspešne debutoval v roku 1970 v Kachyňovom filme "Už zase skáču přes kaluže". Po absolvovaní pražského konzervatória pôsobil najskôr v Divadle Na zábradlí, potom hral v Městských divadlech pražských resp. v Divadle Rokoko a nakoniec vo Vinohradskom divadle.
Pred smrťou sa oženil s herečkou Petrou Jungmanovou s ktorou mal dvojičky, Jiřího a Jana. Z prvého manželstva mal dcéru Danielu.
Zomrel vo veku 52 rokov na rakovinu.

</doc>
<doc id="320652" url="https://sk.wikipedia.org/wiki?curid=320652" title="Vladimír Dlouhý">
Vladimír Dlouhý

Vladimír Dlouhý môže byť:

</doc>
<doc id="320654" url="https://sk.wikipedia.org/wiki?curid=320654" title="Anatolij Berezovoj">
Anatolij Berezovoj



</doc>
<doc id="320655" url="https://sk.wikipedia.org/wiki?curid=320655" title="Valentin V. Lebedev">
Valentin V. Lebedev



</doc>
<doc id="320667" url="https://sk.wikipedia.org/wiki?curid=320667" title="Hepatocelulárny karcinóm">
Hepatocelulárny karcinóm

Hepatocelulárny karcinóm (HCC) je najčastejší primárny nádor pečene. Celosvetovo je na piatom mieste medzi zhubnými nádormi. V súčasnosti jeho incidencia stúpa. Geografický výskyt je rôzny, pretože je úzko spätý s rozšírením vírusových hepatitíd a cirhózy pečene.
Etiológia.
Najzávažnejší je vzťah k hepatitíde typu B a hepatitíde typu C. Karcinóm vzniká 10 až 30 rokov po infekcii "hepatotropnými vírusmi". 
Metabolické a regeneračné zmeny, ktoré nastávajú v pečeni pri cirhóze sú predispozičným faktorom k vzniku HCC. U alkoholikov sa vyskytuje 4x častejšie a takmer vždy je prítomná cirhóza pečene.
Príčinou vzniku môžu byť aj toxíny - najčastejšie z húb. Napríklad aflatoxín, ktorý produkuje pleseň Aspergillus flavus, ktorá ľahko kontaminuje potraviny. 
Tiež ochorenia postihujúce pečeň ako hemochromatóza, Wilsonova choroba, porfýria môžu byť príčinou vzniku HCC.
Klinický obraz.
Rastie buď ako izolovaný nádor, alebo multicentricky (viacpočetné ložiská v pečeni). Podľa stupňa diferenciácie buniek môže byť dobre ohraničený a pomaly rastúci, alebo difúzne sa šíriaci a pomerne skoro a často metastázujúci.
Samotný klinický obraz je menlivý. Pomerne dlhodobo karcinóm nespôsobuje žiadne ťažkosti, teda rastie asymptomaticky. U iného pacienta môže byť rast natoľko agresívny, že sa pomerne rýchlo vyvinie obraz akútneho pečeňového zlyhania.
Pacienti sa zvyčajne stažujú na: 
Diagnostika.
Laboratórne vyšetrenia často svedčia pre pokročilú cirhózu. Zvyšujú sa hodnoty ALP, AST, GMT i LDH. Stúpajú alfa2 i gamaglobulíny.
Môže byť prítomná hyperkalciémia, hypoglykémia, vyššia koncentrácia cholesterolu. Prítomná je polyglobúlia, prípadne anémia.
Relatívne špecifický pre HCC je "alfafetoproteín" (AFP), ktorý je dôležitý marker priebehu pečeňovej cirhózy. Prechod do HCC signalizuje vzostup hodnôt AFP nad 100.
Diagnóza by mala byť stanovená čo najskôr. Preto u cirhotikov by sa mala v pravidelných intervaloch sledovať hodnota AFP (aspoň 2x ročne).
Ďalšou veľmi dôležitou diagnostickou metódou je ultrazvukové vyšetrenie pečene, ktoré preukáže ložiskový proces, zvyčajne hypoechogénny. Pri pokročilom procese je typický hyperechogénny lem a heterogénne ložisko.
Možno tiež indikovať ERCP, CT alebo MRI vyšetrenie pre zistenie pokročilosti procesu, prípadne dnes už zriedkavo arteriografiu pre zistenie patologického cievneho zásobenia.
Liečba.
Je predovšetkým chirurgická, ak štádium karcinómu nie je natoľko pokročilé, že ho nie je možné operovať. Limitujúcim faktorom je veľkosť nádoru, funkčná rezerva pečene a lokalizácia nádoru. Rozsiahle resekcie pečene by mohli viesť ku pečeňovému zlyhaniu. Robí sa priečna alebo horná stredná lapatorómia alebo sa vedie rez pozdĺž pravého rebrového oblúka.
Hemihepatektómia - odstránenie polovice pečene. U povrchových, periférne ležiacich metastáz sa robí klinovitá resekcia.
Ako paliatívna operácia pri prerastaní sa robí gastroenteroanastómoza, teda prepojenie žalúdka a čreva s obídením zúženého úseku, ktorý uzavrel prerastajúci nádor.
Ďalšou možnosťou je transplantácia pečene, predovšetkým u mladých ľudí so solitárnym ložiskom veľkosti 2-3 cm, bez prítomnosti vzdialených metastáz. Limitujúcim faktorom je aspoň polročná úplná abstinencia.
Chemoterapia je pomerne málo účinná. Používa sa fluorouracil, metotrexát, cisplatina, adriamycín.
V súčasnosti sa preferuje "regionálna chemoterapia", kedy sa liečivo aplikuje pomocou špeciálneho portu cestou arteria hepatica priamo do ložiska nádoru. Môže sa kombinovať aj s inými postupmi, napríklad s perkutánnou chemoterapiou, poprípade kombinácia chirurgickej liečby s chemoterapiou.
Perkutánna chemoterapia je uprednostnená pri solitárnom ložisku do veľkosti 5 cm v priemere, alebo tam, kde počet ložísk nepresiahne 3. Používa sa vstreknutie absolútneho alkoholu alebo kyseliny octovej za kontroly USG alebo CT. Takáto liečba nevyžaduje hospitalizáciu a vykonáva sa ambulantne na špecializovaných pracoviskách. Pacient prichádza 2x týždenne, pričom sa mu aplikuje 2-12 ml látky do uzla. Takáto liečba vyvolá odumretie buniek vo vnútri nádoru. Vhodná je aj ako príprava pred operačným zákrokom, čím sa dosiahne zmenšenie tumoru.
Rádiofrekvenčná ablácia (RFA) je vhodná u malých, dobre ohraničených nádorov. 
Prognóza.
Prognóza závisí od pokročilosti nádoru a pridružených ochorení. Pri rozvinutej cirhóze a pokročilom štádiu je prežitie len niekoľko mesiacov. U malých tumorov do veľkosti 3 cm, ktoré boli zachytené pomerne skoro sa udáva ročné prežitie u 90% pacientov, dvojročné u 50% pacientov. V rámci prognózy sa hodnotí viacero faktorov - veľkosť ložiska, prítomnosť ascitu, výška koncentrácie bilirubínu, AFP i morfológia nádoru, jeho šírenie, vek a celkový stav pacienta.

</doc>
<doc id="320676" url="https://sk.wikipedia.org/wiki?curid=320676" title="360 stupňová spätná väzba">
360 stupňová spätná väzba

360-stupňová spätná väzba je nástroj rozvoja ľudských zdrojov, ktorého podstatou je viacnásobné hodnotenie pracovníka zo strany jeho spolupracovníkov. Postupné, viacnásobné hodnotenie je najvýraznejším znakom tohoto nástroja. Výsledkom viacnásobného hodnotenia je informácia, teda spätná väzba hodnotenému o tom, ako iní vidia jeho správanie, ako ho hodnotia a ako na nich pôsobí. Je to informácia od ľudí, s ktorými prichádza v práci do styku, od jeho bezprostredných spolupracovníkov. Medzi hodnotiteľmi sú obvykle iba tí spolupracovníci, ktorí ho dokážu - v rôznych situáciách - ohodnotiť najlepšie. Je to jeho "bezprostredný nadriadený", potom "kolegovia na rovnakej úrovni", ďalej ľudia, ktorých vedie, teda jeho "podriadení" a niekedy aj "zákazníci", s ktorými prichádza do styku. Okrem toho manažér hodnotí aj sám seba. Manažéri sú zvyčajne hodnotení na základe dopredu vybraných kompetencií, resp. výkonových štandardov zodpovedajúcich ich pracovnému zaradeniu, definícii pracovného miesta a povahe profesie. 
Použitie.
Situácie, kedy sa 360-stupňová spätná väzba používa, bývajú rôzne. Prvým je použitie ako "systémového nástroja rozvoja ľudí". Na základe jeho výsledkov sú odvodzované rozvojové plány - individuálne, ale aj celo firemné. Opakované použitie 360-stupňového hodnotenia (po realizácii rozvojových plánov) slúži ako veľmi dobre čitateľná spätná väzba k vyhodnoteniu vzdelávacích aktivít a v neposlednom rade aj k vyhodnoteniu efektivity vynaložených finančných prostriedkov. Použiteľná je pri celom rade personálnych rozhodnutí (výber, odmeňovanie, postup, zaradenie do tímu, znižovanie stavov, preraďovanie, plánovanie nástupníctva a podobne) a v neposlednom rade pri formovaní firemnej kultúry.
Priebeh.
Skladá sa z niekoľkých krokov, ktoré tvoria logicky uzatvorený a opakujúci sa proces. Prvým krokom je príprava samotnej organizácie, definovanie cieľov a zámerov, informovanie všetkých zúčastnených strán. Ďalším krokom je dizajn samotného nástroja. Dizajn odráža momentálne potreby firmy a po čase sa môže, na základe zmeny zámeru resp. cieľa hodnotenia, modifikovať. Najčastejšie sa na získavanie 360-stupňovej spätnej väzby používajú dotazníky. Administrácia je možná s použitím papierových dotazníkov, resp. formou "online nástrojov" na to určených. Online administrácia má viacero výhod - je rýchlejšia, jednoduchšia, menej náročná na organizáciu a neposlednom rade do vysokej miery zaručuje "anonymitu" hodnotiteľov.
Hodnotení ohodnotia sami seba a následne nominujú vhodných hodnotiteľov. Po zozbieraní všetkých hodnotení a spracovaní výsledkov obdrží každý manažér prehľadnú individuálnu správu, ktorá tvorí základ pre poskytnutie verbálnej spätnej väzby zaškoleným pracovníkom. Cieľom spätnej väzby je správna interpretácia výsledkov. Slúži aj na to, aby sa každý hodnotený stotožnil s výsledkami hodnotení a získal motiváciu k rozvoju. Neoddeliteľnou súčasťou spätnej väzby je aj zostavenie plánu ďalšieho postupu pre každého hodnoteného.

</doc>
<doc id="320678" url="https://sk.wikipedia.org/wiki?curid=320678" title="Alexandr Alexandrovič Serebrov">
Alexandr Alexandrovič Serebrov

Alexandr Alexandrovič Serebrov (; 15. február 1944, Moskva – † 12. november 2013, Moskva) bol ruský kozmonaut, ktorý sa zúčastnil štyroch misií na obežnú dráhu Zeme a k orbitálnym staniciam Saľut 7 a Mir.
Život.
Mladosť a výcvik.
V decembri 1978 bol prijatý do oddielu kozmonautov.
Lety do vesmíru.
Krst nováčika si odbil v roku 1982, keď spoločne s kozmonautami Leonidom Popovom a Svetlanou Savickou absolvoval let na Sojuze T-7 (COSPAR 1982-080A), so štartom z Bajkonuru 19 . augusta 1982. Celá trojica sa pripojila k orbitálnej stanici Saľut 7, po týždni pracovnej činnosti odletela na Zem.
Druhý let mal rovnaký cieľ, teda orbitálna stanica. Štart bol 20. apríla 1983 opäť z Bajkonuru v lodi Sojuz T-8. V trojčlennej posádke bol spolu s Vladimirom Titovom a Gennadijom Strekalovom. Pripojenie zlyhalo a tak sa s loďou vrátili na druhý deň na Zem.
Tretíkrát letel v modernejšej lodi Sojuz TM-8. Štartovali 5. septembra 1989 z Bajkonuru a pripojili sa k orbitálnej stanici Mir. Tu potom pracoval celých päť mesiacov (165 dní), aby sa v rovnakej lodi vrátil na Zem.
Podobný bol štvrtý let v polovici roka 1993. Letel v lodi Sojuz TM-17 na Mir, tu strávil viac ako pol roka a potom sa vrátil na Zem. V tom čase mal 51 rokov.
Je registrovaný ako 110. človek vo vesmíre s 372 dňami strávenými v kozme. Absolvoval 10 výstupov do voľného vesmíru (EVA), všetky zo stanice Mir, s celkovou dĺžkou 31 hodín.
Po letoch.
Oddiel kozmonautov opustil v roku 1995. Bol ženatý a mal jedno dieťa. V roku 2002 pri hasení svojho domu utrpel značné popáleniny a strávil niekoľko týždňov v nemocnici.

</doc>
<doc id="320680" url="https://sk.wikipedia.org/wiki?curid=320680" title="Alexandr A. Serebrov">
Alexandr A. Serebrov



</doc>
<doc id="320681" url="https://sk.wikipedia.org/wiki?curid=320681" title="Alexandr Serebrov">
Alexandr Serebrov



</doc>
<doc id="320687" url="https://sk.wikipedia.org/wiki?curid=320687" title="Giuseppe Meazza">
Giuseppe Meazza

Giuseppe Meazza (* 23. august 1910, Miláno, Taliansko - † 21. august 1979, Lissone) bol taliansky futbalový reprezentant, považovaný za jedného z najlepších futbalistov svojej éry. Mnohými je považovaný za najlepšieho talianskeho futbalistu všetkých čias.
V 30. rokoch bol oporou Interu Miláno a , s ktorou získal dva tituly majstra sveta (1934 a 1938).
Hlavný štadión San Siro v Miláne dnes nesie na jeho počesť názov "Stadio Giuseppe Meazza".

</doc>
<doc id="320695" url="https://sk.wikipedia.org/wiki?curid=320695" title="Robert Parker">
Robert Parker

Robert Allan Ridley Parker (* 14. december 1936, New York, USA) je americký astronóm a astronaut z letov raketoplánom Columbia. Je registrovaný ako 129. človek vo vesmíre.
Životopis.
Po strednej škole vyštudoval aj vysoké školy Amherst College a California Institute of Technology, kde získal vzdelanie doktora fyziky a astronómie. Od roku 1967 bol zamestnaný v NASA Headquarters vo Washingtone D.C.. Hlavným ťažiskom jeho práce bolo laboratórium Spacelab, viedol tiež vedecké pokusy výpravy Apollo 17. Bol vybraný do šiestej skupiny astronautov a absolvoval výcvik..
Lety do vesmíru.
Po prvýkrát letel v raketopláne vo svojich 46 rokoch v roku 1983. Bola to desaťdňová expedícia STS-9. Šesťčlennej posádke velil John Watts Young, ďalej v nej boli Brewster Shaw, Owen Garriott, Ulf Merbold z Nemecka a Byron Lichtenberg. Počas letu aktivovali Spacelab a vykonali niekoľko desiatok pokusov, hovorili s množstvom štátnikov aj rádioamatérov. Let bol úspešný.
Druhýkrát letel o 7 rokov neskôr, rovnaký raketoplán (to už bol jeho 10. let), misia STS-35 bola bez niekoľkých minút deväťdňová. Posádka bola sedemčlenná: Vance Brand, Guy Gardner, John Lounge, Jeffrey Hoffman, Samuel Durrance, Ronald Parise a Robert Parker. Hlavnou náplňou programu bolo pozorovanie, fotografovanie rôznych vesmírnych objektov s pomocou Astro-1 a ďalekohľadu BBXRT. Veľmi úspešný let bol skrátený o deň kvôli počasie v mieste pristátia na základni Edwards v Kalifornii.
Pri svojich dvoch letoch strávil vo vesmíre 19 dní.

</doc>
<doc id="320696" url="https://sk.wikipedia.org/wiki?curid=320696" title="Robert A. Parker">
Robert A. Parker



</doc>
<doc id="320697" url="https://sk.wikipedia.org/wiki?curid=320697" title="Robert Allan Ridley Parker">
Robert Allan Ridley Parker



</doc>
<doc id="320703" url="https://sk.wikipedia.org/wiki?curid=320703" title="Diego Forlan">
Diego Forlan



</doc>
<doc id="320704" url="https://sk.wikipedia.org/wiki?curid=320704" title="Slováci v Rumunsku">
Slováci v Rumunsku

Podľa sčítania obyvateľstva v roku 2021 žije v Rumunsku 10 232 Slovákov. Slovenské etnikum v Rumunsku možno rozdeliť do dvoch veľkých teritoriálne navzájom oddelených skupín. 
Prvú z nich nájdeme v nížinatej, severnej časti rumunského Banátu v okolí mesta Nadlak (po rumunsky Nădlac) pri hranici s Maďarskom (aradsko-banátska oblasť). Ide o ekonomicky a kultúrne pomerne vyspelú populáciu - v Nadlaku pôsobí aj slovenská stredná škola, v slovenčine vychádzajú knižné publikácie a pod. V Aradskej župe tvorili Slováci v roku 1977 2% všetkého obyvateľstva. Ide o druhotnú kolonizáciu, ktorá vyšla na začiatku 19. storočia z oblasti Békešskej Čaby. Slováci aj v súčasnosti tvoria v Nadlaku takmer polovicu jeho obyvateľov.
Podľa sčítania ľudu v roku 2011 mal Nadlak 7185 obyvateľov. Jeho etnická štruktúra bola nasledovná:
Druhá zložka slovenskej populácie sídli na severozápade krajiny v obciach rumunského Rudohoria (Munții Plopiș) ležiaceho východne od mesta Oradea na hraniciach žúp Bihar a Salaš (bihorsko-salajská oblasť). Ide o potomkov kolonistov, ktorí prišli na toto neobývané miesto v troch vlnách medzi rokmi 1790-1838. Veľká časť rudohorských Slovákov sa podieľala na emigračnej vlne do Česko-Slovenska v rokoch po druhej svetovej vojne. Boli usídľovaní v pohraničí Česka (najmä Šumava, Jeseníky, tiež Tachovsko, Chebsko aj.), kde sú dodnes veľmi osobitnou kultúrnou skupinou obyvateľstva. 
Bihorská oblasť je zväčša hornatá s množstvom kopcov a údolí. Rozsiahly horský pás v členitom teréne je dlhý približne 50 kilometrov a široký 30 kilometrov. Lokality, kde žijú Slováci, nachádzame priamo na kopcoch (Nová Huta, Gemelčička, Šarany, Nový Šastelek, Bojovské, Vagaše), pod nimi sú ďalšie obce (Bodonoš, Čerpotok, Boromlak, Varzaľ, Fegernic, Lugaše, Zavaň). 
Nachádza sa tu obec s najvyšším podielom Slovákov v Rumunsku, Nová Huta (Șinteu) v Biharskej župe, kde podľa sčítania ľudu v roku 2002 z jej 1287 obyvateľov tvorili Slováci 1264 obyvateľov, Rumuni 19 a Maďari 4.
Takmer v každej obci funguje slovenská škola, prípadne aj škôlka. V Bodonoši sa nachádza aj slovenské Teoretické lýceum Jozefa Kozáčeka. Do dvoch škôl sú vyslaní učitelia Ministerstvom školstva, vedy, výskum a športu SR (Nová Huta a Gemelčička), ktorí v oblasti pôsobia ako podpora slovenským krajanom. Takmer v každej dedinke pôsobia slovenskí kňazi, ktorí sú rodákmi z tejto oblasti. 
Náboženské vierovyznanie.
Slováci v Bihárskej župe sú prevažne rímskokatolíckeho vierovyznania, tí žijúci v Aradskej župe zase evanjelického vierovyznania. Vďaka zmiešaným manželstvám ako tretie najrozšírenejšie vierovyznanie nahradilo gréckokatolícke pravoslávne. Celkovo sú Slováci v Rumunsku podľa sčítania ľudu z roku 2002 nasledovného vierovyznania :
Politická reprezentácia.
Ako štátom oficiálne uznaná národnostná menšina, majú Slováci spolu s Čechmi jedného svojho zástupcu v rumunskom parlamente. Ich zástupcom je od roku 2008 Adrian Merka za Demokratický zväz Slovákov a Čechov v Rumunsku (DZSČR).
Vývoj počtu Slovákov v Rumunsku.
Najviac Slovákov žije podľa sčítania obyvateľstva z roku 2002 v župách Bihar (7370), Arad (5695), Temeš (1908), Salaš (1366), Caraș-Severin (340), Satu Mare (186) a Hunedoara (100).
Školstvo.
V roku 1995 sa v slovenskej lokalite Bodonoš v Bihorsko-salažskej oblasti založilo druhé slovenské lýceum v Rumunsku, ktoré bolo pomenované po významnom slovenskom kanoníkovi v Oradei (Veľký Varadín) Jozefovi Kozáčekovi (Teoretické lýceum Jozefa Kozáčeka). Toto lýceum je zamerané na štúdium jazykov a študujú na ňom najmä žiaci z okolitých slovenských obcí. 
V súčasnosti sú v Rumunsku 2 lýcea (v Nadlaku a v Bodonoši) - kde sú aj základné školy pre I. - VIII. ročník, ďalšie 3 základné školy pre I. - VIII. ročník sú v Starej Hute, v Gemelčičke a v Šaranoch, a okrem toho je v Rumunsku pre Slovákov ďalších 12 základných škôl pre ročníky I. - IV. a 14 škôlok. Okrem toho sa slovenčina ako materinský jazyk vyučuje na niekoľkých ďalších školách .

</doc>
<doc id="320706" url="https://sk.wikipedia.org/wiki?curid=320706" title="William Vallance Douglas Hodge">
William Vallance Douglas Hodge

William Vallance Douglas Hodge (* 17. jún 1903, Edinburgh, Spojené kráľovstvo - † 7. júl 1975, Cambridge) bol škótsky matematik, ktorý sa zaoberal predovšetkým geometriou. Je objaviteľom ďalekosiahlych súvislostí medzi algebraickou geometriou a diferenciálnou geometriou, pričom dosiahnuté výsledky v tejto oblasti dnes tvoria teóriu nazývanú Hodgeova teória. Je tiež autorom dôležitých výsledkov v oblasti Kählerovych variet.

</doc>
<doc id="320707" url="https://sk.wikipedia.org/wiki?curid=320707" title="W. V. D. Hodge">
W. V. D. Hodge



</doc>
<doc id="320708" url="https://sk.wikipedia.org/wiki?curid=320708" title="William V. D. Hodge">
William V. D. Hodge



</doc>
<doc id="320709" url="https://sk.wikipedia.org/wiki?curid=320709" title="William Hodge">
William Hodge



</doc>
<doc id="320711" url="https://sk.wikipedia.org/wiki?curid=320711" title="Byron Lichtenberg">
Byron Lichtenberg

Byron Kurt Lichtenberg (* 19. február 1948, Stroudsburg, Pensylvánia, USA) je bývalý americký astronaut. Ako špecialista pre užitočné zaťaženie absolvoval dva lety do vesmíru, v roku 1983 sa zúčastnil misie STS-9 a v roku 1992 letu STS-45. 
Zo života.
Byron Lichtenberg absolvoval v roku 1969 Brown University v Providence v štáte Rhode Island, kde získal titul bakalára v odbore letecké inžinierstvo. V roku 1975 študoval strojné inžinierstvo na Massachusetts Institute of Technology, získal titul "Master of Science ", na rovnakej univerzite získal v roku 1979 titul Doktor vied ("Doctor of Science"- Sc.D.) v odbore biomedicínske inžinierstvo. 
Do tímu amerických astronautov sa hlásil v roku 1977, ale nebol vybraný. V roku 1978 bol prijatý a získal kvalifikáciu špecialista pre užitočné zaťaženie pre laboratórium Spacelab. 
Lety do vesmíru.
Lichtenberg odštartoval k svojmu prvému letu do vesmíru vo svojich 35 rokoch. Raketoplán Columbia sa vydal z Kennedyho vesmírneho strediska na Floride na desaťdňovú misiu STS-9. Posádku tvorilo šesť astronautov: veliteľ John Young, pilot Brewster Shaw, letoví špecialisti Owen Garriott a Robert Parker a špecialisti pre užitočné zaťaženie Byron Lichtenberg a Nemec Ulf Merbold. V nákladovom priestore raketoplánu bola umiestnená európska laboratórium Spacelab. Európski a americkí vedci pripravili pre posádku 70 vedeckých experimentov, ktoré sa týkali astronómie, fyziky, pozorovania Zeme, biológie a pokusov na materiáloch. Raketoplán pristál s menšími problémami na základni Edwards v Kalifornii. 
Lichtenbergova druhá misia STS-45 sa uskutočnila v marci 1992 raketoplánom Atlantis. Sedemčlenná posádka v zložení veliteľ Charles Bolden, pilot Brian Duffy, Kathryn Sullivanová, David Leetsma, Michael Foale, Byron Lichtenberg a Dirk Frimout plne využívala k desiatkam meraniam a experimentov atmosférické laboratórium ATLAS-1 ("Atmospheric Laboratory for Applications and Science"). Astronauti pracovali na experimentoch z oblasti chémie atmosféry, fyziky plazmy, slnečnej fyziky a astrofyziky. Misia bola zakončená pristátím na Kennedyho vesmírnom stredisku na Floride. 
Pri svojich dvoch letoch strávil Lichtenberg na obežnej dráhe 19 dní a bol v poradí 130. človekom vo vesmíre.

</doc>
<doc id="320712" url="https://sk.wikipedia.org/wiki?curid=320712" title="Byron K. Lichtenberg">
Byron K. Lichtenberg



</doc>
<doc id="320713" url="https://sk.wikipedia.org/wiki?curid=320713" title="Byron Kurt Lichtenberg">
Byron Kurt Lichtenberg



</doc>
<doc id="320714" url="https://sk.wikipedia.org/wiki?curid=320714" title="Tainovia">
Tainovia

Tainovia (iné názvy: Taino, Taíno, zriedkavo Taínovia) je skupina indiánskych etník, ktoré žili na Antilách, v karibskej oblasti.

</doc>
<doc id="320716" url="https://sk.wikipedia.org/wiki?curid=320716" title="Taíno">
Taíno



</doc>
<doc id="320719" url="https://sk.wikipedia.org/wiki?curid=320719" title="Taino">
Taino

Taino môže byť:

</doc>
<doc id="320720" url="https://sk.wikipedia.org/wiki?curid=320720" title="Slováci v Chorvátsku">
Slováci v Chorvátsku

Slovenská menšina v Chorvátsku je koncentrovaná predovšetkým do oblasti mesta Osijek v Osijecko-baranjskej župe (okresy Našice,Djakovo, Novska, Osijek, Vukovar). Určitý počet Slovákov žije aj v oblasti Sisaku. Napriek svojmu malému počtu disponuje slovenská menšina v Chorvátsku výraznými kultúrnymi právami. 
Sčítanie 2001.
V tabuľke sú zapísané iba mestá/opštiny, kde tvoria Slováci percentuálny podiel väčší ako 1,00%.
Sčítanie 2011.
V tabuľke sú zapísané iba mestá/opčiny, kde tvoria Slováci percentuálny podiel väčší ako 1,00%.

</doc>
<doc id="320723" url="https://sk.wikipedia.org/wiki?curid=320723" title="Friuli v Rumunsku">
Friuli v Rumunsku

Nepočetná a do značnej miery asimilovaná populácia - potomkovia prisťahovalcov z Friuli a severnej Dobrudže v roku 1870. V 80. rokoch 19. storočia prichádzali Friuli aj do oblasti Craiovy a do Sedmohradska Spolu s Friulmi sa do Sedmohradska sťahovali aj Taliani (predovšetkým z oblasti Belluno)

</doc>
<doc id="320724" url="https://sk.wikipedia.org/wiki?curid=320724" title="Ridnitšohkka">
Ridnitšohkka

Ridnitšohkka (v severnej saamčine Ritničohkka) je vrch v severozápadnom Laponsku vo Fínsku. S výškou ide o najvyšší vrch ktorého vrchol leží vo Fínsku, aj keď najvyšším bodom krajiny je Halti, ktorej vrchol však leží v Nórsku.

</doc>
<doc id="320726" url="https://sk.wikipedia.org/wiki?curid=320726" title="Ženská dvojhra na Wimbledone 2010">
Ženská dvojhra na Wimbledone 2010

Ženská dvojhra na Wimbledone 2010 sa hrala ako súčasť Wimbledonu 2010 od 21. júna do 4. júla. Súťaže sa zúčastnilo 128 hráčok, z toho 32 nasadených, 12 kvalifikantiek a 8 hráčok s divokou kartou. Víťazkou sa stala Serena Williamsová, ktorá vo finále porazila Veru Zvonariovovú 6:3, 6:2. Serena Williamsová tak získala už 13. grandslamový titul.

</doc>
<doc id="320731" url="https://sk.wikipedia.org/wiki?curid=320731" title="Telesync">
Telesync

 Telesync (TS) je metóda kopírovania filmov, zvyčajne chránených autorským právom. 
Nahrávanie sa vykonáva v kine, ale na rozdiel od metódy Cam, taktiež nahrávanej v kine, sa používa externý zdroj zvuku "(najčastejšie zrejme zo slúchadiel pre slabopočujúcich, alebo z reproduktoru v drive-in kine)". Telesync je často filmovaný v prázdnom kine, alebo v špeciálnej miestnosti s projektormi pomocou profesionálnych kamier. Vďaka tomu je kvalita obrazu i zvuku lepšia ako v prípade Cam, ale aj tak sa jednotlivé kópie TS sa môžu líšiť. Veľakrát totiž filmy označené ako Telesync, majú takú zlú kvalitu, že musia byť označené ako Cam.
Telesync je, mimo DVDRip, najčastejšia forma nelegálnych kópii filmov, zvyčajne dostupná už po pár dňoch od prvej Cam verzie.

</doc>
<doc id="320733" url="https://sk.wikipedia.org/wiki?curid=320733" title="Ulf Merbold">
Ulf Merbold

Ulf Dietrich Merbold (* 20. jún 1941, Greiz, Nacistické Nemecko, dnes Nemecko) je európsky kozmonaut, ktorý pri troch výpravách strávil vo vesmíre 49 dní. 
Život.
Vysokoškolské vzdelanie získal na univerzite vo Stuttgarte (Nemecko), ktorú úspešne zakončil v roku 1976. V rokoch 1968 - 1978 bol zamestnancom Planckovho Inštitútu metalurgie. Roku 1978 sa dostal do tímu nemeckých kozmonautov ESA (European Space Agency) ako vedec, výskumník v odbore fyzika, neskôr absolvoval výcvik v NASA a v Rusku. V období rokov 1983 - 1994 absolvoval tri lety do kozmu. Je rádioamatér. 
Lety do vesmíru.
Po prvýkrát letel vo svojich 42. rokoch na raketopláne Columbia na desaťdňovú misiu a stal sa tak 131. kozmonautom Zeme. Na palube misie (označenie COSPAR 1973-050A) bola západoeurópske laboratórium Spacelab a päť ďalších kozmonautov: Owen Garriott, John Young, Robert Parker , Byron Lichtenberg a Brewster Shaw. Štart bol z Kennedyho vesmírneho strediska na Floride. Počas letu zvládli 70 vedeckých experimentov a s menšími problémami aj pristátie na základni Edwards. 
V januári 1992 odštartoval z Floridy raketoplán Discovery k svojmu 14. letu na misiu STS-42. Na jeho palube bolo sedem kozmonautov: Ronald Grabe, Stephen Oswald, Norman Thagard, David Hilmers, William Readdy, dr. Ulf Merbold (letel druhýkrát) a Roberta Bondarová. Táto zostava vedcov na obežnej dráhe oživila laboratórium Spacelab a Biorack a venovala sa rôznym pokusom. Pristáli na základni Edwards v Kalifornii po ôsmich dňoch letu. 
Vo svojich 53. rokoch vzlietol roku 1994 do vesmíru tretíkrát, tentokrát v ruskej kozmickej lodi Sojuz TM-20. Stal sa členom 17. základnej posádky orbitálnej stanice Mir, kde strávil mesiac. Z Bajkonuru s ním v lodi vzlietli Jelena Kondaková a Alexandr Viktorenko. Na Mire s nimi zostala pôvodná posádka Valerij Poľakov - Jurij Malenčenko - Talgat Musabajev a celá šestica tu mesiac vykonávala množstvo experimentov a odstraňovala rôzne poruchy stanice. Na stanici bol Merbold ako astronaut Európskej vesmírnej agentúry v rámci programu EuroMir. V kozmickej lodi Sojuz TM-19 Merbold s Malenčenko a Musabajevem odleteli na Zem. Pristáli v Kazachstane. 

</doc>
<doc id="320734" url="https://sk.wikipedia.org/wiki?curid=320734" title="Ulf Dietrich Merbold">
Ulf Dietrich Merbold



</doc>
<doc id="320735" url="https://sk.wikipedia.org/wiki?curid=320735" title="Friulovia v Rumunsku">
Friulovia v Rumunsku



</doc>
<doc id="320736" url="https://sk.wikipedia.org/wiki?curid=320736" title="Anna Fisher">
Anna Fisher



</doc>
<doc id="320737" url="https://sk.wikipedia.org/wiki?curid=320737" title="Taínovia">
Taínovia



</doc>
<doc id="320739" url="https://sk.wikipedia.org/wiki?curid=320739" title="Megan Foxová">
Megan Foxová

Megan Foxová (; * 16. máj 1986, Oak Ridge, Tennessee, Spojené štáty) je americká herečka a modelka.
Profesionálna kariéra.
Po ukončení úspešnej kariéry modelky začala svoje herecké účinkovanie v roku 2001 vo vedľajšej role Brianny Wallaceovej vo video filme "Sestry na Bahamách". Ako hosť sa objavila v niekoľkých televíznych seriáloch ako napríklad "Dva a pol chlapa", "Ocean Ave" alebo "Hope &amp; Faith", kde stvárnila úlohu Sydney Shanowski. V roku 2004 sa prvýkrát objavila vo filme "Spoveď kráľovnej strednej školy," kde si po boku herečky Lindsay Lohanovej zahrala úlohu Carly. Prielom v jej hereckej kariére znamenala až ponuka režiséra Michaela Baya v roku 2007 na hlavnú ženskú rolu vo filme "Transformers ". 
Osobný život.
Narodila sa Darlene Tonachiovej a Franklinovi Foxxovi, ktorý zo svojho priezviska vypustil jedno „x“. Rodičia sa rozviedli v jej detstve. So staršou sestrou vyrastali spoločne s matkou a nevlastným otcom Tonym Tonachiom blízko Rockwoodu v Tennessee. Megan má francúzskych, írskych a indiánskych predkov. Hlási sa ku kresťanskej viere. Počas stredoškolského štúdia navštevovala súkromnú kresťanskú školu Morningside Academy, maturitu potom zložila na St. Lucie West Centennial High School. Na strednej škole čelila šikane – nie pre svoj vzhľad, ale preto, lebo sa viac priatelila s chlapcami než dievčatami. S matkou žila, až dokiaľ sa nedokázala uživiť sama. 
Pravidelne sa objavuje v rebríčkoch najkrajších žien sveta, ktoré sú vyhlasované rôznymi časopismi a agentúrami. Médiá ju často porovnávajú s herečkou Angelinou Jolie a nazývajú ju ako Angelinin klon, Angelina 2.0 alebo Angelina Jr. 
Vydala sa v júni 2010 po dlhodobom vzťahu s americkým hercom Brianom Greenom, ktorý stvárnil postavu Davida Silvera v seriáli "Beverly Hills 90210". 27. septembra 2012 sa im narodil syn Noah Shannon Green. Už predtým spolu vychovávali Brianovho syna Kassia (* 2002) z jeho predchádzajúceho manželstva. 13. februára 2014 sa im narodil druhý syn Bodhi Ransom a 4. augusta 2016 tretí syn, Journey River. 

</doc>
<doc id="320740" url="https://sk.wikipedia.org/wiki?curid=320740" title="Brno-Maloměřice a Obřany">
Brno-Maloměřice a Obřany

Brno-Maloměřice a Obřany je od 24. novembra 1990 mestská časť štatutárneho mesta Brna nachádzajúca sa na severovýchodnom okraji mesta po oboch brehoch rieky Svitavy. 

</doc>
<doc id="320741" url="https://sk.wikipedia.org/wiki?curid=320741" title="Siepietnica">
Siepietnica

Siepietnica je dedina ležiaca v juhovýchodnej časti Poľska, v Podkarpatskom vojvodstve.

</doc>
<doc id="320748" url="https://sk.wikipedia.org/wiki?curid=320748" title="Robert Lee Stewart">
Robert Lee Stewart

Robert Lee Stewart (* 13. august 1942, Washington D.C., USA) je americký vojenský letec a kozmonaut z programu raketoplánov.
Život.
Mladosť a výcvik.
Po základnej a strednej škole absolvoval štúdium univerzity v Mississippi (The University of Southern Mississippi), kde sa stal v roku 1964 inžinierom matematiky. Majstrom kozmických vied sa stal na texaskej univerzite v Arlingtone (University of Texas at Arlington) roku 1971. Potom lietal ako testovací pilot na základni Edwards, odkiaľ bol vybraný roku 1978 do oddielu kozmonautov NASA ako astronaut špecialista. V tej dobe bol majorom, ženatý, s dvoma deťmi.
Lety do vesmíru.
Jeho prvý let sa uskutočnil s raketoplánom Challenger pri misii STS-41-B v roku 1984, čo bol desiaty let raketoplánov USA. Na palube s ním boli Vance Brand, Robert Gibson, Bruce McCandless, Ronald McNair. Obe družice - Westar a Palapa 2, ktoré mali vypustiť, sa na stanovené obežné dráhy nedostali a tak let nepatril k úspešným.
Rok na to letel znova. Bol to let financovaný armádou, rýdzo vojenský. Štart z Kennedyho vesmírneho strediska, aj pristátie na domovskej základni Edwards v Kalifornii bolo rovnaké ako počas predchádzajúceho letu. Oboje bolo v tajnosti, na palube raketoplánu Atlantis bol plukovník Karol Bobko, pplk. David Hilmers, plk. Robert Stewart a major William Pailes. Počas štyroch dní na orbite vypustili dve identické špionážne družice USAF typu DSSS - 3 (tiež označované ako "USA 11", "USA 12").
Týmito letmi sa stal 135. kozmonautom Zeme, na orbite strávil 12 dní.
Po letoch.
V roku 1993 už v hodnosti brigádneho generála nastúpil do vedenia spoločnosti Nichols Research Corp, Colorado Springs.

</doc>
<doc id="320749" url="https://sk.wikipedia.org/wiki?curid=320749" title="Robert Stewart">
Robert Stewart

Robert Stewart môže byť:

</doc>
<doc id="320750" url="https://sk.wikipedia.org/wiki?curid=320750" title="Robert L. Stewart">
Robert L. Stewart



</doc>
<doc id="320751" url="https://sk.wikipedia.org/wiki?curid=320751" title="Igor Petrovič Volk">
Igor Petrovič Volk

Igor Petrovič Volk (; * 12. apríl 1937, Zmijov – † 3. január 2017, Plovdiv) bol sovietsky pilot a kozmonaut, ktorý absolvoval v roku 1984 let Sojuzom.
Život.
Mladosť a výcvik.
V roku 1956 s úspechom absolvoval Kirovogradskoje VAUL a pokračoval v škole letcov. Tú ukončil v roku 1965 a pokračoval na MAI. Túto školu ukončil roku 1969. Stal sa z neho testovací letec. Do výcvikového strediska kozmonautov bol zaradený od roku 1978.
Lety do vesmíru.
Letel na palube Sojuzu T-12 (COSPAR 1984-073A) v lete roku 1984. Partnermi mu boli Vladimir Džanibekov a Svetlana Savická. Cieľom ich posádky bola sovietska orbitálna stanica Saľut 7, kde už bola stála posádka (Leonid Kizim a Oleg Aťkov). Nová trojica bola na stanici štvrtou návštevou. Na jej palube strávili 10 dní, potom sa vrátili na Zem. Pristáli s kabínou na padákoch na území Kazachstanu. Volk bol registrovaný ako 143. človek vo vesmíre s 11 dňami strávenými v kozme.
Po lete.
Bol zaradený v stredisku pre raketoplán Buran spolu s štvoricou ďalších letcov, absolvoval s ním aj jeden skúšobný let, projekt bol však v roku 1991 zrušený. V roku 1992 bol náčelníkom OKPKI.

</doc>
<doc id="320752" url="https://sk.wikipedia.org/wiki?curid=320752" title="Igor Volk">
Igor Volk



</doc>
<doc id="320753" url="https://sk.wikipedia.org/wiki?curid=320753" title="Igor P. Volk">
Igor P. Volk



</doc>
<doc id="320764" url="https://sk.wikipedia.org/wiki?curid=320764" title="Andrej Hrnčiar">
Andrej Hrnčiar

Mgr. art. Andrej Hrnčiar (* 10. júl 1973, Lisková pri Ružomberku) je slovenský divadelný herec a politik. Bol primátor mesta Martin, podpredseda Národnej rady Slovenskej republiky a poslanec NR SR za strany MOST-HÍD a #SIEŤ.
Životopis.
V roku 1996 sa stal členom súboru Divadla SNP v Martine, kde pôsobil až do roku 2003. V rokoch 2003 – 2006 zastával post riaditeľa Slovenského komorného divadla v Martine. Z tohto obdobia je jedným z najväčších úspechov festival Dotyky a spojenia, ktorý s vtedajším tímom založil. Je to najväčší výberový nesúťažný festival prezentujúci aktuálnu tvorbu profesionálnych divadiel na Slovensku. 
Kandidoval v komunálnych voľbách v roku 2006 a keďže ako nezávislý kandidát vo voľbách uspel, od roku 2006 pôsobil ako primátor mesta Martin. V dobe svojho pôsobenia na mestskom úrade patril k najviditeľnejším primátorom v oblasti komunálnej politiky na Slovensku aj vďaka projektu Transparentné mesto, na ktorom spolupracoval s Transparency International Slovensko. 
Politická kariéra.
Primátor mesta Martin.
Zložil zákonom predpísaný sľub primátora mesta na rokovaní mestského zastupiteľstva dňa 21. decembra 2006.
Národná rada SR.
Vo voľbách do NR SR v marci 2012 kandidoval na kandidátke Most – Híd na 10. mieste. 10. marca 2012 mu občania Slovenskej republiky vo voľbách odovzdali 15 180 preferenčných hlasov, na základe čoho sa prekrúžkoval na 7. miesto kandidátky. V apríli 2012 sa stal nezávislým poslancom Národnej rady Slovenskej republiky v rámci straníckeho klubu Most – Híd. Pôsobil ako člen Výboru pre európske záležitosti a Výboru pre obranu a bezpečnosť. V júni 2014 sa vzdal svojho poslaneckého mandátu v NR SR.
Pôsobenie v strane #SIEŤ.
V marci 2014 sa kandidát v prezidentskej voľbe Radoslav Procházka umiestnil tretí a tesne po voľbách oznámil založenie novej strany #SIEŤ. Do strany sa spolu z Hrnčiarom zapojil aj poslanec Miroslav Beblavý. Opustenie poslaneckého klubu Most – Híd odôvodnil stratou schopnosti opozičných strán oslovovať voličov. Hrnčiar plánuje za stranu opätovne kandidovať v jesenných komunálnych voľbách za primátora mesta Martin. Do parlamentu by mala miesto neho nastúpiť Edita Pfundtner.
Volebné obdobie 20162020.
Hrnčiar bol do Národnej rady SR opätovne zvolený, tento raz za stranu #SIEŤ. Kandidoval na 2. mieste kandidátky. Dostal 20 492 platných prednostných hlasov. Bol členom výboru NR SR pre obranu a bezpečnosť a výboru NR SR na preskúmavanie rozhodnutí NBÚ. V júni 2016 ho vtedajší predseda strany Procházka odvolal z postu podpredsedu Siete pre tajné rokovania so stranami MOST-HÍD a SMER-SD. Následne vstúpil ako nestranník do poslaneckého klubu MOST-HÍD, od roku 2018 opätovne získal aj členstvo v strane MOST-HÍD.
Osobný život.
Je ženatý a má dve dcéry.

</doc>
<doc id="320768" url="https://sk.wikipedia.org/wiki?curid=320768" title="Jake Garn">
Jake Garn

Edwin Jacob Garn (* 12. október 1932, Richfield, Utah, USA) je bývalý senátor Kongresu USA, astronaut-pozorovateľ na raketopláne Discovery v roku 1985.
Let do vesmíru.
Letel iba raz a to v roku 1985, kedy mal 52 rokov. Išlo o sedemdňový let na palube raketoplánu Discovery s misiou STS-51-D, katalogizáciu v COSPAR 1985-028A. Sedemčlenná posádka (Karol Bobko, Donald Williams, dr. Margaret Seddonová, Stanley Griggs, dr. Jeffrey Hoffman, Charles Walker a prominentná osobnosť, senátor Garn) prepravila do vesmíru družice Telesat 9 a Leasat 3, pričom Leasat sa nepodarilo uviesť do prevádzky. Garn prvé dva dni trpel kinetózou. Štart aj pristátie raketoplánu bolo z Kennedyho vesmírneho strediska na Floride.

</doc>
<doc id="320769" url="https://sk.wikipedia.org/wiki?curid=320769" title="Edwin J. Garn">
Edwin J. Garn



</doc>
<doc id="320770" url="https://sk.wikipedia.org/wiki?curid=320770" title="Edwin Jacob Garn">
Edwin Jacob Garn



</doc>
<doc id="320771" url="https://sk.wikipedia.org/wiki?curid=320771" title="Edwin Garn">
Edwin Garn



</doc>
<doc id="320818" url="https://sk.wikipedia.org/wiki?curid=320818" title="Vasilij Andrejevič Žukovskij">
Vasilij Andrejevič Žukovskij

Vasilij Andrejevič Žukovskij (; * 9. február 1783, Mišenskoe, Ruské impérium – † 24. apríl 1852, Baden-Baden, Nemecko) bol ruský básnik, literárny kritik. Najvýznačnejší predstaviteľ raného ruského romantizmu.
Životopis.
Pochádzal z nemanželského vzťahu bohatého ruského statkára Afanasija Ivanoviča Bunina (1716 − 1791) a zajatej Turkyne Saľchy (po krste Jelizavety Dementievny Turčaninovej). Priezvisko dostal Vasilij Andrejevič po svojom krstnom otcovi, šľachticovi, Andrejovi Ivanovičovi Žukovskom, ktorý si ho po smrti jeho otca adoptoval. Žil u Buninovej ženy, svojej nevlastnej matky.
Vasilij Andrejevič subjektívne trpel svojím nerovnoprávnym postavením v rodine. Kvalitné vzdelanie nadobudol v privilegovanom šľachtickom ústave Moskovskej univerzity. 
Od roku 1802 pobýval na stredoruskom vidieku, v roku 1808 sa vracia do Moskvy. Stáva sa redaktorom literárneho časopisu Vestnik Jevropy, ktorý založil Nikolaj Michajlovič Karamzin. 1812 sa zúčastnil Borodinskej bitky. V roku 1815 je povolaný do Petrohradu, kde dvadsaťpäť rokov pôsobil ako cárovnej predčítavač, učiteľ nevesty budúceho Mikuláša I. a neskôr ako vychovávateľ následníka trónu, budúceho cára Alexandra II. 
Súhlasil s Karamzinovou jazykovou reformou, v tlači vystupoval na jej obranu. Patril k významným členom Arzamasu, zároveň však oponoval snahám o jej premenu z literárneho krúžku na krúžok s politickým zameraním. Napriek svojmu občianskemu konzervativizmu sa spriatelil s väčšinou pokrokových ruských spisovateľov desiatych až tridsiatych rokov a snažil sa využiť svoj vplyv na cárskom dvore v ich prospech. 
Jeho život silno ovplyvnila nenaplnená láska k vlastnej neteri M. Protasovej. Po nie úplne dobrovoľnom odchode do výslužby sa usadil v Nemecku, kde sa oženil a aj zomrel.
Tvorba.
Literárnu dráhu začal ako Karamzinov žiak.
Raná elegická tvorba sa nesie v znamení anglickej poézie hrobov. Jeho básne, napr. parafráza anglického básnika T. Graya "Dedinský cintorín" ("Селское кладбище", 1802) alebo náladová báseň "Večer" ("Вечер", 1807) sú jednými z najvyspelejších prejavov ruského sentimentalizmu. Vyjadrujú znechutenie nad prázdnotou ducha vyšších vrstiev, ospevuje mravnosť prostých a pracovitých dedinčanov, v ideálnom svetle zobrazuje neporušenú prírodu a šťastie tichého života.
Jeho vlastné dielo sa prelína s prekladmi a parafrázami západnej preromantickej poézie. 
Neskôr sa jeho psychologický ponor v básňach prehlbuje, premietlo sa to do jeho reflexívnej lyrickej tvorby, ktorej hlavným motívom bol motív lásky. Jeho obľúbenou témou bolo tajomné posmrtné splynutie bytostí zaživa osudovo rozdelených, napr. báseň "Nine" ("Нине", 1808). 
Žukovskij významne zasiahol do vývoja a formovania lyricko-epických žánrov, hlavne do vývoja balady. Už jeho prvé kroky v tomto smere, dve osobité spracovania bürgerovského námetu o návrate mŕtveho milého k rúhajúcej sa milej, v baladách "Ľudmila" ("Людмила", 1808) a "Svetlana" ("Светлана", 1808 − 1812), mu priniesli úspech. Stal sa zakladateľom tohto romantického žánru v ruskej literatúre. Svoju poéziu v nich otvoril silným folklórnym vplyvom. 
V iných baladách je folklór neprítomný, zameriava sa na psychológiu milostného citu, poprípade na nábožensko-mravnú problematiku a námety čerpá z antiky, napr. "Kassandra" (1809) a "Achill" (1814), a z idealizovaného západoeurópskeho stredoveku, balada "Eolova harfa" ("Эолова арфа", 1814) podáva príbeh o tragickej láske medzi urodzeným dievčaťom zo vznešeného rodu a prostým pevcom. Žukovskij vytvoril ruský variant rytierskej balady.
Žukovskij sa spája aj s uvedením romantickej elégie do ruskej literatúry. Jeho zásluhou stúpla úroveň rozjímavých opisov prírody, či už postavených na konfrontáciu človeka a krajiny, elegická idyla "Slavjanka" ("Славянка", 1815), alebo v snahe čo najobjektívnejšie zaznamenať dojem vyvolaný určitým prírodným obrazom, napr. "More" ("Море", 1822).
Je tvorcom cyklu vlasteneckých romantických hymnov, prestúpených starobylo národnými a hrdinsko-folklórnymi prvkami, "Pevec v ruskom ležení" ("Певец во стане русских воинов", 1812).
V intímnej lyrike sa jeho poézia približuje k mystickému romantizmu. Žukovskij si pre potreby vyjadrenia videnia svojho videnia sveta vytvára nové básnické prostriedky, ktoré významne obohatili ruský verš. Jeho básnická reč je plná náznakov, symbolov, odmlčaní, v metaforách je pre neho príznačný synkretizmus videnia, asociatívne a expresívne vyjadrovanie. Hudobnosť jeho verša je založená na členenej melodickej intonácii, na trochejských rytmoch.

</doc>
<doc id="320821" url="https://sk.wikipedia.org/wiki?curid=320821" title="Brno-Řečkovice a Mokrá Hora">
Brno-Řečkovice a Mokrá Hora

Brno-Řečkovice a Mokrá Hora je od 24. novembra 1990 mestská časť štatutárneho mesta Brna nachádzajúca sa na severe mesta. 

</doc>
<doc id="320824" url="https://sk.wikipedia.org/wiki?curid=320824" title="Ján Brodňanský">
Ján Brodňanský

Ján Brodňanský (* 16. október 1910, Dolný Kubín - † 12. január 1997, Dolný Kubín) bol historik, archeológ, speleológ a fotograf.
Život.
Po vyučení za hodinára praxoval v Turčianskych Tepliciach. sa Od roku 1948 sa začal systematickejšie venovať výskumom jaskýň v oblasti Chočských vrchov, Malej a Veľkej Fatry a Západných Tatier. Jeho nálezy fauny z jaskýň sú v zbierkach Oravského múzea. Založil oblastnú speleologickú skupinu v Dolnom Kubíne. Patril k priekopníkom jaskyniarstva na Orave. Zároveň bol zakladajúcim členom Slovenskej speleologickej spoločnosti. 
Má zásluhy za rozvoj a propagáciu turistiky na Orave. Publikoval články a fotografie s turistickou tematikou v časopisoch: Krásy Slovenska, Slovenský kras, Nová Orava, Vysoké Tatry, Pamiatky a príroda. Venoval sa fotografovaniu v odbore jaskyniarstva, ochrany prírody, histórie a krajinárstva. Bol spoluautorom turistických sprievodcov regiónu Orava. Zároveň venoval sa aj vysokohorskej turistike a horolezectvu.
Aktívne pracoval v ochotníckom divadle, v národopise, v spevokole, v ovocinárstve a v telovýchovnej jednote.

</doc>
<doc id="320830" url="https://sk.wikipedia.org/wiki?curid=320830" title="Megan Fox">
Megan Fox



</doc>
<doc id="320831" url="https://sk.wikipedia.org/wiki?curid=320831" title="Solidárna republika">
Solidárna republika

Solidárna republika (fr. "République solidaire"), skrátene "RS", je politické hnutie, ktoré založil bývalý francúzsky premiér Dominique de Villepin 19. júna 2010 ako platformu pre svoju kandidatúru v prezidentských voľbách 2012. Ideologicky sa opiera o gaullizmus a tzv. villepinizmus, t. j. vymedzenie sa proti politike súčasného prezidenta Nicolasa Sarkozyho a Zväzu pre ľudové hnutie zo stredopravicových pozícií.
Členmi hnutia sa stalo niekoľko významných osobností, vrátane niekoľkých poslancov, senátorov, starostov a bývalých ministrov (Brigitte Girardin).

</doc>
<doc id="320832" url="https://sk.wikipedia.org/wiki?curid=320832" title="Taylor Wang">
Taylor Wang

Taylor Gun-Jin Wang (* 16. jún 1940, Šanghaj, Čína) je americký vedec a astronaut čínskej národnosti, ktorý v lete roku 1985 zúčastnil sedemdňového letu v raketopláne Challenger.
Životopis.
Rodina sa odsťahovala v roku 1952 na Taiwan, kde tiež vyštudoval. Potom sa odsťahoval do Hongkongu a odtiaľ odišiel študoval do Kalifornie. Na tamojšej univerzite získal v rokoch 1968-1971 dva doktoráty v odboroch fyziky. V USA už zostal a roku 1975 získal americké občianstvo. Oženil sa, má dvoch synov.
Po absolvovaní výcviku astronautov v Houstone a letu v raketopláne (mal necelých 45 rokov) sa venoval výučbe na univerzite Vanderbild v Nashville, štátu Tennessee. Je autorom 22 patentov a približne 200 vedeckých statí v odbornej tlači.
Let do vesmíru.
Bol na palube raketoplánu Challenger štartujúceho zo základne na Myse Canaveral na Floride spolu s ďalšími šiestimi astronautmi. Išlo o misiu označenú neskôr v COSPAR ako 1985-034A. Na palube sebou viezli aj laboratórium Spacelab 3, dve družice Nusat a GLOMR a klietky s pokusnými zvieratami. Veliteľom raketoplánu bol Robert Overmyer, okrem dr. Taylora Wanga na poste špecialistu pre užitočné zaťaženie, leteli aj Frederick Gregory, William Thornton, Norman Thagard, Don Lind a Lodewijk van den Berg. Vedecký program sa vcelku podarilo splniť, len u niektorých prístrojov sa objavili neopraviteľné poruchy a vypustiť sa nepodarilo družicu GLOMR. Pristáli na základni a kozmodróme Edwards v Kalifornii.

</doc>
<doc id="320833" url="https://sk.wikipedia.org/wiki?curid=320833" title="Taylor G. Wang">
Taylor G. Wang



</doc>
<doc id="320834" url="https://sk.wikipedia.org/wiki?curid=320834" title="Taylor Gun-Jin Wang">
Taylor Gun-Jin Wang



</doc>
<doc id="320835" url="https://sk.wikipedia.org/wiki?curid=320835" title="Gordon Fullerton">
Gordon Fullerton



</doc>
